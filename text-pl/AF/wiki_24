<doc id="635343" url="https://pl.wikipedia.org/wiki?curid=635343" title="Daihatsu Sirion">
Daihatsu Sirion

Daihatsu Sirion – model pięciodrzwiowego samochodu osobowego japońskiej firmy Daihatsu.
Pierwsza generacja (1998 - 2005).
Historia i wygląd.
Produkcję modelu Sirion (na rynku japońskim: Daihatsu Storia) rozpoczęto w drugiej połowie 1998 roku. 
Na niektórych rynkach auto to sprzedawane było pod marką Toyoty, jako Toyota Duet.
Auto to już w swojej pierwszej wersji uważane było za najbardziej wyróżniający się stylistycznie model Daihatsu. 
Pierwszej modyfikacji tego samochodu dokonano w 2001 roku. Zmieniono wtedy nieco tylne światła i minimalnie przód.
Sirion z 2003 roku to już model auta bardzo mocno stylizowany na lata sześćdziesiąte XX wieku. Dużo chromu z przodu i ciekawy kształt przedniego wlotu powietrza.
Bezpieczeństwo.
Od początku dostępne były boczne poduszki powietrzne dla kierowcy i pasażera przedniego siedzenia co w tamtych czasach nie należało do standardów.
Pierwsza generacja uznana została przez EURO-NCAP za auto bezpieczne. Świadczą o tym trzy gwiazdki i 65 punktów ogółem przyznane przez tę organizację za ochronę kierowcy i pasażerów podczas testów zderzeniowych. Za ochronę podczas zderzenia czołowego auto dostało 44 punkty, za ochronę przy uderzeniu bocznym 83 punkty na 100 możliwych w 2000 roku.
Silnik i napęd.
Auto posiada dwa rodzaje silników - trzycylindrowy o pojemności 989 cm³ i mocy 44,2 KW oraz 1,3 litrowy, stosowany także w Toyocie Yaris.
Wersja Storia X4, przeznaczona do rajdów w Japonii, została wyposażona w turbodoładowany silnik o pojemności 713cm³ i mocy 120KM.
Siriona cechuje bardzo niskie spalanie - średnio 5,5 litra benzyny dla silnika 1.0 i 5,7 dla wersji mocniejszej. Auto dostępne było także w wersji z napędem na cztery koła. 
Druga generacja (2004 - 2010).
Całkowicie nowa generacja samochodu weszła do sprzedaży w 2005 roku. 
Od 2007 roku Daihatsu Sirion jest sprzedawany w Polsce pod nazwą Subaru Justy.
Nazwy.
II generacja Daihatsu Sirion występuje nie tylko pod marką Daihatsu.
Trzecia generacja (2010 – 2016).
Daihatsu Sirion - samochód osobowy produkowany przez japońską firmę Daihatsu. Sirion należy do segmentu A. Występuje w wersji 5- drzwiowej. Do wyboru są dwa silniki benzynowe:
W przypadku wyboru mocniejszego silnika możemy wybrać 4-biegową przekładnię automatyczną lub 5-biegową ręczną. Małe Daihatsu ma napęd na przód. Producent podaje, że w środku zmieści się pięć osób. 
Samochód ma wymiary (długość/szerokość/wysokość) 3650mm/1665mm/1535mm i waży zależnie od wersji wyposażenia od 910 – 970 kg.

</doc>
<doc id="635344" url="https://pl.wikipedia.org/wiki?curid=635344" title="Okoń pawik">
Okoń pawik

Okoń pawik, bass pawik ("Centrarchus macropterus") – gatunek słodkowodnej ryby okoniokształtnej z rodziny bassowatych (Centrarchidae). Jedyny przedstawiciel rodzaju "Centrarchus". Bywa hodowany w akwariach.
Występowanie.
Zamieszkuje w Ameryce Północnej. Spotykany w rzekach i jeziorach nad mulistym dnem.
Charakterystyka.
Żywi się zoobentosem i małymi rybami. Dorasta przeciętnie do kilkunastu, maksymalnie do blisko 30 cm długości.

</doc>
<doc id="635345" url="https://pl.wikipedia.org/wiki?curid=635345" title="150 (ujednoznacznienie)">
150 (ujednoznacznienie)



</doc>
<doc id="635346" url="https://pl.wikipedia.org/wiki?curid=635346" title="Oktiabrskoje (Chanty-Mansyjski OA)">
Oktiabrskoje (Chanty-Mansyjski OA)

Oktiabrskoje (ros. "Октябрьское") osiedle typu miejskiego w azjatyckiej części Rosji, we wchodzącym w skład tego państwa Chanty-Mansyjskim Okręgu Autonomicznym - Jugrze, położonym na zachodniej Syberii. Osada leży w Rejonie Oktiabrskim i jest jego ośrodkiem administracyjnym.
Miasto liczy 3.822 mieszkańców (stan na 1 stycznia 2005 r.) głównie Rosjan i innych europejskich osadników. Niewielki udział w populacji miasta mają też rdzenni mieszkańcy Okręgu - Chantowie i Mansowie.

</doc>
<doc id="635349" url="https://pl.wikipedia.org/wiki?curid=635349" title="Toyota Duet">
Toyota Duet



</doc>
<doc id="635350" url="https://pl.wikipedia.org/wiki?curid=635350" title="Carabobo FC">
Carabobo FC

Asociación Civil Carabobo Fútbol Club jest wenezuelskim klubem z siedzibą w mieście Valencia w stanie Carabobo. Klub gra teraz w pierwszej lidze wenezuelskiej Primera División Venezolana. Swoje mecze domowe rozgrywa na stadionie Estadio Misael Delgado.
Historia.
Klub założony został 24 lipca 1964 roku pod nazwą Valencia Fútbol Club. Obecna nazwa obowiązuje od roku 1997. Klub zadebiutował w pierwszej lidze w 1966 roku. Największe sukcesy odniósł na przełomie lat 60. i 70., kiedy to dwukrotnie zdobył wicemistrzostwo Wenezueli i raz mistrzostwo. Później jednak drużyna Valencii spisywała się przeciętnie, aż w końcu, w 1982 roku spadła z ligi. Powrót w 1990 roku był bardzo krótki, bo tylko na jeden sezon. W roku 1993 kolejny powrót, a w 2001 roku, już pod nową nazwą Carabobo, nastąpił kolejny spadek.
W sezonie 2001/2002 Carabobo awansował do pierwszej ligi po barażach z Portuguesa FC (3:2 i 0:0) ,a w Apertura 2002/2003 zajął wysokie 3 miejsce. W roku 2004 klub zadebiutował w pucharze Copa Sudamericana. Po pokonaniu krajowego rywala ItalChacao Caracas (zarówno u siebie jak i w Caracas zwycięstwo 2:0) kolejną przeszkodą był obrońca trofeum - Club Cienciano. Przeszkoda ta okazała się za silna i Carabobo odpadł z rozgrywek po porażce u siebie 1:2 i na wyjeździe aż 1:6.

</doc>
<doc id="635351" url="https://pl.wikipedia.org/wiki?curid=635351" title="Centrarchus">
Centrarchus

Centrarchus - rodzaj słodkowodnych ryb z rodziny bassowatych (Centrarchidae). 
Klasyfikacja.
Gatunki zaliczane do tego rodzaju :

</doc>
<doc id="635354" url="https://pl.wikipedia.org/wiki?curid=635354" title="Mieżdurieczenskij">
Mieżdurieczenskij

Mieżdurieczenskij (ros. "Междуреченский") osiedle typu miejskiego w azjatyckiej części Rosji, we wchodzącym w skład tego państwa Chanty-Mansyjskim Okręgu Autonomicznym - Jugrze, położonym na zachodniej Syberii.
Osada leży w Rejonie kondińskim i jest jego ośrodkiem administracyjnym.
Miasto liczy 11.194 mieszkańców (stan na 1 stycznia 2005 r.) głównie Rosjan i innych europejskich osadników. Niewielki udział w populacji miasta mają też rdzenni mieszkańcy Okręgu - Chantowie i Mansowie.

</doc>
<doc id="635355" url="https://pl.wikipedia.org/wiki?curid=635355" title="FC Admira Wacker Mödling">
FC Admira Wacker Mödling

Fußballclub Flyeralarm Admira Wacker Mödling – austriacki klub piłkarski z miasta Mödling, grający w 2. Lidze. Klub o tej nazwie powstał w 1997 roku w wyniku fuzji klubów "VfB Mödling" oraz "SCN Admira/Wacker" Wiedeń. W 2011 r. po 5 latach przerwy awansował do austriackiej ekstraklasy.
Historia.
Chronologia nazw:

</doc>
<doc id="635359" url="https://pl.wikipedia.org/wiki?curid=635359" title="Oktiabrskoje">
Oktiabrskoje

Wiele miejscowości o tej nazwie występuje w Rosji:

</doc>
<doc id="635361" url="https://pl.wikipedia.org/wiki?curid=635361" title="Titoizm">
Titoizm

Titoizm – termin określający ideologię polityczną nazwaną od jugosłowiańskiego przywódcy Josipa Broza Tity, przede wszystkim używany dla opisu „schizmy” pomiędzy Jugosławią a Związkiem Radzieckim po zakończeniu II wojny światowej, kiedy to Komunistyczna Partia Jugosławii odmówiła dalszego podporządkowywania się rozkazom płynącym z Moskwy. Termin ten miał początkowo znaczenie pejoratywne i został utworzony przez władze ZSRR w okresie szczególnie mocnych tarć pomiędzy oboma krajami w latach 1948–1955.
Geneza.
W odróżnieniu od reszty Europy Wschodniej Jugosławia pod przywództwem marszałka Tito, pozostała stosunkowo niezależna od ZSRR. Wynikało to z faktu, że jugosłowiańscy partyzanci wyzwolili kraj z tylko nieznaczną pomocą Armii Czerwonej. Jugosławia nigdy nie zaakceptowała pełnego członkostwa w RWPG, a sam Tito otwarcie odrzucał wiele aspektów stalinizmu.
Bezpośrednią przyczyną konfliktu ze Stalinem był projekt Federacji Bałkańskiej, wypracowany wspólnie z Georgim Dymitrowem. Doprowadziło to do podpisania porozumienia o współpracy bułgarsko-jugosłowiańskiej w 1947 roku w Bled (Dymitrow podczas wizyty w Bukareszcie w 1948 nakłaniał także Rumunię do dołączenia do federacji). Stalin obawiał się, że Federacja Bałkańska mogłaby stać się przeciwwagą dla ZSRR. 
W czerwcu 1948 na naradzie partii komunistycznych (Kominform) w Bukareszcie uchwalona została rezolucja potępiająca KPJ za odejście od marksizmu-leninizmu. Tito odpowiedział represjami wobec zwolenników Związku Radzieckiego. Wielu dysydentów trafiło do obozu karnego na wyspie Goli otok.
Związek Radziecki i jego państwa satelickie wobec tego oskarżały najczęściej Jugosławię o faszyzm i trockizm. W titowskich ideach "samoupravljanje" (samorządu) Sowieci widzieli zalążki korporacjonizmu. Propagandowe ataki, posługujące się m.in. karykaturą "Tito Rzeźnik [klasy pracującej]", miały na celu przedstawienie go jako agenta zachodniego imperializmu. Choć jednak Tito był traktowany na Zachodzie jako sojusznik, to nigdy nie sprzestał być komunistą.
Pomimo tego, że ZSRR pod przywództwem Nikity Chruszczowa podczas procesu destalinizacji, zrewidował swój stosunek do Jugosłowian, ci nigdy nie wykazali entuzjazmu względem Związku Radzieckiego. Ten ostatni chciał tak naprawdę uzyskać wpływy w ruchu państw niezaangażowanych. Konserwatywne podejście Leonida Breżniewa ochłodziło ponownie stosunki pomiędzy oboma krajami (choć nigdy nie pogorszyły się one tak, jak za Stalina).
Charakterystyka.
Titoizm opiera się przede wszystkim na założeniu, iż w każdym kraju, przy zachowaniu podstawowych komunistycznych celów i zasad, działania polityczne i kształt ustroju muszą być dopasowane do specyficznych warunków w nich panujących. Powinno to przeważać nad dyrektywami płynącymi z zewnątrz, przedstawiającymi mechanizmy sprawdzone gdzie indziej. W interpretacji Tito oznaczało to, iż komunistyczny cel powinien zostać osiągnięty niezależnie od (a później także w opozycji do) działań Związku Radzieckiego.
Początkowo komuniści jugosłowiańscy prowadzili politykę ultralewicową, krytykując w czasie II wojny światowej taktykę „frontu narodowego” i ograniczanie się do haseł ogólnodemokratycznych. Po zerwaniu ze Stalinem istotą titoizmu, którego głównym ideologiem był Edvard Kardelj, stało się przeciwdziałanie biurokratycznej deformacji socjalizmu. Miało to być realizowane poprzez rozwój samorządu w „organizacjach pracy zespolonej” (zakładach pracy) i gminach, które miały regulować wzajemne stosunki na drodze wzajemnych porozumień. Organy władzy oparte miały być na systemie delegackim. W praktyce oznaczało to zarządzanie zakładami pracy przez rady robotnicze, które decydują o podziale wypracowanego dochodu. W systemie samorządu terytorialnego organy wyższego rzędu mogły nadzorować przestrzeganie prawa przez organy niższego rzędu, ale nie mogły wydawać im poleceń. 
W polityce zagranicznej titoiści kładli nacisk na niezależność kraju i jego pozablokowy status, współtworząc Ruch Państw Niezaangażowanych.
Rezultaty i wpływy.
Titoizm pozyskał w latach 40. wpływy w partiach komunistycznych m.in. Polski (Władysław Gomułka), Węgier (László Rajk, Imre Nagy), Bułgarii (Trajczo Kostow), Czechosłowacji (Vlado Clementis), Rumunii (Lucrețiu Pătrășcanu).
W późniejszym czasie Jugosławia poparła czechosłowackiego przywódcę Aleksandra Dubčeka w czasie "Praskiej wiosny" 1968 roku, a także pielęgnowała specjalne relacje z rumuńskim prezydentem Nicolae Ceauşescu. Titoizm był zbliżony do koncepcji Dubčeka "„Socjalizmu z ludzką twarzą”", a Ceauşescu zyskał sympatię Jugosłowian po tym jak odmówił wzięcia udziału w radzieckiej inwazji na Czechosłowację. Ten ostatni podjął titoistowską ideę titoizmu narodowej drogi do socjalizmu, ale połączył to z rumuńskim nacjonalizmem i kultem wodza (przypominającym północnokoreański Dżucze).
Ideologia Tito stała się mniej wyrazista pod presją rozmaitych jugosłowiańskich grup nacjonalistycznych i mającej miejsce w latach 70. tzw. "chorwackiej wiosny" (okresu działalności ruchu politycznego żądającego większych praw dla Chorwatów, jak również reform ekonomicznych i politycznych). Jednakże w kwestiach gospodarczych idee pozostawały niezmienione, przyczyniając się do stosunkowo wysokiego poziomu życia w kraju, faktycznie odizolowanego od innych krajów socjalistycznych Europy Wschodniej. Pomimo ciągłego podkreślania charakteru oficjalnej ideologii państwowej, wszystkie aspekty titoizmu zostały zrewidowane zaraz po śmierci Tity w 1980 roku. W latach 80. miał miejsce wzrost nacjonalizmu, a titoizm stał się jednym z głównych elementów tzw. "Jugo-nostalgii".
Linki zewnętrzne.
‘’System społeczno-gospodarczy Jugosławii a samorząd robotniczy’’

</doc>
<doc id="635364" url="https://pl.wikipedia.org/wiki?curid=635364" title="Okres Wiosen i Jesieni">
Okres Wiosen i Jesieni

Okres Wiosen i Jesieni () – okres w historii Chin między 770 lub 722 a 480 p.n.e. Jego nazwa pochodzi od Kroniki Wiosen i Jesieni, której autorstwo tradycja przypisuje Konfucjuszowi. Stanowi podokres panowania dynastii Zhou.
W 772 p.n.e. królowie dynastii Zhou zostali pokonani przez plemiona niechińskie, które m.in. spustoszyły stolicę Zhou w pobliżu dzisiejszego Xi’anu. Dwór Zhou przeniósł się dalej na wschód, rozpoczynając tzw. okres Wschodniej Dynastii Zhou. Charakteryzował się on upadkiem efektywnej władzy królów Zhou, którzy utracili swoje tradycyjne terytorium, w związku z czym mieli kłopot z utrzymaniem siły militarnej. Władcy domen feudalnych, niezagrożeni przez osłabionego króla, stopniowo zaprzestali też płacenia trybutu, powodując dalsze osłabienie władzy centralnej; zaczęli też uzurpować sobie tytuł "wang" (król), dawniej zastrzeżony wyłącznie dla monarchów z rodu Zhou. Zmagania między nimi wyłoniły kilka największych państw, które walczyły o władzę nad Chinami w okresie kolejnym – Walczących Królestw.
Rozwój terytorialny państw-domen, niekontrolowany przez dwór Zhou, doprowadził do zaniku sfer buforowych między nimi. Próby dalszej ekspansji kończyły się licznymi wojnami. Równocześnie jednak wzrastała produkcja gospodarcza, wymiana towarowo-pieniężna (co wiązało się z rozpowszechnieniem brązowych monet), mobilność społeczna i poziom wykształcenia. Okres ten charakteryzował się też niebywałym rozkwitem myśli filozoficzno-politycznej; tzw. „okres stu szkół” (filozoficznych), wśród których najważniejszymi były konfucjanizm, legizm, motizm i taoizm.

</doc>
<doc id="635365" url="https://pl.wikipedia.org/wiki?curid=635365" title="Podział administracyjny Azerbejdżanu">
Podział administracyjny Azerbejdżanu

Podział administracyjny Azerbejdżanu
Azerbejdżan jest podzielony na:
Wydzieloną częścią Azerbejdżanu pozostaje eksklawa Nachiczewańska Republika Autonomiczna, mająca status republiki autonomicznej (az. "muxtar respublika") składająca się z 7 rejonów i jednego miasta wydzielonego.
Część jednostek administracyjnych pozostaje pod kontrolą separatystycznych władz Górskiego Karabachu.

</doc>
<doc id="635366" url="https://pl.wikipedia.org/wiki?curid=635366" title="Ława na ławę">
Ława na ławę

Ława na ławę (ukr. "ława na ławu", ros. "stienka na stienku") − popularna niegdyś wśród ludności ruskiej forma zmagań pięściarskich. Polegała na walce dwóch grup ludzi ustawionych naprzeciwko sobie w kilkurzędowych ławach. 
Zachowały się opisy takich walk m.in. wśród Kozaków zaporoskich (np. w "Opisie Ukrainy" Beauplana) oraz mieszkańców Petersburga (z udziałem 10 tys. uczestników w postaci serii walk wielu grup).
Na Ukrainie zmagania tego rodzaju wchodzą w skład sztuk walki hopak bojowy i spas.

</doc>
<doc id="635367" url="https://pl.wikipedia.org/wiki?curid=635367" title="Bieriozowo">
Bieriozowo

Bieriozowo (ros. "Берёзово") osiedle typu miejskiego w Rosji, w Chanty-Mansyjskim Okręgu Autonomicznym – Jugrze, ośrodek administracyjny Rejonu Bieriozowskiego.
Miasto leży nad Sośwą Północną, ok. 42 km od jej ujścia do Obu.
Ludność.
Miasto liczy 7081 mieszkańców (stan na 1 stycznia 2010 r.
Większość populacji stanowią Rosjanie i inni europejscy osadnicy; niewielką grupę stanowią też rdzenni mieszkańcy okręgu – Chantowie i Mansowie.
Historia.
Bieriozowo zostało założone jako pierwsze rosyjskie osiedle na terenach obecnego Chanty-Mansyjskiego Okręgu Autonomicznego – Jugry w 1593 r., na miejscu starego chantyjskiego grodu "Suhmut-Wasz", inaczej zwanego "Chal-Usz" co w przekładzie oznacza "brzozowy gródek". Początkowo miasto nosiło nazwę Bieriozow (ros. "Берёзов") i było ufortyfikowaną osadą położoną 1100 km na północ od najbliższego innego rosyjskiego punktu osadniczego w zachodniej Syberii – Tobolska.
Miasto przez długi czas było miejscem zesłań politycznych. W 1729 r. zmarł tutaj dawny faworyt cara Piotra I, a następnie carycy Katarzyny I – książę Aleksandr Mienszykow, zesłany do Bieriezowa przez ich następcę, zaś w 1730 r. uwięziono tu wraz z rodziną księcia Aleksieja Dołgorukowa, brata-bliźniaka Wasilija Dołorukowa. Także w Bieriozowie zmarł w 1747 r. zesłany tu 5 lat wcześniej wraz z żoną generał Andriej Ostermann. W XIX w. do Bieriezowa zsyłano m.in. dekabrystów, zaś w XX w. – rewolucjonistów.
W latach 1719 i 1808 miasto spłonęło doszczętnie w wyniku pożaru, zaś pożar z 1887 r. zniszczył znaczną część osady.

</doc>
<doc id="635369" url="https://pl.wikipedia.org/wiki?curid=635369" title="Widłoząb falistolistny">
Widłoząb falistolistny



</doc>
<doc id="635371" url="https://pl.wikipedia.org/wiki?curid=635371" title="Muzeum Przemysłu w Warszawie">
Muzeum Przemysłu w Warszawie

Muzeum Przemysłu w Warszawie – nieistniejący oddział Muzeum Techniki w Warszawie. 
Opis.
Muzeum rozpoczęło działalność w 1982 na terenie dawnych zakładów Norblina przy ulicy Żelaznej 51/53.
W 2007 roku teren dawnej fabryki zmienił właściciela, a w czerwcu 2008 muzeum zakończyło działalność.
Ekspozycje.
Muzeum posiadało 2 rodzaje ekspozycji: ekspozycję dotyczącą historii motoryzacji (motocykle, samochody FSO i PZInż) oraz dotyczącą historii fabryki Norblina.

</doc>
<doc id="635372" url="https://pl.wikipedia.org/wiki?curid=635372" title="Irańska Giełda Naftowa">
Irańska Giełda Naftowa

Irańska Giełda Naftowa (IOB) – giełda towarowa na wyspie Kisz, na której obrót ropą naftową i gazem rozliczany jest w walutach innych niż dolar amerykański, w szczególności w euro. Giełda ta ma w zamierzeniach przełamać monopol dolara w międzynarodowym obrocie paliwami.
Giełda znajduje się na wyspie Kisz w Zatoce Perskiej, która ma status strefy wolnego handlu. Otwarcie giełdy było pierwotnie planowane na 20 marca 2006, który w Iranie jest dniem Nowego Roku. Termin ten został przesunięty w styczniu 2006 roku w związku z wyborami prezydenckimi w Iranie i zmianami w rządzie Iranu. Od tego czasu termin otwarcia był jeszcze dwukrotnie odsuwany.
Irańska Giełda Naftowa rozpoczęła działalność 17 lutego 2008 roku.
Kontekst i opinie.
Obecnie wszystkie trzy obowiązujące wskaźniki wyceny ropy (API) są podawane w dolarach amerykańskich: amerykańska West Texas Intermediate (WTI), europejska Brent Crude i arabska Dubai Crude. Dlatego dolary są podstawą wyceny na dwóch głównych światowych giełdach ropy: New York Mercantile Exchange (NYMEX) oraz londyńskiej ICE Futures. Irańska giełda próbuje wprowadzić czwarty wskaźnik, podawany w euro.
Według niektórych opinii otwarcie giełdy spotkałoby się z dużym zainteresowaniem państw handlujących ropą, takich jak Rosja, Chiny i Indie, które wolałyby dokonywać swoich rozliczeń w euro. Spowodowałoby to gwałtowną wymianę części rezerw walutowych tych państw z dolarów na euro, co mogłoby mieć złe skutki dla amerykańskiej waluty.

</doc>
<doc id="635373" url="https://pl.wikipedia.org/wiki?curid=635373" title="Bass żarłoczny">
Bass żarłoczny

Bass żarłoczny ("Lepomis gulosus") – gatunek słodkowodnej ryby okoniokształtnej z rodziny bassowatych.
Zasięg występowania.
Gatunek występuje w wodach Ameryki Północnej.
Charakterystyka.
Spotykany w rzekach i jeziorach nad mulistym dnem. Żywi się zoobentosem i małymi rybami. Dorasta do około 30 cm długości.

</doc>
<doc id="635376" url="https://pl.wikipedia.org/wiki?curid=635376" title="Carabobo Fútbol Club">
Carabobo Fútbol Club



</doc>
<doc id="635377" url="https://pl.wikipedia.org/wiki?curid=635377" title="Obszary h ii">
Obszary h ii



</doc>
<doc id="635378" url="https://pl.wikipedia.org/wiki?curid=635378" title="Obszar h ii">
Obszar h ii



</doc>
<doc id="635379" url="https://pl.wikipedia.org/wiki?curid=635379" title="Obszary hii">
Obszary hii



</doc>
<doc id="635381" url="https://pl.wikipedia.org/wiki?curid=635381" title="Ch-31P">
Ch-31P

Ch-31P – (ros. Х-31П) – rosyjski lotniczy przeciwradarowy pocisk rakietowy.
Historia.
Został zbudowany na bazie pocisku przeciwokrętowego Ch-31A poprzez zastosowanie pasywnej głowicy naprowadzającej. Pocisk służy do niszczenia naziemnych i nawodnych stacji radiolokacyjnych. Napęd Ch-31P stanowi zespół dwóch silników, startowy silnik rakietowy rozpędzający Ch-31P do prędkości 1,8 Ma i odrzucany po zakończeniu pracy, oraz marszowy silnik strumieniowy pozwalający uzyskać prędkość maksymalną powyżej 3 Ma.
Pocisk może być wyposażony w jedną z trzech głowic naprowadzających PRGC-4WP ("ПРГС-4ВП"), PRGC-5WP ("ПРГС-5ВП") lub PRGC-6P ("ПРГС-6П") dostrojonych do konkretnego pasma częstotliwości stacji radiolokacyjnych. W 1980 przeprowadzono testy w locie nowych głowic naprowadzających przy pomocy latającego laboratorium zlokalizowanego na pokładzie śmigłowca Mi-8. W latach 1988 – 1989 prowadzono testy bojowe jednocześnie na dwóch typach samolotów MiG-27M i Su-24M, równocześnie opracowując odpowiednią awionikę zdolną do obsłużenia pocisków.
Zasięg pocisku Ch-31P wynosił 110 km, ale opracowano również wersję o wydłużonym zasięgu Ch-31PD zdolną do rażenia celów z odległości 150 km.
Atak pociskiem Ch-31P polega na namierzeniu celu przez awionikę samolotu-nosiciela, lub głowicę naprowadzającą pocisku, przekazanie do pamięci pocisku danych o jego położeniu, a następnie wystrzeleniu go w kierunku atakowanej stacji radiolokacyjnej. Po wystrzeleniu pocisk wzbija się na zaprogramowany wcześniej pułap umożliwiający osiągnięcie odpowiedniego kąta ataku. Następnie rozpoczyna się opadanie pocisku w kierunku celu.
W nomenklaturze NATO pocisk nosi oznaczenie AS-17 Krypton, obecnie sprzedawane są w pakiecie uzbrojenia do samolotów Su-30.

</doc>
<doc id="635382" url="https://pl.wikipedia.org/wiki?curid=635382" title="Wriemia nowostiej">
Wriemia nowostiej

 
„Wriemia nowostiej” (, ‘czas wiadomości’) – dziennik społeczno-polityczny wydawany w latach 2000–2010 w Moskwie. 
Ukazywał się pięć dni w tygodniu, od 16 marca 2000. Zespół redakcyjny opracowywał wcześniej dziennik "Wriemia MN" («Время МН») dla holdingu „Moskowskije nowosti” («Московские новости»).

</doc>
<doc id="635389" url="https://pl.wikipedia.org/wiki?curid=635389" title="Gwardia (organizacja konspiracyjna)">
Gwardia (organizacja konspiracyjna)

Gwardia – polska grupa konspiracyjna o charakterze socjalistycznym, działająca w Warszawie, Krakowie i Lwowie w okresie od końca 1939 do połowy 1941.
Pod koniec 1939 w Warszawie ukształtowała się podziemna grupa byłych działaczy Związku Niezależnej Młodzieży Socjalistycznej (ZNMS), na czele której stanął Leszek Raabe ps. „Marek”. Nawiązała ona wkrótce kontakty z krakowskim i lwowskim środowiskiem ZNMS, przejmując drukowane w Krakowie pismo „Zagadnienia”. Od kwietnia zaczęto też wydawać w Warszawie pismo „Gwardia”, od którego grupa przyjęła swoją nazwę. Wartością najwyższą dla „gwardzistów” była idea Wolności – narodowej, politycznej i społecznej, w której uogólnione zostało też hasło niepodległości; podkreślali oni, że trzeba odebrać tradycje narodowe klasom posiadającym. Zdaniem członków Gwardii Polska odrodzi się po wojnie z "rewolucyjnego porywu mas ludowych, łączących sprawę zniesienia ucisku narodowego ze zniesieniem ucisku społecznego", dlatego na czoło swojego programu wysuwali stworzenie silnej organizacji wojskowej o charakterze socjalistycznym. Wychodzili z założenia, że w czasie wojny sprawy ideowe ustępują miejsca akcji bojowej w ramach ogólnonarodowej walki z okupantem, gdyż tworzy ona „kapitał moralny” dla ruchu socjalistycznego. Dlatego podjęto współpracę wojskową ze Związkiem Walki Zbrojnej w zakresie prowadzenia akcji sabotażowo-dywersyjnych. Dążenia do zjednoczenia wysiłku ruchu socjalistycznego, wyznawane przez Leszka Raabego, doprowadziły do współtworzenia 1 września 1941 na konferencji w Warszawie partii Polscy Socjaliści. Leszek Raabe został członkiem Komitetu Centralnego i jednocześnie komendantem Formacji Bojowo-Milicyjnych Polskich Socjalistów.

</doc>
<doc id="635393" url="https://pl.wikipedia.org/wiki?curid=635393" title="Gábor Csupó">
Gábor Csupó

Gábor Csupó (ur. 29 września 1952 w Budapeszcie) – producent filmowy i animator. 
Zaczynał w budapeszteńskim Pannónia Filmstúdió, później wyjechał do Sztokholmu, gdzie poznał Arlene Klasky, Amerykankę pracującą w Szwecji, z którą przeniósł się do Los Angeles. Tam w 1982 roku oficjalnie powstała wytwórnia Klasky Csupo, Inc., producent kreskówek: "Duckman", "Pełzaki", "Prawdziwe Potwory", "Dzika rodzinka", "Rocket Power", "Słowami Ginger" i "All Grown Up!", a także ekranowego debiutu rodziny Simpsonów. Csupó wyreżyserował także film "Most do Therabitii", wyprodukowany na potrzeby "The Tracey Ullman Show" (1989).

</doc>
<doc id="635394" url="https://pl.wikipedia.org/wiki?curid=635394" title="Gabor Csupo">
Gabor Csupo



</doc>
<doc id="635398" url="https://pl.wikipedia.org/wiki?curid=635398" title="J. Stuart Blackton">
J. Stuart Blackton



</doc>
<doc id="635399" url="https://pl.wikipedia.org/wiki?curid=635399" title="Przepiórka japońska">
Przepiórka japońska

Przepiórka japońska ("Coturnix japonica") – gatunek małego ptaka z rodziny kurowatych (Phasianidae), zamieszkujący wschodnią Azję. Od około XIII wieku ptak hodowany dla mięsa i jaj, często spotykany w ptaszarniach. W naturze bliski zagrożenia wyginięciem.
Systematyka.
Przepiórka japońska bywała dawniej uznawana za podgatunek przepiórki zwyczajnej ("C. coturnix"). Jest to gatunek monotypowy. Populacje z Syberii wydzielano niekiedy do podgatunku "ussuriensis", ale różnice w porównaniu do populacji z Japonii są minimalne.
Występowanie.
W sezonie lęgowym zamieszkuje północną Mongolię, wschodnią Syberię, Sachalin, Japonię, północno-wschodnie Chiny i Półwysep Koreański; być może także Bhutan. Zimuje na południe od zasięgu letniego – od środkowej Japonii i środkowych Chin przez północno-zachodnią Tajlandię i północną Mjanmę do skrajnie północno-wschodnich Indii (Asam) i Bhutanu; podczas łagodnych zim nielicznie zimuje dalej na północ – po skrajne południe Rosji (Buriację i Kraj Nadmorski). Introdukowana na Hawajach, Reunionie i we Włoszech.
Status.
IUCN od 2010 roku uznaje przepiórkę japońską za gatunek bliski zagrożenia (NT, "Near Threatened"); wcześniej, od 1988 roku klasyfikowana była jako gatunek najmniejszej troski (LC, "Least Concern"). Liczebność populacji na wolności nie została oszacowana; jeszcze pod koniec XX wieku gatunek opisywany był jako dość pospolity. Trend liczebności populacji uznawany jest za spadkowy ze względu na zmiany w rolnictwie i polowania.
Cechy użytkowe.
Należy do ptaków towarzyskich, ciekawskich, ale jednocześnie płochliwych, mających duże wymagania w hodowli, również pod względem pokarmowym. Dzienne zapotrzebowanie energetyczne wynosi w jej przypadku 2800 kalorii energii metabolicznej (21% białka ogólnego zawierającego 1,15% lizyny, 0,45% metioniny oraz 0,75% metioniny z cysteiną). Jaja przepiórki japońskiej mają atrakcyjny dla konsumenta wygląd, wysoką smakowitość, jak również bogaty skład chemiczny. Skorupa jest cienka, podatna na mikropęknięcia, z silną błoną podskorupową. Grupą docelową nabywców tych jaj stanowią dzieci i seniorzy.

</doc>
<doc id="635403" url="https://pl.wikipedia.org/wiki?curid=635403" title="Timaru">
Timaru

Timaru – miasto w Nowej Zelandii, na Wyspie Południowej, nad brzegiem Oceanu Spokojnego. Liczba mieszkańców - 27,6 tys. (1991).
Przemysł włókienniczy, metalowy i spożywczy. Ośrodek handlowy terenów rolniczych (uprawa zbóż, hodowla owiec). Ośrodek wypoczynkowy.

</doc>
<doc id="635404" url="https://pl.wikipedia.org/wiki?curid=635404" title="Chaenobryttus">
Chaenobryttus



</doc>
<doc id="635405" url="https://pl.wikipedia.org/wiki?curid=635405" title="Kalpa Taru">
Kalpa Taru

Kalpa Taru – pierwszy studyjny album polskiej grupy muzycznej Moonlight. Wydany został 1996 roku nakładem wytwórni muzycznej Metal Mind Productions. Tytuł w języku starobabilońskim oznacza „Ogród obfitości”.
Nagrania powstały w sierpniu 1996 roku w realizacji Jana Kidawy we wrocławskim Fonoplastykon Studio, za miksowanie i mastering odpowiedzialni byli (odpowiednio) Bartłomiej Straburzyński i Paul Griffith. Muzykę skomponował sam zespół do tekstów jego członków w osobach Daniela Potasza i Mai Konarskiej, ponadto teksty napisali T. Kopczyński i S. Gebela. Okładkę, obraz pt. „obrazy z kosmosu, część pierwsza” namalowała Helena Tchórzewska. Fotografię zespołu oraz layout wykonał Sławomir Janczak.

</doc>
<doc id="635407" url="https://pl.wikipedia.org/wiki?curid=635407" title="Augustyn Halotta">
Augustyn Halotta

Augustyn Feliks Halotta (ur. 24 maja 1916 w Bogucicach, zm. 9 kwietnia 1985 w Katowicach-Murckach) – polski górnik, pisarz, niezawodowy aktor filmowy.
Życiorys.
Od 1936 pracował w Gdyni, pełnił służbę w Polskiej Marynarce Wojennej na niszczycielu ORP „Wicher”. Po wrześniu 1939 więziony w niemieckich obozach jenieckich w Dobiegniewie i Greifswaldzie ("Stalag II C). Po wojnie mieszkał na osiedlu fińskich domków w katowickiej dzielnicy Bogucice i pracował w kopalni „Katowice”. W swoim zakładzie pracy założył bibliotekę. W latach 1953–1955 pracował w kopalni „Wujek”, następnie w kopalniach „Mortimer-Porąbka” i „Staszic”. Przeszedł na emeryturę w 1973. 
Po 1945 rozwinął swoją twórczość literacką, dotyczącą problematyki i życia górników.
Pod koniec lat 70. znalazł się w podobnej sytuacji, jak postać grana przez niego w filmie "Paciorki jednego różańca". Gdy ruszyła produkcja tego filmu, jego dom w Bogucicach został już oszacowany i przeznaczony do rozbiórki. Augustyn Halotta zmarł kilka miesięcy po przeprowadzeniu się do nowego mieszkania w bloku. Został pochowany na cmentarzu komunalnym w Murckach przy ulicy Walerego Goetla. Po 30 latach prochy przeniesiono na Centralny Cmentarz Komunalny w Katowicach.
We wrześniu 2017 jego imieniem nazwano skwer w katowickiej dzielnicy Bogucice.

</doc>
<doc id="635408" url="https://pl.wikipedia.org/wiki?curid=635408" title="Eduardo Frei Ruiz-Tagle">
Eduardo Frei Ruiz-Tagle

Eduardo Frei Ruiz-Tagle (ur. 24 czerwca 1942 w Santiago) – chilijski polityk, prezydent kraju w latach 1994–2000.
Życiorys.
Jest synem Eduardo Frei Montalva, prezydenta Chile w latach 1964–1970.
Ukończył studia inżynieryjne na uniwersytecie w Santiago. W 1958 roku zapisał się do Partii Chrześcijańskich Demokratów. W 1964 pomagał swemu ojcu w kampanii wyborczej. W latach 1969–1988 pracował jako inżynier w firmie Sigdo Koppers, największej firmie górniczej w Chile.
W 1989 został wybrany senatorem z regionu Santiago zdobywając najwięcej głosów w całym kraju. W 1993 pokonał w wyborach prezydenckich Ricardo Lagosa. W 1994 objął urząd. Po odejściu z urzędu, zgodnie z chilijską konstytucją, został dożywotnim senatorem. Po nowelizacji konstytucji, która zlikwidowała urząd dożywotniego senatora, ponownie wystartował w wyborach i ponownie wygrał. 11 marca 2006 został wybrany przewodniczącym Senatu, którym pozostał do 12 marca 2008.
W 2009 został kandydatem centrolewicowej koalicji Concertación w grudniowych wyborach prezydenckich. 13 grudnia 2009 zajął drugie miejsce w I turze wyborów, zdobywając 30% głosów poparcia i przegrywając z kandydatem prawicy, Sebastiánem Piñerą, który uzyskał 44% głosów. 17 stycznia 2010, w II turze wyborów, przegrał z Piñerą stosunkiem głosów 48,4% do 51,6%.
Odznaczenia.
Odznaczony m.in. Krzyżem Wielkim Orderu Zasługi Rzeczypospolitej Polskiej (1995). Order Księcia Jarosława Mądrego I klasy – Ukraina.

</doc>
<doc id="635410" url="https://pl.wikipedia.org/wiki?curid=635410" title="Scjeny">
Scjeny



</doc>
<doc id="635412" url="https://pl.wikipedia.org/wiki?curid=635412" title="Orłoryby">
Orłoryby



</doc>
<doc id="635414" url="https://pl.wikipedia.org/wiki?curid=635414" title="Athribis (Górny Egipt)">
Athribis (Górny Egipt)

Athribis (z gr.; egip. Hut-Repit, obecnie Uannina) – starożytne miasto w Górnym Egipcie, na zachodnim brzegu Nilu, w IX nomie, 10 km na południowy wschód od stolicy nomu Achmim, 10 km na południowy zachód od Sohag.
Zabytki:
Teren ten był eksplorowany przez wyprawę naukową Petriego w 1900 r.
Linki zewnętrzne.
Świątynie w Athribis - rozmieszczenie i opis 

</doc>
<doc id="635416" url="https://pl.wikipedia.org/wiki?curid=635416" title="Reichenau (Badenia-Wirtembergia)">
Reichenau (Badenia-Wirtembergia)

Reichenau – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Hochrhein-Bodensee, w powiecie Konstancja, wchodzi w skład wspólnoty administracyjnej Bodanrück-Untersee. Leży na wyspie Reichenau, na Jeziorze Bodeńskim (Untersee).

</doc>
<doc id="635418" url="https://pl.wikipedia.org/wiki?curid=635418" title="Coronel Bolognesi">
Coronel Bolognesi

Coronel Bolognesi jest peruwiańskim klubem piłkarskim z siedzibą w mieście Tacna.
Historia.
W roku 1998 klub zmienił nazwę na Deportivo Bolito, ale już w 2001 roku wrócił do swej starej nazwy.
Klub zadebiutował na arenie międzynarodowej w roku 2004 startując w Copa Sudamericana. Nie był to udany występ, gdyż drużyna odpadła już po pierwszych dwóch meczach z Alianza Atletico Sullana (po zwycięstwie u siebie 1:0 porażka na wyjeździe aż 1:4).

</doc>
<doc id="635419" url="https://pl.wikipedia.org/wiki?curid=635419" title="Ricardo Lagos">
Ricardo Lagos

Ricardo Froilán Lagos Escobar (ur. 2 marca 1938 w Santiago) – chilijski ekonomista, prawnik, polityk Socjalistycznej Partii Chile. W latach 2000–2006 pełnił funkcję prezydenta Chile.
Wczesne lata.
Był jedynym dzieckiem rolnika Froilána Lagos Sepúlvedy (który zmarł, gdy Ricardo miał osiem lat) i Emmy Escobar Morales (zmarła w 2005, w wieku 108 lat). Uczęszczał do Liceum Manuela de Salas i prestiżowego Instytutu Narodowego w Santiago. W 1956 wstąpił na Wydział Prawa Uniwersytetu Chilijskiego w Santiago. Tam też stawiał pierwsze kroki w polityce – został wybrany przewodniczącym parlamentu studentów. Studia ukończył w 1960.
Kariera akademicka i dyplomatyczna.
Lagos obronił doktorat na Uniwersytecie Duke’a w Stanach Zjednoczonych, gdzie studiował w latach 1960–1962. Pracował później jako profesor wizytujący na Uniwersytecie Karoliny Północnej w Chapel Hill. Do Chile wrócił w 1965 i podjął pracę w Instytucie Ekonomii Uniwersytetu Chile. W 1967 został dyrektorem Szkoły Nauk Politycznych i Administracyjnych, które to stanowisko zajmował do 1969, kiedy to został sekretarzem generalnym Uniwersytetu Chilijskiego. Jednocześnie pracował jako profesor uniwersyteckiej Szkoły Prawa oraz w latach 1971–1972 dyrektor Instytutu Ekonomii.
W latach 70. deklarował się jako "niezależny na lewicy" i opuścił Partię Radykalną, do której wstąpił w 1961, jeszcze gdy popierała ona rząd Arturo Alessandriego. Nie mając doświadczenia dyplomatycznego, został ambasadorem przy ONZ. Po puczu w 1973 udał się na emigrację do Argentyny, gdzie był sekretarzem generalnym Latynoamerykańskiego Instytutu Nauk Społecznych. Przez rok był profesorem wizytującym Uniwersytetu Karoliny Północnej w Chapel Hill. W 1975 był konsultantem Programu Rozwoju ONZ. Powrócił do Chile w 1978 i objął posadę w Regionalnym Programie na rzecz Zatrudnienia ONZ. W tym okresie był doradcą wszystkich rządów południowoamerykańskich w kwestii zatrudnienia.
Kariera polityczna.
W latach 80. odegrał ważną rolę w walce o przywrócenie demokracji w Chile. Był jednym z liderów Socjalistycznej Partii Chile. Był też szefem Sojuszu Demokratycznego grupującego partie opozycyjne wobec rządów junty. W 1983 opuścił stanowisko pracownika cywilnego ONZ. W 1987 był przewodniczącym Komitetu Lewicy na rzecz Wolnych Wyborów. Wzywał wówczas Chilijczyków do głosowania na „nie” w mającym nastąpić rok później plebiscycie na temat przedłużenia prezydentury Augusto Pinocheta. Zasłynął wówczas telewizyjnym wystąpieniem, w którym – kierując palec wskazujący w kierunku kamery – skierował ostre słowa pod adresem Pinocheta. Po klęsce Pinocheta w referendum nie kandydował w wyborach prezydenckich w 1989, udzielił jednak poparcia Patricio Aylwinowi i bezskutecznie ubiegał się o fotel senatora z okręgu Santiago Zachód. W 1990 został ministrem edukacji, gdzie zasłużył się działając na rzecz powszechniejszego dostępu do edukacji. W 1994 został ministrem robót publicznych. W 1999 złożył ten urząd, przygotowując się do kampanii prezydenckiej. W grudniu pokonał kandydata prawicy jedynie 30 000 tysiącami głosów. Z większością 51% głosów został nowym prezydentem Chile. Zaprzysiężenie nastąpiło 11 marca 2000 roku.
Prezydentura.
Jako prezydent Lagos zdobył dużą popularność społeczną sięgającą 60–70%. Symbolicznym gestem było otwarcie drzwi pałacu La Moneda, zamkniętego dla publiczności od puczu w 1973. Były to jednak czasy napięć w stosunkach z innymi krajami regionu. Podpisano porozumienia o wolnym handlu z Unią Europejską, Stanami Zjednoczonymi, Koreą Południową, Chinami, Nową Zelandią, Brunei i Singapurem. Chile jako ostatni kraj Ameryki Południowej zalegalizowało rozwody (2004), wypłacono odszkodowania ofiarom tortur z czasów rządów Pinocheta. Wprowadzono umiarkowane osłony socjalne i obowiązkową edukacje do 12 roku życia. Za jego kadencji definitywnie zniesiono karę śmierci za przestępstwa natury kryminalnej (w praktyce egzekucje nie były wykonywane od połowy lat 80.). Lagos był pierwszym agnostykiem obejmującym urząd prezydenta Chile, który opuścił 11 marca 2006, zostawiając go w rękach pierwszej kobiety wybranej na ten najwyższy urząd w państwie.
5 kwietnia 2002 został odznaczony Krzyżem Wielkim Orderu Zasługi Rzeczypospolitej Polskiej.

</doc>
<doc id="635420" url="https://pl.wikipedia.org/wiki?curid=635420" title="Coronel Bolognesi Fútbol Club">
Coronel Bolognesi Fútbol Club



</doc>
<doc id="635421" url="https://pl.wikipedia.org/wiki?curid=635421" title="Kapnometria">
Kapnometria

Kapnometria – nieinwazyjny pomiar stężenia lub ciśnienia parcjalnego dwutlenku węgla w powietrzu wydechowym z użyciem technik pomiaru kolorymetrycznego lub spektrofotometrycznego.
Kolorymetria.
Urządzenie zawiera papierowy filtr impregnowany wskaźnikiem pH. Przepływ gazów wydechowych nad filtrem wywołuje reakcję chemiczną powodując jego zabarwienie. W zależności od stężenia uzyskiwane są różne kolory. Kolorowa skala odczytu, która jest umieszczona na obwodzie urządzenia, pozwala na odczytanie wartości stężenia.
Spektrofotometria.
W większości obecnych urządzeń w pomiarze wykorzystuje się fakt, że dwutlenek węgla pochłania światło w zakresie podczerwieni o długości fali około 4,3 μm. Zgodnie z prawem Lamberta-Beera stopień absorbancji jest wprost proporcjonalny do stężenia gazu. Istnieje wysoka korelacja między mierzonym stężeniem (lub ciśnieniem parcjalnym) dwutlenku węgla w powietrzu pęcherzykowym (PACO2) a ciśnieniem tego gazu we krwi tętniczej i rzutem serca. Skład powietrza pęcherzykowego można uzyskać analizując końcowowydechowe stężenie dwutlenku węgla, tuż przed rozpoczęciem nowego wdechu. Wartości odczytane w tej fazie przyjmuje się za miarę poprawności wentylacji.
Oprócz dwutlenku węgla inne gazy takie jak podtlenek azotu, para wodna lub wziewne anestetyki również pochłaniają światło w zakresie podczerwieni, stąd konieczne są dodatkowe mechanizmy eliminujące ten wpływ. Aby unikać kondensacji pary wodnej komora z czujnikiem jest podgrzewana. Nowoczesne urządzenia stosują różne długości fali aby wyeliminować wpływ innych gazów.
Z uwagi na konstrukcję mierników rozróżnia się urządzenia pomiarowe strumienia bocznego lub głównego.
Pomiar w strumieniu bocznym.
Jest to najczęściej stosowany typ pomiaru. Polega on na zasysaniu niewielkiej objętości gazu wydechowego w sposób ciągły za pomocą wąskiej rurki z układu oddechowego pacjenta do urządzenia z komorą pomiarową. Prędkość przepływu mieści się w granicach od 50 do 500 ml/min. Długość przewodu nie przekracza 3 m. Dłuższe przewody mogą powodować błędy pomiarowe z uwagi na możliwość mieszania się gazów z kolejnych cyklów oddechowych lub obecność wody. Zaletą tego typu urządzeń jest wygodniejszy sposób obsługi ze względu na poręczne, a jednocześnie solidne połączenie z pacjentem. Wadą jest konieczność stosowania specjalnych filtrów usuwających parę wodną oraz dłuższy czas pomiaru ze względu na jego opóźnienie.
Pomiar w strumieniu głównym.
Polega na umieszczeniu czujnika pomiarowego w głównym torze układu oddechowego lub respiratorze. Zaletą jest prostota systemu i krótki czas pomiaru korzystny zwłaszcza u dzieci, u których występuje wysoka częstotliwość oddechu. Wadą jest delikatność, rozmiar i waga czujnika, który może łatwo ulec uszkodzeniu.
Dokładność pomiaru.
Błędy pomiaru wahają się na poziomie 0,5%. Czas pomiaru nie przekracza 0,5 s, i typowo wynosi około 0,25 s. Przed każdym pomiarem urządzenie musi zostać skalibrowane przepuszczając przez nie gaz o znanym stężeniu . Wyniki podawane są w jednostkach ciśnienia cząstkowego (mmHg) lub jednostkach stężenia (%obj.). Wartość błędu nie przekracza ±2 mmHg na poziomie pCO2 40-60 mmHg. Wymagane jest aby urządzenie gwarantowało stabilne wyniki w ciągu 24 godzin od kalibracji.
Czynniki wpływające na pomiar :
Teoretyczna różnica stężenia w tętnicach i pęcherzykach płucnych powinna wynosić 0 mmHg. Jednak w warunkach klinicznych zawsze istnieje stały błąd, w którym ciśnienie końcowowydechowe jest niższe od ciśnienia tętniczego. Wartość tę nazywa się "tętniczo-pęcherzykowym gradientem pCO2" i wynosi ona zwykle 3-5 mmHg lub 0,7 kPa. Różnicę na poziomie 5 mmHg uznaje się za fizjologiczną przy prawidłowych wartościach 34-46 mmHg.
Kapnogram.
Prawidłowa krzywa kapnograficzna przypomina falę prostokątną:
Zastosowanie.
Kapnometry lub kapnografy stanowią podstawowe wyposażenie stanowiska anestezjologicznego do monitorowania wymiany gazowej.
Kapnometria pozwala na jednoznaczne potwierdzenie czy rurka intubacyjna została umieszczona prawidłowo w tchawicy. Intubację do przełyku można rozpoznać po bardzo niskich wartościach wydechowego .
Zanik może wskazywać na nagłe zatrzymanie krążenia, w takim wypadku odczyt niezerowych wartości z kapnometru pod wpływem masażu serca pozwala potwierdzić skuteczność czynności resuscytacyjnych. Natomiast w przypadku operacji, objaw taki może oznaczać zator w tętnicy płucnej.
Stosowanie kapnografu znacznie zwiększa możliwości diagnostyczne przez ocenę kształtu krzywej kapnograficznej:
Oprócz funkcji alarmowych, kapnografia może uzupełniać diagnostykę w czasie odzwyczajania chorych od respiratora nie jest jednak w pełni przekonującą metodą oceny wentylacji.

</doc>
<doc id="635423" url="https://pl.wikipedia.org/wiki?curid=635423" title="Kapnografia">
Kapnografia



</doc>
<doc id="635425" url="https://pl.wikipedia.org/wiki?curid=635425" title="Kapnogram">
Kapnogram



</doc>
<doc id="635426" url="https://pl.wikipedia.org/wiki?curid=635426" title="EnterpriseDB">
EnterpriseDB

EnterpriseDB (EnterpriseDB Advanced Server) – system zarządzania relacyjną bazą danych bazujący na PostgreSQL. Jak informuje producent, EnterpriseDB jest kompatybilny z aplikacjami napisanymi dla bazy danych Oracle.
EnterpriseDB jest rozwijany od marca 2004.

</doc>
<doc id="635429" url="https://pl.wikipedia.org/wiki?curid=635429" title="Sierra Maestra">
Sierra Maestra

Sierra Maestra – największe pasmo górskie Kuby, położone w południowej części kraju, w prowincjach Granma i Santiago de Cuba. Najwyższym jego szczytem jest Pico Turquino (1974 m n.p.m.). Ciągnie się wzdłuż wybrzeża dość wąskim pasem od okolic miasta Santiago de Cuba na wschodzie prawie po przylądek Cabo Cruz na zachodzie.
Góry są znane jako siedziba partyzanckich oddziałów Fidela Castro, walczących z dyktaturą Batisty. Po fiasku lądowania jachtu Granma w grudniu 1956, Castro wraz z niedobitkami swego oddziału schronił się w Sierra Maestra, gdzie jego siły stopniowo rosły. Na ich czele wkroczył do Hawany w styczniu 1959.
Na terenie Sierra Maestra znajduje się Park Narodowy Turquino.

</doc>
<doc id="635430" url="https://pl.wikipedia.org/wiki?curid=635430" title="EnterpriseDB Advanced Server">
EnterpriseDB Advanced Server



</doc>
<doc id="635431" url="https://pl.wikipedia.org/wiki?curid=635431" title="Karma Pakszi">
Karma Pakszi

II Gjalła Karmapa, Karma Pakszi (tyb. ཀར་མ་པ་ཀཤི་, Wylie: "kar ma pak shi"; ur. 1203, zm. 1283) – tybetański lama, druga inkarnacja Karmapy, duchowy przywódca i mistrz medytacji szkoły Karma Kagyu buddyzmu tybetańskiego. Uważa się, że był pierwszym człowiekiem rozpoznanym jako tulku (reinkarnacja nauczyciela z przeszłości), który zapoczątkował linię inkarnacji. Karma Pakszi został rozpoznany jako kolejne wcielenie Karmapy Dysum Czienpa.

</doc>
<doc id="635432" url="https://pl.wikipedia.org/wiki?curid=635432" title="Karmapa II">
Karmapa II



</doc>
<doc id="635434" url="https://pl.wikipedia.org/wiki?curid=635434" title="Rielasingen-Worblingen">
Rielasingen-Worblingen

Rielasingen-Worblingen – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Hochrhein-Bodensee, w powiecie Konstancja, wchodzi w skład wspólnoty administracyjnej Singen (Hohentwiel). leży przy granicy ze Szwajcarią, na północ od Singen.
Jej bliźniaczą gminą jest Lostorf w Szwajcarii.

</doc>
<doc id="635435" url="https://pl.wikipedia.org/wiki?curid=635435" title="Rielasingen">
Rielasingen



</doc>
<doc id="635436" url="https://pl.wikipedia.org/wiki?curid=635436" title="Atractoscion">
Atractoscion

Atractoscion – rodzaj ryb okoniokształtnych z rodziny kulbinowatych (Sciaenidae).
Klasyfikacja.
Gatunki zaliczane do tego rodzaju:

</doc>
<doc id="635437" url="https://pl.wikipedia.org/wiki?curid=635437" title="Karma Pakshi">
Karma Pakshi



</doc>
<doc id="635438" url="https://pl.wikipedia.org/wiki?curid=635438" title="Worblingen">
Worblingen



</doc>
<doc id="635442" url="https://pl.wikipedia.org/wiki?curid=635442" title="Dario G">
Dario G

Dario G – brytyjskie trio producentów tworzących muzykę gatunku dance music i pochodzących z Cheshire w Anglii.
Formacja, w skład której wchodzą Scott Rosser, Paul Spencer i Stephan Spencer (Spencerowie nie są spokrewnieni), powstała w 1996 roku. Ich najbardziej znany singel "Sunchyme" został wydany w 1997 roku. Jest to remiks przeboju "Life in a Northern Town" brytyjskiej grupy The Dream Academy. Inny zaś singel "Carnaval De Paris" był muzycznym tematem przewodnim Mistrzostw Świata w Piłce Nożnej we Francji w 1998 roku.
Produkcje grupy Dario G (w szczególności piosenka "Voices", lecz także "Sunchyme") była i nadal jest często wykorzystywana jako tło muzyczne do brytyjskich programów telewizyjnych.

</doc>
<doc id="635453" url="https://pl.wikipedia.org/wiki?curid=635453" title="Park Narodowy Auyuittuq">
Park Narodowy Auyuittuq

Park Narodowy Auyuittuq (ang. "Auyuittuq National Park", fr. "Parc national Auyuittuq") 
– park narodowy położony w północno-wschodniej części wyspy Ziemia Baffina w terytorium Nunavut w Kanadzie. Park został utworzony w 1976 na powierzchni 21 471 km². Nazwa parku pochodzi od słowa auyuittuq, które w języku Inuitów oznacza „ziemia, która nigdy nie taje”.
Flora.
Roślinność parku jest bardzo uboga. Występują tu: dębik ośmiopłatkowy, mak, skalnica, brzoza karłowata, wierzba arktyczna, wrzos. Wiele roślin rośnie w kępach. Dzięki temu mogą stworzyć swój własny mikroklimat, który pozwala im przetrwać ostre arktyczne warunki.
Fauna.
Na terenie Parku Narodowego Auyuittuq występuje: leming, gronostaj, niedźwiedź polarny, lis polarny, renifer.
Turystyka.
Najbliższe miasta, to Qikiqtarjuaq i Pangnirtung. Zwiedzający, którzy chcą wejść do parku muszą się zarejestrować w biurze parku w mieście Pangnirtung lub Qikiqtarjuaq.
Duża popularnością cieszą się dwa górskie szczyty: Mount Asgard (pokazany w jednym z filmów o Jamesie Bondzie – "Szpieg, który mnie kochał") z 800-metrową ścianą, oraz Mount Thor z 1250-metrową ścianą o nachyleniu 105°.

</doc>
<doc id="635456" url="https://pl.wikipedia.org/wiki?curid=635456" title="Chen Shui-bian">
Chen Shui-bian

Chen Shui-bian (chin. upr. 陈水扁, chin. trad. 陳水扁, pinyin "Chén Shuǐbiǎn"; ur. 12 października 1950) – tajwański polityk, dziesiąty prezydent Republiki Chińskiej.
Urodzony w 1950 roku, choć w oficjalnych dokumentach figuruje data 18 lutego 1951. W latach 80. działacz antykuomintangowskiej opozycji. Członek Demokratycznej Partii Postępowej, w 1989 roku został wybrany deputowanym do Yuanu Ustawodawczego. W latach 1994–1998 burmistrz Tajpej. Wybrany na urząd prezydenta Republiki Chińskiej 20 maja 2000 roku, z wykształcenia prawnik. Urząd pełnił do 20 maja 2008. Zdecydowany zwolennik niepodległości Tajwanu, podczas swojej kadencji wielokrotnie podkreślał odrębność wyspy od Chin i prowadził działania na rzecz "tajwanizacji", m.in. poprzez usuwanie pozostałości po czasach Czang Kaj-szeka. Ostre kontrowersje wzbudziły m.in. zmiana nazwy i wystroju Hali Pamięci Czang-Kaj-szeka czy zmiana nawiązującej do Czanga nazwy siedziby prezydenta w Tajpej i usunięcie z niej pomnika Sun Jat-sena.
W 2006 roku Tajwanem wstrząsnął skandal korupcyjny, w który zamieszani okazali się urzędujący prezydent, jego żona, krewni i współpracownicy. Otoczenie prezydenta oskarżono o defraudację funduszy przeznaczonych na tzw. dyplomację dolarową, czyli dofinansowywanie ubogich krajów w zamian za zerwanie przez nie kontaktów dyplomatycznych z Chinami. 11 września 2009 roku Chen Shui-bian został uznany za winnego sprzeniewierzenia w czasie sprawowania urzędu w latach 2000–2008 środków finansowych o równowartości 3,15 mln USD ze specjalnego funduszu biura prezydenta Tajwanu. Postawiono mu również zarzut przyjęcia łapówek na łączną sumę 9 mln USD oraz pranie brudnych pieniędzy za pośrednictwem kont w bankach szwajcarskich. Skazano go na dożywocie, złagodzone ostatecznie do wyroku 19 lat więzienia. Podczas pobytu w więzieniu próbował popełnić samobójstwo. W styczniu 2015 roku został zwolniony ze względów zdrowotnych.

</doc>
<doc id="635457" url="https://pl.wikipedia.org/wiki?curid=635457" title="Johann Puch">
Johann Puch

Johann Puch (język słoweński: Janez Puh; ur. 27 czerwca 1862 w Juršinci, w pobliżu Ptuju, zm. 19 lipca 1914 w Zagrzebiu) – słoweński mechanik i wynalazca. 
Życiorys.
Zyskał sławę jako jeden z najbardziej znanych producentów pojazdów samochodowych w Europie. Ukończył szkołę zawodową zdobywając zawód ślusarza, było to jego jedyne formalne wykształcenie. Większość życia spędził w wielokulturowej wówczas Styrii.
W 1885 roku przeprowadził się do Grazu (obecnie w Austrii), gdzie w roku 1891 rozpoczął produkcję rowerów, które sam sprzedawał na rynku lokalnym, a także eksportował je do Anglii i Francji. Odniesiony sukces pozwolił mu w 1899 uruchomić własną firmę, pod nazwą "Erste steiermärkische Fahrrad-Fabriks-AG" (Pierwsza Styryjska Firma Rowerowa).
W 1903 roku firma Pucha rozpoczęła produkcję motocykli, a rok później również samochodów. W 1912 roku fabryka Pucha zatrudniała 1100 robotników i produkowała 300 samochodów, 300 motocykli i 16 000 rowerów rocznie. Puch przeszedł na emeryturę w roku 1912, pozostał jednak honorowym prezesem firmy.
Do roku 1914 Puch produkował 21 różnych typów samochodów, także ciężarowych, autobusów oraz samochodów wojskowych i specjalnych, w tym limuzyn dla rodziny Habsburgów oraz pojazdów na zamówienie armii Austro-Węgier podczas I wojny światowej.
Samochody i motocykle konstrukcji Pucha zwyciężały w wyścigach i rajdach samochodowych w całej Europie, rozsławiając w ten sposób firmę ich twórcy.
Tradycje firmy Pucha współcześnie kontynuuje firma Steyr-Daimler-Puch z siedzibą w Grazu i Wiedniu. 
Puch na potrzeby swoich konstrukcji dokonał licznych wynalazków, na ponad 35 z nich uzyskał urzędowe patenty.

</doc>
<doc id="635458" url="https://pl.wikipedia.org/wiki?curid=635458" title="Cynoscion">
Cynoscion

Cynoscion - rodzaj ryb okoniokształtnych z rodziny kulbinowatych.
Klasyfikacja.
Gatunki zaliczane do tego rodzaju :

</doc>
<doc id="635461" url="https://pl.wikipedia.org/wiki?curid=635461" title="Tetrozy">
Tetrozy

Tetrozy – cukry proste zawierające cztery atomy węgla w cząsteczce.
Do tetroz należą, niewystępujące w naturze:

</doc>
<doc id="635462" url="https://pl.wikipedia.org/wiki?curid=635462" title="BBC Radio 6 Music">
BBC Radio 6 Music

BBC Radio 6 Music – brytyjska stacja radiowa należąca do nadawcy publicznego (BBC) i dostępna wyłącznie w BBC National DAB oraz drogą internetową. Powstała 11 marca 2002. W chwili startu była pierwszym od 32 lat nowo uruchomionym ogólnokrajowym kanałem radiowym BBC. Do kwietnia 2011 działała jako BBC 6 Music, później do nazwy dodano słowo „Radio”, co miało podkreślać przynależność kanału do rodziny BBC Radio. W pierwszym kwartale 2017 roku słuchało jej 2,33 miliona osób w Wielkiej Brytanii – 10 wynik w Wielkiej Brytanii, a piąty w ramach stacji radiowych BBC i pierwszy w ramach wyłącznie cyfrowych stacji tego nadawcy.
Charakterystyka.
W sensie organizacyjnym jest stacją siostrzaną wobec BBC Radio 2 – oba kanały mają siedzibę w tym samym budynku w Londynie. 6 Music uważana jest za najbardziej „alternatywną” spośród anten BBC. W jej audycjach goszczą takie gatunki jak jazz, klasyczny rock, indie rock, hip-hop, funk czy punk. Dużą rolę odgrywają także emisje całych koncertów z bogatych archiwów BBC. Na tle innych anten stacja wyróżnia się także dużym stopniem interaktywności.
Logo.
1 września 2007 zmieniło się logo BBC 6 Music: z niebieskiego prostokąta z białym logo BBC i ciemnoniebieskim napisem „music” (cyfra 6 przeszła przez literę m) na logo BBC i napis „RADIO”, obok nich srebrna zaokrąglona linia i wkomponowana w nie cyfra 6. Obok koła napis „music”. Koło występuje także samodzielnie, na przykład w aplikacjach mobilnych.

</doc>
<doc id="635464" url="https://pl.wikipedia.org/wiki?curid=635464" title="Objaw plastra miodu">
Objaw plastra miodu

Objaw plastra miodu (ang. "honeycombing") – termin używany w radiologii do określenia zmian widocznych w RTG lub tomografii komputerowej klatki piersiowej, przypominających swoim wyglądem plaster miodu. Są to występujące w skupiskach torbiele o podobnej średnicy (3–10 mm) o dobrze widocznych ściankach. Zmiany te występują w przebiegu m.in. idiopatycznego włóknienia płuc, histiocytozie X, sarkoidozie, pylicy i niektórych chorobach reumatycznych.

</doc>
<doc id="635470" url="https://pl.wikipedia.org/wiki?curid=635470" title="Jia Zhangke">
Jia Zhangke

Jia Zhangke, (ur. 24 maja 1970 w Fenyang) - chiński reżyser, scenarzysta i producent filmowy, zaliczany do tzw. szóstej generacji chińskich filmowców.
Życiorys.
W 1997 ukończył Pekiński Instytut Filmowy. Jego pierwszy film nakręcony z oficjalną zgodą chińskich władz, "Świat" (2004), startował w konkursie głównym na 61. MFF w Wenecji. "Martwa natura" (2006) przyniosła mu Złotego Lwa na 63. MFF w Wenecji.
Przewodniczył jury sekcji "Cinéfondation" na 60. MFF w Cannes (2007). Zasiadał również w jury konkursu głównego na 67. MFF w Cannes (2014).

</doc>
<doc id="635472" url="https://pl.wikipedia.org/wiki?curid=635472" title="Gemini (album Kasi Kowalskiej)">
Gemini (album Kasi Kowalskiej)

Gemini – debiutancka płyta Kasi Kowalskiej, która swoją premierę miała 18 września 1994 roku.
Album osiągnął status podwójnie platynowej płyty (ponad 400 000 sprzedanych egzemplarzy).
Większość utworów to owoc współpracy Kowalskiej i Daniela Howorusa. Na płycie oprócz premierowego materiału znajdują się trzy covery: „I Never Loved a Man” – Arethy Franklin, „No Quarter” – Led Zeppelin oraz „Dziwny jest ten świat” – Czesława Niemena. Producentem płyty był Grzegorz Ciechowski.
Lista utworów.
Wydanie kasetowe zawierało utwory 1-11, dodatkowo utwór 10 znalazł się na taśmie we fragmencie.
Twórcy.
Źródło.

</doc>
<doc id="635476" url="https://pl.wikipedia.org/wiki?curid=635476" title="Steißlingen">
Steißlingen

Steißlingen – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Hochrhein-Bodensee, w powiecie Konstancja, wchodzi w skład wspólnoty administracyjnej Singen (Hohentwiel). Leży na północ od Stockach i Radolfzell am Bodensee.

</doc>
<doc id="635481" url="https://pl.wikipedia.org/wiki?curid=635481" title="Equetus">
Equetus

Equetus - rodzaj ryb okoniokształtnych z rodziny kulbinowatych. Żyją wśród raf koralowych. Od pozostałych kulbinowatych odróżniają się kontrastowym ubarwieniem.
Klasyfikacja.
Gatunki zaliczane do tego rodzaju :

</doc>
<doc id="635482" url="https://pl.wikipedia.org/wiki?curid=635482" title="Pilawa (stacja kolejowa)">
Pilawa (stacja kolejowa)

Pilawa – stacja kolejowa w Pilawie, w województwie mazowieckim, w Polsce. Według klasyfikacji PKP ma kategorię dworca lokalnego.
Pasażerowie.
W roku 2017 wymiana pasażerska wyniosła 730 tys. osób (2 tys. dziennie).
W roku 2018 stacja obsługiwała 1,5-2,0 tys. pasażerów na dobę.
W roku 2019 wymiana pasażerska wyniosła 2-3 tys. osób dziennie.
W roku 2020 wymiana pasażerska wyniosła 549 tys. osób (1,5 tys. dziennie).
W roku 2021 wymiana pasażerska wyniosła 657 tys. osób (1,8 tys. dziennie).
Krótki opis.
Stacja węzłowa położona w centrum miasta. Przez stację przechodzą następujące linie kolejowe:

</doc>
<doc id="635484" url="https://pl.wikipedia.org/wiki?curid=635484" title="Volkertshausen">
Volkertshausen

Volkertshausen – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Hochrhein-Bodensee, w powiecie Konstancja, wchodzi w skład wspólnoty administracyjnej Singen (Hohentwiel). Leży na południe od Aach, przy autostradzie A98 oraz A81.
Współpraca.
Miejscowości partnerskie:

</doc>
<doc id="635489" url="https://pl.wikipedia.org/wiki?curid=635489" title="Parnica (kanał)">
Parnica (kanał)

Parnica (hist. "Parniz", niem. "Parnitz") – ciek na terenie Szczecina łączący Odrę Zachodnią z Regalicą; europejski kod JCWP (jednolita część wód powierzchniowych) – PLRW60001719752. Parnica bywa określana jako: kanał, potok nizinny piaszczysty lub rzeka. Długość Parnicy wynosi ok. 6 km.
Bieg.
Parnica łączy się z Odrą Zachodnią poprzez wykopany w 1929 r. Przekop Parnicki (pierwotne połączenie Odry Zachodniej i Parnicy zlokalizowane między Kępą Parnicką a Wyspą Zieloną, jest obecnie przegrodzone groblą komunikacyjną łączącą obie wyspy).
Parnica płynie równoleżnikowo, rozdzielając położone po jej północnej stronie wyspy: Kępa Parnicka, Łasztownia, Ostrów Mieleński i Mieleńska Łąka od położonych po jej południowej stronie: Wyspy Puckiej i Zaleskich Łęgów. Oba brzegi Parnicy są silnie zindustrializowane i wykorzystywane gospodarczo przez port Szczecin oraz znajdujące się nad jej brzegami zakłady przemysłowe: Stocznię Remontową Pomerania, Elektrownię Szczecin, port naftowy PKN Orlen.
Mosty.
Parnica jest jednym z ważniejszych cieków Międzyodrza. Nad Parnicą rozpiętych jest sześć mostów:
Nazwa.
Nazwę Parnica wprowadzono urzędowo rozporządzeniem w 1949 roku, zastępując poprzednią niemiecką nazwę "Parnitz".
Zgodnie z Rozporządzeniem Rady Ministrów z 2002 r. ws. klasyfikacji śródlądowych dróg wodnych, Parnica ma najwyższą klasę żeglowną Vb.

</doc>
<doc id="635492" url="https://pl.wikipedia.org/wiki?curid=635492" title="Leń jeziorowy">
Leń jeziorowy

Leń jeziorowy, leń jeziorny ("Sarcocheilichthys lacustris") – gatunek słodkowodnej ryby z rodziny karpiowatych (Cyprinidae).
Występowanie.
Zasiedla dorzecze Amuru.
Charakterystyka.
Ciało wysokie, lekko bocznie ścieśnione. Dolna warga jest zrogowaciała. Zęby gardłowe ułożone w jednym lub dwóch rzędach. Samce w okresie tarła przybierają jaskrawe ubarwienie, a na ich głowie pojawiają się rogowe brodawki. U samic pojawia się krótkie pokładełko. Dorasta do 28 cm długości.
Znaczenie gospodarcze.
Bywa poławiany w niewielkich ilościach wraz z innymi rybami.

</doc>
<doc id="635497" url="https://pl.wikipedia.org/wiki?curid=635497" title="Zdzisław Antoń">
Zdzisław Antoń

Zdzisław Stanisław Antoń (ur. 9 września 1955 w Załuczu) – polski samorządowiec, były wicewojewoda lubelski, były wójt gminy Niedrzwica Duża, starosta lubelski VI kadencji.
Życiorys.
Absolwent Akademii Górniczo-Hutniczej w Krakowie, ukończył też roczne studia z zakresu zarządzania w administracji publicznej na Uniwersytecie Georgetown w Waszyngtonie oraz podyplomowe studia menedżerskie w Lubelskiej Szkole Biznesu.
W latach 80. pracował jako nauczyciel matematyki i fizyki w Zespole Szkół Rolniczych w Pszczelej Woli. W 1989 był wiceprezesem zarządu Gminnej Spółdzielni „Samopomoc Chłopska” w Niedrzwicy Dużej.
W latach 1990–1992 zajmował stanowisko wójta gminy Niedrzwica Duża, do 1998 zasiadał także w radzie gminy. Od 1992 do 1994 pełnił funkcję wicewojewody lubelskiego. W 1998 został dyrektorem generalnym urzędu wojewódzkiego. Później pracował jako członek zarządu Wschodniego Banku Cukrownictwa S.A. i doradca prezesa zarządu Banku Pocztowego S.A. Prowadził wykłady na UMCS. Zasiadał w radzie politycznej Stronnictwa Konserwatywno-Ludowego.
W wyborach samorządowych w 2006 ponownie został wybrany na urząd wójta gminy Niedrzwica Duża. Cztery lata później nie uzyskał reelekcji.
W 2007 powołano go na przewodniczącego zarządu Związku Gmin Lubelszczyzny. Od 2016 do 2018 był dyrektorem lubelskiego oddziału KRUS. W 2014 i 2018 z ramienia PiS wybierany na radnego powiatu lubelskiego. W listopadzie 2018 powołany na urząd starosty lubelskiego.

</doc>
<doc id="635500" url="https://pl.wikipedia.org/wiki?curid=635500" title="Nimrod Antal">
Nimrod Antal



</doc>
<doc id="635504" url="https://pl.wikipedia.org/wiki?curid=635504" title="Bazylika katedralna św. Franciszka Ksawerego w Grodnie">
Bazylika katedralna św. Franciszka Ksawerego w Grodnie

Bazylika katedralna św. Franciszka Ksawerego w Grodnie (biał. Кафедральны касцёл Святога Францішка Ксаверыя) – pierwotnie kościół jezuitów, od 1782 kościół farny, od 1991 katedra diecezji grodzieńskiej.
Budowa i późniejsze losy.
Fundatorem pierwszego kościoła dla Jezuitów, który miał powstać w miejscu Fary Witoldowej, był król Stefan Batory, który u schyłku swego życia czynił starania by sprowadzić jezuitów do Grodna. Stosowny zapis znalazł się w testamencie monarchy sporządzonym w Niepołomicach w 1585:
Po wybudowaniu świątynia miała być miejscem spoczynku władcy, ale król zmarł w 1586, gdy mury były wzniesione tylko do połowy. Wieś Kundzin, nadana przez Batorego, została przeznaczona na uposażenie nowicjatu w Wilnie, a kościół, zwany później Farą Witoldową (z uwagi na wcześniejszą fundację książęcą) i ukończony w 1587 roku, oddano w użytkowanie parafii farnej pw. Wniebowzięcia NMP, a place wydzierżawiono. Inicjatywę budowy siedziby dla Jezuitów podjął na nowo w 1621 starosta grodzieński Stanisław Kossobudzki, który zapisał zakonowi wieś Sucha Balla. W związku z tym w 1622 zakupiono w Grodnie dom misyjny, w którym zamieszkali pierwsi Jezuici.
Budowę zabudowań jezuickich podjęto w 1647 roku pod koniec panowania króla Władysława IV i w 1650 roku otworzono kolegium ze szkołą, jednak dalszą budowę przerwano w 1654 po wybuchu wojny polsko-rosyjskiej. Pierwszy kościół pw. śś. Piotra i Pawła zbudowano około 1654 z fundacji proboszcza Franciszka Dołmat-Isajkowskiego. W listopadzie 1654 do Grodna przyjechał król Jan Kazimierz, aby w obliczu zagrożenia ze strony wojsk rosyjskich ciągnących na zachód, pogodzić zwaśnionych hetmanów Janusza Radziwiłła i Wincentego Gosiewskiego. Król modlił się w kościele jezuitów. Obrona Grodna jednak nie powiodła się i wojska moskiewskie zajęły miasto, które opuściły w 1659.
W 1660 jezuici powrócili do swojej rezydencji wznawiając po 1662 budowę murowanego kościoła pw. śś. Piotra i Pawła (po 1700 roku zamieniono go na szkołę). W 1664 zakon otrzymał w darze cudowny obraz Matki Boskiej przywieziony z Rzymu przez księcia Albrychta Radziwiłła. Obraz ten, namalowany w stylu wczesnego baroku, został umieszczony w ołtarzu kongregacyjnym studentów i od tego momentu zaczęto nazywać go “Matką Boską Studencką”.
W 1674 roku rozpoczęto kopanie fundamentów pod obecny kościół św. Franciszka Ksawerego, a w 1675 roku biskup wileński Mikołaj Słupski poświęcił kamień węgielny. W 1691 roku przykryto dachem prezbiterium. 26 grudnia 1699 powracający do Saksonii król August II Mocny zatrzymał się w Grodnie i zwiedzał kościół i kolegium jezuickie.
W listopadzie 1705 król był jeszcze raz w Grodnie uczestnicząc w tzw. radzie grodzieńskiej. Razem z carem Piotrem I wziął udział w poświęceniu kościoła jezuickiego przez biskupa chełmińskiego Teodora Potockiego (obecny kształt świątynia uzyskała w latach 1678-1705). Trwająca wojna ze Szwecją nie przeszkodziła jezuitom w wyposażeniu kościoła. W 1707 rzeźbiarz z Królewca Christoph Pöcher wykonał projekt ołtarza głównego i ołtarzy bocznych. Sześć z nich wykonano w Wilnie i Królewcu i przywieziono do Grodna w latach 1709 і 1715. W 1716 dostarczono dalsze cztery. W 1708 z dachów zdjęto nietrwałe dachówki i położono blachę pomalowaną na czerwono. W 1729 roku w kościele rozpoczęto obrady sejmu.
W latach 1736-1737 Jan Szmitt z Reszla zbudował i ustawił w kościele ołtarz główny, który sfinansował kasztelan mścisławski Samuel Łazowy z małżonką Konstancją. W latach 1750–1752 nadbudowano wieże o jedno piętro i ozdobiono na nowo wnętrze; zbudowano ambonę i wykonano 14 fresków przedstawiających sceny z życia patrona kościoła, św. Franciszka Ksawerego. W 1761 gdański złotnik Chrystian van Hausen wykonał srebrne ramy dla obrazu Matki Boskiej Studenckiej. W 1765 ukończona została kopuła na skrzyżowaniu naw i prawdopodobnie hełmy wież. W 1768 w niszach fasady ustawiono figury św. Franciszka Ksawerego, św. Piotra i św. Pawła, które wykonał Georgius Gis.
W listopadzie 1774 jezuitom ogłoszono brewe kasacyjne Dominus ac Redemptor wydane przez papieża Klemensa XIV. W 1782 ich kościół stał się kościołem farnym. Kościół i zabudowania klasztorne przejęła Komisja Edukacji Narodowej. W 1782 przeniesiono do kościoła św. Franciszka Ksawerego odprawianie nabożeństw parafialnych z fary Witoldowej, uszkodzonej w wyniku pożaru; od tej kościół św. Franciszka Ksawerego stał się kościołem farnym.
W latach 1960–1988 kapłani nie mogli odprawiać mszy w kościele. Pomimo to w każdą niedzielę i w święta wierni gromadzili się wokół ołtarza, zapalali świece, modlili się, śpiewali pieśni religijne i urządzali procesje.
W 1988 na skutek starań ks. Tadeusza Kondrusiewicza zostało wznowione normalne życie parafialne. 25 lipca 1989 ks. Kondrusiewicz otrzymał sakrę biskupią i został ogłoszony administratorem apostolskim Kościoła na Białorusi. 8 października 1989 odbył się jego ingres do kościoła św. Franciszka Ksawerego – pierwszy ingres biskupa w historii tej świątyni.
15 grudnia 1990 papież Jan Paweł II nadał kościołowi tytuł bazyliki mniejszej a 13 kwietnia 1991 erygował diecezję grodzieńską podnosząc jednocześnie kościół do rangi katedry.
28 sierpnia 2005, w 300-lecie konsekracji bazyliki katedralnej, odbyła się uroczystość koronacji koronami papieskimi obrazu Matki Bożej Kongregackiej (Studenckiej). Obraz ten, będący kopią obrazu Matki Bożej Śnieżnej z rzymskiej bazyliki Sancta Maria Maggiore, jest otaczany czcią wiernych od II poł. XVII w.
W lecie 2006 w ołtarzu wybuchł pożar. Przyczyną była niesprawna instalacja elektryczna.
Całkowitemu zniszczeniu uległy dwie figury.
W ostatnich latach kościół został objęty projektem rewaloryzacyjnym, realizowanym w ramach Programu Ministra Kultury i Dziedzictwa Narodowego „Dziedzictwo Kulturowe”, finansowanym ze środków ministerialnych, które pochodzą bezpośrednio z budżetu Państwa Polskiego.
Na wieży kościoła znajduje się bardzo rzadki zegar wahadłowy z lat 80. XVII wieku przeniesiony na wieżę w 1725 roku. Jedyny inny tak stary zegar tego typu znajduje się w Muzeum Nauki w Londynie.
Architektura świątyni.
Katedra św. Franciszka Ksawerego jest jedną z największych barokowych świątyń na terenach dawnej Rzeczypospolitej: ma 60 metrów długości i 30 metrów szerokości, wysokość do zakończenia kopuły wynosi około 45 metrów. Został zbudowany jako trzynawowa bazylika z kopułą na przecięciu nawy głównej i transeptu. Kopuła ma średnicę 13 metrów, a transept 33 metry. Płaską fasadę wieńczą dwie wieże w stylu baroku wileńskiego zwieńczone hełmami. Pomiędzy wieżami znajduje się szczyt zakończony tympanonem. Wieże mają wysokość ponad 55 metrów (według innych danych, mniej wiarygodnych, 65 metrów).
Prezbiterium jest węższe od nawy głównej i oddzielone od niej zgrupowanymi pilastrami o kapitelach korynckich.
W prezbiterium znajduje się okazały barokowy ołtarz główny z lat 1737-1760, w którym są rzeźby dłuta Jana Chrystiana Schmidta z warmińskiego Reszla. Ołtarz jest dwukondygnacyjny. Ma wysokość 21 metrów, jest jednym z najwyższych ołtarzy barokowych w Europie. Każdą kondygnację wypełnia rząd kolumn, pomiędzy którymi ustawione są posągi świętych i apostołów, łącznie 50 rzeźb. Pośrodku drugiej kondygnacji znajduje się figura Chrystusa. Na wierzchołku ołtarza umieszczono figury jego fundatorki, kasztelanowej mścisławskiej Konstancji z Jundziłłów Łazowej i aniołów. Całość wieńczy umieszczona centralnie promienista gloria. Ołtarz i zdobiące go rzeźby wykonane są z drewna.
Boczne ołtarze, sprowadzone z Królewca, przedstawiają św. Stanisława (z lewej strony) i św. Kazimierza (z prawej). Łącznie wnętrze zdobi 13 ołtarzy.
Przy filarze prawej części transeptu znajduje się pomnik Antoniego Tyzenhauza, dłuta rzeźbiarza lwowskiego Tomasza Dykasa (zm. 1910). Pomnik przedstawia naturalnych rozmiarów postać kobiecą ze złoconego brązu siedzącą na stopniach z szarego marmuru i składającą dwa liście palmowe. Pośrodku pomnika znajduje się medalion brązowy z reliefem Tyzenhausa, a pod nim tablica z napisem:

</doc>
<doc id="635505" url="https://pl.wikipedia.org/wiki?curid=635505" title="Rokietnik pospolity">
Rokietnik pospolity

Rokietnik pospolity ("Pleurozium schreberi" (Willd. ex Brid.) Mitt.) – gatunek mchu należący do rodziny gajnikowatych ("Hylocomiaceae" M. Fleisch.). W Polsce gatunek pospolity.
Nazewnictwo.
Synonimy nazwy łacińskiej: "Entodon schreberi" (Willd.) Mnkm., "Hypnum schreberi" Willd., "Hylocomium parietinum" Lindb., "Calliergonella schreberi" Grout, "Hypnopsis schreberi" Podp.
Ochrona.
Roślina objęta częściową ochroną gatunkową w Polsce na podstawie Rozporządzenia Ministra Środowiska z dnia 9 października 2014 r. w sprawie ochrony gatunkowej roślin.
Zastosowanie.
Rokietnik pospolity jest wykorzystywany jako bioindykator skażeń.

</doc>
<doc id="635507" url="https://pl.wikipedia.org/wiki?curid=635507" title="Nicolás Millán">
Nicolás Millán

Nicolás Millán (ur. 17 listopada 1991 w Santiago) – chilijski piłkarz grający na pozycji napastnika. Najmłodszy debiutant w historii chilijskiej ekstraklasy – zadebiutował w niej w wieku 14 lat i 9 miesięcy w barwach CSD Colo-Colo 10 września 2006.

</doc>
<doc id="635510" url="https://pl.wikipedia.org/wiki?curid=635510" title="LASK Linz">
LASK Linz

Linzer Athletik Sport Klub, znany również jako – austriacki klub piłkarski ze stolicy Górnej Austrii Linzu, grający w Bundeslidze austriackiej. LASK jest najstarszym klubem w Górnej Austrii. Posiada także kobiecą drużynę piłkarską, która w sezonie 2006/2007 gra w kobiecej pierwszej lidze piłkarskiej Austrii "ÖFB-Frauenliga".
W 2011 roku LASK spadł do drugiej ligi. W 2012 roku mimo 3.miejsca w drugiej lidze został zdegradowany do trzeciej ligi. W 2014 roku powrócił do drugiej ligi, a w 2017 roku po 6 latach przerwy powrócił do ekstraklasy.

</doc>
<doc id="635513" url="https://pl.wikipedia.org/wiki?curid=635513" title="Zadruga (ujednoznacznienie)">
Zadruga (ujednoznacznienie)



</doc>
<doc id="635514" url="https://pl.wikipedia.org/wiki?curid=635514" title="Linzer ASK">
Linzer ASK



</doc>
<doc id="635519" url="https://pl.wikipedia.org/wiki?curid=635519" title="Antoni Kurowski">
Antoni Kurowski

Antoni Kurowski (ur. 8 maja 1885 w Łukowej, zm. 21 listopada 1948 w Kraśniku, lub Rzeczycy Ziemiańskiej) – polski działacz ludowy, poseł na Sejm II kadencji w II RP.
Życiorys.
Był samoukiem. W 1905 uczestniczył w manifestacjach robotniczo-chłopskich. Po wybuchu I wojny światowej służył w armii rosyjskiej. Następnie wzięty do niewoli niemieckiej, gdzie działał w nielegalnej organizacji „Piechur” (pod pseudonimem „Andrzej Makuch”). Ponadto działał w polskiej organizacji o nazwie „Sokół”, za co został w 1918 uwięziony w Hamm.
Po powrocie do kraju założył Stowarzyszenie Spółdzielcze „Jedność Chłopska” w Rzeczycy Ziemiańskiej. Był działaczem Chłopskiego Stronnictwa Radykalnego. W 1928 został członkiem Rady Narodowej Stronnictwa Chłopskiego i z jego listy uzyskał mandat poselski. Współpracował z KPP.
Podczas II wojny światowej był działaczem SL „Roch”. Utrzymywał kontakty z GL i AL.
Po wojnie był działaczem Stronnictwa Ludowego (prezes Zarządu Powiatowego SL w Kraśniku, I wiceprezes i członek Zarządu Wojewódzkiego SL w Lublinie).

</doc>
<doc id="635522" url="https://pl.wikipedia.org/wiki?curid=635522" title="Martin Schwarzschild">
Martin Schwarzschild

Martin Schwarzschild (ur. 31 maja 1912 w Poczdamie, zm. 10 kwietnia 1997 w Princeton) – amerykański astrofizyk niemieckiego pochodzenia.
Życiorys.
Urodził się w Poczdamie jako syn niemieckiego astrofizyka Karla Schwarzschilda. Zdobył doktorat w Getyndze. W 1936 r. opuścił Niemcy. Prowadził badania i nauczał w Oslo, Harvardzie i Columbii, zaś od 1947 r. na Uniwersytecie Princeton. Pracował nad strukturą i ewolucją gwiazd. W 1958 wydał książkę "Structure and Evolution of the Stars". W latach 50. i 60. XX wieku prowadził projekty stratoskopów, w których balony wynosiły aparaturę badawczą na niespotykane dotąd wysokości. Pierwszy stratoskop wykonał wysokiej jakości zdjęcia granuli oraz plam słonecznych, potwierdzając istnienie konwekcji w atmosferze Słońca. W późniejszych latach wniósł znaczący wkład w rozumienie dynamiki galaktyk eliptycznych.
W 1960 roku American Astronomical Society przyznało mu nagrodę Henry Norris Russell Lectureship. W 1965 r. otrzymał Bruce Medal oraz Medal Eddingtona, a w 1970 przyznano mu nagrodę Prix Jules-Janssen.

</doc>
<doc id="635525" url="https://pl.wikipedia.org/wiki?curid=635525" title="Symbole religijne">
Symbole religijne

Symbole religijne — symbole (archetypy, inscenizacje, gesty, dzieła sztuki, zjawiska naturalne ludzie lub rzeczy) stanowiące część kultu religijnego. Symbole używane lub jednoznacznie kojarzone z danym systemem wyznaniowym, którym niejednokrotnie przypisywane jest dodatkowe znaczenie mistyczne lub magiczne. Symbolem religijnym może stać się dowolne dające się doświadczyć zjawisko, któremu wiara nadaje nadnaturalne znaczenie. Symbol religijny często stanowi sakrum, a pewne zachowania w jego obecności są objęte tabu. 
Dla osoby niewierzącej, która nie zna kontekstu danego symbolu, jego znaczenie dla wyznawców jest całkowicie niezrozumiałe i zaskakujące, co może prowadzić do konfliktów. Symbol religijny święty dla jednych osób, może innym wydawać się bez znaczenia. Obcy przybysz może przypadkiem naruszyć związane z nim tabu i w ten sposób narazić się na gniew wiernych, którzy sądzą, że w ten sposób obraził ich bóstwo. W innym przypadku ktoś może celowo "zbezcześcić" symbol własnej religii, aby wyrazić swoją niechęć wobec wiary, którą odrzucił.
W największych religiach świata pewne symbole zostały podniesione do znacznie wyższej rangi niż inne. Publiczne eksponowanie odpowiednich znaków lub wykonywanie określonych gestów jest obowiązkiem każdego wyznawcy a w ten sposób budowana jest tożsamość grupowa, która może zostać zachowana, nawet w przypadku emigracji wiernych do społeczeństwa wyznającego inną religię. Symbol religijny może pozwolić na uzyskanie pomocy od innych osób uważających go za święty. W zatomizowanym społeczeństwie podkreślenie w ten sposób swojej przynależności grupowej bardzo zwraca uwagę na zachowania niezgodne z zakazami religijnymi.
Forma symboli religijnych wywodzi się od rytuałów plemiennych obecnych w kulturze ludzkiej od tysiącleci. Do naszych czasów przetrwało wiele posążków, ozdób oraz malowideł, które w prehistorii stały się pierwszymi trwałymi symbolami religii. Obserwacja pierwotnych kultur wskazuje, że taką rolę mogły pełnić również specjalne gesty, śpiewy lub słowa. Posługiwanie się tymi samymi symbolami religijnymi stało się wyznacznikiem wspólnej przynależności grupowej. Obcy nieznający ich nadnaturalnego znaczenia, był w takim kontekście postrzegany jako wróg, którego należy nawrócić. W niektórych religiach symbole stały się kluczowe dla prowadzenia wojen religijnych. Nierzadko wojownicy szli do boju ze znakami swojej wiary wymalowanymi na ciałach lub na strojach.
Rozwój współczesnych religii doprowadził do powstania materialnych symboli wiary eksponowanych publicznie w celu podkreślenia przynależności do danej religii. W toku historii podlegały one uproszczeniom tak, aby łatwo dało się je rozpowszechniać. W efekcie prawie każda współczesna religia posługuje się jakimś przedmiotem, który stanowi widoczne oznaczenie świątyń, a często bywa także noszony przez wiernych. W niektórych wyznaniach taką rolę pełni specjalny element ubioru noszony w miejscach publicznych. 
Laickie państwa europejskie obniżyły rangę symboli religijnych, które przestały pełnić rolę wspólnego wyznacznika danej społeczności. W części zostały ode zastąpione symbolami narodowymi. W demokratycznych społeczeństwach wprowadzono zasadę tolerancji religijnej oznaczająca konieczność poszanowania symboli danej wiary nawet, jeżeli się jej nie wyznaje. We współczesnym świecie sakrum otaczające symbole religijne zderza się z zasadą wolności słowa oraz artystycznej ekspresji.

</doc>
<doc id="635529" url="https://pl.wikipedia.org/wiki?curid=635529" title="Rejon oktiabrski">
Rejon oktiabrski

W Rosji i innych krajach byłego ZSRR (np. Białorusi) znajduje się kilkanaście jednostek administracyjnych o tej nazwie.
11 rejonów w Rosji: m.in.:
Na Białorusi:

</doc>
<doc id="635530" url="https://pl.wikipedia.org/wiki?curid=635530" title="FK Budućnost Podgorica">
FK Budućnost Podgorica

Fudbalski klub Budućnost Podgorica (Фудбалски Клуб Будућност Подгорица) – czarnogórski klub piłkarski z siedzibą w stolicy Czarnogóry – Podgoricy. Został utworzony w 1925 roku. Obecnie występuje w Prvej lidze Czarnogóry. Nazwa Budućnost po polsku oznacza „przyszłość”.
Historia.
Klub został założony w 1925 roku. W 1946 roku stał się jedynym pierwszoligowym klubem z Czarnogóry. Klub od początku istnienia grał w niebiesko-białych barwach. Największe sukcesy, jakie odniosła Budućnost to gra w finałach Pucharu Jugosławii w latach 1965 oraz 1977. Najbardziej znani piłkarze grający niegdyś w Budućnost to Predrag Mijatović, Dejan Savićević i Branko Brnović, etatowi reprezentanci Jugosławii.
Budućnost grała dwukrotnie w Pucharze Intertoto. W 1981, kiedy to zajęli pierwsze miejsce w swojej grupie, oraz w 2005 roku, w których to najpierw pokonała maltański klub Valletta FC, a następnie uległa hiszpańskiemu Deportivo La Coruña. Drużyna Budućnosti grała w 1991 roku w finale Pucharu Bałkańskiego, w którym przegrała z drużyną Interu Sybin.
Drużyna swoje mecze rozgrywa na największym stadionie w Czarnogórze, o nazwie Stadion Pod Goricom. Stadion ten może pomieścić około 17 tysięcy widzów. Kibice drużyny Budućnosti zwani są "Varvari" i są najbardziej znaną grupą kibiców z Czarnogóry.
W sezonie 2009/2010 roku drużyna z Podgoricy zagrała z Polonią Warszawą w pierwszej rundzie eliminacyjnej Ligi Europy. Polonia wygrała pierwszy mecz 0:2. Bramki: 0:1 - Igor Kozioł (54', asysta Jarosław Lato),
0:2 - Tomasz Jodłowiec (64', asysta Mariusz Zasada). Widzów 6000.
Rewanż odbył się 9 lipca na stadionie przy ul. Konwiktorskiej 6 w Warszawie. Drużyna z Czarnogóry wygrała 1:0 po bramce Ivana Vukovicia w 51. minucie.
Stadion.
Klub rozgrywa swoje mecze domowe na stadionie Stadion Pod Goricom w Podgoricy, który może pomieścić 15.230 widzów.
Sezony.
 * W wyniku przeprowadzonego 21 maja 2006 referendum niepodległościowego zadeklarowano zerwanie dotychczas istniejącej federacji Czarnogóry z Serbią (Serbia i Czarnogóra). W związku z tym po sezonie 2005/06 wszystkie czarnogórskie zespoły wystąpiły z lig Serbii i Czarnogóry, a od nowego sezonu 2006/07 Budućnost Podgorica przystąpił do rozgrywek Prvej crnogorskiej ligi.
Inne dyscypliny.
Budućnost ma także jedne z najlepszych na Bałkanach drużyn koszykówki, piłki ręcznej oraz siatkówki.

</doc>
<doc id="635531" url="https://pl.wikipedia.org/wiki?curid=635531" title="BSC Young Boys">
BSC Young Boys

Berner Sport Club Young Boys – szwajcarski klub piłkarski z Berna.
Historia.
Klub został założony 14 marca 1898 jako FC Young Boys. Swój pierwszy mecz rozegrał 17 czerwca tego samego roku z Viktorią Pilzno. W 1925 klub zmienił człon z "FC" na "BSC" z racji tego, że oprócz sekcji piłkarskiej, istniała także sekcja piłki ręcznej i hokeja na trawie.
Najlepsze lata dla klubu to lata pięćdziesiąte kiedy klub zdobył dwa puchary Szwajcarii i cztery mistrzowskie tytuły z rzędu. W latach 1984–1991 drużynę piłkarską YB prowadził polski trener z niemieckim paszportem Aleksander Mandziara zdobywając z nią ostatni w historii klubu tytuł mistrzowski oraz puchar kraju, a także jedyny superpuchar. W 2018 roku zdobył pierwszy od 32 lat tytuł mistrza kraju, przerywając serię FC Basel, który zdobył 8 tytułów z rzędu.

</doc>
<doc id="635544" url="https://pl.wikipedia.org/wiki?curid=635544" title="Flaga Chin">
Flaga Chin



</doc>
<doc id="635547" url="https://pl.wikipedia.org/wiki?curid=635547" title="Bad Säckingen">
Bad Säckingen

Bad Säckingen – miasto uzdrowiskowe w Niemczech, w kraju związkowym Badenia-Wirtembergia, w rejencji Fryburg, w regionie Hochrhein-Bodensee, w powiecie Waldshut, siedziba wspólnoty administracyjnej Bad Säckingen. Leży przy granicy ze Szwajcarią, nad Renem, ok. 26 km na wschód od Bazylei.
Współpraca.
Miejscowości partnerskie:

</doc>
<doc id="635548" url="https://pl.wikipedia.org/wiki?curid=635548" title="Krzysztof Kalczyński">
Krzysztof Kalczyński

Krzysztof Kalczyński (ur. 4 maja 1937 w Poznaniu, zm. 10 września 2019 w Warszawie) – polski aktor filmowy i teatralny.
Życiorys.
W latach 1957–1959 był muzykiem Teatru Narodowego oraz klubu studenckiego „Stodoła” (1958–1960). W 1961 ukończył studia na Wydziale Reżyserii Dźwięku w Państwowej Wyższej Szkole Muzycznej w Warszawie. Był także absolwentem krakowskiej PWST (1964), gdzie do przedstawienia dyplomowego "Zabawa jak nigdy" Williama Saroyana w reżyserii Eugeniusza Fuldego dobrał muzykę Raya Charlesa.
Grał w teatrach: Wybrzeże w Gdańsku (1964–1969), Klasycznym w Warszawie (1969–1971), Studio w Warszawie (1971–1975), Narodowym (1975–1981), Nowym w Warszawie (1980–1987). 
Filmową karierę aktorską rozpoczął w 1964 roku, debiutując w roli Maćka filmie "Zakochani są między nami". Dużą popularność przyniosły mu role w serialach telewizyjnych takich jak: "Klan" (rola Edwarda Tyczyńskiego), "Na Wspólnej" (rola Jeremiego Konarskiego), "Pensjonat pod Różą" (ojciec Iwy), "Plebania", "M jak Miłość", "Na dobre i na złe", "Ojciec Mateusz".
Wystąpił w ponad trzydziestu spektaklach Teatru Telewizji i wziął udział w kilkudziesięciu słuchowiskach Teatru Polskiego Radia.
Ze względu na charakterystyczny typ urody i osobowość, nazywany był „polskim Alainem Delonem”.
W 2019 w wydawnictwie Rytm Oficyna Wydawnicza ukazała się autobiograficzna książka pt. "Moje boje, pojedynczo i we dwoje".
Był mężem aktorki Haliny Rowickiej oraz ojcem dziennikarzy Anny Kalczyńskiej-Maciejowskiej i Filipa Kalczyńskiego, a także Marii Kalczyńskiej. Został pochowany na Cmentarzu Wojskowym na Powązkach w Warszawie (kwatera D6-1-31).
Nagrody.
1987 - Toruń - XXI Ogólnopolskie Spotkania Teatrów Jednego Aktora - nagroda publiczności za monodram "Krokodyl" wg Fiodora Dostojewskiego w Teatrze Nowym w Warszawie.
Filmografia.
Źródło: FilmPolski.pl.

</doc>
<doc id="635549" url="https://pl.wikipedia.org/wiki?curid=635549" title="Eugenia Pragierowa">
Eugenia Pragierowa

Eugenia Róża Pragierowa z domu Berke (ur. 14 lipca 1888 w Kaliszu, zm. 5 maja 1964 w Warszawie) – prawnik, działaczka polskiego ruchu socjalistycznego, feministka, polityk Polskiej Partii Socjalistycznej i Polskiej Zjednoczonej Partii Robotniczej, członek Polskiego Komitetu Obrońców Pokoju w 1949 roku.
Życiorys.
Prawdopodobnie pochodziła z rodziny żydowskiej. Córka Henryka i Antoni. Uczyła się w kaliskim gimnazjum żeńskim. Uczestniczka strajku szkolnego (1905), aresztowana, przebywała w więzieniu łącznie siedem miesięcy.
Studiowała historię na Uniwersytecie Jagiellońskim, a w latach 1908–1911 prawo na Uniwersytecie w Zurychu. Uzyskała stopień naukowy doktora prawa po obronie dysertacji doktorskiej pod tytułem "Die Genossenschaftsbewegung im Königreich Polen" (Ruch spółdzielczy w Królestwie Polskim). W latach 1910–1914 członek PPS-Lewicy. Od 1919 członek PPS. Od 1919 do 1925 kierownik Wydziału Ochrony Pracy Ministerstwa Pracy i Opieki Społecznej. Od 1925 do 1939 wykładowca Wolnej Wszechnicy Polskiej. Członek władz Centralnego Wydziału Młodzieży Towarzystwa Uniwersytetów Robotniczych. W czasie II wojny światowej przebywała we Lwowie.
Od 1945 dyrektor departamentu Ministerstwa Pracy i Opieki Społecznej, a następnie podsekretarz stanu w tym ministerstwie. W latach 1945–1947 posłanka do Krajowej Rady Narodowej. W 1946 odznaczona Krzyżem Komandorskim Orderu Odrodzenia Polski.
Od maja 1945 do grudnia 1948 członek Rady Naczelnej „lubelskiej” PPS. Potem członek Polskiej Zjednoczonej Partii Robotniczej. W 1948 członek Centralnej Komisji Rewizyjnej PZPR, a w latach 1948–1954 członek Komitetu Centralnego tej partii. 
Posłanka na Sejm Ustawodawczy oraz na Sejm PRL I kadencji. Wiceprzewodnicząca Zarządu Głównego Ligi Kobiet Polskich do 1964. Członek Światowej Federacji Kobiet. W 1949 roku była delegatem Krajowej Rady Obrońców Pokoju na Kongres Obrońców Pokoju w Paryżu. Pochowana na cmentarzu Powązki Wojskowe w Warszawie (kwatera C2-10-10). 
Od 1912 była żoną Adama Pragiera, działacza PPS, który po 1945 pozostał na emigracji. Po wrześniu 1939 małżonkowie pozostawali w faktycznej separacji.

</doc>
<doc id="635550" url="https://pl.wikipedia.org/wiki?curid=635550" title="Bad Sackingen">
Bad Sackingen



</doc>
<doc id="635551" url="https://pl.wikipedia.org/wiki?curid=635551" title="Bad Saeckingen">
Bad Saeckingen



</doc>
<doc id="635556" url="https://pl.wikipedia.org/wiki?curid=635556" title="Krajowe Przedstawicielstwo Emerytów i Rencistów">
Krajowe Przedstawicielstwo Emerytów i Rencistów

Krajowe Przedstawicielstwo Emerytów i Rencistów (właśc. Krajowe Przedstawicielstwo Emerytów, Rencistów i Osób Niepełnosprawnych "Związek Stowarzyszeń) – stowarzyszenie powstałe w 1991 r., będące związkiem 26 organizacji zrzeszających emerytów, rencistów, kombatantów oraz wiele osób niepełnosprawnych. Celem Przedstawicielstwa jest reprezentowanie interesów osób starszych i niepełnosprawnych. Współpracuje z organizacjami o podobnym zakresie działania oraz zawiera porozumienia z innymi organizacjami krajowymi i międzynarodowymi.

</doc>
<doc id="635558" url="https://pl.wikipedia.org/wiki?curid=635558" title="Eutropia (żona Maksymiana)">
Eutropia (żona Maksymiana)

Eutropia (zm. po 325) – pochodziła z Syrii i była żoną cesarza rzymskiego – Maksymiana. Para ta miała troje dzieci:

</doc>
<doc id="635560" url="https://pl.wikipedia.org/wiki?curid=635560" title="Mgławica Andromedy">
Mgławica Andromedy



</doc>
<doc id="635569" url="https://pl.wikipedia.org/wiki?curid=635569" title="Eleanor Helin">
Eleanor Helin

Eleanor Francis Helin (ur. 19 listopada 1932, zm. 25 stycznia 2009) – amerykańska astronomka. Utworzyła grupę Near Earth Asteroid Tracking poszukującą obiektów w kosmosie, których orbity przecinają orbitę Ziemi. Odkryła 904 planetoidy (515 samodzielnie oraz 389 wspólnie z innymi astronomami). Odkryła lub współodkryła kilkanaście komet, w tym okresowe 111P/Helin-Roman-Crockett, 117P/Helin-Roman-Alu, 132P/Helin-Roman-Alu, 151P/Helin i 152P/Helin-Lawrence. W 2002 przeszła na emeryturę.
Upamiętnienie.
Planetoida (3267) Glo została nazwana jej przezwiskiem, nazwa (2285) Ron Helin upamiętnia jej męża, a (2430) Bruce Helin – syna.

</doc>
<doc id="635570" url="https://pl.wikipedia.org/wiki?curid=635570" title="Hallo Szpicbródka, czyli ostatni występ króla kasiarzy">
Hallo Szpicbródka, czyli ostatni występ króla kasiarzy

Hallo Szpicbródka, czyli ostatni występ króla kasiarzy – polski komediowo-kryminalny film muzyczny z 1978 roku. Inspiracją dla filmu była działalność Stanisława Cichockiego, przedwojennego polskiego kasiarza (złodzieja zawartości kas pancernych). Tytuł roboczy: „Miłość Szpicbródki”.
Opis fabuły.
Warszawa, lata 30. XX wieku. Teatrzykowi rewiowemu o nazwie „Czerwony Młyn” grozi bankructwo. Właściciel nie ma pieniędzy na wypłacenie pensji pracownikom. Pewnego dnia w gabinecie przygnębionego właściciela Kulki-Lalewicza (Wiesław Michnikowski) zjawia się tajemniczy inżynier Fred Kampinos (Piotr Fronczewski) i oferuje, że za własne pieniądze postawi teatr na nogi. W rzeczywistości to poszukiwany kasiarz Szpicbródka przygotowujący się on do ostatniego skoku, a teatr kupuje, by przez jego piwnicę dostać się do sąsiadującego banku. Zbyt dobrze wypełniając rolę właściciela teatru, angażuje się emocjonalnie w przygotowywany spektakl. Zakochuje się w aktorce Anicie (Gabriela Kownacka), a policja depcze mu po piętach.

</doc>
<doc id="635572" url="https://pl.wikipedia.org/wiki?curid=635572" title="Hallo Szpicbródka">
Hallo Szpicbródka



</doc>
<doc id="635574" url="https://pl.wikipedia.org/wiki?curid=635574" title="Eleanor F. Helin">
Eleanor F. Helin



</doc>
<doc id="635575" url="https://pl.wikipedia.org/wiki?curid=635575" title="MC Ren">
MC Ren

MC Ren, właściwie Lorenzo Jerald Patterson (ur. 14 czerwca 1969 w mieście Compton w hrabstwie Los Angeles) – amerykański raper. Były członek legendarnej grupy N.W.A ("Niggaz With Attitude").
Życiorys.
Wczesne lata.
Urodzony i wychowany w Compton, w jednym z najbardziej niebezpiecznych miejsc w Stanach Zjednoczonych. Prowadził spokojne życie, uczęszczając do liceum Dominguez w swoim rodzinnym mieście.
Kariera.
W wolnych chwilach słuchał rapu. Sytuacja ta zmieniła się całkowicie kiedy starszy brat Lorenzo zapoznał go z charyzmatycznym liderem grupy N.W.A – Eazy'm-E. Obaj przypadli sobie do gustu, dzięki czemu jeszcze w tym samym roku Ren wraz z DJ'em Yella dołączył do grupy. Po roku spędzonym w studio nagraniowym grupa wydaje legendarny album "Straight Outta Compton". Album odnosi ogromny sukces, a grupa z zachodniego wybrzeża osiąga wielką sławę. Pośredni wpływ na to ma między innymi fakt, iż jako pierwsi artyści hip-hopowi popadają w otwarty konflikt z policją, spowodowany umieszczeniem na kompozycji wiele mówiącego kawałka „Fuck Tha Police”. Album ma ogromny wpływ na dalszy rozwój hip-hopu. Mimo niewątpliwego sukcesu atmosfera w grupie coraz bardziej się pogarsza. Jeszcze przed wydaniem EP-ki "100 Miles and Runnin’" w 1990 roku, z grupy odchodzi Ice Cube. MC Ren staje się ważniejszym członkiem N.W.A, niestety po tym jak zespół opuszcza Dr. Dre, zakładając wytwórnię Death Row, jedna z najważniejszych ekip w historii rapu nieuchronnie się rozpada.
Mimo to Ren nie załamuje się i wydaje w 1992 roku, pod okiem Eazy'ego-E świetną EP-kę pod znamiennym tytułem "Kizz My Black Azz". Osiąga ona status platyny. Rok później R-E-N wypuszcza swojego pierwszego pełnoprawnego longplaya – "Shock Of The Hour", który, mimo iż zostaje surowo przyjęty przez krytyków, to również odnosi spory sukces.
Później nadchodzi dla MC Ren'a bardzo trudny okres. W 1995 roku na AIDS umiera Eazy-E, pozostawiając wytwórnię Ruthless Records, którego członkiem był Ren, a zaledwie rok później w pożarze swego domu ginie DJ Train, przyjaciel i osobisty producent Lorenzo. Jemu właśnie MC Ren dedykuje „krążek” "The Villain In Black", który ma swoją premierą pół roku po śmierci przyjaciela i wyprzedaje się w liczbie około 700.000 egzemplarzy. Dwa lata później, przed opuszczeniem Ruthless wychodzi kolejny album Rena, pt "Ruthless For Life". Lorenzo wielokrotnie wspomina w nim swojego przyjaciela Eazy'ego, a także wyraża swoją wdzięczność całemu imperium Ruthless.
Rok później Ren pojawia się w utworze „Some L.A. Niggaz” z płyty "2001" – Dr. Dre. Lorenzo nie nagrywa jednak żadnej ze zwrotek, a słyszymy go w krótkim intro w utworze.
W 2000 roku udziela się gościnnie wraz z Dr. Dre na płycie "War &amp; Peace – Volume 2 (The Peace Disc)" – rapera Ice Cube-a, czego efektem jest wspólny utwór „Hello”, do którego powstał teledysk. The Villain in Black bierze udział w trasie koncertowej „Up In Smoke Tour”, na której to słyszymy go właśnie w powyższym utworze.
W 2004 r. Ren wydaje film DVD zatytułowany "Lost in the Game".
Dwa lata później, w 2006 roku, MC Ren pojawia się na mikstejpie DJ-a Crazy Toones-a „It's A CT Experience”, gdzie nagrywa wspólnie z Xzibitem, WC i Maylay-em utwór „Roll On Em”, do którego powstaje też teledysk. Również w tym roku możemy również usłyszeć Rena na płycie grupy Public Enemy – "Rebirth of a Nation". R-E-N pojawia się w utworach „Raw Shit”, a także „Hard Truth Soldiers”, na których oprócz Lorenzo gościnnie udzielają się Paris, Dead Prez, a także Conscious Daughters. MC Ren należał do gangu Crips (Rollin 60's NeighBKorhood Crips).
W 2009 roku, po 11 latach przerwy w karierze solowej, MC Ren wydaje album "Renincarnated", na którym znajduje się 10 premierowych utworów.

</doc>
<doc id="635581" url="https://pl.wikipedia.org/wiki?curid=635581" title="Buducnost Podgorica">
Buducnost Podgorica



</doc>
<doc id="635582" url="https://pl.wikipedia.org/wiki?curid=635582" title="Chromosom telocentryczny">
Chromosom telocentryczny

Chromosom telocentryczny – jest to chromosom, w którym centromer położony jest na końcu chromosomu, dlatego posiada tylko jedną parę ramion długich. Ten typ chromosomu nie występuje w kariotypie człowieka.

</doc>
<doc id="635585" url="https://pl.wikipedia.org/wiki?curid=635585" title="Ekstraliga polska w hokeju na lodzie">
Ekstraliga polska w hokeju na lodzie

Ekstraliga – od sezonu 1955/56 do sezonu 2012/13 najwyższa w hierarchii klasa męskich ligowych rozgrywek hokeja na lodzie w Polsce, będąca jednocześnie najwyższym szczeblem centralnym (I poziomem ligowym). Zmagania w jej ramach toczyły się cyklicznie (co sezon), systemem kołowym od edycji 1983/84 z fazą play-off na zakończenie każdego z sezonów i przeznaczone były dla najlepszych polskich drużyn klubowych. Ich triumfator zostawał mistrzem Polski, zaś najsłabsze zespoły relegowane były na II szczebel ligowy. W latach 1955–2013 rozgrywki o mistrzostwo Polski były organizowane i zarządzane przez Polski Związek Hokeja na Lodzie (PZHL). Od 1955 r. do 1999 r. formalnie pod nazwą I liga (zwyczajowo nazywana Ekstraligą, bądź Ekstraklasą), zaś od sezonu 1999/00 do sezonu 2012/13 oficjalnie nazywana Polską Ligą Hokejową.
8 maja 2013, na mocy umowy, PZHL przekazał organizację i zarządzanie ligowymi rozgrywkami najwyższego szczebla nowo powołanemu podmiotowi o nazwie Polska Hokej Liga Sp. z o.o., a od sezonu 2013/14 noszą one nazwę Polska Hokej Liga.
Historia.
Od pierwszego w historii sezonu zmagań o tytuł mistrza Polski (tj. 1925/26) do edycji 1954/55 zmagania, mające na celu wyłonienie najlepszej drużyny hokejowej w Polsce toczyły się dwuetapowym systemem nieligowym. W pierwszej fazie MP wszystkie zespoły walczyły w poszczególnych okręgach (w ich skład wchodziły po dwa lub trzy województwa), a najlepsze ekipy uzyskiwały awans do centralnego turnieju finałowego MP. Odbywał się on w mieście jednego z uczestników, a jego zwycięzca otrzymywał tytuł mistrzowski. Co prawda w okresie międzywojennym pojawiały się koncepcje powołania nowoczesnej ligi (najbliżej ku temu było w 1938 r., gdy z powodu planowanej reformy systemu na ligowy zrezygnowano nawet z przeprowadzenia mistrzostw Polski), jednak nigdy nie udało się ich zrealizować (po 1939 r. przeszkodził temu z kolei wybuch II wojny światowej).
Wszystko uległo zmianie w 1955 r., gdy Polski Związek Hokeja na Lodzie podjął decyzję o gruntownej reformie systemu rozgrywek o MP i utworzeniu systemu ligowego I i II szczebla. Pierwszy z nich stanowiła I liga, zwyczajowo nazywana ekstraklasą, zaś kolejnym była II liga. Rywalizację w nowej formule zainaugurowano w sezonie 1955/56 w 8-zespołowej lidze, a do premierowej rywalizacji zostało zakwalifikowanych 6 najlepszych drużyn sezonu 1954/55: CWKS Warszawa, Gwardia Bydgoszcz, Górnik Stalinogród, Pomorzanin Toruń, Gwardia Stalinogród, Podhale Nowy Targ, a ponadto ŁKS Łódź i Start Stalinogród. Pierwszym ligowym mistrzem Polski został najlepszy polski zespół hokejowy lat 50. – Legia Warszawa, która tytuł wywalczyła z kompletem punktów (14 zwycięstw w 14 meczach) i bilansem bramkowym 130:17, natomiast pierwszym spadkowiczem okazała się Gwardia Stalinogród.
Przed sezonem 2009/10 nastąpiły kolejne zmiany w rozgrywkach. Dla uatrakcyjnienia I ligi wprowadzono bonus dla dwóch najlepszych zespołów pierwszej rundy – miały dołączyć do ekstraligi. Bonus wywalczyły: KTH Krynica i Polonia Bytom z tym, że Polonia nie zdecydowała się na grę w Ekstralidze. Wakującego miejsca nie zajęła żadna z pozostałych drużyn pierwszoligowych. W nowej, 11-drużynowej ekstralidze nastąpił podział na grupy „lepszą” i „gorszą”. W grupie lepszej rywalizowało 6 zespołów, dwie najlepsze z grupy gorszej (5 ekip) po drugiej rundzie dołączały do lepszej szóstki. W ten sposób tworzone były 4 pary przed rozgrywkami finałowymi play-off. Ekstraligę pierwotnie miały opuścić zespoły z miejsc jedenastego i dwunastego, jednak po rezygnacji Polonii spadek dotyczył tylko ostatniej, jedenastej drużyny. W fazie zasadniczej tej edycji Cracovia zdobyła 104 punkty w 48 meczach, wyrównując tym samym rekord Dworów Unii Oświęcim z sezonu 2002/03. Najwyższy procent zdobytych punktów należy do Podhala Nowy Targ, które w edycji 1976/77 z 44 spotkań sezonu zasadniczego wygrało 36, a 3 zremisowało kończąc rywalizację z 75 "oczkami". Jednak wówczas za zwycięstwo przyznawano 2 punkty, a za remis 1 punkt. Po podliczeniu punktów według zasad, które obowiązują od sezonu 2001/02, gdy za zwycięstwo drużyna otrzymuje 3 punkty, Podhale uzyskałoby 121 punktów. W tym sezonie zawodnicy Podhala ustanowili również rekord w liczbie zdobytych goli pokonując bramkarzy rywali 312 razy.
Od 1971 r. najlepszy zawodnik ligowy, wybrany w plebiscycie, otrzymuje nagrodę – Złoty Kij.
Transmisje telewizyjne ze spotkań PLH od 2006 r. prowadziła TVP Sport, a wcześniej – Wizja TV i Wizja Sport (w latach 1998–2002).
26 kwietnia 2013 PZHL powołał Polską Hokej Ligę Sp. z o.o. celem organizacji i zarządzania ligą zawodową.

</doc>
<doc id="635586" url="https://pl.wikipedia.org/wiki?curid=635586" title="Bitlesi">
Bitlesi



</doc>
<doc id="635587" url="https://pl.wikipedia.org/wiki?curid=635587" title="Bitelsi">
Bitelsi



</doc>
<doc id="635588" url="https://pl.wikipedia.org/wiki?curid=635588" title="Wiktor Niedzicki">
Wiktor Niedzicki

Wiktor Niedzicki (ur. 23 lutego 1949) – polski dziennikarz radiowy i telewizyjny, autor programu "Laboratorium", wykładowca akademicki, absolwent Wydziału Fizyki Uniwersytetu Warszawskiego, popularyzator nauki. 
Życiorys.
W 1972 ukończył studia na Wydziale Fizyki Uniwersytetu Warszawskiego. Następnie w ramach PAN zajmował się chemią kwantową.
Od 1975 współpracował z Redakcją Popularnonaukową w czwartym programie Polskiego Radia. W 1984 rozpoczął pracę w Telewizji Polskiej, gdzie zrealizował kilkaset programów popularnonaukowych, m.in.: "Laboratorium", "Kuchnia", "Klinika chorych maszyn", "Nobel dla Polaka", "Cyrk fizyków", "Od kuchni", "Śledztwo w sprawie nauki", "Pulsar", "Encyklopedia niewiedzy", "W świecie nauki" i "Machina czasu". W swojej karierze dziennikarskiej prowadził także audycje w Pierwszym Programie Polskiego Radia w pasmach "Lato z radiem" i "Cztery pory roku".
W 2017 założył konto na Facebooku pt. „Wiktor Niedzicki o polskiej nauce”, gdzie umieszcza filmiki, nagrania i wpisy, propaguje wydarzenia z zakresu polskiej nauki oraz różne dokonania polskich naukowców.
Od lutego do grudnia 2020 na antenie internetowej rozgłośni Halo.Radio prowadził swój dwugodzinny autorski program popularnonaukowy "Dwie ciekawe godziny", w którym wraz z zaproszonymi gośćmi ze świata nauki w przystępny sposób omawiał zagadnienia i ciekawostki m.in. z zakresu fizyki, chemii, inżynierii, medycyny i ekologii.
W lutym 2021 na YouTube uruchomił popularnonaukowy kanał "Ciekawizja". Od 9 maja 2022 nadawany jest na antenie Radia Pogoda jego autorski program popularnonaukowy "Technicznie proste". Odcinki cyklu są dostępne także na stronie internetowej rozgłośni.
Jest członkiem Akademii Inżynierskiej w Polsce.
Życie prywatne.
Jest ojcem dra hab. inż. Leszka Adriana Niedzickiego, prof. PW.

</doc>
<doc id="635589" url="https://pl.wikipedia.org/wiki?curid=635589" title="Drew Carey">
Drew Carey

Drew Allison Carey (ur. 23 maja 1958 w Cleveland) – amerykański komik i aktor, rozpoznawany dzięki krótkiej fryzurze i okularom w stylu "Buddy Holly".
Po służbie w Marynarce wojennej Stanów Zjednoczonych i rozreklamowaniu siebie jako Stand-up komika, Carey zyskał popularność występując w jego sitcomie "The Drew Carey Show" i jako producent "Whose Line Is It Anyway?". Carey wystąpił w kilku filmach i serialach, oraz napisał autobiografię pt. "Dirty Jokes and Beer: Stories of the Unrefined" (Świńskie żarty i piwo: Opowiadania Niewybrednego). Carey prowadził show "Power of 10" (Pol. – "Strzał w 10") i 23 lipca 2007 w "Late Show with David Letterman" przyznał, że Bob Barker będzie ponownie prowadził "The Price Is Right". W 2010 roku nastąpiła wielka zmiana. Drew schudł o 36 kg i nie jest już cukrzykiem.
Aktualnie (premiera 11 kwietnia 2011) Drew Carey prowadzi swój własny show "Drew Carey's Improv-A-Ganza" na kanale GSN.
Określa siebie jako libertarianina. W wywiadzie dla gazety Time z 7 sierpnia 2007 powiedział: "nigdy nie sądziłem, że jestem libertarianinem, do czasu kiedy zajrzałem do magazynu Reason i zauważyłem, że zgadzam się ze wszystkim co napisali".

</doc>
<doc id="635590" url="https://pl.wikipedia.org/wiki?curid=635590" title="Kosz dachowy">
Kosz dachowy

Kosz dachowy – wklęsła krawędź dachu powstająca na przecięciu dwóch połaci dachowych pod kątem rozwartym, wzdłuż tak zwanej linii koszowej.
Jest to miejsce szczególnie narażone na działanie warunków atmosferycznych. Zimą w okolicach kosza najłatwiej gromadzi się śnieg.

</doc>
<doc id="635591" url="https://pl.wikipedia.org/wiki?curid=635591" title="Widłoząb miotlasty">
Widłoząb miotlasty

Widłoząb miotlasty, widłoząb miotłowy, widłoząb leśny ("Dicranum scoparium" (L.) Hedw.) – gatunek mchu należący do rodziny widłozębowatych ("Dicranaceae"). Występuje na glebach kwaśnych i silnie kwaśnych. Spotykany zwłaszcza w borach iglastych i mieszanych oraz na torfowiskach. Jest gatunkiem charakterystycznym (ChCl) dla klasy "Vaccinio-Piceetea".
Morfologia.
Charakterystyczną cechą tego gatunku jest widlaste zakończenie liści. Żebro w nich jest pojedyncze i sięga samego szczytu łodygi, których długość waha się w granicach 2-6 cm. Pokryte są białymi chwytnikami. Puszka zakrzywiona, brunatna; przykryta wieczkiem z charakterystycznym, długim dzióbkiem.
Ochrona.
Gatunek jest objęty w Polsce ochroną częściową od 2004 roku. Status ochronny został utrzymany w Rozporządzeniu Ministra Środowiska z dnia 9 października 2014 r. w sprawie ochrony gatunkowej roślin.

</doc>
<doc id="635592" url="https://pl.wikipedia.org/wiki?curid=635592" title="Wostok (stacja antarktyczna)">
Wostok (stacja antarktyczna)

Wostok ( „Wschód”) – całoroczna stacja polarna należąca do Rosji (wcześniej radziecka), położona na Antarktydzie.
Położenie i warunki.
Stacja znajduje się w głębi Antarktydy Wschodniej, 1260 km od najbliższego wybrzeża, na lądolodzie o grubości 3700 m, na wysokości 3488 m n.p.m. Krajobraz jest monotonny, nie występują tu żadne wychodnie skał ponad czaszę lodowca.
Pod pokrywą lodową na której zbudowana jest stacja znajduje się jezioro Wostok, największe jezioro podlodowcowe na Antarktydzie.
Klimat tego obszaru jest skrajnie niesprzyjający aktywności ludzkiej i życiu w ogóle. Powietrze jest rozrzedzone ze względu na dużą wysokość i stale ochładzane w kontakcie z lodowcem, mimo że promieniowanie słoneczne docierające do powierzchni w lecie ma duże natężenie. Dzień polarny trwa od 21 października do 21 lutego, noc polarna od 23 kwietnia do 21 sierpnia. Średnia roczna temperatura powietrza to −55,4 °C. Najwyższa temperatura zanotowana kiedykolwiek na stacji to −13,6 °C. 21 lipca 1983 na stacji odnotowano najniższą zanotowaną na Ziemi temperaturę powietrza: −89,2 °C. Wilgotność powietrza jest bardzo niska. Wiejące tu wiatry są znacznie słabsze niż te występujące w stacjach polarnych na wybrzeżach kontynentu, występuje tu głównie wiatr katabatyczny, choć docierają także wiatry związane z cyklonami nad Oceanem Południowym. Powietrze często jest bardzo przejrzyste, na niebie występują różnorodne chmury. Burze śnieżne są rzadkie, natomiast dosyć często występuje mgła śnieżna, zmniejszająca widoczność nawet do 1 metra.
Historia i działalność.
Stacja Wostok została założona 16 grudnia 1957 roku, w ramach Międzynarodowego Roku Geofizycznego, zastępując działającą od kwietnia stację Wostok 1, położoną dalej na północ. Dostawy środków do życia i wymiana personelu odbywa się drogą lotniczą ze stacji Mirnyj położonej na wybrzeżu. Dzięki radionawigacji loty są możliwe nawet przy znacznym zachmurzeniu, kiedy linia horyzontu staje się trudno dostrzegalna.
W 1959 roku jeden z pracowników stacji Wostok w czasie kłótni po rozgrywce w szachy usiłował zabić, a według innych źródeł zabił drugiego pracownika stacji za pomocą czekana. Od tego czasu gra w szachy została zakazana na radzieckich stacjach badawczych, zakaz obowiązuje nadal na stacjach rosyjskich.
Naukowcy pracujący na stacji prowadzą badania słodkowodnego jeziora Wostok, znajdującego się pod lądolodem. Wykonany przez nich odwiert długi na ponad 3,7 km, w lecie 2011–12 przebił powierzchnię jeziora. Będąca pod ciśnieniem woda jeziorna, zgodnie z przewidywaniami, wpłynęła do odwiertu i zamarzła; naukowcy pobrali z niej próbki do badań.

</doc>
<doc id="635593" url="https://pl.wikipedia.org/wiki?curid=635593" title="Wysoka Turnia">
Wysoka Turnia

Wysoka Turnia (1643 m) – wybitna turnia w orograficznie prawych (wschodnich) zboczach Doliny Kościeliskiej w Tatrach Zachodnich. Stanowi skaliste zakończenie południowo-zachodniej grzędy Upłaziańskiej Kopy, która poprzez przełęcz Wysokie Siodło (ok. 1610 m), Wysoką Turnię, Niskie Siodło (ok. 1510 m) i Niską Turnię (ok. 1520 m) opada do Wąwozu Kraków. Grzęda ta wraz z wymienionymi turniami oddziela dwa kotły lodowcowe: Zadnie Kamienne i Przednie Kamienne; obydwa są prawymi odnogami Wąwozu Kraków.
W środkowej, szczytowej części Wysokiej Turni znajduje się głęboko, ale bardzo wąsko wcięta przełączka zwana Wysoką Szczerbiną. Od przełączki tej postrzępiona grań o łącznej długości około 150 m schodzi w dwóch przeciwstawnych kierunkach: północno-zachodnim i południowo-wschodnim. Spod Wysokiej Szczerbiny do Wąwozu Kraków opada wąski, skalisto-trawiasty i w górnej części bardzo stromy żleb. Przegrodzony jest dwoma skalistymi progami o wysokości około 7 m. W dolnej części żleb przechodzi w depresję podsypaną piargami. Prowadzi nim jedna z dróg wspinaczkowych. Prawdopodobnie po raz pierwszy przeszedł ją Władysław Cywiński 12 września 1994 roku. Być może dawniej przeszli tędy jacyś poszukiwacze skarbów lub pasterze, brak jednak o tym informacji.
Do Wysokiego Siodła oraz Zadniego i Przedniego Kamiennego z grani Wysokiej Turni opadają niskie, skaliste ścianki, miejscami porośnięte trawnikami. W północno-zachodnim kierunku do Płaśni między Progi w Wąwozie Kraków opada bardzo strome i zerodowane skaliste zbocze z turniczkami, miejscami poprzerastane trawnikami, kępami kosodrzewiny. Najbardziej stroma jest zachodnia ściana Wysokiej Turni opadająca do Przedniego Kamiennego. Ma wysokość około 80 m.
Wysoka Turnia zbudowana jest ze skał węglanowych (wapienie i dolomity). W jej skałach znajdują się całe ogrody bujnie zakwitających tatrzańskich roślin.

</doc>
<doc id="635594" url="https://pl.wikipedia.org/wiki?curid=635594" title="BBC Two">
BBC Two

BBC Two (BBC 2 – dwójka w nazwie do 1997 zapisywana była cyfrą) - drugi kanał brytyjskiej telewizji publicznej. Jest nadawany przez BBC, zaś pierwszym dniem emisji był 20 kwietnia 1964. 1 lipca 1967 BBC Two jako pierwszy kanał telewizyjny w Europie rozpoczął stałe nadawanie w kolorze.
Charakterystyka.
W erze, gdy BBC nadawało tylko dwa ogólnokrajowe kanały telewizyjne, zasadniczym zadaniem BBC Two było dostarczanie rozrywki i informacji osobom o mniej popularnych gustach i zainteresowaniach, których potrzeb nie zaspokajało BBC One. Swoje premiery miało tam wiele seriali uważanych za bardziej ambitne czy wymagające wobec widza, zarówno komediowych jak i obyczajowych. Było to także miejsce spotkań brytyjskiej publiczności z krajowym i zagranicznym kinem artystycznym.
Po zwiększeniu liczby anten BBC w wyniku cyfryzacji, BBC Two straciło pozycję najbardziej wysublimowanej intelektualnie anteny tego nadawcy na rzecz BBC Four, jednak nadal uważane jest za kanał mniej masowy i emitujący nieco trudniejsze treści niż BBC One. Elementem bardzo wyraźnie odróżniającym obie główne anteny pozostaje nocna ramówka: podczas gdy BBC One transmituje w nocy program kanału informacyjnego BBC News, "Dwójka" nadaje w tym czasie blok programów edukacyjnych "Learning Zone". BBC Two jest również macierzystą anteną programu "Newsnight", sztandarowej audycji publicystycznej BBC.
Programy.
Wśród najbardziej znanych w Polsce programów i seriali, które miały swą światową premierę na BBC Two, można wymienić:
Dostępność.
BBC Two dostępne jest w Wielkiej Brytanii w cyfrowym przekazie naziemnym, przy czym kanał rozszczepiany jest na cztery wersje: dla Anglii, Walii, Szkocji i Irlandii Północnej. Sieci kablowe nadają zwykle wersję właściwą dla danej lokalizacji, zaś w przekazie satelitarnym, prowadzonym przez satelitę Astra 2E, można znaleźć wszystkie wersje.

</doc>
<doc id="635600" url="https://pl.wikipedia.org/wiki?curid=635600" title="Adam i Olaf">
Adam i Olaf



</doc>
<doc id="635605" url="https://pl.wikipedia.org/wiki?curid=635605" title="CSKA Septemwrijsko Zname Sofia">
CSKA Septemwrijsko Zname Sofia



</doc>
<doc id="635606" url="https://pl.wikipedia.org/wiki?curid=635606" title="CFKA Sredec Sofia">
CFKA Sredec Sofia



</doc>
<doc id="635614" url="https://pl.wikipedia.org/wiki?curid=635614" title="George William Montagu-Douglas-Scott">
George William Montagu-Douglas-Scott

George William Montagu-Douglas-Scott OBE (ur. 31 sierpnia 1866 w Bowhill, zm. 23 lutego 1947 w Melrose) – brytyjski arystokrata i wojskowy, młodszy syn Williama Montagu-Douglasa-Scotta, 6. księcia Buccleuch, i lady Louisy Jane Hamilton, córki 1. księcia Abercorn.
Karierę wojskową lord George rozpoczął podczas II wojny burskiej 1899–1902, gdzie dosłużył się rangi kapitana. Walczył również podczas I wojny światowej. Dosłużył się tam rangi podpułkownika. Był członkiem Królewskiej Kompanii Łuczników. Sprawował urząd zastępcy Lorda Namiestnika Roxburgshire i Sędziego Pokoju (Justice of the Peace, JP) w tymże hrabstwie. W 1919 r. został oficerem Orderu Imperium Brytyjskiego.
30 kwietnia 1903 r. w Belvoir Castle, lord George poślubił lady Elisabeth Manners, córkę Johna Mannersa, 7. księcia Rutland i Janetty Hughan, córki Thomasa Hughana. George i Elisabeth mieli razem dwóch synów i trzy córki:

</doc>
<doc id="635616" url="https://pl.wikipedia.org/wiki?curid=635616" title="Joanna Rostocka">
Joanna Rostocka

Joanna Rostocka, z domu Melentowicz (ur. 2 grudnia 1924 w Warszawie, zm. 22 grudnia 2001 tamże) – polska prezenterka telewizyjna, dziennikarka.
Życiorys.
Podczas powstania warszawskiego była sanitariuszką w szpitalu przy ul. Śliskiej 51. Absolwentka warszawskiej Wyższej Szkoły Służby Zagranicznej.
Była długoletnim sekretarzem Redakcji Teleturniejów TVP. W latach 60. występowała jako asystentka prezenterów w niemal wszystkich teleturniejach, jak np. "Drzewko mądrości, Śladami Pitagorasa, 20 pytań, Kółko i krzyżyk, Wielka gra" lub – niekiedy – jako samodzielna prezenterka "Parada kłamców i blagierów" oraz niektórych programów jednorazowych.
Po emigracji Ryszarda Serafinowicza samodzielnie prowadziła "Wielką grę" od 1969 do 1973, kiedy to jej miejsce zajął Janusz Budzyński. Głośnym echem odbiło się zwolnienie jej z pracy przez Macieja Szczepańskiego po tym, jak w prowadzonym przez siebie teleturnieju "Wielka gra" wystąpiła na antenie z wisiorkiem, który ponoć przypominał krzyż.
Joanna Rostocka zagrała samą siebie, czyli prowadzącą teleturniej "Wielka gra" w serialu "Najważniejszy dzień życia" z 1974 roku (odc. 2, pt. "Gra").
Życie prywatne.
Była żoną inż. Aleksandra Mariana Rostockiego (1922–1979), znawcy motoryzacji i dziennikarza motoryzacyjnego. Miała jednego syna.
Spoczywa na cmentarzu Powązkowskim (kw. T, rząd 2, grób 16).

</doc>
<doc id="635617" url="https://pl.wikipedia.org/wiki?curid=635617" title="Namurnica">
Namurnica



</doc>
<doc id="635619" url="https://pl.wikipedia.org/wiki?curid=635619" title="Wściekły Żleb">
Wściekły Żleb

Wściekły Żleb – żleb spadający z reglowych wzniesień Kościeliskich Kopek znajdujących się między Doliną Kościeliską a Doliną Lejową w Tatrach Zachodnich. Spada on spomiędzy zboczy Pośredniej Kopki i Zadniej Kopki w kierunku Doliny Kościeliskiej. Ma kręty przebieg i dołącza do niego jeszcze kilka mniejszych bocznych żlebów. Jego dnem płynie niewielki strumyk, wpadający tuż poniżej Cudakowej Polany do Kościeliskiego Potoku.
Wściekły Żleb jest wąski i całkowicie porośnięty lasem. Ma długość około 1150 m, a jego wylot znajduje się na wysokości 940 m. Jest dobrze widoczny z polany Wyżnia Kira Miętusia. Wylot znajduje się nieco powyżej bacówki, w której sprzedawane są wyroby z sera owczego.

</doc>
<doc id="635620" url="https://pl.wikipedia.org/wiki?curid=635620" title="FK Zeta">
FK Zeta

Fudbalski klub Zeta Golubovci (Фудбалски Клуб Зета Голубовци) – czarnogórski klub piłkarski z siedzibą w Golubovci w gminie Podgorica. Został utworzony w 1927 roku, jako FK Danica Golubovci. Obecnie występuje w Drugiej lidze Czarnogóry.
Stadion.
Klub rozgrywa swoje mecze domowe na stadionie Stadion Trešnjica w Golubovci, który może pomieścić 5.000 widzów.
Sezony.
 * W wyniku przeprowadzonego 21 maja 2006 referendum niepodległościowego zadeklarowano zerwanie dotychczas istniejącej federacji Czarnogóry z Serbią (Serbia i Czarnogóra). W związku z tym po sezonie 2005/06 wszystkie czarnogórskie zespoły wystąpiły z lig Serbii i Czarnogóry, a od nowego sezonu 2006/07 Zeta Golubovci przystąpiła do rozgrywek Prvej crnogorskiej ligi.

</doc>
<doc id="635623" url="https://pl.wikipedia.org/wiki?curid=635623" title="Rozszczepienie (media)">
Rozszczepienie (media)

Rozszczepianie sygnału – praktyka stosowana przez stacje radiowe i telewizyjne o zasięgu ponadregionalnym, wykorzystujące do rozpowszechniania swojego programu więcej niż jeden nadajnik. Istota rozszczepiania polega na wyodrębnieniu w ramówce czasu, w którym z różnych nadajników emitowane będą równocześnie różne programy. Tym samym widzowie lub słuchacze tej samej stacji będą odbierali inną treść w zależności od miejsca, w którym się znajdują.
Zasadniczym celem rozszczepiania jest większa regionalizacja programu. Pozwala to na przyciągnięcie publiczności zainteresowanej audycjami o charakterze typowo lokalnym, np. wiadomościami z regionu. Daje także możliwość pozyskania reklamodawców o budżetach zbyt małych, by zaistnieć na antenach o dużym zasięgu. 
Najgłośniejszym przykładem rozszczepiania w polskich mediach była sprawa radia RMF FM, które przez lata nadawało część programu właśnie tą metodą. Zostało to jednak uznane za sprzeczne z prawem decyzją Krajowej Rady Radiofonii i Telewizji. W początkowej fazie swej działalności zabieg ten stosowała także telewizja TVN, która nadawała cztery regionalne wersje Faktów ("Fakty Warszawa", "Fakty Łódź", "Fakty Północ", "Fakty Południe"). W latach 1990–2010 rozszczepianie można było zobaczyć w praktyce na antenie TVP2, która rozszczepiała swój sygnał tak, by widzowie z każdego z województw mogli obejrzeć wiadomości przygotowane przez lokalny oddział TVP.
Aktualnie rozszczepianie stosuje się w Polsce coraz rzadziej, zastępując je tworzeniem sieci radiowych lub telewizyjnych (grup lokalnych stacji, nadających przez większość czasu wspólny program, często należących do jednego właściciela, jednak działających na podstawie odrębnych koncesji, np. Radio Złote Przeboje czy też ośrodki regionalne TVP3). Nie należy mylić tych dwóch metod – pod względem prawnym i organizacyjnym są one przeciwieństwem, choć dają podobny efekt rynkowy. Rozszczepianie pozostaje jednak stosowane w wielu innych krajach, czego przykładem jest m.in. kilkanaście mutacji regionalnych brytyjskiego kanału telewizyjnego BBC One. 

</doc>
<doc id="635625" url="https://pl.wikipedia.org/wiki?curid=635625" title="Elżbieta Sommer">
Elżbieta Sommer

Elżbieta Sommer, ps. „Chmurka” (ur. 1936) – polska prezenterka pogody w TVP.
Życiorys.
Córka Romana. Pracę w telewizji rozpoczęła w 1957, przechodząc z Dowództwa Wojsk Lotniczych, gdzie pełniła funkcję inspektora (jak sama przyznała w wywiadzie opublikowanym na stronach Retro TVP: „liczyła karabiny przeciwlotnicze”). Pracowała także w Instytucie Meteorologii i Gospodarki Wodnej.
Od 1963 pracowała w telewizji jako pogodynka, najpierw w duecie z Czesławem „Wicherkiem” Nowickim, potem stała się jego następczynią. W latach 60. równocześnie studiowała zaocznie na Wydziale Biologii i Nauki o Ziemi Uniwersytetu w Poznaniu. Odeszła na emeryturę w lipcu 2004.
2 listopada 1999 została odznaczona Krzyżem Kawalerskim Orderu Odrodzenia Polski.
Odniesienia w kulturze.
Elżbieta Sommer została wspomniana w utworze „Stan pogody” z albumu Dziękuję, nie tańczę Anny Jurksztowicz z 1987 roku:
"Może tak już dziś do Chmurki wysłać list, Prywatne lekcje wziąć, w końcu wiedzieć"

</doc>
<doc id="635631" url="https://pl.wikipedia.org/wiki?curid=635631" title="Kuspiusz Fadus">
Kuspiusz Fadus

Kuspiusz Fadus, "Cuspius Fadus" (I w. n.e.) - rzymski prokurator Judei w latach 44-46.
Był pierwszym rzymskim namiestnikiem Judei noszącym tytuł "prokuratora" (poprzedni zwani byli prefektami). Został mianowany na ten urząd przez cesarza Klaudiusza. W ten sposób Judea - po trzyletnich rządach zmarłego w 44 roku króla Heroda Agryppy I - wróciła bezpośrednio pod rzymskie panowanie.
Zaraz po przybyciu zainteresował się sporem między Perejczykami a Filadelfijczykami. Ci pierwsi nawet chwycili za broń i wymordowali znaczną liczbę obywateli Filadelfii. Fadus kazał pojmać trzech przywódców Perejczyków: Annibasa, Amarama i Eleazara. Pierwszego kazał stracić, dwóch pozostałych ukarał wygnaniem.
Krótko później kazał stracić Tolomajosa, przywódcę rozbójników, grasującego na pograniczu Idumei i Arabii.
Kuspiusz Fadus kazał złożyć świętą szatę arcykapłana w twierdzy Antonia. Żydzi odwołali się w tej sprawie do Klaudiusza. Jednocześnie uzyskali zgodę od Fadusa, że mogą zatrzymać szatę, dopóki nie nadejdzie odpowiedź. 28 czerwca 45 roku Klaudiusz uznał odwołanie Żydów, głównie pod wpływem Heroda Agryppy II, przebywającego wówczas w Rzymie.
Za urzędowania Fadusa pojawił się także niejaki Teudas, podający się za mesjasza. Jak podaje Józef Flawiusz ("Dawne dzieje" XX, 5, 1):
"pewien zwodziciel imieniem Teudas nakłonił ogromną rzeszę ludzi, aby zabrawszy swoje mienie poszli za nim nad rzekę Jordan. Podawał się za proroka i twierdził, że na jego rozkaz rozdzielą się wody rzeki i będą mogli wygodnie przejść na drugą stronę. Wielu ludzi dało się zwieść jego słowom. Lecz Fadus nie pozwolił im zbierać owoców swego szaleństwa i nasłał na nich oddział jeźdźców, którzy uderzywszy znienacka wielu pozabijali, a znaczną liczbę pojmali żywcem. W ich ręce dostał się także sam Teudas, któremu ścięli głowę i zanieśli ją do Jerozolimy"
Następcą Kuspiusza Fadusa został Tyberiusz Juliusz Aleksander.

</doc>
<doc id="635632" url="https://pl.wikipedia.org/wiki?curid=635632" title="Atlético Mineiro">
Atlético Mineiro

Clube Atlético Mineiro – brazylijski klub piłkarski z siedzibą w mieście Belo Horizonte, stolicy stanu Minas Gerais. Występuje w rozgrywkach Campeonato Brasileiro Série A oraz Campeonato Mineiro. Swoje domowe mecze rozgrywa na obiekcie Estádio Mineirão.
Historia.
Klub założony został 25 marca 1908. Atlético Mineiro jest jednym z najsłynniejszych i najszacowniejszych klubów w Brazylii. Swój pierwszy oficjalny mecz klub rozegrał 21 marca 1909 przeciw zespołowi Sport Club Futebol. Drużyna występuje w koszulkach w pionowe czarno-białe paski, czarnych spodenkach i białych getrach.
Klub znany jest powszechnie w Brazylii po przydomkiem Galo ze względu na swoją maskotkę-koguta. Klub został pierwszym oficjalnym mistrzem Brazylii, jednak na swym koncie ma więcej tytułów wicemistrza kraju. Nie będąc mistrzem w najlepszej czwórce Brazylii klub znalazł się aż 17 razy.
Atlético Mineiro znany jest także z tego, że dwukrotnie w mistrzostwach Brazylii 1977 i 1980 spotkała go wielka niesprawiedliwość. W roku 1977 wygrał zdecydowanie ligę, jednak według ówczesnych skomplikowanych reguł musieli stoczyć finałowy mecz z São Paulo FC, które zgromadziło w dotychczasowych meczach o 10 punktów mniej. Ponieważ pomimo dogrywki nie padła żadna bramka, doszło do karnych, przegranych przez Atlético Mineiro 2:3. W ten sposób jedyny niepokonany zespół ligi brazylijskiej nie został mistrzem kraju. W 1980 klub przegrał z Flamengo decydujący mecz o tytuł, lecz kibice protestowali, oskarżając sędziego o stronniczość, szczególnie widoczną gdy najlepszy gracz Atlético – Reinaldo był bezpardonowo faulowany, a sędzia tego nie widział.
W roku 2003 klub zderzył się z poważnymi problemami finansowymi z powodu skandalu korupcyjnego z późnych lat 90. XX w., w który zamieszany był będący w tym czasie prezydentem klubu Paulo Cury. Symbolem tych problemów był park wodny, który klub zaczął budować, a którego nigdy nie ukończył. W sezonie 2005 skończył na 20 miejscu (na 22 drużyny) i spadł do drugiej ligi brazylijskiej (Campeonato Brasileiro Série B).
W 2013 po raz pierwszy w historii Atlético wygrało Copa Libertadores.
Osiągnięcia.
międzynarodowe trofea
Trofea narodowe
Kibice.
Atlético znane jest w całej Brazylii jako klub mający jednych z najbardziej oddanych kibiców. Noszą oni przydomek "Massa Atleticana", lub po prostu "Massa", który znany jest w całym kraju z powodu ogromnej popularności klubu w stanie Minas Gerais. Massa oznacza masy ludzi niższych klas. W stanie Minas Gerais Atlético jest klubem najpopularniejszym, nawet pomimo faktu, że od lat 90 XX w. znacznie wzrosła liczba zwolenników lokalnego rywala klubu – Cruzeiro EC.
Atlético zwykle ma największą widownię w kraju. Od kiedy rozpoczęły się oficjalne rozgrywki o mistrzostwo Brazylii klub ten był pierwszym, który przyciągnął na swe mecze łącznie ponad 10 milionów widzów. Od roku 1971 mecze z udziałem Atlético obejrzało 11 743 767 widzów. Klub zajmuje trzecie miejsce w Brazylii pod względem wielkości średniej liczby widzów z lat 1972–2005, a wynoszącej 23521 widzów na mecz. Lepsze pod tym względem w Brazylii są jedynie CR Flamengo (25898) i EC Bahia (24218).
Derby.
Za mecze derbowe Atlético uważa się potyczki z dwoma klubami: América Mineiro oraz z Cruzeiro EC. Aż do lat 50. i wczesnych lat 60. XX w. największymi derbami w stanie Minas Gerais były pojedynki między zespołami Atlético i América, ale począwszy od lat 60. to mecze Atlético i Cruzeiro cieszą się większą renomą.

</doc>
<doc id="635638" url="https://pl.wikipedia.org/wiki?curid=635638" title="CDNW Sofia">
CDNW Sofia



</doc>
<doc id="635649" url="https://pl.wikipedia.org/wiki?curid=635649" title="Bronisław (kasztelan chojnowski)">
Bronisław (kasztelan chojnowski)

Bronisław (zm. po 1318) – możny z rodu Budziwojowiców.
Był prawdopodobnie krewnym biskupa poznańskiego Mikołaja. Miał braci Marcina i Klemensa. Należał do otoczenia księcia Henryka III głogowskiego. W 1292 roku pełnił urząd kasztelana Chojnowa. Świadczył na dokumentach książęcych w latach 1296–1297. Potem zniknął z nich zapewne z powodu utraty przez Henryka III Chojnowa, wokół którego posiadał dobra. Od 1304 świadczył na dokumentach książąt wrocławskich.

</doc>
<doc id="635650" url="https://pl.wikipedia.org/wiki?curid=635650" title="Kontrłata">
Kontrłata



</doc>
<doc id="635652" url="https://pl.wikipedia.org/wiki?curid=635652" title="Nojabr´sk">
Nojabr´sk

Nojabr´sk () – miasto w Rosji, w Jamalsko-Nienieckim Okręgu Autonomicznym, w rejonie purowskim. Administracyjnie jednak Nojabr´sk nie wchodzi w skład tego rejonu, stanowiąc miasto wydzielone Jamalsko-Nienieckiego OA.
Ludność.
Nojabr´sk liczy 106 911 (2020) i jest drugim co do wielkości miastem Okręgu (po Nowym Urengoju, ludniejszym o około 11 tys. osób)
Rozwój liczby ludności w ostatnim dwudziestoleciu:
Historia.
W 1975 r. w pobliżu dzisiejszego miasta na lodzie rzeki Itu-Jacha wysadzono ze śmigłowców grupę ludzi mających przygotować grunt pod budowę osady nafciarskiej, mającej powstać dla zagospodarowania położonych w pobliżu złóż ropy naftowej i gazu ziemnego zwanych złożami chołmogorodzkimi.
W listopadzie (ros. ноябрь – czyt. "nojabr´" – stąd nazwa osady) 1976 r. przybyli pierwsi pracownicy budowlani, mający zbudować stację kolejową na linii Surgut – Urengoj.
Stopniowo wokół osady wyrosło miasto, do czego przyczyniła się eksploatacja złóż ropy i gazu. 28 kwietnia 1982 r. Nojabr´sk otrzymał prawa miejskie.
Gospodarka.
Gospodarka miasta jest ściśle związana z wydobyciem ropy naftowej i gazu ziemnego. W mieście działa kilka przedsiębiorstw z tej branży.

</doc>
<doc id="635653" url="https://pl.wikipedia.org/wiki?curid=635653" title="Guinness">
Guinness

Guinness – ciemne piwo górnej fermentacji typu stout, produkowane w 50 krajach na świecie i sprzedawane w 100. Od kwietnia 2015 roku na rynku polskim Guinness dystrybuowany jest przez Carlsberg Polska.
Guinness to najpopularniejsze piwo w Irlandii, warzone w założonym przez Arthura Guinnessa browarze St. James’s Gate Brewery w Dublinie. W 1833 roku firma była największym irlandzkim browarem, a pół wieku później produkowała milion beczek piwa rocznie. Na świecie wypija się 10 milionów kufli Guinnessa dziennie, a działający od ponad 250 lat browar jest jedną z największych firm piwowarskich na całym globie. Guinness jest częścią brytyjskiego koncernu Diageo.
Charakterystyka.
Guinness to bardzo ciemne piwo, ze względu na kolor często nazywane "czarnym towarem" (z ang. "the black stuff"). Produkowane jest na bazie czterech składników: jęczmienia, wody, chmielu i drożdży. Oryginalny kolor oraz wyrazisty, słodko-gorzki smak zawdzięcza dodatkowi palonego słodu jęczmiennego. Gęsta, kremowa piana, z której słynie Guinness, powstaje dzięki napełnianiu beczek mieszaniną dwutlenku węgla i azotu – wpychają one trunek, nadając pianie trwałość. Pinta Guinnessa zawiera 190 kilokalorii – to piwo jest mniej kaloryczne niż piwo jasne (0,5 l jasnego piwa zawiera ok. 215 kilokalorii).

</doc>
<doc id="635667" url="https://pl.wikipedia.org/wiki?curid=635667" title="Wyspa Scotta">
Wyspa Scotta

Wyspa Scotta − niewielka, niezamieszkana wyspa pochodzenia wulkanicznego, położona na obszarze Antarktyki na północnym krańcu Morza Rossa. Została odkryta przez Anglika Williama Colbecka w 1902 roku. Wysokość do 39 m.

</doc>
<doc id="635669" url="https://pl.wikipedia.org/wiki?curid=635669" title="Bolesławiec Wschód">
Bolesławiec Wschód

Bolesławiec Wschód – zlikwidowana w 2008 stacja kolejowa w Bolesławcu, w województwie dolnośląskim, w Polsce. Oddana do użytku w roku 1906, a zamknięta dla ruchu osobowego w 1976, a dla ruchu towarowego 28 listopada 2000.
Stacja Bolesławiec Wschód była stacją czołową. W budynku dworca znajdują się obecnie mieszkania. W marcu 2007 rozebrano wszystkie tory dodatkowe w obrębie stacji, pozostawiając tylko jeden tor główny dla linii do Nowej Wsi Grodziskiej. Pod koniec 2008 dokonano rozbiórki toru głównego wraz z linią w kierunku Nowej Wsi.
2 grudnia 2010 prezydent Bolesławca oraz dyrektor Oddziału Gospodarowania Nieruchomościami PKP we Wrocławiu podpisali akt notarialny dotyczący zakupu terenu dawnego dworca wschodniego. Za 3 mln 185 tys. zł magistrat nabył w użytkowanie wieczyste obszar o powierzchni prawie 3,9 ha. Na terenie zlokalizowanym przy ulicach Hutniczej, Staroszkolnej i Chrobrego ma powstać inwestycja celu publicznego. Dopóki jednak nie zapadną ostateczne decyzje, miasto planuje utworzyć na tym obszarze parking centralny.
W 2019 w trakcie prac na budowie centrum handlowego robotnicy trafiali na dziesiątki niewybuchów z czasów II wojny światowej; okoliczne domy były kilkakrotnie ewakuowane.

</doc>
<doc id="635673" url="https://pl.wikipedia.org/wiki?curid=635673" title="Hammers of Fate">
Hammers of Fate



</doc>
<doc id="635674" url="https://pl.wikipedia.org/wiki?curid=635674" title="Telekurier">
Telekurier

Telekurier (od 8 października 2007 do 25 września 2009 nazwa programu miała dopisek "Bliżej Ciebie") – magazyn interwencyjny TVP3 (wcześniej TVP Info i TVP Regionalnej) realizowany przez poznański ośrodek TVP, tworzony przez reporterów Telewizji Polskiej z całego kraju.
Pierwsze wydanie "Telekuriera" nadano 2 lutego 2000 – poprowadził je Tadeusz Zwiefka. W ciągu tygodnia emitowanych jest sześć wydań.
Do 2013 roku program w okresie wakacji nie był nadawany (zamiast niego emitowane były dodatkowe wydania „Raportu z Polski”). Od 2014 roku program emitowany jest też przez całe wakacje (o 16:00 zamiast Raportu z Polski na okres wakacji).
Kronika zmian.
Na początku Telekurier posiadał niebiesko-pomarańczowe studio i taką oprawę graficzną. Od 23 stycznia 2006 do 1 stycznia 2007 miał czołówkę, oprawę graficzną i scenografię koloru zielonego z pasami. 2 stycznia 2007 zmieniono kolor scenografii z zielonego na czerwony, co było związane ze zmianą oprawy graficznej TVP3. Autorami zmian są Jakub Psuja i Maciej Ćwiek. 1 sierpnia 2008 Telekurier zmienił swoją czołówkę na zgodną z nowym standardem TVP Info. Początkowo była to czołówka z sygnałem TVP Info, a następnie był to stary sygnał dźwiękowy. 28 września 2009 Telekurier, tak jak inne programy TVP Info, zmienił swoją oprawę muzyczną i graficzną. 25 stycznia 2011 zaprezentowano specyficzne kadrowanie i specyficzne loty kamerowe. Obecna oprawa została wprowadzona 14 lipca 2014 roku, wtedy ponownie zmieniono oprawę muzyczną.
Godzina nadawania.
Obecnie.
Telekurier jest nadawany od poniedziałku do piątku o 16:00 i 23:20 w TVP3. 
Dawniej.
Do 2006 roku Telekurier nadawany był codziennie o godzinie 20:00. W 2003 i 2004 roku Telekurier nadawany był o 20:05. Do maja 2007 roku nadawane było również sobotnie wydanie Telekuriera z różnych miejsc w Polsce, w których działy się problemy zwykłych ludzi (jako "Telekurier na żywo"). Wydanie to powróciło w 2010 roku jako "Telekurier EXTRA" i było nadawane ze studia. W latach 2003 – 2005 nadawane było wieczorne wydanie Telekuriera po 23:00 ("Telekurier nocą"). Przed 2004 rokiem, w soboty, nadawane było dodatkowe wydanie "Telekuriera" pod nazwą "Telekurier Bis". Na początku maja 2010 po zakończeniu nadawania programu "Patrol" wznowiono nadawanie programu w soboty (ze studia jako "Telekurier EXTRA", także w latach 2013-2015 w niedziele). Do czerwca 2013 roku Telekurier emitowany był na antenie TVP Info, od poniedziałku do piątku, o godzinie 21:20. Od 1 września do 30 listopada 2013 r. był emitowany o 19:00, później do 28 sierpnia 2015 r. o 22:40 i od 29 sierpnia 2015 do kwietnia 2018 o 23:05.

</doc>
<doc id="635675" url="https://pl.wikipedia.org/wiki?curid=635675" title="Medal Służby Ogólnej Wojskowej">
Medal Służby Ogólnej Wojskowej

Medal Służby Ogólnej Wojskowej ("Military General Service Medal", MGSM) jest medalem kampanii brytyjskich ustanowionym w roku 1847.
Zasady nadawania.
Nagradzano nim oficerów i żołnierzy armii brytyjskiej.
MGSM nadawany był wstecznie za różne akcje wojskowe w latach 1793–1814; okres ten obejmował Rewolucję Francuską i wojny napoleońskie oraz wojnę anglo-amerykańską. Każda z ważniejszych bitew podczas tych wojen jest reprezentowana odpowiednim okuciem w kształcie klamry na wstążce medalu.
Medal nadawany był tylko żyjącym, w związku z tym liczba wydanych medali jest dużo mniejsza niż osób biorących udział w walkach.
Rodziny nie miały praw do medalu po zmarłych krewnych, jednak był im przyznawany jeśli odznaczeni zmarli pomiędzy datą złożenia prośby i wręczeniem medalu. W sumie było 25 650 wniosków o medal.
Ten medal i jego marynarski odpowiednik Medal Ogólnej Służby Morskiej, były wśród pierwszych medali kampanii brytyjskich, które nadawane był żołnierzom wszystkich rang; żołnierzom, którzy po prostu „tam byli”.
Klamry medalu.
Medal nie był nadawany w wersji bez okucia, których autoryzowano w sumie 29:
Wygląd medalu.
Awers: lewy profil królowej Wiktorii w koronie oraz inskrypcja "VICTORIA REGINA", pod spodem data "1846".
Rewers: królowa Wiktoria stojąca na podium, zakłada wieniec laurowy na głowę klęczącemu na lewym kolanie Księciu Wellingtonowi, na obwodzie napis "TO THE BRITISH ARMY", pod spodem daty "1793-1814".
Wstążka: czerwona z niebieskimi brzegami, miała 32mm długości i 5mm szerokości.

</doc>
<doc id="635681" url="https://pl.wikipedia.org/wiki?curid=635681" title="Połączenia ciesielskie">
Połączenia ciesielskie



</doc>
<doc id="635685" url="https://pl.wikipedia.org/wiki?curid=635685" title="Trzęślica modra">
Trzęślica modra

Trzęślica modra, t. jednokolankowa ("Molinia caerulea") – gatunek roślin z rodziny wiechlinowatych. gatunek szeroko rozpowszechniony w całej Europie, Azji i Ameryce Północnej. Występuje na całym niżu Polski.
Ekologia i biologia.
Występuje przede wszystkim na mokrych łąkach oraz w wilgotnych borach i brzezinach bagiennych. W klasyfikacji zbiorowisk roślinnych gatunek charakterystyczny dla All. "Molinion caeruleae". Korzenie tej trawy żyją w symbiozie z licznymi gatunkami grzybów.
Zastosowanie.
Ma niewielką wartość paszową, wyłącznie w młodym stadium.

</doc>
<doc id="635689" url="https://pl.wikipedia.org/wiki?curid=635689" title="Eberhard III Wirtemberski">
Eberhard III Wirtemberski

Eberhard III Wirtemberski (ur. 1364 – zm. 16 maja 1417 Göppingen) - hrabia Wirtembergii
Syn Ulryka Wirtemberskiego (1340-1388) i Elżbiety Wittelsbach (1329-1402). Jego dziadkami byli: hrabia Wirtembergii Eberhard II Wirtemberski i Elżbieta Henneberg-Schleusingen oraz cesarz rzymski Ludwik IV Bawarski i Małgorzata Hainaut. 
Jego politykę charakteryzowało pokojowe nastawienie zarówno do sąsiadów jak i Wolnych Miast, z którymi jego dziadek walczył. 
27 sierpnia 1395 roku podpisał porozumienie z 14 miastami Górnej Szwabii. 
Tereny swoje powiększył przez małżeństwo swojego syna z hrabiną Henriettą z Mopelgard. Do 1409 roku Eberhard III zarządzał tymi terenami, następnie przekazał je synowi. 
Był dwukrotnie żonaty. Pierwszą żoną była Antonina Visconti córka Bernabò Visconti i Beatrice Regina della Scala. Ślub odbył się 27 października 1380 roku w Bad Urach. Para miała 3 synów: Eberharda IV Wirtemberskiego i dwóch, którzy zmarli w młodości. Drugą żoną była Elżbieta Hohenzollern córka burgrabiego Norymbergi Jana III i Małgorzaty Luksemburskiej. Eberhard i Elżbieta mieli jedną córkę Elżbietę.

</doc>
<doc id="635690" url="https://pl.wikipedia.org/wiki?curid=635690" title="TL1">
TL1



</doc>
<doc id="635691" url="https://pl.wikipedia.org/wiki?curid=635691" title="Sokoł Warna">
Sokoł Warna



</doc>
<doc id="635699" url="https://pl.wikipedia.org/wiki?curid=635699" title="RPPS">
RPPS



</doc>
<doc id="635706" url="https://pl.wikipedia.org/wiki?curid=635706" title="Kina w Warszawie">
Kina w Warszawie

Kina w Warszawie – nieistniejące i istniejące kina w Warszawie.
Historia sal kinowych.
Pierwszym kinem w Warszawie było kino Bioskop otwarte w 1903 przy ul. Marszałkowskiej 114. W 1938 w mieście funkcjonowało 69 stałych kin
Po kapitulacji miasta we wrześniu 1939 pierwsze cztery kina dla Polaków otwarto w listopadzie 1939. Pod koniec tego roku było ich siedem, pod koniec 1940 czternaście, a pod koniec okupacji niemieckiej siedemnaście. Władze niemieckie nie wydały zgody na otwarcie kin w getcie. Niektóre kina zostały przejęte przez władze okupacyjne i przekształcone w lokale "nur für Deutsche", m.in. kina „Palladium” i „Apollo” (dawne kino „Napoleon”).
Kina były podporządkowane niemieckiemu Urzędowi Propagandy. Dopuszczano prawie wyłącznie filmy niemieckie, głównie sensacyjne, przygodowe, wojenne i erotyczne. Bardzo rzadko wyświetlano filmy polskie. Od czerwca 1940 w warszawskich kinach zaczęto wyświetlać "Wiadomości filmowe Generalnej Guberni" (kronikę filmową z komentarzem w języku polskim). Chodzenie do kina przez polską widownię było potępiane przez ugrupowania konspiracyjne. Powstało wówczas hasło "Tylko świnie siedzą w kinie".
Pierwszym kinem w wyzwolonej Warszawie było kino Syrena przy ul. Inżynierskiej (450 miejsc), które rozpoczęło działalność 15 stycznia 1945. W lewobrzeżnej części miasta – kino Polonia (2 kwietnia 1945). W 1945 w Warszawie działały cztery kina o 2573 miejscach.
W 1955 w stolicy działało 26 kin (13,3 tys. miejsc), a w 1960 ich liczba wzrosła do 72 (33,5 tys. miejsc). W 1975 w mieście działały 33 kina (18,8 tys. miejsc), a w 1983 – 54 kina (25,6 tys. miejsc).
Kina.
Kina należące do sieci.
IMAX (należy do Cinema City).
Helios
CINEMA3D (wkrótce Multikino)
Kina przedwojenne.
W 1939 roku według spisu z książki telefonicznej w Warszawie działało dwanaście kin.

</doc>
<doc id="635713" url="https://pl.wikipedia.org/wiki?curid=635713" title="Piłkarzyki">
Piłkarzyki

Piłkarzyki, futbol stołowy, piłka stołowa, trambambula (, ) – gra 2- lub 4-osobowa, imitująca prawdziwy mecz piłki nożnej.
Jest bardzo popularna w barach, szkołach. Występuje w wersji rekreacyjnej, jak i automatowej (przed rozpoczęciem gry trzeba włożyć monetę). Realizowana może być również jako sport.
Zasady gry.
Plac gry ma najczęściej wymiary 70 cm na 105 cm. Piłkę kontroluje się za pomocą tak zwanych grilli, do których przymocowane są figurki zawodników (najczęściej w różnych kolorach dla różnych drużyn), które można ciągnąć bądź pchać lub obracać, co powoduje odpowiednio: przyciągnięcie figurek z danego grilla do siebie (na prawą stronę pola gry), odepchnięcie figurek (na lewą stronę gry) i kopanie figurkami. Gra wykorzystuje zasadę zachowania pędu i kąta odbicia.
Celem gry jest strzelenie przeciwnikowi jak największej liczby goli przy stracie jak najmniejszej ich liczby. Najpopularniejszy system ustawienia figurek to 1-2-5-3. Ustawienie to dzieli boisko na trzy części: strefa obrony, strefa pomocy i strefa ataku. Strefa pomocy jest bardzo ważna. To właśnie w niej jest rozpoczynana gra (wrzucana piłeczka). Jest ona również najbardziej zagęszczoną strefą (każda strona ma w niej 5 piłkarzyków). Przejście tej strefy oznacza przejście z obrony do ataku lub odwrotnie.
W strefie obrony trzeba zablokować strzał przeciwnika i wykopać piłkę do strefy ataku lub bezpośrednio oddać strzał na bramkę przeciwnika. W strefie ataku trzeba strzelić bramkę, a po ewentualnej stracie piłki starać się uniemożliwić przeciwnikowi wyjście z tej strefy.
Historia.
Za wynalazcę gry uważa się Francuza Luciena Rosengarta (1881–1976), który zbudował pierwszy stół piłkarzykowy (w Europie). W oparciu o ten pomysł szwajcarska firma „Kicker” z siedzibą w Genewie stworzyła model stolika do gry w piłkarzyki. Stoły te stały się tak popularne w Szwajcarii, Niemczech i Belgii, że słowo „Kicker” stało się synonimem futbolu stołowego. Pierwszy patent na stół piłkarzykowy przypisuje się Alejandro Finisterre (1919–2007) w 1937.
W 2002 powstała ITSF (International Table Soccer Federation – Międzynarodowa Federacja Futbolu Stołowego). Organizacja ta ma na celu: promowanie futbolu stołowego jako dyscypliny sportowej, regulowanie zasad współzawodnictwa sportowego (przepisy oraz zasady zawodów) oraz staranie o wpisanie futbolu stołowego na listę MKOL.
W 2009 powstał Polski Związek Futbolu Stołowego. Jako związek stowarzyszeń, PZFS zajmuje się rozwojem i popularyzacją piłkarzyków jako sportu w Polsce oraz stara się o wpisanie piłki stołowej na listę sportów Ministerstwa Sportu i Turystyki.

</doc>
<doc id="635715" url="https://pl.wikipedia.org/wiki?curid=635715" title="Eberhard IV Wirtemberski">
Eberhard IV Wirtemberski

Eberhard IV Wirtemberski (ur. 23 sierpnia 1388 w Stuttgarcie, zm. 2 lipca 1419 w Waiblingen) – hrabia Wirtembergii.
Syn hrabiego Eberharda III i Antoniny Visconti. Jego dziadkami byli: Ulryk Wirtemberski (1340–1388) i Elżbieta Wittelsbach (1329–1402) oraz Bernabò Visconti i Beatrice Regina della Scala.
13 listopada 1397 roku zaręczył ożenił się z córka hrabiego Mompelgard – Henriettą. Na mocy zawartej umowy po śmierci hrabiego jego tereny zostały włączone do Wirtembergii. Od 1407 roku Eberhard IV pomagał ojcu w rządzeniu nabierając doświadczenia. W 1409 roku wraz z żoną rządził w Mompelgard, a po śmierci ojca w 1417 roku w całej Wirtembergii.
Po jego śmierci w zastępstwie niepełnoletnich synów rządziła Henrietta i 32 osobowa rada panów Wirtembergii.
Dziećmi Eberharda byli:

</doc>
<doc id="635718" url="https://pl.wikipedia.org/wiki?curid=635718" title="Miłaczew-Kolonia">
Miłaczew-Kolonia



</doc>
<doc id="635719" url="https://pl.wikipedia.org/wiki?curid=635719" title="Przychłonka">
Przychłonka

Przychłonka (łac. "perilympha") – płyn wypełniający przestrzeń przychłonkową znajdującą się między ścianą wewnętrzną błędnika kostnego, a ścianą błędnika błoniastego. Składem przypomina płyn mózgowo rdzeniowy. Zawiera trombinę, estran oraz snoRNA, dużą ilość jonów sodu oraz małą ilość jonów potasu.

</doc>
<doc id="635725" url="https://pl.wikipedia.org/wiki?curid=635725" title="Atraks">
Atraks

Atraks, podkopnik, potocznie ptasznik australijski (łac.: "Atrax robustus") – gatunek dużego pająka (osiągającego od 24 do 60 mm długości). Występuje w australijskich stanach Queensland i Nowej Południowej Walii, szczególnie często w okolicach Sydney. Ubarwienie brunatnoczarne. Buduje sieci w lejkowatym kształcie, przy wylocie węższej części lejka czyha na potencjalną ofiarę, bytuje w szczelinach skał, pod kamieniami i przy pniach drzew w rzadkich lasach eukaliptusowych, parkach i ogrodach; czasem wnika do domów, unika otwartych przestrzeni. Aktywny jest głównie o zmierzchu lub w nocy. Bardzo agresywny i niebezpieczny (osobniki męskie), zwykle uważany za najbardziej jadowitego pająka na świecie. Objawy kliniczne po ukąszeniu są wywoływane przez δ-heksatoksynę – peptyd zbudowany z 42 aminokwasów. Opóźnia on inaktywację bramkowanych napięciem kanałów sodowych, co powoduje masowe uwolnienie neuroprzekaźników z zakończeń neuronów układów somatycznego i autonomicznego. "Atrax robustus" atakuje również ludzi. Jego szczękoczułki są w stanie przebić nawet paznokieć człowieka. Istnieją zapisy 26 przypadków śmierci od ukąszeń pająków w Australii do roku 1979. Ukąszenia atraksa spowodowały co najmniej 14 przypadków śmierci (7 u dzieci). We wszystkich przypadkach, w których ustalono płeć pająka, okazało się, że ukąszenia spowodowały osobniki męskie (osobniki żeńskie są około 5 razy mniej jadowite niż męskie). Większość ofiar była w młodym wieku, chora lub niedołężna. Od momentu odkrycia antidotum (1979 r.) w Australii nie odnotowano żadnego przypadku śmierci spowodowanego jadem pająków.

</doc>
<doc id="635730" url="https://pl.wikipedia.org/wiki?curid=635730" title="Cortinarius percomis">
Cortinarius percomis



</doc>
<doc id="635731" url="https://pl.wikipedia.org/wiki?curid=635731" title="Nieśmiertelny 2">
Nieśmiertelny 2

Nieśmiertelny 2 (ang. "Highlander 2") – film fantasy produkcji francusko-argentyńsko-brytyjskiej z 1991 roku w reżyserii R. Mulcahy’ego, z Christopherem Lambertem i Seanem Connerym w roli głównej.
Film ukazał się w kilku wersjach kinowych, m.in. Highlander II: Nowe życie, a to ze względu na wymuszony przez producentów montaż, który sprawił, iż nadmiar wątków w scenariuszu, jak też fabuła stały się mało logiczne. Według wersji producentów, nieśmiertelni byli przybyszami z kosmosu podbijającymi Ziemię bez konkretnego celu. Film spotkał się ze sprzeciwem zarówno ze strony reżysera, głównego bohatera, jak i części fanów. Mulcahy pod koniec lat 90. z dostępnych kadrów filmu ułożył na nowo historię Connora MacLeoda, przeplatając ją z historią pradawnych wojów, którzy dysponując najpotężniejszymi siłami na Ziemi rozdzielili je między siebie. Walka między nimi stała się celem złych wojowników do zdobycia energii potrzebnej do zawładnięcia światem. Wersja reżyserska ukazała się pod nazwą Highlander II: The Renegade Version"."
Fabuła.
Jest rok 2025. Minęło wiele lat, przez które zginęli niemal wszyscy Nieśmiertelni. Pozostali przy życiu trzymali się od siebie z daleka, a ich moc się wyciszyła. Degradacja planety była już znaczna, a przyczyniły się do tego zarówno zanieczyszczenia jak i powiększająca się dziura ozonowa. Podstarzały McLeod oddał się pracy naukowej na rzecz ratowania planety – był jednym z twórców reaktorów ozonowych utrzymujących atmosferę Ziemi, które wybudowano jeszcze w roku 1999. Podczas prac poznaje piękną panią doktor Louise Marcus, która uważa, że warstwa ozonowa odrodziła się i tarcza nie jest już potrzebna. Poglądy te jednak sprzeczne są z poglądami polityków trzymających rękę na finansach firmy. Tymczasem na Ziemię, z planety Zaist, przybywa głodny władzy generał Katana, któremu do przejęcia pełni energii potrzeba zgładzenia ostatnich żyjących Nieśmiertelnych. By złapać Connora w pułapkę nawiązuje współpracę z żądnym zysku prezesem firmy w której pracuje MacLeod. Connor wkrótce odkrywa iż jego siły powracają, a zaatakowany przez wysłanników generała młodnieje – co było potwierdzeniem bliskiej obecności innego członka klanu Nieśmiertelnych. Connor łamie umowę niespotykania się i wzywa na pomoc swego odwiecznego przyjaciela – Ramireza.
Inna wersja.
Rok 2024. Ziemię otacza „tarcza” sztuczna warstwa, która chroni mieszkańców przed promieniowaniem słonecznym. Jej budowę nadzorował starzejący się Connor MacLeod. Pewnego dnia z jego ojczystej planety Zaist przybywają dwaj wrogowie, którzy mają za zadanie go zabić. Connor pokonuje jednego z nich, odzyskuje młodość i również przywraca do życia przyjaciela Ramireza. Świadkiem zdarzenia jest Louise, działaczka na rzecz ochrony środowiska. Usiłuje ona przekonać Connora, że „tarcza” nie jest już potrzebna. Jednak korporacja nie chce z niej zrezygnować.

</doc>
<doc id="635738" url="https://pl.wikipedia.org/wiki?curid=635738" title="Wadera">
Wadera

Wadera – samica wilka, wilczyca. Jest mniejsza i lżejsza od samca (basiora). Wadery osiągają dojrzałość płciową w drugim roku życia. Do rozrodu przystępują jedynie samice najwyżej stojące w hierarchii watahy, czasami tylko dominująca w stadzie "samica alfa". Ciąża wadery trwa 60–65 dni. W miocie jest zwykle 4–6, maksymalnie 12 młodych. Wychowaniem młodych zajmują się oboje rodzice, a ich pozycja w stadzie, zwłaszcza społeczny status wadery, ma wpływ na późniejszą pozycję społeczną młodych.

</doc>
<doc id="635746" url="https://pl.wikipedia.org/wiki?curid=635746" title="Aleksiej Kotionoczkin">
Aleksiej Kotionoczkin

Aleksiej Wiaczesławowicz Kotionoczkin (ros. Алексей Вячеславович Котёночкин, ur. 1958 w Moskwie) – rosyjski reżyser, animator i scenograf animacji. Syn twórcy kreskówek "Wilk i Zając" Wiaczesława Kotionoczkina. W 2005 roku postanowił kontynuować dzieło ojca, tworząc nową wersję kreskówki.
Wcześniej był m.in. scenografem animacji do filmu "Kotek z ulicy Liziukowa" oraz twórcą rysunków do 17 i 18 odcinka "Wilka i Zająca".

</doc>
<doc id="635748" url="https://pl.wikipedia.org/wiki?curid=635748" title="Izgrzyca przyziemna">
Izgrzyca przyziemna

Izgrzyca przyziemna ("Danthonia decumbens" DC.) – gatunek rośliny z rodziny wiechlinowatych. Znany też jako trójząb przyziemny. Występuje na terenie całej Europy, a Afryce Północnej (Algieria, Maroko, Tunazja, Azory, Madera), w Turcji i Gruzji.
Biologia i ekologia.
Preferuje głównie ubogie murawy krzemianowe. Można ją spotkać na obrzeżach lasów. Kwitnie od czerwca do sierpnia.

</doc>
<doc id="635752" url="https://pl.wikipedia.org/wiki?curid=635752" title="Paweł Gładyś">
Paweł Gładyś

Paweł Gładyś (ur. 29 września 1977) – polski aktor związany z Teatrem Dramatycznym im. Jerzego Szaniawskiego w Płocku, współtwórca Teatru PER SE.
Paweł Gładyś ma na swoim koncie role w następujących sztukach: "Dracula", "Ptak", "Kordian", "Makbet", "Skąpiec", "Życie do natychmiastowego użytku", "Sztuka". Grał żabę, ptaka i srebrnego księcia w "Calineczce", Walpurga w "Wariacie i zakonnicy" Witkacego, poetę w "W małym dworku" Witkacego, Ludka w "Rycerzach" Arystofanesa, św. Franciszka oraz Studenta w "Ptaku" J. Szaniawskiego, za którą został nagrodzony Srebrną Maską.
Interesuje się fotografią; spektaklowi "Życie do natychmiastowego użytku" towarzyszyła wystawa jego prac zainspirowanych przygotowaniami do tej sztuki. Aktor jest również opiekunem szkolnego koła teatralnego działającego w Gimnazjum nr 8 w Płocku. Pod jego kierunkiem młodzi aktorzy wystawili m.in. w czerwcu 2006 sztukę "Romeo i Julia".

</doc>
<doc id="635753" url="https://pl.wikipedia.org/wiki?curid=635753" title="Piotr Mohyła">
Piotr Mohyła

Piotr Mohyła (ukr. "Петро Могила", rum. "Petru Movilă"; ur. w Suczawie, zm. w Kijowie) – biskup, prawosławny metropolita kijowski, święty.
Życiorys.
Był synem hospodara Szymona z mołdawskiego rodu Mohyłów, który w XVI i XVII wieku odegrał istotną rolę w polityce zagranicznej Rzeczypospolitej, zwłaszcza w zakresie skomplikowanych stosunków ze Stambułem i Wiedniem. Piotr Mohyła w wieku dorastania przebywał w latach 1607–1620 na zamku hetmana Stanisława Żółkiewskiego w Żółkwi, gdzie uczył się rzemiosła wojskowego i dworskiej ogłady. Następnie zdobył staranne wykształcenie humanistyczne i teologiczne we lwowskiej szkole brackiej, kolegium jezuickim oraz podczas studiów, prawdopodobnie na Sorbonie. Po powrocie do kraju służył w wojsku, walcząc między innymi pod Cecorą i Chocimiem. Później przyjął postrzyżyny mnisze i święcenia kapłańskie.
W 1628 procesował się z Aleksandrem Blizińskim herbu Korczak. W 1628 za zgodą króla Zygmunta III został archimandrytą prawosławnej kijowskiej ławry Peczerskiej. W 1632 w Warszawie został wybrany metropolitą kijowskim po usunięciu przez Władysława IV z tego stanowiska Izajasza Kopińskiego. Święcenia biskupie przyjął w 1633 r. w Cerkwi Wołoskiej we Lwowie. Rozwijał szkolnictwo, słowo drukowane, troszczył się o kształcenie młodzieży, głównie w utworzonym przez siebie w 1632 Kolegium Kijowskim, zwanym potem Mohylańskim (od 1658 Akademia Mohylańska w Kijowie). Chciał przekształcić prawosławie w równoprawnego partnera religii rzymskiej i kultury polsko-łacińskiej w Rzeczypospolitej, działał na rzecz zbliżenia pomiędzy unitami i dyzunitami oraz zwalczał tendencje promoskiewskie. Szły za tym głębokie reformy liturgiczne i administracyjne. Na sejmie walnym Piotr Mohyła domagał się między innymi likwidacji zarządzeń zabraniających budowania prawosławnych cerkwi, żądał otwarcia szkół, drukarni. Po śmierci króla Zygmunta III, pod wpływem Mohyły, kandydat na tron Władysław wydał tzw. „paragrafy uspokojenia narodu ruskiego”.
Jego dewizą było nawoływanie do spokoju między wyznaniami. Z jego inicjatywy odbudowano pozostające w ruinie takie kijowskie cerkwie jak: Sobór Mądrości Bożej, cerkiew św. Spasa na Berestowie (po 1638–1644), kaplicę na miejscu Cerkwi Dziesięcinnej (1635–1654), Sobór Zaśnięcia Matki Bożej w ławrze Pieczerskiej (przed 1642), Sobór św. Michała w Monasterze Wydubickim (po 1639), Cerkiew Trzech Świętych Hierarchów (po 1638). W dniu 9 marca 1633 hierarcha konsekrował Sobór Przemienienia Pańskiego w Lublinie. Z jego inicjatywy król Władysław IV wydał zgodę na wybudowanie cerkwi Świętego Ducha w Wilnie (1632–1638).
W 1638, po wydaniu królewskiego uniwersału wzywającego do prawosławno-unickiego porozumienia, Izajasz Kopiński ogłosił Piotra Mohyłę apostatą.
Piotr Mohyła opublikował wiele ksiąg liturgicznych i teologicznych, m.in. konfesję "Orthodoxa Confessio Fidei". Miał nadzwyczajne zdolności organizacyjne. Zostawił po sobie ogromną spuściznę kulturalną. Oddziaływał na cały ówczesny świat prawosławny. Dzięki niemu znamy np. historię o uratowaniu mołdawskiej stolicy przed Kozakami zaporoskimi przez św. Jana Nowego. Wstawiennictwo świętego sprawiło, że Bóg pokarał kozaków śmiercią w wezbranych wodach Suczawy.
W dniach 14 i 15 grudnia 1996 metropolitę kijowskiego Piotra Mohyłę uroczyście kanonizowano w ławrze Peczerskiej.
Pamiętnikarz jego czasów i prawosławny szlachcic ruski Joachim Jerlicz tak nakreślił jego portret:
„Żył pobożnie, szlachetnie, w umiarkowaniu, w pobożnych dziełach, czuwając zawsze nad nierozerwalnością Kościoła Bożego i pasąc swoje stado, co nie przeszkadzało, że był spragniony chwały tego świata”.
Kanonizacja.
W 1996 synody Ukraińskiego Kościoła Prawosławnego Patriarchatu Kijowskiego i Ukraińskiego Kościoła Prawosławnego Patriarchatu Moskiewskiego kanonizowały go.

</doc>
<doc id="635754" url="https://pl.wikipedia.org/wiki?curid=635754" title="Ludwik I Wirtemberski-Urach">
Ludwik I Wirtemberski-Urach

Ludwik I Wirtemberski (ur. 31 października 1412, zm. 23 września 1450 Urach) – hrabia Wirtembergii, hrabia Wirtembergii-Urach.
Syn Eberharda IV i Henrietty. W chwili śmierci ojca miał 7 lat, w związku z czym do uzyskania przez niego pełnoletniości w imieniu jego i jego brata, Ulryka, rządziła matka i rada. W 1426 roku stał się pełnoletni i zaczął samodzielnie rządzić. W 1433 roku pełnoletniość osiągnął jego brat, w związku z czym bracia rządzili wspólnie.
25 stycznia 1442 roku podpisali porozumienie, na mocy którego Wirtembergia została podzielona na dwie części. Ludwik otrzymał tereny Urach składające się z zachodnich i południowych terenów Wirtembergii. W Bad Urach wybudował dla siebie rezydencję.
21 października 1436 roku odbył się w Stuttgarcie ślub Ludwika z Matyldą Wittelsbach, córką Ludwika III (elektora Palatynatu Reńskiego) i Matyldy Sabaudzkiej. Para doczekała się pięciorga dzieci:

</doc>
<doc id="635756" url="https://pl.wikipedia.org/wiki?curid=635756" title="Bolesław Szabelski">
Bolesław Szabelski

Bolesław Szabelski (ur. 3 grudnia 1896 w Radoryżu, zm. 27 sierpnia 1979 w Katowicach) – polski kompozytor, organista i pedagog związany z Państwową Wyższą Szkołą Muzyczną w Katowicach. Uczeń Karola Szymanowskiego. Współtwórca śląskiej szkoły kompozytorów.
Nauczyciel Henryka Mikołaja Góreckiego.
Życiorys.
Szabelski dorastał w Sadownem pod Warszawą, gdzie jego ojciec Franciszek osiadł na początku XX wieku i podjął pracę jako organista w tamtejszym kościele. Od 12 roku życia uczęszczał do szkoły organistów przy Warszawskim Towarzystwie Muzycznym. Ukończył ją w 1913 r. jako jeden najlepszych absolwentów. Potem kontynuował naukę gry na organach u Mieczysława Surzyńskiego.
Po wybuchu pierwszej wojny światowej Szabelski trafił wraz z wycofującymi się wojskami rosyjskimi do Kijowa. Ukończył tam kurs nauczycielski Macierzy Polskiej i został członkiem Polskiej Organizacji Wojskowej. Po powrocie do Polski w 1918 r. na krótko trafił do Płocka, gdzie był organistą w katedrze i nauczycielem w szkole organistowskiej. Pod koniec 1918 r. zaciągnął się do wojska polskiego. Służył w wileńskim 3. pułku artylerii i brał udział w wojnie polsko-bolszewickiej. Po demobilizacji jesienią 1920 r. udał się na Górny Śląsk i brał udział w przygotowaniach do plebiscytu.
W 1921 r. powrócił do Warszawy. Pracował jako organista, m.in. w kościele garnizonowym na Powązkach. Kontynuował studia organowe u Surzyńskiego, dodatkowo rozpoczął naukę kompozycji u Romana Statkowskiego, a po jego śmierci – studia u Karola Szymanowskiego. To właśnie Szymanowski w 1929 r. polecił Szabelskiego jako pedagoga do organizowanego katowickiego konserwatorium – dzisiejszej Akademii Muzycznej.
W Katowicach Szabelski stał się znany nie tylko jako wirtuoz gry na organach, którą wykładał w konserwatorium (do końca lat 40. koncertował też w katowickich kościołach i radiu), ale też ambitny kompozytor. Śląska publiczność ciepło przyjęła zarówno "II Symfonię", jak i "Suitę" czy "Etiudę". 
Pracę kompozytorską i dydaktyczną przerwał wybuch wojny. Szabelski już 1 września 1939 r. opuścił Katowice. Jego nazwisko figurowało w tzw. Sonderfahndungsbuch Polen – sporządzonej przez Gestapo liście polskich intelektualistów, których planowano zgładzić. Ukrywał się w rodzinnym Sadownem. Wstąpił do AK. Pod pseudonimem „Chmiel" brał udział w akcjach bojowych, kolportował podziemne wydawnictwa, przerzucał konspiratorów. Mimo to nieustannie komponował. Podczas okupacji powstały "Sonata Organowa", "Magnificat", "Concertino na fortepian i orkiestrę".
Do Katowic wrócił po wyzwoleniu w lutym 1945 r. i od razu włączył się w powojenny rozruch katowickiego konserwatorium. Po jego reorganizacji na Państwową Wyższą Szkołę Muzyczną został dziekanem wydziału pedagogicznego. Zaczynał też wykładać kompozycję i do 1955 r. grę na organach. W tym samym roku razem z bratem Józefem otworzył w Katowicach Ligocie prywatną szkołę umuzykalniającą. Jego placówka przetrwała do 1950 r. W 1959 r. został profesorem zwyczajnym. 
Renomę kompozytora na skalę krajową Szabelski zaczął zdobywać w drugiej połowie lat 40. Jego utwory wykonywała wówczas katowicka orkiestra Polskiego Radia pod kierunkiem Grzegorza Fitelberga, później jego utwory wykonywano pod dyrekcją innego znakomitego śląskiego dyrygenta Karola Stryi lub Jana Krenza.
Echa twórczości Szabelskiego szybko przedostały się za granicę. Szabelski utrzymywał kontakty m.in. z francuską kompozytorką i pedagogiem Nadią Boulanger, czy działającym w USA polskim dyrygentem Leopoldem Stokowskim, który wykonał m.in. "Toccatę" w USA. Władze PRL nie godziły się na zagraniczne wyjazdy Szabelskiego – poza wizytą w Jugosławii w latach 60. Nie mógł on więc osobiście prezentować swoich utworów. 
Okres największej popularności Szabelskiego rozpoczął się w drugiej połowie lat 50. na forum Warszawskiej Jesieni, wówczas nowym festiwalu muzyki współczesnej, na którym twórczość Szabelskiego była obecna od jego zarania czyli od 1956. W 1959 Szabelski na "III Warszawskiej Jesieni" zaprezentował swoje przełomowe dzieło – "Improwizacje". Wprawiał tym samym publiczność w zdumienie i zachwyt, bo "Improwizacje", choć stworzył je 60-letni kompozytor, były utworem na wskroś awangardowym. W podobnym kierunku szły odtąd wszystkie jego następne utwory. Szabelski komponował nieustannie aż do śmierci. Zmarł 27 sierpnia 1979. Pochowany został na cmentarzu w Katowicach Panewnikach.
W 2010 uchwałą Rady Miasta Katowice poświęcono kompozytorowi skwer w Ligocie, znajdujący się przy skrzyżowaniu ulic Panewnickiej i Piotrowickiej. Uroczyste nadanie nazwy miało miejsce 16 kwietnia 2011.
Życie prywatne.
Szabelski był człowiekiem wyjątkowo skromnym. Do spraw doczesnych przywiązywał małą wagę, pochłaniała go wyłącznie muzyka. Do legendy katowickiego konserwatorium przeszła jego małomówność (studenci mówili o nim „milczek"), ale też serdeczność i otwartość z jaką traktował swoich uczniów. Właśnie dlatego, z tego powodu zdobył pseudonim „Sługa Boży". Z reguły unikał publicznych wystąpień czy wywiadów dla mediów. 
Zdarzało się, że kompozytor zachowywał się inaczej. "Raz Szabelski zadziwił wszystkich. Na bankiecie w hotelu Forum wdał się w dyskusję. W efekcie przegadał samego Fittelberga " – wspomina Jan Krenz. 
Z wyjątkiem wstąpienia zaraz po wojnie do Stronnictwa Demokratycznego, co podyktowane było bardziej przymusem afiliacji niż poglądami, Szabelski nie angażował się politycznie. Utrzymywał bliskie kontakty zarówno z państwowymi urzędnikami, jak i hierarchią kościelną, m.in. z biskupem katowickim Herbertem Bednorzem.
Po wojnie, po powrocie do Katowic władze przyznały mu zajmowaną przez deportowanych Niemców willę w Katowicach Ligocie przy ulicy Wileńskiej 21. W 1955 r. ożenił się z Ireną Marmol (zm. 2009), rok później na świat przyszła ich córka – Maria. Rodzina zamieszkała w willi w Katowicach Ochojcu przy ul. Nad Jarem. Tam Szabelski komponował do ostatnich dni swojego życia.
Twórczość.
Szabelski jest twórcą trzydziestu dwóch utworów. Dominują utwory symfoniczne – m.in. 5 symfonii, Concerto grosso, Concertino, koncerty na flet i na fortepian. Ten ostatni instrument odgrywał w jego twórczości symfonicznej sporą rolę. Często sięgał po chór. Mimo że Szabelski był wirtuozem organów, utworów przeznaczonych na ten instrument napisał tylko kilka. Równie niewiele stworzył utworów stricte kameralnych – to jedynie "Kwartet smyczkowy" i "Aforyzmy 9".
Pod względem stylistycznym twórczość kompozytora charakteryzuje dynamika i bogata warstwa tonalno-harmoniczna. W utworach tworzył napięcia dynamiczno-brzmieniowe, ale tematy, po które sięgał, nigdy nie powtarzały się. Jeśli wracały, to poddane wariacji, która w jego muzyce nabierała permanentnego charakteru. Charakterystyczny dla jego niego jest też kontrast następujących po sobie części utworów. 
Dorobek kompozytorski Szabelskiego można podzielić na dwa okresy, z których każdy dzieli się na poszczególne fazy:
Okres tematyczny trwał od zarania kariery muzycznej Szabelskiego do prezentacji "Sonetów" na Warszawskiej Jesieni w 1957 r. W fazie szkolnej trwającej do końca lat 20. XX w. powstały zaginione dziś "Wariacje Fortepianowe", "I Kwartet Smyczkowy", "Kantata do słów Ody do Radości", "I Symfonia". Kończy ją "Passacaglia na organy" i "II Symfonia". Utwory te, choć inspirowane muzyką późnego romantyzmu czy twórczością Szymanowskiego, zdradzają jednak indywidualny styl, który Szabelski będzie rozwijał dalej.
W fazie drugiej przypadającej na lata 30. i 40. XX w. powstały "Suita", "Etiuda", "Sonata Organowa" i "Simfonietta". Tutaj Szabelski inspirował się neoklasycyzmem, w utworach słychać ślady barokowego monumentalizmu, a także podobieństwa do twórczości Igora Strawinskiego.
Styl ten rozwija w fazie trzeciej (1949–1957), kiedy tworzył monumentalne "III i IV Symfonię" czy "Concerto Grosso". Barokowe rozwiązania chociażby w narracji czy rozbudowanych liniach melodycznych widać również w "Marszu Żołnierskim" czy "Poemacie Bohaterskim".
Okres atematyczny (1957–1966) w fazie pierwszej cechuje się zerwaniem z dotychczasowym stylem na rzecz awangardy. Szabelski sięgał tu po technikę dodekafonii, zbliżał się do twórczości Antona Weberna. Zamiast rozbudowanej formy wypowiedzi tworzył formy lapidarne. W tym okresie powstawały "Sonety", "Wiersze", "Improwizacje", "Aforyzmy 9", "Preludia", "Koncert Fletowy", "V Symfonia".
Faza druga (od 1966 aż do śmierci) odznaczała się jeszcze większą kompresją wypowiedzi. Taką maksymalnie lapidarną formę przyjmuje "Reduta 56", poemat symfoniczny "Kopernik" czy jego ostatnie dzieło "Koncert Fortepianowy".
Uczniowie.
Szabelski był w katowickim konserwatorium, w latach 1929–1955 (z przerwą na lata okupacji), wykładowcą gry na organach. Od 1949 wykładał kompozycję, także dla studentów sekcji teorii. Pracę dydaktyczną kontynuował po przejściu na emeryturę w 1967 – uczniowie odwiedzali go wówczas w domu. 
Szabelski wraz z Bolesławem Woytowiczem, innym kompozytorem związanym z katowickim konserwatorium jest współtwórcą śląskiej szkoły kompozytorów. Oni sami, jak i ich wychowankowie wywarli duży wpływ na życie muzyczne kraju.
Uczniowie w klasie kompozycji: Jan Wincenty Hawel, Henryk Mikołaj Górecki, Zdzisław Szostak, Stanisław Kotyczka, Zbigniew Bargielski, Edward Bogusławski, Piotr Warzecha, Gabriela Moyseowicz, Aleksander Glinkowski, Ryszard Gabryś, Tadeáš Salva, Bronisław Kazimierz Przybylski, Jan Partyka. Uczniowie w klasie organów: Jan Gawlas, Antoni Poćwierz, Kazimierz Bała, Irma Thenior-Janecka, Bronisław Sierakowski.

</doc>
<doc id="635762" url="https://pl.wikipedia.org/wiki?curid=635762" title="Okres Walczących Królestw">
Okres Walczących Królestw

Okres Walczących Królestw () – okres w historii Chin, końcowy podokres dynastii Zhou, zakończony zjednoczeniem kraju przez Qin Shi Huanga. Trwał od 480 do 221 p.n.e., przy czym dynastia Zhou upadła w 256 p.n.e. Nazwa okresu wywodzi się od księgi "Zhanguo Ce" (). 
W epoce tej drobne księstwa istniejące w okresie Wiosen i Jesieni uległy konsolidacji. O supremację nad Chinami toczyło walki siedem krajów: Chu (), Han (), Qi (), Qin (), Wei (), Yan () oraz Zhao (). Z tej siódemki państwo Qin okazało się najsilniejsze i to ono w 221 p.n.e. dokonało podboju całych Chin, które stały się odtąd cesarstwem.

</doc>
<doc id="635770" url="https://pl.wikipedia.org/wiki?curid=635770" title="Ludwik II Wirtemberski-Urach">
Ludwik II Wirtemberski-Urach

Ludwik II Wirtemberski (ur. 3 kwietnia 1439 - zm. 3 listopada 1457 Bad Urach) – hrabia Wirtmebergii-Urach.
Życiorys.
Syn Ludwika I i Matyldy. Trzy lata po śmierci ojca w wieku 14 lat przejął władzę. Zmarł w 1457 roku w wieku 18 lat. Jego następcą został brat Eberhard.

</doc>
<doc id="635771" url="https://pl.wikipedia.org/wiki?curid=635771" title="William Gibson">
William Gibson



</doc>
<doc id="635774" url="https://pl.wikipedia.org/wiki?curid=635774" title="Kataklysm">
Kataklysm

 
Kataklysm – deathmetalowy zespół założony w 1991 w Montrealu w Kanadzie.
Życiorys.
Kanadyjski zespół Kataklysm powstał na początku 1991 roku w Montrealu. Pierwszy skład grupy stanowili: Ariel Saied (perkusja), Sylvain Houde (śpiew), Jean-Francois Dagenais (gitara elektryczna) i Maurizio Iacono (gitara basowa).
W 1992 roku na kasecie magnetofonowej wydane zostało ich zawierające trzy utwory („Frozen in Time”, „Mystical Plane of Evil”, „Shrine Of Life”) demo "The Death Gate Cycle of Reincarnation". Spotkało się ono ze sporym zainteresowaniem i w 1993 roku zespół podpisał kontrakt z niemiecką wytwórnią Nuclear Blast, nakładem której ukazał się na CD minialbum "The Mystical Gate of Reincarnation". Znalazły się na nim trzy utwory z pierwszego dema oraz dodatkowo utwór „The Orb Of Uncreation”.
W 1995 roku ukazał się pierwszy album studyjny "Sorcery", dość dobrze oceniony przez krytykę (w ocenie Allmusic album otrzymał 3 na 5 gwiazdek).
Pierwszym albumem studyjnym nagranym bez Sylvain'a Houde'a jest wydany w 1998 roku "Victims of this Fallen World". Wokalistą zespołu został dotychczasowy basista Maurizio Iacono, zaś na gitarze basowej zagrał Stephane Barbe.
Pierwszy album koncertowy "The Northern Hyperblast Live" (w ocenie Allmusic 2 na 5 gwiazdek), zawierający zapis koncertu, który odbył się 21 grudnia 1996 roku, został wydany w 1998 roku nakładem Hypnotic Records.
Najlepiej jak dotąd ocenionym albumem Kataklysm jest "Shadows and Dust" wydany w 2002 roku (w ocenie Allmusic 4 na 5 gwiazdek).
W 2007 roku wydane zostało pierwsze oficjalne DVD zespołu "" zawierające przede wszystkim zapis występu, który odbył się w sierpniu 2006 roku na Party.San-Festival w Bad Berka (Niemcy), a poza tym 4 utwory nagrane 
w klubie The Medley w Montrealu („Illuminati”, „To Reign Again”, „The Awakener” i „Sorcery”), film dokumentalny o 15 latach historii grupy oraz wszystkie teledyski nakręcone dotychczas przez Kataklysm („The Awakener”, „In Shadows &amp; Dust”, „As I Slither”, „Crippled &amp; Broken” i „To Reign Again”).
W 2008 roku ukazała się płyta "Prevail", która jako pierwszy album zespołu Kataklysm znalazła się w notowaniach magazynu Billboard – na liście Top Heatseekers przebywała przez 2 tygodnie i dotarła do miejsca 15. W nagraniu albumu gościnnie udział wzięli Pat O’Brian z Cannibal Corpse i Dave Linsk z Overkill.
Kataklysm odbył trasy koncertowe w ponad 19 krajach. Występował z takimi zespołami jak: Behemoth, Dimmu Borgir, Unearth, Devildriver, Morbid Angel. Zespół zagrał również koncerty w Polsce:

</doc>
<doc id="635775" url="https://pl.wikipedia.org/wiki?curid=635775" title="Izrael (imię)">
Izrael (imię)

Izrael (hebr. ישראל, "Jisra'el") – imię hebrajskie o niejasnym już dziś znaczeniu. Zgodnie z biblijną przypowieścią, powstało z połączenia słów oznaczających „będzie się zmagał z Bogiem" ("לשרות", "lisrot" – „zmagać się”, "אל", "El" – „Bóg"). Według tradycji po raz pierwszy nadano je patriarsze Jakubowi, który po walce z posłańcem Boga lub samym Bogiem usłyszał: „Odtąd nie będziesz nazywał się Jakub, ale Izrael, bo walczyłeś z Bogiem i z ludźmi i zwyciężyłeś” (Księga Rodzaju 32,29).

</doc>
<doc id="635779" url="https://pl.wikipedia.org/wiki?curid=635779" title="Transaction Language 1">
Transaction Language 1

TL1 (, pol. Język transakcyjny 1) – używany w telekomunikacji protokół zarządzania, nie jest już rozwijany (jest protokołem typu „legacy”). Jest niezależnym od producenta i od technologii językiem MML ("), i znajduje szerokie zastosowanie w zarządzaniu sieciami optycznymi (SONET) oraz infrastrukturą szerokopasmowego dostępu do sieci w Ameryce Północnej. Jest zdefiniowany w GR-831 przez Bellcore (obecnie Telcordia Technologies).
Historia.
TL1 został stworzony w Bellcore w roku 1984, jako standard komunikacji człowiek-maszyna, z przeznaczeniem do zarządzania elementami sieci dla " (RBOC). Bazuje na standardach języków człowiek-maszyna serii Z.300. TL1 został napisany jako standardowy protokół zrozumiały zarówno dla maszyn, jak i człowieka, by zastąpić różne protokoły oparte na kodowaniu ASCII używane przez producentów elementów sieciowych. Jest rozbudowywalny, zatem można włączać w niego komendy właściwe dla urządzeń konkretnej firmy.
Systemy OSS Telcordia, takie jak NMA (Network Monitoring and Analysis), używają TL1 jako protokołu zarządzania elementami EMS – Element management system. To sprawiło, że producenci elementów sieciowych implementowali TL1 w swych urządzeniach.
Charakterystyka języka TL1.
Komunikaty TL1.
Język TL1 składa się z zestawu komunikatów. Są 4 rodzaje komunikatów:
Struktura komunikatu TL1.
Komunikaty TL1 stosują ścisłą strukturę, z którą wszystkie muszą być zgodne, jednak zestaw komend jest rozszerzalny, czyli istnieje możliwość dodawania nowych komend przez producentów.
Oto niektóre ze składników komunikatów:
Komunikat wejściowy TL1.
Przykład:
Struktura:
Komunikat wyjściowy TL1.
Przykład:
Struktura:
Potwierdzenie TL1.
Przykład:
Struktura:
Komunikat autonomiczny TL1.
Przykład:
Struktura:

</doc>
<doc id="635783" url="https://pl.wikipedia.org/wiki?curid=635783" title="Piotr Rareș">
Piotr Rareș

Piotr Rareș (rum. "Petru Rareș", zwany również potocznie przez Polaków Petryłą; ur. ok. 1487, zm. 1546) – hospodar Mołdawii w latach 1527–1538 i 1541–1546 z rodu Muszatowiczów.
Był nieślubnym synem jednego z najwybitniejszych hospodarów mołdawskich Stefana Wielkiego i jego nałożnicy Marii Rareș. Przed objęciem tronu trudnił się handlem rybami, później udał się do Polski gdzie na życzenie brata Bogdana III Ślepego został uwięziony w Malborku. Władzę zdobył po śmierci swego bratanka Stefana Młodego w styczniu 1527. Początkowo starał się utrzymać dobrosąsiedzkie relacje z Polską, Węgrami i Turcją, lecz jednak jego ambicje stworzenia Wielkiej Mołdawii doprowadziły do nieudanych wojen z królem węgierskim Ferdynandem I o Siedmiogród (do którego Piotr miał roszczenia) i królem polskim Zygmuntem I Starym o Pokucie (oddane Polsce przez Bogdana Ślepego). Klęska pod Obertynem w 1531 i układ polsko-turecki z 1533 były początkiem końca jego władzy.
Mimo początkowego ulegania Turcji dążenia Piotra do samodzielności nie mogły się podobać Wysokiej Porcie – w 1534 została podjęta pierwsza turecka próba usunięcia go z tronu, nieudana, na którą Piotr odpowiedział zawierając w 1535 układ wasalny z cesarzem Ferdynandem. Miał jednak przeciwko sobie nie tylko Turcję, ale także Polaków, z którymi wciąż toczył walki o Pokucie i opozycję wielkich bojarów, niezadowoloną z umacniania władzy wewnętrznej przez Piotra i odsuwania ich od udziału w rządach. W 1538 na Mołdawię ruszyły wyprawy turecko-tatarska oraz polska. Piotr zdołał zawrzeć układ z Polską zrzekając się ostatecznie Pokucia oraz pokonać Tatarów, jednak wielcy bojarzy oddali Suczawę Turkom i uznali za hospodara narzuconego przez sułtana Sulejmana I Wspaniałego bratanka Petryły, Stefana Szarańczę, uległego wobec Turcji. Piotr znalazł schronienie na dworze siedmiogrodzkim Jana Zapolyi, od Mołdawii oderwany został ostatni region panowania mołdawskiego nad Morzem Czarnym – Budziak oraz naddniestrzańskie miasto Bendery.
Nowe rządy nie budziły jednak zadowolenia bojarów, którzy zamordowali Stefana Szarańczę i na hospodara wybrali Aleksandra Corneę. Ten próbował odzyskać utracone tereny na południu, wobec czego sułtan zwrócił się do Piotra z propozycją powrotu na tron hospodarski. Za cenę zgody na podniesiony haracz, uznania panowania tureckiego na spornych terenach oraz pozostawienia załogi tureckiej w Suczawie, Piotr wrócił do władzy w 1541, zabijając Aleksandra Corneę i mszcząc się jednak na bojarach, którzy zdradzili go w 1538. Nie porzucił wówczas całkowicie myśli o uniezależnieniu się od Turcji, próbując ponownie wciągnąć Habsburgów do wspólnej akcji antytureckiej, jednak bezskutecznie. W późniejszym okresie panowania nie podejmował już prób uniezależnienia się od Porty.
Petryła zmarł w 1546 roku, pochowany został w monastyrze Probota. Jego następcą był jego syn Eliasz II, na tronie mołdawskim zasiadali potem także inni jego synowie Stefan VI oraz Jan Sas.
Antytureckie zmagania Piotra znalazły wyraz także w sztuce jego okresu. Właśnie w okresie jego panowania zaczęto w Mołdawii tworzyć monumentalne malowidła ścienne na zewnętrznych ścianach cerkwi, z których najstarsza zachowana jest cerkiew w Probota (1532).

</doc>
<doc id="635784" url="https://pl.wikipedia.org/wiki?curid=635784" title="Bonndorf im Schwarzwald">
Bonndorf im Schwarzwald

Bonndorf im Schwarzwald – miasto w Niemczech, w kraju związkowym Badenia-Wirtembergia, w rejencji Fryburg, w regionie Hochrhein-Bodensee, w powiecie Waldshut, siedziba wspólnoty administracyjnej Bonndorf im Schwarzwald. Leży w Schwarzwaldzie, ok. 12 km na północny zachód od granicy ze Szwajcarią i ok. 15 km od Titisee-Neustadt, przy drodze krajowej B315.

</doc>
<doc id="635785" url="https://pl.wikipedia.org/wiki?curid=635785" title="Lucjan Balter">
Lucjan Balter

Lucjan Napoleon Balter (ur. 7 stycznia 1936 w Wilnie, zm. 16 lutego 2010 w Ołtarzewie) – ksiądz pallotyn, profesor zw. dr hab. teologii dogmatycznej, specjalista z zakresu eschatologii, eklezjologii, mariologii i józefologii; redaktor naczelny polskiej edycji „Communio”, kierownik Katedry Teologii Pozytywnej UKSW.
Życiorys.
Lucjan Napoleon Balter urodził się 7 stycznia 1936 w Wilnie. Jego rodzicami byli Juliusz i Joanna z domu Szurska.
Święcenia kapłańskie przyjął 11 czerwca 1959 w Ołtarzewie z rąk bp. Zygmunta Choromańskiego.
Doktor teologii KUL od 1969, habilitacja na ATK w 1979.
Tytuł profesora uzyskał w 1991.
Od 1997 był przewodniczącym z ramienia Episkopatu Polski grupy katolickiej do spraw dialogu z Kościołem Adwentystów Dnia Siódmego.
11 października 2006 podczas sesji inaugurującej nowy rok akademicki w Ołtarzewie świętowano jubileusz 70. urodzin ks. Baltera, podczas którego wręczono mu jemu poświęconą księgę jubileuszową.
Pod koniec życia pracował na Wydziale Teologicznym Uniwersytetu Mikołaja Kopernika w Toruniu.
Ks. Balter zmarł w nocy z 15 na 16 lutego 2010. Pogrzeb odbył się 22 lutego 2010 roku w kościele seminaryjno parafialnym Najświętszej Maryi Panny Królowej Apostołów w Ołtarzewie, natomiast następnego dnia miało miejsce złożenie prochów do grobu w kwaterze pallotyńskiej na cmentarzu w Ołtarzewie.
Kierunki badań.
Ks. Sławomir Pawłowski, uczeń ks. Baltera, wymienia następujące kierunki badań tego ostatniego:
Ważniejsze publikacje.
Liczne artykuły m.in. w „Biuletynie Ekumenicznym”, „Ateneum Kapłańskim”, „Przeglądzie Katolickim” oraz tłumaczenia w „Communio”.
Hasła w "Encyklopedii Katolickiej" (wyd. Towarzystwo Naukowe Katolickiego Uniwersytetu Lubelskiego).
Promotor przewodów doktorskich.
Ks. Lucjan Balter jest promotorem ponad 350 prac magisterskich i ponad 25 doktorskich.

</doc>
<doc id="635786" url="https://pl.wikipedia.org/wiki?curid=635786" title="Eberhard V Wirtemberski">
Eberhard V Wirtemberski

Eberhard V Wirtemberski, także Eberhard I lub Eberhard Brodaty (Eberhard im Bart) (ur. 11 grudnia 1445 w Urach, zm. 24/25 lutego 1496 w Tybindze) – hrabia Wirtembergii-Urach, później hrabia Wirtembergii. Pierwszy książę Wirtembergii w latach 1495-1496.
Życiorys.
Drugi syn Ludwika I i Matyldy Wittelsbach. Przejął władzę w hrabstwie Wirtembergii-Urach w 1459. 4 lipca lub 12 kwietnia 1476 wziął ślub z pochodzącą ze znanej i wpływowej włoskiej rodziny Barbarą Gonzagą, córką markiza Mantui Ludwika III. Jedynym dzieckiem z tego małżeństwa była córka Barbara, która urodziła się w Urach 2 sierpnia 1475 r. i zmarła 15 października tego samego roku. 
Wielki dobrodziej miasta Tybingi. W 1477 założył tam uniwersytet, który do dziś nosi jego imię. Założył kolegiaty w Urach, Dettingen an der Erms, Herrenberg, Einsiedel koło Tybingi i Tachenhausen.
Na mocy porozumienia z 1482 ponownie połączono dwie części Wirtembergii ze stolicą w Stuttgarcie. Hrabia był jednym z założycieli Ligi Szwabskiej, która powstała w 1488 r. W tym samym roku pomógł uwolnić ówczesnego króla Maksymiliana I z więzienia w Brugii. W 1492 r. Eberhard został przez niego odznaczony przez niego Orderem Złotego Runa. 21 czerwca 1495 na Sejmie Rzeszy w Wormacji Maksymilian I nadał mu tytuł księcia.
Chociaż późniejsze lata spędził głównie w Stuttgarcie, zmarł w Tybindze 24 lub 25 lutego 1496 roku. Nie pozostawił po sobie żadnych potomków, dlatego po jego śmierci tron przejął jego kuzyn, Eberhard II.

</doc>
<doc id="635788" url="https://pl.wikipedia.org/wiki?curid=635788" title="Lee (Floryda)">
Lee (Floryda)

Lee – miasto w hrabstwie Madison w stanie Floryda. Według danych na rok 2000 miasto zamieszkiwały 352 osoby. Położenie geograficzne miasta: .

</doc>
<doc id="635790" url="https://pl.wikipedia.org/wiki?curid=635790" title="Pieczęć Oklahomy">
Pieczęć Oklahomy



</doc>
<doc id="635791" url="https://pl.wikipedia.org/wiki?curid=635791" title="Laufenburg">
Laufenburg



</doc>
<doc id="635792" url="https://pl.wikipedia.org/wiki?curid=635792" title="Pieczęć Nowego Meksyku">
Pieczęć Nowego Meksyku



</doc>
<doc id="635795" url="https://pl.wikipedia.org/wiki?curid=635795" title="Pieczęć Kolorado">
Pieczęć Kolorado



</doc>
<doc id="635803" url="https://pl.wikipedia.org/wiki?curid=635803" title="Jerzy Bożyk (muzyk)">
Jerzy Bożyk (muzyk)

Jerzy Michał Bożyk ps. "Boży Jerzyk" (ur. 7 maja 1941 we Lwowie, zm. 16 lutego 2019 w Krakowie) – polski pianista i wokalista jazzowy.
Promotor polskiego autostopu i jazzu. Lingwista (tłumacz języka słowackiego) i socjolog, działacz niepodległościowy (KPN, Związek Strzelecki „Strzelec”, wielokrotny uczestnik Marszu Szlakiem I Kompanii Kadrowej, członek Związku Piłsudczyków), cyklista, jak również turysta górski. Przewodnik po Małopolsce i Szlaku Orlich Gniazd.
Życiorys.
Ukończył Liceum Muzyczne w Łodzi w 1959. Po ukończeniu szkoły rozpoczął współpracę z zespołami „The Jazz Five Boys”, „Silver Jazz” i „Tiger Rag”. Do 1976 koncertował na kontraktach w Czechosłowacji, Finlandii i Szwecji.
W 1977 zdał państwowy egzamin piosenkarski u profesora Aleksandra Bardiniego. Następnie rozpoczął studia teatrologiczne na Uniwersytecie Łódzkim, które ukończył w 1985.
Od 1982 był członkiem zespołu jazzowego Beale Street Band. Wieloletni uczestnik Letniego Festiwalu Jazzowego w Piwnicy pod Baranami.
Zagrał rolę pianisty w filmie "Bracia Karamazow".
W roku 2012 powstał zespół "Bożyk Trio" w składzie: Jerzy Michał Bożyk (piano wokal), Andrzej Marchewka (trąbka, kornet, wokal) i Marek Michalski (banjo, wokal). Po śmierci Marka Michalskiego w skład zespołu wszedł jego manager - Wojciech Serafin (gitara elektryczna, wokal).
W styczniu 2013 pojawiła się płyta pt. „Drive”, którą nagrał wraz ze swoją bratanicą Magdaleną Bożyk, wydana nakładem Aedificium. Przed śmiercią koncertował w krakowskim klubie „Awaria”, co roku także otwierał festiwal piosenki studenckiej Yapa.
17 lutego 2011 odznaczony został Medalem „Niezłomnym w słowie”. 19 marca 2016 otrzymał brązowy Medal „Zasłużony Kulturze Gloria Artis”.
Po ciężkiej chorobie zmarł 16 lutego 2019 w Krakowie. 
Dyskografia.
Albumy

</doc>
<doc id="635804" url="https://pl.wikipedia.org/wiki?curid=635804" title="Nieznań">
Nieznań

Nieznań – wieś w Polsce położona w województwie zachodniopomorskim, w powiecie gryfińskim, w gminie Stare Czarnowo.
W latach 1975–1998 miejscowość administracyjnie należała do województwa szczecińskiego.

</doc>
<doc id="635807" url="https://pl.wikipedia.org/wiki?curid=635807" title="Messier 54">
Messier 54

Messier 54 (również M54, NGC 6715) – gromada kulista w gwiazdozbiorze Strzelca. Odkrył ją 24 lipca 1778 roku Charles Messier.
M54 znajduje się w odległości około 87,4 tys. lat świetlnych od Ziemi i oddala się z prędkością 142 km/s. Średnica gromady wynosi około 305 lat świetlnych (12'), z czego gęste jądro ma tylko ok. 25 ly (1').
Najjaśniejsze gwiazdy gromady mają jasność obserwowaną na poziomie 15,5. Jasność absolutną M54 ocenia się na –10,01m, co oznacza, że jest 850 tysięcy razy jaśniejsza od Słońca. W jej wnętrzu prawdopodobnie znajduje się czarna dziura o masie pośredniej.
Początkowo uważano, że M54 należy do Drogi Mlecznej, jednak w 1994 roku odkryto, że jest ona prawdopodobnie częścią galaktyki karłowatej SagDEG, będącej satelitą naszej galaktyki. To czyni z niej pierwszą odkrytą gromadę kulistą w innej galaktyce.
Gromada jest jasna, nie jest jednak widoczna gołym okiem. Przy użyciu lornetki lub małego teleskopu można dostrzec jasną, okrągłą plamkę o rozmywających się brzegach, można ją jednak pomylić z gwiazdą, gdyż ma mały rozmiar kątowy. Aby rozdzielić ją na gwiazdy potrzeba większego teleskopu (nawet duże teleskopy amatorskie do tego nie wystarczą), ze względu na jej znaczną odległość od Ziemi.

</doc>
<doc id="635808" url="https://pl.wikipedia.org/wiki?curid=635808" title="Fujarka">
Fujarka

Fujarka, fujara (gwarowo: fulara, fuira, fujera; inne staropolskie nazwy to: dudka, dutka, piszczałka) – ludowy instrument muzyczny z grupy aerofonów, fujarki były wykonywane z kory wierzby lub łoziny (salix cinerea) i należą do najstarszych instrumentów muzycznych.
Spotykane są różne wersje, m.in. „z otworami bocznymi lub bez otworów”. Ta druga wersja może być podobna do skandynawskiego „fletu z wierzby” (ang. "willow flute").
Tradycyjne dawne wiejskie fujary czy fujarki robione były wyłącznie z wierzby, na wiosnę, gdy kora wierzbowa była świeża i elastyczna „uliniano” paski tejże kory, rolowano je („kręcono”), by uzyskać dłuższą lub krótszą tubkę rezonansową, następnie tworzono rodzaj wierzbowego ustnika „buczkę”.
Cytat z tłumaczenia z roku 1774 księdza Ignacego Nagurczewskiego Bukolików Wergiliusza:

</doc>
<doc id="635809" url="https://pl.wikipedia.org/wiki?curid=635809" title="Zasadnicza służba wojskowa">
Zasadnicza służba wojskowa

Zasadnicza służba wojskowa – forma odbywania czynnej służby wojskowej w Polsce, polegająca na obowiązkowym przeszkoleniu wojskowym. Ćwiczenia wojskowe miały na celu przygotowanie rezerw osobowych (żołnierzy przeszkolonych do zadań obronnych) na wypadek wojny. Szkolenia składały się m.in. z obsługi broni, wykorzystania sprzętu wojskowego. Została prawnie zawieszona 1 stycznia 2010 w celu uzawodowienia armii. Zgodnie z uzasadnieniem zawieszenia poboru, zasadnicza służba wojskowa ma powrócić, w bliżej nieokreślonym czasie, po utworzeniu nowoczesnych struktur i stanów osobowych.
Kwalifikacja wojskowa.
Mężczyźni, którzy w danym roku kalendarzowym kończą 18 lat, są ewidencjonowani za pomocą numeru PESEL w urzędach gmin. Rejestracje przeprowadzają wójtowie lub burmistrzowie (prezydenci miast). Rejestracja ta odbywa się bez udziału osoby podlegającej kwalifikacji wojskowej. Natomiast mężczyźni podlegający kwalifikacji wojskowej, którzy w danym roku kalendarzowym kończą 19 lat, są zobowiązani stawić się do kwalifikacji wojskowej w określonym miejscu i terminie.
Stawienie się do kwalifikacji wojskowej obejmuje stawienie się przed wójtem lub burmistrzem (prezydentem) miasta, powiatową komisją lekarską oraz szefem wojskowego centrum rekrutacji. Po wyznaczeniu kategorii zdrowia wszyscy podlegający kwalifikacji wojskowej zostają automatycznie przenoszeni do rezerwy mobilizacyjnej. Obowiązek stawienia się do kwalifikacji wojskowej trwa do końca roku kalendarzowego, w którym poborowy kończy 24 lata.
Jeżeli z jakichkolwiek przyczyn mężczyźni nie stawili się do kwalifikacji wojskowej do końca roku kalendarzowego, w którym kończą 24 lata życia, są zobowiązani zgłosić się do WCR właściwego ze względu na miejsce zamieszkania w celu uregulowania stosunku do powszechnego obowiązku obrony.
Obowiązek ten trwa do końca roku kalendarzowego, w którym obywatel kończy 50 lat życia, a posiadający stopień podoficerski lub oficerski – 60 lat życia.
Za odmowę stawiennictwa bez uzasadnionej przyczyny grozi kara grzywny albo ograniczenia wolności (art. 681 ustawy o obronie Ojczyzny), możliwe jest też przymusowe doprowadzenie przez policję (art. 54 ust. 8 i 59 ust. 8). Bezzasadna nieobecność na ćwiczeniach karana jest grzywną albo aresztem do 30 dni (art. 682). Za trwałe uchylanie się grozi pozbawienie wolności do 2 lat (art. 685). Surowsza odpowiedzialność przewidziana jest za popełnienie w trakcie mobilizacji lub wojny, za niestawiennictwo w przydzielonej jednostce pozbawienie wolności od lat 3 (art. 687), niestawiennictwo w komisji kwalifikacyjnej – od 5 lat (art. 688). Przepisy dotyczące członków sił zbrojnych zawiera Kodeks karny (1997) w części wojskowej (rozdziały XXXVIII – XLIV, art. 317 – 363).
Odbywanie służby.
Służbę zasadniczą odbywało się w zasadzie w jednym nieprzerwanym okresie. Można ją było odbywać także nadterminowo przez okres od 1 do 7 lat na podstawie dobrowolnego zgłoszenia. Od 2004 roku zasadniczą służbę wojskową pełniło się przez 11 miesięcy.
Ochotnicza służba wojskowa.
Do zasadniczej służby wojskowej należy zgłosić się ochotniczo, w innym przypadku osoba podlegająca obowiązkowi stawiennictwa do kwalifikacji wojskowej zostaje przeniesiona do rezerwy. W celu odbycia służby wojskowej w tym trybie trzeba mieć ukończone 18 lat oraz kategorię zdrowia „A”, która oznacza zdolność do służby wojskowej.
Ochotnicy podlegają powołaniu do służby w terminie uzgodnionym z szefem wojskowego centrum rekrutacji. Mają oni prawo wyboru miejsca pełnienia służby i rodzaju wojska, jeżeli tylko spełniają warunki wymagane do odbywania służby w wybranej przez siebie jednostce wojskowej.
Zawieszenie poboru.
Ostatni pobór do wojska odbył się w roku 2008, a ostatnie wcielenie do wojska w ramach tego poboru od 2 do 4 grudnia 2008. Później poborów nie było, ponieważ 9 stycznia 2009 r. Sejm dokonał nowelizacji odpowiedniej ustawy (obowiązuje od 11 lutego 2009 r.). Zwolnienie z zasadniczej służby wojskowej ostatnich poborowych odbyło się w sierpniu 2009 r.

</doc>
<doc id="635811" url="https://pl.wikipedia.org/wiki?curid=635811" title="Łęczyna">
Łęczyna

Łęczyna – osada w Polsce położona w województwie zachodniopomorskim, w powiecie stargardzkim, w gminie Stara Dąbrowa, położona 3 km na północny zachód od Starej Dąbrowy (siedziby gminy) i 12 km na północny wschód od Stargardu (siedziby powiatu), przy drodze wojewódzkiej nr .
W latach 1975–1998 miejscowość administracyjnie należała do województwa szczecińskiego.

</doc>
<doc id="635814" url="https://pl.wikipedia.org/wiki?curid=635814" title="William Gibson (dramatopisarz)">
William Gibson (dramatopisarz)

William Gibson (ur. 13 listopada 1914 w Nowym Jorku, zm. 25 listopada 2008 w Stockbridge) – amerykański poeta i dramaturg, laureat Nagrody Tony za "Cud w Alabamie". W 1962 powstała adaptacja filmowa w reżyserii Arthura Penna, gdzie za swoją rolę Anne Bancroft i Patty Duke otrzymały Oscary.
Urodził się w nowojorskim Bronksie. Miał pochodzenie irlandzkie, francuskie, niemieckie, holenderskie, rosyjskie i greckie. W 1938 ukończył City College of New York i zaczął drukować nowele i wiersze w wielu pismach literackich. W 1948 napisał swój pierwszy dramat "Dinny and the Witches". W 1954 wydał swą pierwszą powieść "Pajęczyna" ("The Cobweb"), która przyniosła mu uznanie krytyki i wpisała się na listę bestsellerów.
Jego sztukę "Dwoje na huśtawce" kilkakrotnie wystawiał Teatr Telewizji: 1976 (reż. Krzysztof Kieślowski), 1990 (reż. Waldemar Dziki) i 2002 (reż. Radosław Piwowarski).
W 1940 poślubił Margaret Brenman.

</doc>
<doc id="635815" url="https://pl.wikipedia.org/wiki?curid=635815" title="Warchlinko">
Warchlinko

Warchlinko – kolonia w Polsce położona w województwie zachodniopomorskim, w powiecie stargardzkim, w gminie Stargard.
W latach 1975–1998 miejscowość administracyjnie należała do województwa szczecińskiego.
We wsi znajduje się ceglany, neogotycki kościół pw. Chrystusa Króla, zbudowany w 1897 roku. Jest to budowla wzniesiona na planie prostokąta z wyodrębnionym prezbiterium oraz 3-kondygnacyjną wieżą. Wieża zakończona jest ażurową, ośmiokątną latarnią zwieńczoną hełmem i metalowym krzyżem.

</doc>
<doc id="635816" url="https://pl.wikipedia.org/wiki?curid=635816" title="St. Blasien">
St. Blasien

St. Blasien, Sankt Blasien – miasto w Niemczech, w kraju związkowym Badenia-Wirtembergia, w rejencji Fryburg, w regionie Hochrhein-Bodensee, w powiecie Waldshut, siedziba związku gmin St. Blasien. Leży w Schwarzwaldzie, ok. 18 km na północny zachód od Waldshut-Tiengen.
W St. Blasien znajduje się katedra, w której organizowane są międzynarodowe koncerty.
Współpraca.
Miejscowości partnerskie:

</doc>
<doc id="635820" url="https://pl.wikipedia.org/wiki?curid=635820" title="Operator dodatnio określony">
Operator dodatnio określony



</doc>
<doc id="635824" url="https://pl.wikipedia.org/wiki?curid=635824" title="Adam Kuryłło">
Adam Kuryłło

Adam Kuryłło (ur. 20 maja 1889 w Potoczku, zm. 7 stycznia 1980 we Lwowie) – polski inżynier budownictwa, profesor Politechniki Lwowskiej.
W 1907 ukończył Szkołę Realną w Krakowie, w latach 1907-1912 studiował na Wydziale Inżynieryjnym Politechniki Lwowskiej. W 1917 obronił doktorat, w 1922 habilitował się z budownictwa żelazobetonowego. Od 1923 był profesorem nadzwyczajnym statyki budowli i budownictwa żelazobetonowego na Wydziale Architektury PLw, od 1929 był profesorem zwyczajnym. Jego dziełem jest m.in. żelazobetonowy strop nad Salą Senatorską na Wawelu z wawelskimi głowami. Był uczniem Maksymiliana Thulliego.
Był wykładowcą na macierzystej uczelni przez cały czas aż do późnej starości, niezależnie od zmian przynależności państwowej Lwowa i statutu Politechniki Lwowskiej. Po wojnie wykładał także po polsku, ponieważ większość jego studentów było Polakami. Do 1974 kierował katedrą budownictwa. Jego studentami było wielu znanych inżynierów, profesorów na uczelni, między innymi: Bronisław Kopyciński, Fedir Kłymenko, Bohdan Hnideć i Wiktor Kwasza.
W czasie wojny odmówił wpisania na volkslistę, za co został ukarany przymusową wyprowadzką ze swojego mieszkania. Do wybuchu wojny sowiecko-niemieckiej jako Polak nie dostawał normalnej pensji i był zmuszony do wyprzedaży rodzinnych pamiątek i innych wartościowych rzeczy. Jego rodzinę spotkało także dokwaterowanie żołnierzy sowieckich a potem niemieckich. Po II wojnie światowej pozostał we Lwowie. Pochowany na Cmentarzu Łyczakowskim.

</doc>
<doc id="635825" url="https://pl.wikipedia.org/wiki?curid=635825" title="Pieczęć Missisipi">
Pieczęć Missisipi



</doc>
<doc id="635826" url="https://pl.wikipedia.org/wiki?curid=635826" title="Easy (singel Sugababes)">
Easy (singel Sugababes)

Easy – pierwszy singel Sugababes z ich piątego albumu "". 
Premiera odbyła się 6 listopada 2006 roku zarówno w Wielkiej Brytanii jak i reszcie Europy. Piosenkę tę wyprodukował Brio Taliaferro. Stylem nawiązuje do lat 80. XX wieku.
Singel miał premierę radiową w programie "The Scott Mills Show" w BBC Radio 1, 12 września 2006 roku. B-sideem do tej piosenki jest piosenka „Shake It”.
Pisanie i nagrywanie.
"Easy" było jedną z dwu nowych piosenek na "Overloaded: The Singles Collection", napisaną głównie przez Jasona Pebworth i George'a Astasio z zespołu Orson. W ten sposób duet przyszedł "z kilkoma pomysłami na kilka piosenek", wliczając w to "szorstką" koncepcję na muzykę electro – wpływając na "Easy". Mimo że Pebworth and Astasiois pierwotnie napisali sami cały tekst piosenki, Amelle Berrabah i Keisha Buchanan zdecydowały dołączyć swoje pomysły do tego, ostatecznie zmieniając część aranżacji oraz melodii, dodając także drugą zwrotkę i refren. Z powodu presji terminów, większość wokali zostało nagranych osobno.
Członkini zespołu – Berrabah opisała "Easy" jako "całkiem Princeową ... seksowną, bezczelną" piosenkę: "To jest zasadniczo tak, jakby mówić do kogoś 'chodź tutaj, na co jeszcze czekasz,'jeden fragment tekstu piosenki znaczy: 'mój silnik staje się goroący, kochanie, czy możesz przyjść i to sprawdzić', i mówi o tym, by przyszedł do ciebie facet, więc jest to bardziej o mężczyźnie przychodzącym do kobiety, a ona stara się go do tego przekonać..." "'Easy' jest bardzo niegrzeczne i bezczelne" dodała Buchanan w wywiadzie z "Contactmusic". "jest to całkiem nowe brzmienie, ale ma jednocześnie tą samą jakość co najlepsze piosenki w naszej karierze, więc jest to świetny utwór na ta płytę."
Teledysk.
Teledysk do "Easy" został wyreżyserowany przez Tima Royesa (który pracował także przy teledysku do "Red Dress") i został nakręcony w studiu w Londynie we wrześniu 2006. Premiera teledysku w Wielkiej Brytanii odbyła się 2 października 2006.
Zawiera on członkinie ubrane w lateksowe kostiumy, każda w innym otoczeniu publicznej toalety. Amelle używa suszarki do rąk, Heidi z rudymi włosami stoi przy umywalce, a Keisha leży na podłodze. Podczas refrenu wszystkie są w przylegających kabinach, używając drzwi jako podpory. W połowie piosenki wokalistki są w salonie wystawowym z czerwonymi zasłonami i mają na sobie różne kostiumy w greckim stylu.
Teledysk do piosenki był bardzo popularny w interaktywnej liście MTV Poland. Osiągnął tam pierwsze miejsce kilka razy.

</doc>
<doc id="635827" url="https://pl.wikipedia.org/wiki?curid=635827" title="Tyberiusz Juliusz Aleksander">
Tyberiusz Juliusz Aleksander

Tyberiusz Juliusz Aleksander (ur. ok. 10 n.e. w Aleksandrii) – rzymski prokurator Judei w latach 46–48, prefekt Egiptu w latach 66–69.
Historia.
Pochodził z żydowskiej rodziny. Syn Aleksandra Lizymacha, jednego z najbogatszych ludzi tamtej epoki. Majątek rodu Tyberiusza pochodził z dziedzicznego urzędu alabarchy, czyli głównego dzierżawcy ceł drogowych i portowych w Egipcie. Bratanek Filona z Aleksandrii.
Porzucił judaizm. Za panowania Tyberiusza odbył służbę wojskową jako trybun i za tego też cesarza ród Tyberiusza uzyskał obywatelstwo rzymskie. W 42 roku został epistrategiem, czyli naczelnikiem okręgu Tebaidy w Górnym Egipcie. W 46 roku został mianowany przez cesarza Klaudiusza prokuratorem Judei. Zastąpił na tym stanowisku Kuspiusza Fadusa. Jako prokurator Judei kazał ukrzyżować Jakuba i Szymona, synów Judy Galilejczyka, liderów stronnictwa zelotów.
W 48 roku Klaudiusz odwołał Tyberiusza Juliusza Aleksandra. Kolejnym prokuratorem Judei został Wentidiusz Kumanus.
W 63 znajdował się w armii Domicjusza Korbulona, stacjonującej na pograniczu armeńskim. Tam wraz z Winicjanusem Anniuszem zapoczątkował negocjacje z Tyrydatesem, królem Partów.
W maju 66 Neron mianował go prefektem Egiptu. Wiosną osobiście gratulacje Tyberiuszowi Aleksandrowi złożył Herod Agryppa II. W tym samym roku wybuchło także pierwsze powstanie Żydów przeciwko Rzymianom w Judei, której atmosfera szybko rozprzestrzeniła się na liczną ludność żydowską mieszkającą w Aleksandrii. Wybuchły etniczne zamieszki, Aleksander więc wysłał mediatorów żeby uspokoić Żydów, ostrzegając, że będzie musiał użyć rzymskie legiony, jeśli przemoc będzie kontynuowana. Groźba okazała się nieskuteczna i Aleksander rozkazał dwóm legionom stłumić zamieszki siłą. Wywiązały się brutalne walki które trzeba było przerwać w celu powstrzymania dalszego rozlewu krwi. 
1 lipca 69 jako pierwszy wypowiedział posłuszeństwo Witeliuszowi i złożył przysięgę Wespazjanowi jako nowemu cesarzowi. W 70 roku brał udział w oblężeniu i zdobyciu Jerozolimy.
Tyberiusz Juliusz Aleksander doczekał się posągu wśród zwycięskich rzymskich wodzów ustawionych w portyku przy Forum Augusta.

</doc>
<doc id="635829" url="https://pl.wikipedia.org/wiki?curid=635829" title="Pies Kawelin">
Pies Kawelin

Pies Kawelin – stojąca w parku Planty w Białymstoku betonowa rzeźba dłuta Małgorzaty Niedzielko. 
Historia.
Obecna rzeźba jest niemal wierną repliką przedwojennego Kawelina, który stał przy ogrodzeniu pałacu Branickich naprzeciwko kościoła farnego. Stworzyli ją w 1936 roku białostoccy artyści, Piotr Sawicki i Józef Sławicki. W roku 1944 rzeźba psa zaginęła.
Napis na tabliczce na cokole głosi:
""Pies Kawelin; Replika rzeźby Piotra Sawickiego seniora wykonana przez Małgorzatę Niedzielko; Dar Podlaskiego Towarzystwa Zachęty Sztuk Pięknych dla Mieszkańców Białegostoku; mecenas: "Contractus" spółka z.o.o; Białystok, 24 czerwca 2006 roku.""
. Druga (bardziej prawdopodobna), zakłada pochodzenia imienia psa od nazwiska carskiego pułkownika Mikołaja Kawelina osiadłego na Białostocczyźnie, którego rzeźba miała przypominać. Od 2009 r. działacze Rosyjskiego Stowarzyszenia Kulturalno-Oświatowego w Białymstoku lansują nową interpretację rzeźby. Ich zadaniem "Pies Kawelin" obraża dumę narodową Rosjan i dlatego nazwa powinna zostać zmieniona na "Pies Kawelina". Propozycja przeszła bez echa i białostoczanie wciąż nazywają rzeźbę Kawelinem.

</doc>
<doc id="635838" url="https://pl.wikipedia.org/wiki?curid=635838" title="Witold Aulich">
Witold Aulich

 
Witold Aulich (ur. 11 lutego 1889 we Lwowie, zm. 3 sierpnia 1948 tamże) – polski inżynier mechanik, profesor Politechniki Lwowskiej, redaktor „Czasopisma Technicznego”.
Życiorys.
Naukę w zakresie szkoły powszechnej pobierał w domu rodzinnym w latach 1895-1900, po czym podjął naukę w gimnazjum klasycznym (1900-1907) najpierw w Złoczowie, następnie w Stryju. W latach 1907-1908 studiował na Wydziale Mechanicznym Politechniki Lwowskiej, kolejny rok studiów – w zakresie matematyki i fizyki – odbył na Uniwersytecie Lwowskim, po czym wrócił na Politechnikę Lwowską. Studia ukończył tamże (z odznaczeniem) w październiku 1912, uzyskując dyplom inżyniera mechanika. W 1913 wyjechał do Stanów Zjednoczonych. Zatrudnił się tam jako konstruktor w fabryce turbin wodnych S. Morgan Smith Co. w Nowym Jorku. Po roku wrócił do Lwowa, gdzie w 1915 obronił pracę doktorską. W 1927 podjął pracę naukową. Wykładał zasady teorii mechanizmów na Wydziale Mechanicznym i Chemicznym. W 1936 został mianowany profesorem nadzwyczajnym i kierownikiem katedry maszynoznawstwa. Był członkiem Polskiego Towarzystwa Politechnicznego we Lwowie. W okresie radzieckiej okupacji Lwowa w grudniu 1940 roku kandydował do rejonowej rady delegatów pracujących. Po 1945 i wypędzeniu Polaków ze Lwowa pozostał w rodzinnym mieście.
Pochowany w rodzinnym grobowcu na cmentarzu Łyczakowskim.
Jego synem był Witold Aulich (1928-1994) - ukraiński naukowiec i archeolog polskiego pochodzenia.

</doc>
<doc id="635839" url="https://pl.wikipedia.org/wiki?curid=635839" title="Robert Kienboeck">
Robert Kienboeck



</doc>
<doc id="635841" url="https://pl.wikipedia.org/wiki?curid=635841" title="Maksymilian I Bawarski">
Maksymilian I Bawarski

Maksymilian I Wittelsbach (ur. 17 kwietnia 1573 w Monachium, zm. 27 września 1651 w Ingolstadt) – książę Bawarii od 1597 roku, elektor Palatynatu Reńskiego w latach 1623-1648, elektor Bawarii od 1648 roku.
Syn Wilhelma V księcia Bawarii i Renaty Lotaryńskiej. Jego dziadkami byli: Albrecht V Wittelsbach i Anna Habsburg oraz Franciszek I Lotaryński i Krystyna Oldenburg, księżniczka duńska. Miał szóstkę rodzeństwa: Marię Annę żonę arcyksięcia Ferdynanda Habsburga; Filipa Wilhelma, kardynała, biskupa Ratyzbony; Ferdynanda arcybiskupa Kolonii, Alberta księcia bawarskiego; Magdalenę żonę księcia Wolfganga Wittelsbacha.
Życiorys.
Został wychowany przez jezuitów. Studiował na uniwersytecie w Ingolstadt razem z kuzynem, przyszłym cesarzem Ferdynandem II. Od 1591 brał udział w sprawowaniu rządów, a w 1597 przejął władzę w Bawarii po abdykacji swego ojca. W 1607, wykonując rozkaz cesarza zdobył protestanckie miasto Donauwörth, co spowodowało wystąpienie zaniepokojonych książąt, którzy utworzyli Unię Ewangelicką. W odpowiedzi Maksymilian stanął na czele utworzonej przez siebie Ligi Katolickiej.
Po wybuchu wojny trzydziestoletniej, oddał w 1619 wojska Ligi Katolickiej do dyspozycji cesarza Ferdynanda II. 8 listopada 1620 wojska bawarskie pod wodzą Johana von Tilly rozbiły wojska czeskich protestantów króla Fryderyka V w bitwie na Białej Górze. W 1623 cesarz oficjalnie przyznał mu tytuł elektorski, odebrany palatynowi reńskiemu Fryderykowi V.
Mocą podpisanego w 1648 pokoju westfalskiego, Maksymilian zachował dziedziczny tytuł elektorski arcyklucznika Rzeszy. Otrzymał również Górny Palatynat. Ustanowiono również zakaz dziedziczenia Palatynatu Dolnego przez elektorów Bawarii w razie wymarcia linii palatynackiej.
6 lutego 1595 roku ożenił się z księżniczką Elżbietą Lotaryńską (1574-1635), córką księcia Karola III Lotaryńskiego i Klaudii de Valois. Para nie miała dzieci.
15 lipca 1635 roku w Wiedniu ożenił się ze swoją siostrzenicą Marią Anną Habsburżanką, córką cesarza Ferdynanda II Habsburga i Marii Anny Wittelsbach. Para miała dwóch synów:

</doc>
<doc id="635842" url="https://pl.wikipedia.org/wiki?curid=635842" title="Robert Kienböck">
Robert Kienböck

Robert Kienböck (ur. 11 stycznia 1871 w Wiedniu, zm. 8 września 1953 tamże) – austriacki lekarz radiolog, jeden z pionierów radiologii. W roku 1910 opisał jałową martwicę kości księżycowatej (choroba Kienböcka).

</doc>
<doc id="635843" url="https://pl.wikipedia.org/wiki?curid=635843" title="Kowalscy herbu Abdank">
Kowalscy herbu Abdank

Kowalscy – rodzina szlachecka herbu Abdank.
Jedna z gałęzi rodu zakupiła w 1841 Birczę wraz z kluczem birczańskim i zamieszkiwała tam do wygaśnięcia rodu przed II wojną światową. Pochowani są w rodzinnej kaplicy grobowej na Starym Cmentarzu w Birczy.

</doc>
<doc id="635845" url="https://pl.wikipedia.org/wiki?curid=635845" title="Grzegorz Pawlak (aktor)">
Grzegorz Pawlak (aktor)

Grzegorz Pawlak (ur. 19 lutego 1961 w Kutnie) – polski aktor teatralny, dubbingowy oraz lektor.
Życiorys.
Absolwent Liceum im. Jana Henryka Dąbrowskiego w Kutnie, gdzie stworzył kabaret uczniowski "Pingwinek".
Po ukończeniu w 1987 studiów na Wydziale Aktorskim PWST we Wrocławiu podjął pracę w Teatrze Dramatycznym im. Jana Kochanowskiego w Opolu. W 1992 przeniósł się do Łodzi, gdzie związał się z Teatrem Powszechnym.
Oprócz aktorstwa i reżyserii teatralnej zajmuje się twórczością telewizyjną, głównie dubbingiem jako aktor głosowy i reżyser. Był też autorem programów telewizyjnych: "Bez negatywu" (Polonia 1) i "To jest kino" (ATV, Komedia), a także współprowadzącym program "Ale dziura" na antenie TVN Turbo.
Jest lektorem programów emitowanych w telewizji Polsat, Polsat 2, Polsat 1 i Super Polsat.
W 2015 odznaczony przez Ministra Kultury i Dziedzictwa Narodowego odznaką honorową „Zasłużony dla Kultury Polskiej”.
Od 2018 gra rolę aspiranta Nowackiego w serialu "Leśniczówka".
Polski dubbing.
Szymon Majewski Show.
12 listopada 2007 aktor wystąpił w 75. odcinku popularnego programu rozrywkowego "Szymon Majewski Show", a konkretnie w kabarecie politycznym "Rozmowy w tłoku" gdzie sparodiował wicepremiera Waldemara Pawlaka.

</doc>
<doc id="635852" url="https://pl.wikipedia.org/wiki?curid=635852" title="Reguła prawej ręki">
Reguła prawej ręki



</doc>
<doc id="635854" url="https://pl.wikipedia.org/wiki?curid=635854" title="Droga płciowa">
Droga płciowa



</doc>
<doc id="635855" url="https://pl.wikipedia.org/wiki?curid=635855" title="Reguła trzech palców">
Reguła trzech palców



</doc>
<doc id="635856" url="https://pl.wikipedia.org/wiki?curid=635856" title="Droga odbytowo-ustna">
Droga odbytowo-ustna



</doc>
<doc id="635857" url="https://pl.wikipedia.org/wiki?curid=635857" title="Droga fekalno-oralna">
Droga fekalno-oralna



</doc>
<doc id="635859" url="https://pl.wikipedia.org/wiki?curid=635859" title="Wszczepienie">
Wszczepienie



</doc>
<doc id="635861" url="https://pl.wikipedia.org/wiki?curid=635861" title="Droga oddechowa">
Droga oddechowa



</doc>
<doc id="635862" url="https://pl.wikipedia.org/wiki?curid=635862" title="Wentydiusz Kumanus">
Wentydiusz Kumanus

Wentydiusz Kumanus (I w. n.e.) – prokurator Judei w latach 48-52.
Został mianowany prokuratorem Judei przez cesarza Klaudiusza. Zastąpił na tym stanowisku Tyberiusza Juliusza Aleksandra.

</doc>
<doc id="635863" url="https://pl.wikipedia.org/wiki?curid=635863" title="Wilhelm Herzog von Urach">
Wilhelm Herzog von Urach



</doc>
<doc id="635866" url="https://pl.wikipedia.org/wiki?curid=635866" title="Dizzy Reed">
Dizzy Reed

 
Dizzy Reed właściwie Darren Arthur Reed (ur. 18 czerwca 1963 w Hinsdale, Illinois) – amerykański klawiszowiec. Członkiem Guns N’ Roses został w 1990 roku jednak jego debiut sceniczny nastąpił w 1991 roku na festiwalu Rock in Rio.

</doc>
<doc id="635867" url="https://pl.wikipedia.org/wiki?curid=635867" title="Jean-Marie Bastien-Thiry">
Jean-Marie Bastien-Thiry

Jean-Marie Bastien-Thiry (ur. 19 października 1927 w Lunéville, zm. 11 marca 1963 w Ivry-sur-Seine) – francuski wojskowy, specjalista uzbrojenia lotniczego, pracownik ministerstwa wojny. 
Był organizatorem nieudanego zamachu na generała Charles'a de Gaulle'a w Petit-Clamart (którego jedynym niezłapanym uczestnikiem był Georges Watin) w dniu 22 sierpnia 1962. Rozstrzelany 11 marca 1963. Był ostatnią osobą, na której wykonano wyrok śmierci przez rozstrzelanie we Francji.

</doc>
<doc id="635870" url="https://pl.wikipedia.org/wiki?curid=635870" title="Sonda lambda">
Sonda lambda

Sonda lambda – czujnik mierzący zawartość tlenu w spalinach, umieszczany w układzie wydechowym silnika spalinowego. Pomiar taki pozwala na precyzyjne dozowanie składu mieszanki paliwowo-powietrznej.
Sondy są wykorzystywane w silnikach benzynowych od 1979 roku, ich zastosowanie zostało wymuszone surowymi przepisami dotyczącymi emisji spalin w USA. Coraz większa liczba samochodów i motocykli ma więcej niż jedną sondę lambda, umieszczane są one przed i za reaktorem katalitycznym. Od roku 1992, aby sprostać wymogom prawnym dotyczącym ograniczenia emisji spalin, sondy stały się standardowym elementem samochodów. Od około 2000 r. sonda lambda jest instalowana także w układach z silnikami wysokoprężnymi.
Na świecie jest 4 głównych producentów sond lambda:
Szczegółowa budowa i zasada działania.
Działanie sondy lambda opiera się na prawie sformułowanym przez Walthera Nernsta (równanie Nernsta). Sonda lambda, czyli ogniwo galwaniczne zbudowane z materiału ceramicznego – dwutlenku cyrkonu, na którym napylone są po obu jego stronach cienkie warstwy platyny, zostało opracowane pod koniec lat 60. XX wieku w Robert Bosch GmbH przez dr. Güntera Baumana. Sondę umieszcza się w układzie wydechowym w taki sposób, że jedna strona urządzenia styka się z gorącymi gazami spalinowymi, osiągającymi w tym miejscu temperaturę około 300 °C, a druga strona ma kontakt z powietrzem z otoczenia.
Spiek ceramiczny dwutlenku cyrkonu w temperaturze powyżej 300 °C staje się swoistym elektrolitem zdolnym do przewodnictwa jonowego. W celu utrzymania odpowiedniej temperatury, niektóre sondy mają grzałkę. Warstwy platyny na jego powierzchni pełnią rolę elektrod, przy czym ich potencjał elektryczny jest funkcją stężenia tlenu w gazach, z którymi się stykają. Im większe jest stężenie tlenu w spalinach, tym niższe napięcie generowane jest na sondzie, i na odwrót. Przy dużej różnicy stężenia tlenu po obu stronach ogniwa generuje ono siłę elektromotoryczną dochodzącą do 1 V.
Napięcie generowane przez ogniwo jest przekazywane do modułu sterującego składem mieszanki paliwowo-powietrznej w silniku. Moduł ten dostosowuje na bieżąco skład mieszanki, tak aby w określonych warunkach obciążenia silnika, rodzaju paliwa i warunków atmosferycznych zapewnić jak najdoskonalszą pracę silnika i minimalizować emisję substancji toksycznych: węglowodorów, tlenków azotu, tlenku węgla i dwutlenku węgla.
Lokalizacja sondy w układzie spalinowym.
Sonda lambda montowana w układzie wydechowym pojazdu ma mierzyć zawartość tlenu w spalinach, która odzwierciedla efektywność spalania mieszanki paliwowo-powietrznej w cylindrach. Warunkiem poprawnej pracy sondy jest rozgrzanie jej do odpowiedniej temperatury. Sonda jest zwykle wkręcana w gwintowany otwór w układzie wydechowym, umieszczonym zaraz za kolektorem układu wydechowego, a przed katalizatorem. Nowe pojazdy muszą mieć zamontowane czujniki przed i za katalizatorem spalinowym, aby spełniały wymagania monitorowania składu mieszanki w przypadku awarii. Pierwsza sonda analizuje skład spalin i przesyła sygnał do sterownika silnika w celu ustawienia składu mieszanki paliwowo-powietrznej, która następnie trafia do komory spalania. Druga - umieszczana za katalizatorem - to sonda diagnostyczna, która kontroluje pracę układu oczyszczania spalin - sygnały przed i po katalizatorze są monitorowane przez sterownik silnika w celu określenia efektywności pracy katalizatora. Odstępstwa od zaprogramowanej charakterystyki pracy są zgłaszane użytkownikowi pojazdu poprzez zapalenie lampki MIL - "Malfunction Indicator Light" (popularnie nazywanej Check engine light), tzw: "kontrolki silnika" w desce rozdzielczej pojazdu.
Żywotność sondy.
Uszkodzenia sondy lambda są wywoływane przez wiele czynników zarówno mechanicznych jak i w wyniku procesów chemicznych (jakość tankowanego paliwa). Zwykle żywotność nieogrzewanego czujnika wynosi około 50 000 do 80 000 km. Żywotność czujnika z grzałką zwykle jest znacznie większa i wynosi około 160 000 km. Usterki sondy są zwykle spowodowane gromadzeniem się sadzy na elemencie ceramicznym, powodując zwiększenie czasu odpowiedzi sondy oraz zawężenie zakresu napięcia wyjściowego, prowadząc ostatecznie do całkowitej utraty zdolności do pomiaru stężenia tlenu. W konsekwencji praca czujnika w niepełnym spektrum podawanego napięcia i zbyt wolnej odpowiedzi sondy na zmiany składu mieszanki, powoduje nieprawidłową interpretację składu mieszanki przez sterownik silnika, zwiększenie zużycia paliwa nawet o 15 - 20%, spadek mocy, zadymienie spalin, możliwość pracy na mieszance bogatej, a co za tym idzie możliwość uszkodzenia reaktora katalitycznego (katalizatora spalin). W celu uniknięcia uszkodzenia katalizatora spalin oraz w celu niedopuszczenia do nadmiernej emisji toksycznych substancji, sterownik silnika może przejść w tryb pracy awaryjnej, co zostaje zasygnalizowane zaświeceniem się lampki kontrolnej usterek silnika.
Nazewnictwo.
Sonda wzięła swoją nazwę od litery lambda (λ), której używa się do oznaczania stosunku powietrza do paliwa w mieszance. Mieszanka jest idealna (stechiometryczna) jeśli zawiera dokładnie tyle powietrza, ile potrzeba do całkowitego spalenia danej ilości paliwa. Przykładowo, dla benzyny stosunek ten wynosi około 14.7 (masa powietrza) : 1 (masa paliwa).
Przyczyny i objawy usterek sondy lambda.
Sonda lambda jest elementem eksploatacyjnym samochodu, co oznacza że okresowo musi zostać wymieniona. Na ten element działa wiele czynników szkodliwych, takich jak wysoka temperatura, liczne osady lub naloty. Z czasem mogą one być powodem pojawiania się błędów w działaniu sondy lub jej całkowitego i trwałego uszkodzenia.
Do najczęściej spotykanych przyczyn nieprawidłowego działania sondy lambda możemy zaliczyć:

</doc>
<doc id="635871" url="https://pl.wikipedia.org/wiki?curid=635871" title="Jan Ignacy Kowalski">
Jan Ignacy Kowalski

Jan Ignacy Kowalski (ur. w 1762 roku w Wielopolu, powiat stryjski, zm. w 1847 roku w Birczy)
Szlachcic polski herbu Abdank. W roku 1841 zakupił miejscowość Bircza wraz z zamkiem. W Birczy przebywał do śmierci.
Jego synem był Adam Anzelm Wojciech Kowalski.

</doc>
<doc id="635873" url="https://pl.wikipedia.org/wiki?curid=635873" title="Syscall">
Syscall



</doc>
<doc id="635877" url="https://pl.wikipedia.org/wiki?curid=635877" title="Janusz Waluś (skoczek narciarski)">
Janusz Waluś (skoczek narciarski)

Janusz Waluś (ur. 3 listopada 1953 we Wrocławiu) – polski skoczek narciarski, uczestnik igrzysk olimpijskich 1976 w Innsbrucku, trzykrotny medalista mistrzostw Polski. Tajny współpracownik Służby Bezpieczeństwa ps. "Góral".
Przebieg kariery.
Waluś był reprezentantem klubów BBTS Włókniarz Bielsko-Biała i WKS Zakopane. Zdobył trzy medale mistrzostw Polski: w 1977 wygrał konkurs na skoczni 70-metrowej i zajął trzecie miejsce na obiekcie dużym, a w 1983 wygrał w konkurencji drużynowej.
Na igrzyskach olimpijskich w Innsbrucku zajął 52. miejsce na skoczni normalnej i 39. na dużej.
Dwukrotnie wystąpił w Turnieju Czterech Skoczni: w 1976 był 50. (14. miejsce w Oberstdorfie), a rok później 57.
Po zakończeniu kariery sportowej zajmował się działalnością trenerską.

</doc>
<doc id="635881" url="https://pl.wikipedia.org/wiki?curid=635881" title="FK Mladá Boleslav">
FK Mladá Boleslav

Fotbalový klub Mladá Boleslav – czeski klub piłkarski z siedzibą w mieście Mladá Boleslav.
Historia.
Klub założony został w 1902 roku. Obecnie występuje w rozgrywkach 1. Gambrinus ligi. Największym sukcesem w historii klubu było wywalczenie 2. miejsca w lidze w sezonie 2005/2006 i występ w kwalifikacjach Ligi Mistrzów, w których wyeliminował w 2. rundzie Vålerenga Fotball, zaś w 3. rundzie musiał uznać wyższość tureckiego Galatasaray SK. Głównym sponsorem klubu jest Škoda Auto.
W latach 2011 i 2016 klub wygrał rozgrywki Pucharu Czech w piłce nożnej.

</doc>
<doc id="635884" url="https://pl.wikipedia.org/wiki?curid=635884" title="Adam Anzelm Wojciech Kowalski">
Adam Anzelm Wojciech Kowalski

Adam Anzelm Wojciech Kowalski (ur. 1795, zm. 1866) – ziemianin, właściciel wielkich dóbr birczańskich.
Szlachcic polski herbu Abdank z rodu Kowalskich, dziedzic Birczy. Był synem Jana Ignacego Kowalskiego.
Ożeniony z Marią Ludwiką z Nahlików Kowalską (1814-1873), córką kapłana greckokatolickiego. Miał z nią czworo dzieci: Innocentego, Augustę, Stanisława i Marcelego.
Wsławił się stłumieniem rzezi galicyjskiej 1846 roku w okolicach Birczy. Pochowany w krypcie rodzinnej na Starym Cmentarzu w Birczy.

</doc>
<doc id="635885" url="https://pl.wikipedia.org/wiki?curid=635885" title="Herb Milicza">
Herb Milicza

Herb Milicza – jeden z symboli miasta Milicz i gminy Milicz w postaci herbu.
Wygląd i symbolika.
Herb przedstawia na białej (srebrnej) tarczy świętego Jerzego w pełnej zbroi płytowej i z brązową kopią w prawej ręce, jadącego na rycerskim czerwonym rumaku w (heraldycznie) lewą stronę. Uprzęż i siodło konia błękitne. Święty godzi kopią w zielonego smoka. Smok z otwartą paszczą, leży na plecach, skulony w odruchu obronnym.
Historia.
Wizerunek herbowy widnieje na pieczęciach miejskich od XV wieku.

</doc>
<doc id="635886" url="https://pl.wikipedia.org/wiki?curid=635886" title="FK Mlada Boleslav">
FK Mlada Boleslav



</doc>
<doc id="635889" url="https://pl.wikipedia.org/wiki?curid=635889" title="Władysław Kohman-Floriański">
Władysław Kohman-Floriański

Władysław Kohman-Floriański lub Władysław Florjański (ur. 8 września 1880 w Brzeżanach, zm. 21 lipca 1952 w Gdańsku) – polski inżynier budowy maszyn, wykładowca Politechniki Lwowskiej, a po 1945 wykładowca i profesor nadzwyczajny Politechniki Gdańskiej, wynalazca, artysta.
Życiorys.
W Floriański 1898 ukończył szkołę realną w Pradze, zdał maturę w 1899, po czym podjął studia na Wydziale Budowy Maszyn na Politechnice Czeskiej w Pradze. Dwukrotnie przerywał studia w celu odbycia praktyki w przemyśle, pogłębiając praktyczną i teoretyczną wiedzę w dziedzinie techniki lotniczej i samolotowej. W 1912 uzyskał dyplom inżyniera budowy maszyn i został mianowany na Politechnice Lwowskiej docentem płatnym budowy i ruchu samochodów.
Był konstruktorem pojazdów samochodowych, maszyn kolejowych, wespół z bratem Tadeuszem w latach 1913-1914 zbudował jeden z pierwszych polskich samolotów (przed ukończeniem montażu, po wybuchu I wojny światowej zdobyty przez Rosjan i przez nich oblatany oraz używany do lotów rozpoznawczych we Lwowie). W 1913 r. wraz z bratem otrzymał pierwszą nagrodę za model szybowca. W latach 1915-19 pracował jako asystent Katedry Budowy Maszyn Kolejowych Politechniki Lwowskiej. Prowadził badania z dziedziny aerodynamiki, mechaniki lotu i wytrzymałości konstrukcji samolotów na wykonanych własnoręcznie modelach. W 1917 prowadził rekonstrukcję instalacji maszynowych Teatru Miejskiego we Lwowie. Do 1918 r. wykonał 27 projektów młynów, 7 projektów tartaków i 2 projekty gorzelni. w 1919 skonstruował dwa wagony motorowe o mocy 40 KM, wykorzystywane do zaopatrywania w sprzęt, broń i amunicję w trakcie obrony oblężonego Lwowa i jednocześnie wspomagania węzła kolejowego we Lwowie. W latach 1921-27 prowadził zajęcia z maszynoznawstwa ogólnego i młynarstwa zbożowego na Wydziale Mechanicznym na Politechnice Lwowskiej, a w Państwowej Szkole Technicznej uczył rysunku technicznego oraz miał zajęcia z termodynamiki, części maszyn, a także prowadził zajęcia praktyczne w kotłowni, maszynowni i laboratorium termodynamicznym. W 1944 r. przeniósł się do Białego Dunajca, gdzie realizował swój projekt turbiny wodnej o mocy 140 KM. Prowadził też tajne nauczanie gimnazjalne w Poroninie.
Po II wojnie światowej zmuszony do wyjazdu ze Lwowa przeniósł się do Gdańska, gdzie w 1945 podjął pracę wykładowcy na Politechnice Gdańskiej. Najpierw kierował Katedrą Rysunku Technicznego na Wydziale Mechanicznym. W 1949 roku uzyskał nominację na profesora nadzw. maszynoznawstwa ogólnego i chemicznego na Wydziale Chemicznym Politechniki Gdańskiej. Był także uzdolniony artystycznie. Od 1910 r. był scenografem Teatru Miejskiego we Lwowie i projektantem kostiumów. Jest autorem 60 obrazów olejnych i akwarel oraz 15 drzeworytów. Swoje prace wystawiał w Krakowie (1938), Lwowie (1940), Moskwie, Kijowie, Charkowie (1941)
Życie prywatne.
Władysław Florjański był synem Władysława Floriana Kohmanna – artysty operowego, który występował pod pseudonimem "Florjański" (zm. 1911) i Józefy z d. Kienzler (zm. 1940). Jego żoną była Maria z d. Hierowska (zm. 1942).
Przez 40 lat swej działalności był bardzo aktywny jako inżynier budowy maszyn, wykazywał także duże zainteresowanie sztukami plastycznymi, grafiką i malarstwem. Był przejściowo scenografem Teatru Miejskiego we Lwowie. Jego pasją była scenografia, malarstwo i sztuka.
Został pochowany na gdańskim Cmentarzu Srebrzysko (rejon V, kwatera I, rząd 3, grób 85/86).

</doc>
<doc id="635894" url="https://pl.wikipedia.org/wiki?curid=635894" title="Indiana Jones i Świątynia Zagłady">
Indiana Jones i Świątynia Zagłady

Indiana Jones i świątynia zagłady (ang. "Indiana Jones and the Temple of Doom") – amerykański film przygodowy z 1984 roku w reżyserii Stevena Spielberga. Druga część cyklu o przygodach archeologa Indiany Jonesa, nieraz numerowana również jako część 24. z racji włączania do kanonu serii Przygód młodego Indiany Jonesa i traktowania całości jako Wielkiej Księgi Przygód Indiany Jonesa. W roli tytułowej po raz drugi wystąpił Harrison Ford.
Druga część charakteryzuje się mroczniejszym klimatem, lecz także sporą dawką humoru wnoszoną przez postać partnerki Indiany, Willie Scott, zagranej przez Kate Capshaw. Jednym z najbardziej rozpoznawalnych elementów filmu jest słynna scena pościgu wagoników w kopalni.
Świątynia Zagłady jest prequelem "Poszukiwaczy Zaginionej Arki". Akcja tego filmu dzieje się w 1935, a więc na rok przed wydarzeniami opisanymi w pierwszej części.
Wiele kontrowersji wzbudziła jednak spora brutalność filmu. Szczególnie krytykowano realistyczną scenę wyrywania serca.
Znany był też pod tytułem "Indiana Jones i Świątynia Przeznaczenia".
Fabuła.
Rok 1935. Chiny. Indiana Jones postanawia ubić interes (posążek za diament) z chińskim bandytą – Lao Che. Ten jednak go oszukuje, otruwając. Indianie udaje się zdobyć odtrutkę. W przypływie złości zabija jednego z synów Lao Che, Chena (Lao Che miał jeszcze jednego syna Kao Kana, który stracił palec wskazujący noc wcześniej), po czym porywa piosenkarkę Willie Scott i wraz ze swoim przyjacielem – 11-letnim Chińczykiem Shortem Roundem, ucieka przed Lao Che, Kao Kanem i ich ludźmi przez ulice Szanghaju.
Trójce bohaterów udaje się uciec samolotem. Wkrótce maszyna rozbija się w indyjskiej dżungli, ale Indy’emu i jego towarzyszom udaje się wyskoczyć (m.in. zjeżdżają pontonem po lodowcu). Cudem ocaleni rozbitkowie docierają do małej i biednej wioski, której mieszkańcy ofiarowują im schronienie. Szaman opowiada Indianie o strzegących ich wioskę świętych kamieniach Shankary, które ukradł im zły maharadża Pankotu. Od tego czasu ich wioskę prześladuje wiele nieszczęść – ich pola stały się nieurodzajne, studnie wyschły, zwierzęta padły, a wkrótce porwano wszystkie dzieci z wioski. Starzec prosi Indy’ego o pomoc. Archeolog zgadza się i wyrusza z towarzyszami do zamku maharadży. Na słoniach przedzierają się przez dżunglę. Po jakimś czasie napotykają mroczne totemy w głębi dżungli. Na ich widok ich przewodnicy uciekają, zabierając słonie.
Po przybyciu bohaterowie popadają w zdumienie, gdy okazuje się, że Maharadża ma zaledwie 14 lat. Przyjmuje ich bardzo gościnnie. Wieczerza obfitująca w dziwne dania (głowa koczkodana, żywe węże, rosół z oczami i mrożony mózg małpy) smakuje bardzo Jonesowi, natomiast Willie ma zamiar wymiotować. Indiana opowiada maharadży o kradzieży kamieni. Premier władcy – Chattar Lal zaprzecza oskarżeniom Indiany i mówi, że to tylko ludowe opowieści. Słowa archeologa wzbudzają jednak zainteresowanie brytyjskiego oficera, kontrolującego królestwo maharadży – kapitana Blumburtta, który opowiada o upadku kultu czcicieli bogini Kali, działającego niegdyś w Indiach. Maharadża zapewnia, że nie ma z tym nic wspólnego.
Wieczorem bohaterowie zostają zaatakowani przez tajemniczego zamachowca, którego udaje się jednak pokonać. Odkrywają w sypialni sekretne przejście. Korytarz (pełen insektów i pułapek) wiedzie do jakiejś ogromnej świątyni. Docierają do pieczary, w której trwa właśnie krwawa ceremonia. Kapłan wyrywa serce ofierze i opuszcza jego ciało do jeziora lawy. Okazuje się, że maharadża to tylko bezwolne narzędzie thugów – okrutnej sekty wyznawców bogini Kali. Na jej czele stoi okrutny kapłan Mola Ram, który zmusza nieszczęśliwych niewolników do ciężkiej pracy w kopalniach w poszukiwaniu pozostałych zaginionych kamieni Shankary (i przy okazji klejnotów). Za pomocą magicznych kamieni Mola Ram chce zniszczyć inne religie i zapewnić swojej sekcie panowanie nad światem. Indy i jego towarzysze postanawiają go powstrzymać. Archeolog atakuje strażników kopalni, tym udaje się go jednak pokonać i związać.
Wkrótce Mola Ram otępia Jonesa (zmuszając go do wypicia krwi Kali, co powoduje zapadnięcie w tzw. czarny sen Kalima), więzi Shorta, a Willie chce złożyć w ofierze. Jonesa ratuje Short który zdążył uciec z kopalni. Przykładając do jego ciała zapaloną pochodnię budzi go z letargu. Wywiązuje się walka w której ginie premier Chattar Lal (który sam okazał się thugiem), obaj bohaterowie ratują Willie i uwalniają niewolników, którzy powiadamiają o thugach kapitana Blumburtta. Na drodze Indiany staje jednak ogromny nadzorca niewolników, który początkowo ma przewagę w walce, ostatecznie ginie zgnieciony przez kruszarkę. Indy i jego przyjaciele chcą opuścić kopalnię. Mola Ram i jego ludzie ścigają ich wagonikami. Po widowiskowym pościgu Indiana, Shorty i Willie uciekają z kopalni. Po chwili docierają na wiszący mostek nad przepaścią pełną krokodyli. Short Round i Willie udaje się przejść na drugi koniec, tam spotyka ich Mola Ram. Indy to widzi, jest akurat w tej chwili na środku mostu, z jednej strony Mola Ram, Short i Willie idą w jego stronę, z drugiej zaś wojownicy kapłana. Indy decyduje iść na szantaż – jeśli nie puszczą Willie i Shorta to kamienie wylądują w wodzie. Niestety szantaż nie działa. Jones postanawia zatem przeciąć liny mostu (ostrzegając wcześniej spojrzeniem swoich kompanów). Większość wojowników wpada do wody i ginie w szczękach krokodyli. Na moście (który zawisnął pionowo jak drabina) pozostali tylko: Willie, Short, Indiana i kapłan. Willie i Short wychodzą na skały, zaś Mola Ram i archeolog walczą. Kapłan zepchnięty spada i zostaje pożarty przez krokodyle. Pozostali thugowie strzelają do Indiany z łuków, jednak przybywają oddziały brytyjskie kapitana Blumburtta, które zabijają sekciarzy.
Wraz ze śmiercią Moli Rama i całej sekty skończył się też koszmar maharadży i wioski. Niewolnicy, których sekta zmuszała do pracy wrócili do domu, a Willie i Jones, jak nietrudno się domyślić mają romans, po czym wraz z Shortem Roundem docierają do Delhi.
Obsada.
Aktor Pat Roach zagrał głównego nadzorcę w kopalni, a Steven Spielberg, George Lucas, Frank Marshall, Kathleen Kennedy i Dan Aykroyd pojawili się jako statyści w porcie lotniczym.
Produkcja.
Przygotowania.
Kiedy George Lucas po raz pierwszy zwrócił się do Stevena Spielberga z pomysłem na "Poszukiwaczy zaginionej Arki", Spielberg wspomniał „George powiedział, że jeśli wyreżyseruję pierwszą część, wtedy będę musiał wyreżyserować trylogię. Musiał mieć trzy historię w głowie. Okazało się, że George ich nie ma i musieliśmy wymyślić dalsze opowieści”. Spielberg i Lucas nadali filmowi mroczniejszy ton niż w "Poszukiwaczach zaginionej Arki". Wynikało to m.in. z ich osobistych nastrojów spowodowanych rozpadami ich związków (Spielberga z Amy Irving, Lucasa z Marcią). W dodatku Lucas czuł, że „to musi być mroczny film. Podobnie jak druga część Gwiezdnych wojen, , która taka właśnie była”.
Lucas zrobił prequel filmu, gdyż nie chciał, by naziści znów byli czarnymi charakterami. Spielberg początkowo chciał, by powróciła Marion Ravenwood, rozważano też pojawienie się Abnera Ravenwooda. Lucas wymyślił początkową scenę pościgu, w której Indiana Jones musi uciekać motocyklem przez Wielki Mur Chiński. Oprócz tego odkrywa „zaginiony świat ukryty w dolinie zamieszkanej przez dinozaury”. Chińskie władze nie zezwoliły jednak na filmowanie, więc Lucas zaczął rozważać inne wątki. Napisał ogólny zarys fabuły, w której pojawia się nawiedzony zamek w Szkocji, ale Spielberg uznał, że jest to zbyt podobne do "Ducha". Nawiedzony zamek powoli przekształcono więc w demoniczną świątynię w Indiach.
Lucas wpadł również na pomysł, by w filmie pojawił się kult religijny powiązany z niewolnictwem dzieci, czarną magią i rytualnym składaniem ofiar z ludzi. O napisanie scenariusza poproszono Lawrence’a Kasdana, współscenarzystę pierwszej części, który jednak odmówił i stwierdził, że „nie chcę być kojarzony ze Świątynią zagłady”, a sam film nazwał okropnym i brzydkim. Do napisania scenariusza Lucas wynajął więc znawców indyjskiej kultury Willarda Huycka i Glorię Katz.
Na początku 1982 r. scenarzyści spędzili cztery dni na Ranczu Skywalker dyskutując o fabule z Lucasem i Spielbergiem. Początkowo Lucas wpadł na pomysł, by pomocnikiem Indiany była dziewicza młoda księżniczka, ale scenarzystom i Spielbergowi ten pomysł się nie spodobał. Ponieważ Indiana było imieniem psa Lucasa rasy Alaskan, to Willie nazwano po cocker spanielu Spielberga, a Short Rounda po psie Huycka. W maju 1982 r. Lucas wręczył scenarzystom dwudziestostronicowy zarys filmu zatytułowany "Indianę Jones i świątynia śmierci", który mieli zaadaptować do scenariusza. Sceny takie jak walka w Szanghaju, ucieczka z samolotu i pościg kolejką w kopalni pochodziły z pierwszych scenariuszy "Poszukiwaczy zaginionej Arki".
Od wczesnych lat 70. Lucas, Huyck i Katz rozwijali fabułę "Zabójczego radia" (1994). Ze scenariusza tego właśnie obrazu przeniesiono do "Świątyni zagłady" numer muzyczny otwierający film. Spielberg wspominał, że „George miał pomysł, by rozpocząć film muzycznym numerem. Na wszystkich naszych spotkaniach mówił: „Hej, Steven zawsze mówiłeś, że chciałeś kręcić musicale”. Pomyślałem, „tak, to może być zabawne”. Pierwszy szkic scenariusza dostarczono na początku sierpnia 1982 r. a drugi we wrześniu. Kapitan Blumburtt, Chattar Lal i młodociany maharadża Zalim Singh pierwotnie mieli mieć bardziej znaczące role. Wykreślono też walkę psów, które pijąc krew Kali zamieniały się w zombie z nadludzkimi zdolnościami. Podczas pre – produkcji filmu tytuł został zmieniony ze "Świątyni śmierci" na "Świątynię zagłady".
Zdjęcia.
Z powodu rasistowskiego i obraźliwego, według rządu indyjskiego, scenariusza filmowcy nie uzyskali pozwolenia na filmowanie w północnych Indiach i Amber Fort. Ponieważ rząd Indii domagał się wielu zmian i poprawek w scenariuszu to w rezultacie plan zdjęciowy przeniesiono do Kandy na Sri Lance, wraz ze scenografią indyjskiej wioski, świątyni i pałacu Pankot. Z powodu inflacji koszt filmu wyniósł 28 milionów dolarów, o 10 milionów więcej niż "Poszukiwaczy zaginionej Arki". Zdjęcia rozpoczęto 18 kwietnia 1983 r. w Kandy, a 5 maja przeniesiono do Elstree Studios w Hertfordshire w Anglii. Producent Frank Marshall wspominał, „kiedy kręciliśmy sceny z robakami, członkowie ekipy po powrocie do domu znajdowali robaki we włosach, ubraniach i butach”.
Choreografem tanecznego występu otwierającego film został Danny Daniels. Capshaw specjalnie dla tej sceny nauczyła się śpiewać po mandaryńsku i brała lekcje stepowania. Jednakże sukienka, którą nosiła okazała się zbyt ciasna i aktorka nie była w stanie stepować. Później podczas zdjęć jedna z jej czerwonych sukienek została zjedzona przez słonia. Z kolei aby zbudować sznurowy most filmowcy zaangażowali grupę brytyjskich inżynierów pracujących przy pobliskiej tamie Balfour Beatty. Poważnej kontuzji doznał Harrison Ford, któremu wypadł dysk, kiedy jechał na słoniu. Na plan przeniesiono więc szpitalne łóżko, by aktor mógł odpoczywać między ujęciami. Lucas stwierdził, „Mógł ledwie wstać, jednak był tam każdego dnia, więc zdjęcia nie zostały przerwane”. Kiedy 21 czerwca przeniesiono go do szpitala, by w pełni wyzdrowiał, Lucas postanowił przerwać produkcję. Kaskader i dubler Forda, Vic Armstrong przez pięć tygodni zastępował aktora w różnych ujęciach, a jego żona Wendy Leach była dublerką Capshaw.
W czasie zdjęć rozchorował się też operator Douglas Slocombe i nie był w stanie pracować, więc postanowiono, że Szanghaj „zagra” w filmie Makau. 8 sierpnia na plan wrócił Ford. Pomimo problemów z produkcją, Spielberg był w stanie ukończyć film zgodnie z planem i zmieścić się w budżecie. Główne zdjęcia zakończono 26 sierpnia, a pozostałe nagrywano w różnych częściach USA. W styczniu 1984 r. producent Frank Marshall skierował drugą ekipę na Florydę, gdzie kręcono sceny z aligatorami, „udającymi” krokodyle.  Pościg w kopalni zrealizowano łącząc roller coaster z naturalnej wielkości manekinami zastępującymi aktorów. Efektami specjalnymi zajęli się Dennis Muren, Joe Johnston i ekipa z Industrial Light &amp; Magic. Dźwiękiem z kolei zajął się Ben Burtt ze Skywalker Sound, który na potrzeby sceny pościgu w kopalni nagrał odgłosy roller coastera w Disneylandzie w Anaheim.
Premiera.
Film wszedł na ekrany kin 23 maja 1984 r. i w samych tylko Stanach w pierwszym tygodniu wyświetlania przyniósł rekordowy dochód w wysokości 45,7 miliona dolarów. Film zarobił łącznie ponad 333 miliony dolarów (180 mln w Ameryce Północnej i 153 mln na świecie). Świątynia zagłady przyniosła także najwyższy dochód podczas weekendowego otwarcia i była trzecim najbardziej kasowym filmem 1984 roku, po "Gliniarzu z Beverly Hills" i "Pogromcach duchów".
LucasArts i Atari Games promowały film wypuszczając arcadową grę pod tym samym tytułem. We wrześniu 2008 r. firma Hasbro wydała serię zabawek bazujących na filmie.
Przyjęcie filmu.
Film otrzymał mieszane recenzje, ale jeszcze przez rok po premierze dostawał pochwały krytyków. Stacja American Movie Classics uznała "Świątynię zagłady" za jeden z najlepszych filmów 1984 r. Z kolei internetowy portal Rotten Tomatoes opierając się na 59 recenzjach napisał, że 85% z nich jest pozytywnych, ze średnim wynikiem 7.2/10. Roger Ebert nazwał "Świątynię zagłady" „najradośniej ekscytującym, dziwacznym, durnym i romantycznym filmem przygodowym od czasu "Poszukiwaczy" i jest to wysoka pochwała mówiąca, że nie ma wielu sequeli mu dorównujących”. Z kolei Vincent Canby uznał, że film jest „zbyt bezkształtny, by być równie zabawny jak "Poszukiwacze"”, co niekoniecznie jest wadą, bo został zrobiony z humorem i techniczną inwencją.
Przedstawiony w filmie obraz Hindusów wywołał kontrowersje w Indiach i zwrócił uwagę cenzorów w tym kraju, którzy nałożyli na niego tymczasowy zakaz. Niedokładne przedstawienie bogini Kali jako reprezentantki świata podziemi i zła spotkało się z dużą krytyką, jako że jest ona boginią energii (Shakti). Jednakże prawdą jest to, że kult thugów, którego członkowie byli właściwie rabusiami i nikim więcej, czcił Kali i składał ofiary z ludzi. Niemniej jednak, to było nic w porównaniu z innymi rzeczami pokazanymi w filmie Spielberga. Przedstawienie indyjskiej kuchni również zostało potępione, jako że nie ma ona w ogóle żadnego związku z „wężami, zupą z gałek ocznych, chrząszczami i mrożonymi małpimi mózgami”. Shashi Tharoor potępił film i wskazał jego liczne obraźliwe oraz mylnie przedstawione rzeczy. Z kolei Yvette Rosser skrytykowała film za przyczynianie się do rasistowskich stereotypów o Hindusach w zachodnim społeczeństwie, pisząc, że wielu nauczycieli bierze to za prawdziwy obraz Indii.
Nagrody i nominacje.
Dennis Muren i dział efektów specjalnych Industrial Light &amp; Magic zdobyli Oscara za najlepsze efekty specjalne, a John Williams był nominowany do tej nagrody za muzykę. Za efekty specjalne film otrzymał także nagrodę BAFTA, a operator Douglas Slocombe, montażysta Michael Kahn, Ben Burtt i pozostali dźwiękowcy ze Skywalker Sound otrzymali nominacje. Steven Spielberg, scenarzyści, Harrison Ford, Jonathan Ke Quan, Anthony Powell i charakteryzator Tom Smith zostali nominowani za swoją pracę do nagrody Saturna. Sam film był nominowany w kategorii najlepszy film fantasy, ale przegrał z "Pogromcami duchów".

</doc>
<doc id="635895" url="https://pl.wikipedia.org/wiki?curid=635895" title="Biosfera 2">
Biosfera 2

Biosfera 2 () – budowla w miejscowości Oracle, hrabstwa Pinal, stanu Arizona. Wielka szklarnia, która miała naśladować zamknięty system ekologiczny. Została zbudowana w latach 1987–1989 przez John Polk Allen, Space Biosphere Ventures i innych. Głównym celem budowli były badania nad możliwością utrzymywania ludzi (naukowców) w zamkniętej biosferze. Naukowcy badali w Biosferze 2 możliwość użycia zamkniętych biosfer w kolonizacji kosmosu, a także mieli okazję prowadzić badania nad prawdziwą biosferą nie szkodząc biosferze Ziemi.
Nie istniał nigdy, jak sugeruje nazwa, projekt "Biosfera 1". "2" w nazwie symbolizować ma alternatywną biosferę względem tej, w której ludzie żyją na co dzień.
W teorii, zamknięci wewnątrz ochotnicy mieli utrzymywać swoje życie tylko dzięki własnoręcznie wyhodowanej żywności i tlenie uzyskanym wyłącznie z roślin pod szklarnią. Jednak o wiele częściej niż przewidywano, trzeba było dostarczać im tych rzeczy, a także lekarstw. Rośliny były podatne na choroby, a ich zastąpienie nie było wydajne bez otwierania drzwi. Ilość i jakość plonów była nieproporcjonalna do wysiłku i czasu ich uzyskiwania. Tak więc, problem utrzymania się przy życiu bez zaopatrzenia ziemskiego nie został rozwiązany.
Projekt budowy Biosfery 2 kosztował 200 milionów USD. Całą kwotę zafundował Edward Bass.
Od czerwca 2006 budowla już nie jest zupełnie szczelna, a na terenie posiadłości ma być wybudowane nowe osiedle.
27 czerwca 2011 ogłoszono, że właścicielem Biosfery 2 z dniem 1 lipca 2011 zostanie oficjalnie Uniwersytet Arizony.
W kulturze.
Projekt został sparodiowany w serialu "Johnny Bravo" w odcinku "Eksperyment Biosfera" ("Biosphere Johnny"). Motyw wykorzystany został także w filmie z 1996 "Eko-jaja" ("Bio-Dome") w reżyserii Jasona Blooma.

</doc>
<doc id="635897" url="https://pl.wikipedia.org/wiki?curid=635897" title="Antonín Hájek">
Antonín Hájek

Antonín Hájek (ur. 12 lutego 1987 we Frýdlancie, zm. pod koniec września 2022 w okolicach wyspy Langkawi) – czeski skoczek narciarski, reprezentant kraju oraz klubu Dukla Liberec, trener. Od 2010 rekordzista Czech w długości skoku narciarskiego.
Przebieg kariery.
Na międzynarodowej arenie zadebiutował 9 lutego 2002 podczas konkursu Pucharu Kontynentalnego w Gallio, gdzie zajął 50. miejsce. Pierwsze punkty zawodów tej rangi zdobył 23 lutego 2002 w Iron Mountain, kiedy zajął 11. pozycję. 
W Pucharze Świata zadebiutował 10 stycznia 2004 w Libercu, gdzie był 45. 22 stycznia 2005 podczas konkursu PK w Bischofshofen zajął pierwsze w karierze miejsce na podium, zajmując trzecie miejsce. Pierwsze punkty PŚ zdobył 5 lutego 2005 w Sapporo. W marcu 2005 w Vikersund podczas konkursów Pucharu Kontynentalnego dwa razy zajął czwarte miejsce. 
29 lipca 2006 w Oberstdorfie odniósł pierwsze zwycięstwo w międzynarodowych zawodach (PK). Dzień później na tej samej skoczni był drugi, tuż za Martinem Schmittem. Podczas Letniego Grand Prix na igelicie w 2006 dwukrotnie zajmował miejsca na najniższym stopniu podium (Hakuba, 9 i 10 września 2006). 15 grudnia 2007 wygrał zawody Pucharu FIS w Harrachovie. 
29 kwietnia 2008 miał wypadek samochodowy w Harrachovie, przez który nie mógł wystąpić w Letnim Grand Prix oraz w Pucharze Świata w sezonie 2008/2009. Do rywalizacji powrócił w sierpniu 2009, kiedy to wystartował w konkursach Letniego Pucharu Kontynentalnego w Lillehammer. Jego pierwszy start po przerwie spowodowanej wypadkiem miał miejsce 9 stycznia 2010 w konkursie lotów w Tauplitz. Czech zajął tam najwyższe w karierze 4. miejsce.
20 marca 2010 ustanowił rekord Czech w długości lotu, lądując na 236 metrze. Miało to miejsce w czwartej serii konkursu mistrzostw świata w lotach narciarskich w Planicy.
12 września 2015 ogłosił zakończenie kariery sportowej.
W styczniu 2020 przejął obowiązki głównego trenera reprezentacji Czech w skokach narciarskich po zwolnieniu z tej funkcji Davida Jiroutka. Funkcję tę pełnił do kwietnia tego samego roku.
Zaginął w październiku 2022. Czeska policja ustaliła, że ostatni ślad w tej sprawie prowadzi do Malezji. 10 marca 2023 Czeski Związek Narciarski poinformował o jego śmierci.

</doc>
<doc id="635899" url="https://pl.wikipedia.org/wiki?curid=635899" title="NGC 6715">
NGC 6715



</doc>
<doc id="635900" url="https://pl.wikipedia.org/wiki?curid=635900" title="Park Narodowy Fundy">
Park Narodowy Fundy

Park Narodowy Fundy (ang. "Fundy National Park", fr. "Parc national Fundy") – park narodowy położony nad zatoką Fundy, nieopodal miejscowości Alma w prowincji Nowy Brunszwik, w Kanadzie. Park został utworzony w 1948 jako pierwszy park narodowy w prowincji Nowy Brunszwik. Powierzchnia parku wynosi 207 km², co sprawia, że należy do grupy mniejszych parków narodowych w Kanadzie. W XIX wieku, na terenie parku znajdowały się tartaki, produkujące tarcicę na potrzeby pobliskiego miasta Saint John oraz na eksport. Po tym, jak pobliskie lasy zostały wykarczowane ludzie zaczęli opuszczać ten obszar.
Turystyka.
Podczas odpływu, można zwiedzać dno oceanu, które w czasie przypływu znajduje się 9 metrów pod powierzchnią wody. W parku znajduje się ponad 20 wodospadów, wśród których można wymienić wodospad Dicksona.
Infrastruktura turystyczna w parku jest stosunkowo rozbudowana. W jej skład wchodzą: pola golfowe, baseny termalne, trzy kempingi oraz sieć szlaków turystycznych.

</doc>
<doc id="635906" url="https://pl.wikipedia.org/wiki?curid=635906" title="Kamienica Loitzów w Szczecinie">
Kamienica Loitzów w Szczecinie

Kamienica Loitzów (niem. "Loitzenhaus") – jeden z najbardziej znanych i najcenniejszych zabytków Szczecina z epoki późnego gotyku, jeden z niewielu przykładów dawnego budownictwa mieszczańskiego w mieście.
Historia.
Kamienicę budowano stopniowo w latach 1539–1547 na polecenie bankierskiego rodu Loitzów (m.in. Hans II i Anna Loitz), prawdopodobnie na murach kamienicy z XV w. Po bankructwie rodziny Loitzów i ich ucieczce do Polski w 1572 kamienicę przejęli Książęta pomorscy. Po upadku księstwa pomorskiego dom w połowie XVII w. stał się siedzibą szwedzkiego radcy Rosenhandta.
W XVIII wieku dom przejęli bracia Dubendorf. Założyli w niej cukiernię zwaną odtąd "Dworem Szwajcarskim". Podczas II wojny światowej w roku 1944 w wyniku nalotu wnętrze kamienicy zostało doszczętnie wypalone.
Odbudowano ją w 1955 r., od tego czasu mieści się tu Liceum Plastyczne.
Architektura.
Cechy charakterystyczne budynku:

</doc>
<doc id="635907" url="https://pl.wikipedia.org/wiki?curid=635907" title="Choroba Kienböcka">
Choroba Kienböcka

Choroba Kienböcka (ang. Kienbock's disease) – choroba opisana w roku 1910 przez Roberta Kienböcka polegająca na stwierdzanej radiologicznie jałowej martwicy kości księżycowatej. Jej etiologia i patogeneza nie zostały dokładnie określone. Najczęściej stwierdzane objawy kliniczne mają postać bólów, a niekiedy ograniczenia ruchomości w nadgarstku. Chorobę Kienböcka leczy się poprzez łagodzenie bólu i poprawianie ruchomości nadgarstka.

</doc>
<doc id="635910" url="https://pl.wikipedia.org/wiki?curid=635910" title="Choroba Kienboecka">
Choroba Kienboecka



</doc>
<doc id="635914" url="https://pl.wikipedia.org/wiki?curid=635914" title="Futbol Club Barcelona">
Futbol Club Barcelona



</doc>
<doc id="635917" url="https://pl.wikipedia.org/wiki?curid=635917" title="Ladislav Fuks">
Ladislav Fuks

Ladislav Fuks (ur. 24 września 1923 w Pradze, zm. 19 sierpnia 1994 tamże) – czechosłowacki i czeski prozaik. W swojej twórczości ukazywał człowieka zniewolonego w świecie przemocy, w scenerii drugiej wojny światowej i Holocaustu. Większość jego dzieł zawiera wątki autobiograficzne, często ukryte. Niemal we wszystkich powieściach pojawia się motyw delikatnego, słabego chłopca, żyjącego w swoim własnym świecie i tęskniącego za prawdziwą przyjaźnią. Właśnie ta, stale pojawiająca się postać cierpiącego i dręczonego chłopca jest bezpośrednio związana z osobą samego autora. Dzieła Fuksa są też czasami autobiograficzną trawestacją, na przykład "Księżna i kucharka" ("Vévodkyně a kuchařka"). Fuks jest też w swojej twórczości mistrzem maski, alegorii i aluzji. W swoich powieściach Fuks umieszczał także trudno wykrywalne żarty, często prowadził wyrafinowaną grę z czytelnikami, nieraz bardzo trudną do rozszyfrowania.
Życiorys.
Dzieciństwo.
Jego dzieciństwo nie należało do szczęśliwych – ojciec, pracujący w policji, był chłodnym i dominującym człowiekiem, a matka dbała tylko o dobre społeczne wychowanie syna. Temat smutnego dzieciństwa i buntu przeciwko ojcu pojawia się zresztą w niektórych powieściach. Największym kryzysem w okresie dojrzewania Ladislava Fuksa był początek drugiej wojny światowej, kiedy uświadomił sobie swój homoseksualizm. Okrutny los swoich żydowskich kolegów z gimnazjum doświadcza go boleśnie, jednakże sam ma poczucie zagrożenia – w obozach koncentracyjnych znajdują się nie tylko Żydzi czy Romowie, ale także homoseksualiści. Wielu krytyków literackich później często zadawało pytanie, jak to możliwe, że Fuks, jako nieżydowski pisarz, potrafił tak wczuć się to, co czuła żydowska mniejszość i poświęcić ich tematyce znaczną część swojej twórczości. Odpowiedź to właśnie jego poczucie solidarności z tragedią tego narodu, ale także niepokój z powodu zagrożenia, które czuł przez całe życie.
Wątki autobiograficzne, opisujące okres dzieciństwa i dojrzewania, można znaleźć w jednej z powieści Fuksa, pt. "Wariacje na najniższej strunie".
Pisarz.
Po ukończeniu gimnazjum Fuks pracował podczas wojny w zarządzie rolniczym w Hodoninie. Po wojnie kontynuował studia na wydziale filozoficznym Uniwersytetu Karola w Pradze, gdzie się poświęcił filozofii, psychologii i historii sztuki. Studia pomyślnie ukończył w roku 1949. Następnie pracował jako urzędnik w papierniach, a w połowie lat pięćdziesiątych stał się pracownikiem Urzędu Ochrony Zabytków na zamku Kynžvart. Od roku 1959 pracował w Galerii Narodowej, a w roku 1963, już po czterdziestce, wydał w końcu swoją pierwszą powieść – "Pan Theodor Mundstock". To jego wejście na pole literackie było dosłownie gromem z jasnego nieba i w bardzo krótkim czasie Ladislav Fuks stał się jednym z najbardziej uznanych pisarzy nie tylko Czechosłowacji, ale też i Europy. Każda dalsza książka tylko potwierdzała nadzwyczajny talent autora. Pod koniec lat siedemdziesiątych Fuks uległ naciskowi politycznemu i przeszedł na stronę komunistycznego reżimu. Udzielał bardzo dużo wywiadów do gazet, gdzie chwalił ustrój socjalistyczny, został członkiem normalizacyjnego Związku Pisarzy, a jego służalczość wobec komunistycznych funkcjonariuszy była znana wśród kolegów literatów.
Koniec życia.
Większość swojego życia Fuks przeżył w osamotnieniu bądź w otoczeniu wątpliwych postaci – młodych ludzi, którzy często mieli kryminalną przeszłość, większość z nich zarabiała na życie prostytucją. Pisarz spróbował zmienić swoją sytuację i ożenił się w roku 1964 z bogatą Włoszką, Giulianą Limiti, a zaślubiny miały miejsce w bazylice Santa Maria Maggiore w Mediolanie. Młodej parze gratulował wtedy zarówno papież Paweł VI, jak i przewodniczący partii komunistycznej we Włoszech, Palmiro Togliatti. Krótko po ślubie Fuks jednak uciekł od żony i był hospitalizowany w szpitalu psychiatrycznym w Pradze.
W latach siedemdziesiątych i osiemdziesiątych ciągle wydawał dalsze powieści i był odwiedzany przez tajną policję. Jego ostatnim wielkim dziełem była "Księżna i kucharka". Ladislav Fuks zmarł 19 sierpnia 1994 roku w swoim mieszkaniu w dzielnicy Pragi, Dejvice, a jego ciało zostało znalezione dopiero dwa dni po śmierci.
Ekranizacje.
Na podstawie powieści Fuksa powstało kilka filmów, w tym dwa nakręcone przez polskich reżyserów. W 1978 powstał kryminał "Wśród nocnej ciszy" (reż. Tadeusz Chmielewski) na podstawie powieści "Śledztwo prowadzi radca Heumann", a w 1983 dramat wojenny (rozgrywający się w getcie) "Kartka z podróży" (reż. Waldemar Dziki) fabularnie oparty na "Panu Teodorze Mundstocku". Powieść "Palacz zwłok" została zekranizowana w roku 1967 przez Juraja Herza, główną rolę zagrał Rudolf Hrušínský.

</doc>
<doc id="635918" url="https://pl.wikipedia.org/wiki?curid=635918" title="Ballspielverein Borussia 09">
Ballspielverein Borussia 09



</doc>
<doc id="635919" url="https://pl.wikipedia.org/wiki?curid=635919" title="Manometria odbytu i odbytnicy">
Manometria odbytu i odbytnicy

Manometria odbytu i odbytnicy – wysokospecjalistyczne badanie diagnostyczne, stosowane w gastroenterologii, polegająca na wprowadzeniu do odbytu i odbytnicy wielokanałowego cewnika, który umożliwia pomiar ciśnienia na wysokości odbytnicy, zwieracza wewnętrznego i zewnętrznego odbytnicy. Następnie w trakcie defekacji (będącej w tym przypadku wydaleniem cewnika), rejestruje się ciśnienia powstające w końcowym odcinku przewodu pokarmowego.
W warunkach fizjologicznych w trakcie próby wydalenia cewnika, dochodzi do wzrostu ciśnienia w odbytnicy i jego spadku w obrębie obu zwieraczy.

</doc>
<doc id="635920" url="https://pl.wikipedia.org/wiki?curid=635920" title="Argaon">
Argaon

Argaon (lub Adgaon) – wioska w Indiach niedaleko Akot w dystrykcie Akola w stanie Maharashtra, 32 mile na północ od miasta Akola. Wioska jest znana z bitwy pomiędzy Brytyjczykami i Marathami w czasie II wojny Marackiej.
Bitwa o Argaon miała miejsce 28 listopada 1803 roku, pomiędzy Brytyjczykami, którymi dowodził Generał Arthur Wellesley, późniejszy książę Wellington a siłami Radży prowincji Berar, którymi dowodził Sindhia of Gwalior. 3 bataliony Wellesleya, które wcześniej spisywały się dobrze, zostały pobite i salwowały się ucieczką. Sytuacja zrobiła się bardzo poważna, Wellesley jednak zdołał powstrzymać odwrót i w końcu pokonał Marathów. Brytyjczycy stracili 346 zabitych i rannych.

</doc>
<doc id="635921" url="https://pl.wikipedia.org/wiki?curid=635921" title="Adgaon">
Adgaon



</doc>
<doc id="635924" url="https://pl.wikipedia.org/wiki?curid=635924" title="Objaw Duroziera">
Objaw Duroziera



</doc>
<doc id="635926" url="https://pl.wikipedia.org/wiki?curid=635926" title="Unione Calcio Sampdoria">
Unione Calcio Sampdoria



</doc>
<doc id="635927" url="https://pl.wikipedia.org/wiki?curid=635927" title="Objaw Durozieza">
Objaw Durozieza

Objaw Durozieza (błędnie: Duroziera) – opisany w roku 1861 przez Durozieza jeden z objawów niedomykalności zastawki aortalnej. Badający osłuchuje, nieznacznie uciskając stetoskopem, tętnicę udową – objaw jest dodatni, gdy słychać "podwójny szmer Durozieza" (szmer skurczowy i rozkurczowy).

</doc>
<doc id="635928" url="https://pl.wikipedia.org/wiki?curid=635928" title="Maurice Yameogo">
Maurice Yameogo



</doc>
<doc id="635929" url="https://pl.wikipedia.org/wiki?curid=635929" title="Twierdzenie o punkcie stałym">
Twierdzenie o punkcie stałym

Twierdzenie o punkcie stałym – każde twierdzenie mówiące, że jakaś funkcja działająca wewnątrz zbioru (inaczej działanie jednoargumentowe; ƒ: "X" → "X") ma własność punktu stałego, tzn. w jej dziedzinie istnieje argument "x"0 ∈ "X" taki, że ƒ("x"0) = "x"0. Twierdzenia tego typu pojawiają się między innymi w analizie i topologii. Przykłady takich twierdzeń:

</doc>
<doc id="635931" url="https://pl.wikipedia.org/wiki?curid=635931" title="Święto Karpia Milickiego">
Święto Karpia Milickiego



</doc>
<doc id="635932" url="https://pl.wikipedia.org/wiki?curid=635932" title="Associazione Sportiva Roma">
Associazione Sportiva Roma



</doc>
<doc id="635935" url="https://pl.wikipedia.org/wiki?curid=635935" title="Manometria przełyku">
Manometria przełyku

Manometria przełyku – wysokospecjalistyczne badanie diagnostyczne, stosowane w gastroenterologii, polegające na wprowadzeniu przez nos do żołądka wielokanałowego cewnika, który umożliwia pomiar ciśnienia (napięcia) na wysokości górnego i dolnego zwieracza przełyku oraz w obrębie mięśniówki przełyku.
Napięcie w obrębie zwieraczy mierzy się w trakcie powolnego wycofywania cewnika, natomiast w obrębie przełyku – w trakcie połykanie małych porcji wody.
Badanie jest wykorzystywane w diagnostyce dysfagii, zaburzeń motoryki przełyku i pozasercowego bólu w klatce piersiowej.

</doc>
<doc id="635939" url="https://pl.wikipedia.org/wiki?curid=635939" title="Medal Armii Indii">
Medal Armii Indii

The Army of India Medal (AIM) jest medalem kampanii brytyjskich ustanowionym w roku 1851.
Zasady nadawania.
Medalem nagradzano brytyjskich żołnierzy oraz żołnierzy Honourable East India Company.
AIM był nadawany wstecznie przez East India Company dla ocalałych z wielu różnych akcji w okresie od 1803 do 1826. Ten okres obejmuje cztery wojny:
Każda bitwa lub akcja reprezentowana jest przez klamrę na wstążce.
Usankcjonowano 21 klamr, maksymalnie 7 dla jednego odznaczonego. Medal nie występował nigdy bez klamr.
Ważną rzeczą jest to, że medal nadawany był tylko żyjącym, w związku z tym ilość wydanych medali jest dużo mniejsza niż ludzi biorących udział w tych walkach.
W sumie wydano 4500 medali, większość z jedną klamrą.
Ten medal jest kontynuacją nagród za ostatnie kampanie, które nie były wymienione przy medalach Naval General Service Medal (1847) i Military General Service Medal.
Opis medalu.
awers: lewy profil królowej Wiktorii w koronie z inskrypcją "VICTORIA REGINA".
rewers: przedstawia uskrzydloną siedzącą Wiktorię, trzymającą w lewej ręce wieniec laurowy, a gałązkę w prawej. U jej stóp grupa uzbrojonych, odzianych w zbroje wrogów, ukrywających się w cieniu palm. Ponad nimi inskrypcja "TO THE ARMY OF INDIA", pod spodem daty "1799-1826".

</doc>
<doc id="635959" url="https://pl.wikipedia.org/wiki?curid=635959" title="Fairbank (Arizona)">
Fairbank (Arizona)

Fairbank – opuszczone miasto w hrabstwie Cochise na południowym wschodzie stanu Arizona. Powstało w 1880 roku, nazwane na cześć Nathaniela Fairbanka, inwestora z Chicago, który zasponsorował otwarcie kopalni srebra w pobliskim Tombstone. Przez krótki czas świetności znajdował się tutaj urząd pocztowy, zakłady przetwórstwa rudy, kilka linii kolejowych, szkoła i hotel.
Prawie nic nie zostało z dawnego Fairbank. Z wyjątkiem głównej wszystkie drogi zarosła gruba warstwa roślinności. W 1970 roku kilku mieszkańców eksmitowano, gdy budynki stały się niebezpieczne. Próby zachowania resztek niewiele dały. Osiem budynków jeszcze stoi, ale ich los jest niepewny.

</doc>
<doc id="635961" url="https://pl.wikipedia.org/wiki?curid=635961" title="Pieczęć Luizjany">
Pieczęć Luizjany



</doc>
<doc id="635963" url="https://pl.wikipedia.org/wiki?curid=635963" title="All games-all nations">
All games-all nations

All games-all nations (ang. "wszystkie rozgrywki – wszystkie narody") – zasada obowiązująca na igrzyskach olimpijskich, postulowana przez Pierre'a de Coubertina. Uznaje ona równość sportowców wszystkich narodów, bez związku z położeniem geograficznym oraz ustrojem politycznym.

</doc>
<doc id="635965" url="https://pl.wikipedia.org/wiki?curid=635965" title="Karczówka (Góry Świętokrzyskie)">
Karczówka (Góry Świętokrzyskie)

Karczówka – wzniesienie w Górach Świętokrzyskich, w Paśmie Kadzielniańskim, położone na terenie Kielc, na południowy zachód od centrum miasta. W większej części zbudowane jest z wapieni dewońskich, u jego podnóża natomiast znajdują się wychodnie zlepieńców cechsztyńskich. Jest porośnięte starodrzewiem sosnowym, w którym wiek niektórych drzew dochodzi do 150 lat. W przeszłości obszar Karczówki był wykorzystywany górniczo. Wydobywano tu wapień oraz rudy ołowiu. Pozostałości dawnych prac górniczych w postaci szybów i rowów poeksploatacyjnych widoczne są na stokach: południowym i zachodnim. Na szczycie znajduje się punkt widokowy na Kielce oraz Góry Świętokrzyskie. W 1953 r. na Karczówce utworzono rezerwat krajobrazowy o obszarze 27 ha.
Na Karczówce swój początek ma czerwony szlak turystyczny biegnący do Chęcin.
Na północ od klasztoru na wzgórzu znajduje się pomnik i zbiorowa mogiła powstańców styczniowych.
Zabytkowy zespół klasztorny bernardynów.
Na szczycie ulokowany jest kościół pw. św. Karola Boromeusza oraz klasztor należący dawniej do oo. bernardynów. Fundatorem zespołu klasztornego był biskup krakowski Marcin Szyszkowski. Powstał on jako wotum za ominięcie Kielc przez zarazę z 1622 r. Zespół klasztorny został wzniesiony w latach 1624–1631 w stylu późnorenesansowo-wczesnobarokowym. Na początku XVIII w. klasztor został przebudowany. Od strony wschodniej dobudowano wówczas zabudowania gospodarcze, ogrodzone murem z basztami i znajdującą się pośrodku bramą. W 1864 r. zakon bernardynów został rozwiązany przez władze carskie. Od 1957 r. klasztorem opiekują się księża pallotyni.
Klasztor i kościół wieńczą barokowe wieże i sygnaturki pokryte blachą miedzianą. Do wnętrza prowadzą barokowe schody wykonane z wydobywanego na Kielecczyźnie czerwonego i szarego piaskowca. Na korytarzu przy wejściu do klasztoru znajduje się obraz przedstawiający złupienie klasztoru przez wojska szwedzkie w 1655 r. Kościół klasztorny jest jednonawowy. Na barokowym ołtarzu znajduje się obraz przedstawiający św. Karola oraz św. Kazimierza. Pozostałe elementy wyposażenia świątyni rokokowe.
Pod wieżą ulokowana jest kaplica pw. św. Barbary, a w niej rokokowy posąg świętej z XVII w. wykonany z samorodka rudy ołowiu – galeny. Trzy wielkie samorodki znalezione zostały 7 grudnia 1646 r. przez Hilarego Malę z Niewachlowa, miejscowego górnika, w szybach na Karczówce. Z pozostałych dwóch wykonano figurę NMP znajdującą się w katedrze w Kielcach oraz figurę św. Antoniego w kościele w Borkowicach.
Przed klasztorem ulokowana jest kaplica MB Fatimskiej, przebudowana w 1986 r. z jednego z budynków gospodarczych z XVIII w.
Zespół klasztorny bernardynów wpisano do rejestru zabytków nieruchomych (nr rej.: A.403/1-4 z 23.06.1967), w jego skład wchodzą:

</doc>
<doc id="635969" url="https://pl.wikipedia.org/wiki?curid=635969" title="Sebastián Lerdo de Tejada">
Sebastián Lerdo de Tejada

Sebastián Lerdo de Tejada y Corral (ur. 24 kwietnia 1823, zm. 21 kwietnia 1889) – meksykański polityk i prezydent tego kraju w latach 1872-1876.
Tejada urodził się w Xalapa w stanie Veracruz w kreolskiej rodzinie. Przez 5 lat studiował teologię w seminarium duchownym w Puebli, następnie kształcił się w Colegio de San Idelfonso gdzie w wieku 29 lat ukończył prawo.
W swojej karierze politycznej znany był z aktywnego uczestnictwa w stronnictwie liberałów, którzy walczyli o władzę z konserwatystami. Był także zwolennikiem Benito Juáreza. W 1857 r. został ministrem spraw zagranicznych w gabinecie Ignacio Comonforta, funkcję tę sprawował przez okres trzech miesięcy. W 1861 r. został przewodniczącym Izby Deputowanych.
W czasie interwencji francuskiej i krótkiego okresu rządów Maksymiliana I opowiedział się po stronie republikanów i wniósł znaczący wkład w walkę z okupantem. W gabinecie prezydenta Juáreza objął tekę ministra spraw zagranicznych. 18 lipca 1872 r. w trakcie trwających w kraju zamieszek rozpoczął sprawowanie urzędu prezydenta.
Początkowo udało się mu uspokoić sytuację w kraju. Przedsięwziął także pierwsze kroki w celu unowocześnienia kraju (m.in. budowa kolei). 24 lipca 1876 r. został wybrany na kolejną kadencję, ale został zmuszony do ustąpienia w wyniku zamachu stanu przeprowadzonego przez Porfirio Díaza. Wcześniej do osłabienia jego popularności przyczyniły się środki, jakie przedsięwziął w celu zabezpieczenia sobie wygranej w wyborach oraz próby ograniczania praw stanowych na rzecz rządu centralnego.
Resztę swojego życia spędził na wygnaniu w Nowym Jorku, pochowany został w Meksyku.
Znanym politykiem był także jego brat Miguel Lerdo Tejada.

</doc>
<doc id="635972" url="https://pl.wikipedia.org/wiki?curid=635972" title="Škoda 59E">
Škoda 59E

Seria 182 ČD – lokomotywa elektryczna produkowana w latach 1963-1965 dla kolei czechosłowackich. Wyprodukowano 168 lokomotyw.
Elektrowozy zostały wyprodukowanie do prowadzenia pociągów towarowych kursujących po zelektryfikowanych liniach kolejowych. Po rozpadzie Czechosłowacji eksploatowane są przez koleje czeskie i słowackie oznakowane jako Řada 182. Przez polskich przewoźników kolejowych eksploatowanych było 108 lokomotyw pod oznaczeniami 182. Niekiedy można spotkać się z oznaczeniem ET182, które jedynie zostało nadane w 2006 roku lokomotywie 182 121 pracującej dla CTL Logistic, która pracowała z oznaczeniem 182 121-4 + ET182-002 (oznaczenie ET182 znajdowało się pod oryginalnymi oznaczeniami), to jednak nigdy żadna z polskich lokomotyw nie otrzymała takiego oznaczenia. W 2007 roku oznaczenie ET182-002 zostało usunięte z pudła maszyny.
Konstrukcja.
Lokomotywy są zaprojektowane jako pudło z dwoma kabinami i przedziałem maszynowym. Na ścianach bocznych zamontowano sześć prostokątnych okien. Układ hamulcowy składa się z hamulca ręcznego, automatycznego hamulca pneumatycznego oraz pomocniczego. Hamulec ręczny działa na dwóch sąsiednich zestawach kołowych wózków. Hamulec zespolony i pomocniczy jest regulowany przez dwa zawory hamulcowe. Cztery główne zbiorniki powietrza mają całkowitą objętość 1330 litrów dwa dodatkowe zbiorniki powietrza mają całkowitą objętość 300 litrów. Zapas piasku w piasecznicy wynosi 2200 kilogramów. Rama elektrowozu jest przytwierdzona do dwóch trzyosiowych wózków poprzez czopy,
umieszczone sztywno w ramie pudła lokomotywy. 
Eksploatacja.
CTL Logistics.
Największym użytkownikiem lokomotyw z serii 182 jest CTL Logistic. Przewoźnik ten w latach 2006-2009 rozpoczął dzierżawę 39 lokomotyw, oraz kupił trzy egzemplarze w 2007 roku skreślone w 2000 roku ze stanu słowackich kolei państwowych ŽSR. 31 sierpnia 2010 roku na stacji w Brzegu Dolnym lokomotywa 182 010 przewoźnika CTL Logistics (będąca wówczas własnością słowackiego przewoźnika ZSSK Cargo) prowadząca pociąg nr 475029 najechała na tył pociągu nr 675299 DB Schenker Rail Polska prowadzonym lokomotywą BR232, w wyniku wypadku z trzech cystern pociągu nr 675299 wyciekła smoła destylowana, oraz doszło do poważnych uszkodzeń pudła lokomotywy. Jedna z kabin została przebita przez metalowe konstrukcje przewożone na platformie, a druga została mocno pogięta łącznie z bocznymi ścianami pudła. Pojazd odstawiono na terenie ZNTK Oleśnica gdzie stał jeszcze w 2013 roku, a następnie został zezłomowany. 7 grudnia 2019 roku na stacji kolejowej w Kluczborku doszło do pożaru lokomotywy 182 058. Uszkodzenia okazały się tak duże, że lokomotywa została odstawiona.
Wiosną 2020 roku liczba lokomotyw u przewoźnika zmalała do 34 w wyniku zakończenia dzierżawy i przekazania pięciu egzemplarzy do Ecco Rail i dwóch do CD Cargo Poland.
PCC Rail Rybnik/PTKiGK Zabrze/DB Cargo Polska.
Elektrowozy kursowały na szlaku kolei koszycko-bohumińskiej. Pierwszy elektrowóz w Polsce był eksploatowany przez przewoźnika PTKiGK Zabrze od 2005 roku.
DB Cargo Polska nabył dziesięć egzemplarzy serii 182 w latach 2009-2011 po połączeniu się spółek PCC Rail Rybnik i DB Schenker Rail Zabrze. Lokomotywy te były wykorzystywane głównie do przewozów węgla z obszarów Śląska. W latach 2015-2016 przewoźnik wycofał lokomotywy z czynnej eksploatacji, a następnie wystawił je na sprzedaż. Cztery egzemplarze zostały zakupione przez słowackiego przewoźnika ZOS Zvolen, trzy przez polskie Industrial Division, a pozostałe trzy egzemplarze trafiły do słowackich przewoźników CARBO RAIL s.r.o. i Slovenská Železničná Dopravná Spoločnosť, oraz czeskiego BF Logistics s.r.o.- Praha.

</doc>
<doc id="635975" url="https://pl.wikipedia.org/wiki?curid=635975" title="Sebastian Lerdo de Tejada">
Sebastian Lerdo de Tejada



</doc>
<doc id="635978" url="https://pl.wikipedia.org/wiki?curid=635978" title="Formatowanie dysku">
Formatowanie dysku

Formatowanie dysku – proces przygotowania dysku twardego, partycji lub innego nośnika danych do ponownego zapisu danych.
Formatowanie partycji jest utworzeniem systemu plików lub wykasowaniem znaczników plików (formatowanie szybkie). Formatowanie nie usuwa danych. Usuwa jedynie znaczniki danych, nie usuwając samych danych. Istnieje wiele narzędzi służących do przeprowadzania tej operacji.
Uszkodzony system operacyjny może zostać przywrócony do działania (odtworzony) poprzez usunięcie danych na partycji, na której się znajduje, i jego ponowne zainstalowanie oraz skonfigurowanie. Jest to dość drastyczna, ale często praktykowana metoda radzenia sobie z uszkodzeniami systemu oraz wirusami i innym złośliwym oprogramowaniem. Zaleca się utworzenie kopii zapasowej ważnych dokumentów.
Proces formatowania dysku.
Formatowanie dysku jest używane przez system operacyjny i jego aplikacje. Obejmuje ono trzy różne procesy.
1. Formatowanie niskiego poziomu zaznacza powierzchnię dysku przy użyciu znaczników, wskazując na początek bloków zapisu (zwanymi również markerami sektorowymi) oraz na inne informacje takie jak blok CRC, które mogą być wykorzystane w późniejszym czasie przez kontroler dysku do zapisu oraz odczytu danych. Proces ten często jest ukończony podczas produkcji.
2. Partycjonowanie dzieli dysk na jeden lub więcej partycji, zapisując struktury danych na dysku wskazujące początek oraz koniec danej partycji. Ten poziom formatowania obejmuje sprawdzenie uszkodzonych ścieżek oraz uszkodzonych sektorów.
3. Formatowanie wysokiego poziomu tworzy format systemu plików na partycji dysku lub woluminie logicznym. Formatowanie wysokopoziomowe obejmuje struktury danych używane przez system operacyjny do identyfikowania dysku logicznego lub zawartości partycji. Może to nastąpić podczas instalacji systemu operacyjnego lub podczas dodawania nowego dysku lub nowej partycji. Dysk i rozproszony system plików mogą określać opcjonalny blok rozruchowy i/lub różne informacje o woluminie i katalogu dla systemu operacyjnego.
Partycjonowanie.
Partycjonowanie jest to proces zapisu informacji wewnątrz bloku pamięci nośnika danych, który umożliwia dostęp do tych informacji przez system operacyjny. Niektóre systemy operacyjne umożliwiają wyświetlanie nośnika danych jako wielu urządzeń, dzięki wyświetlaniu każdej partycji z osobna.
W systemach MS-DOS, Microsoft Windows oraz UNIX (takich jak BSD, LINUX i MacOS X) partycjonowanie odbywa się za pomocą dedykowanego do tego zadania programu takiego jak np. fdisk, GNU Parted, AOMEI Partition Assistant lub Disk Utility. Systemy te obsługują wiele partycji.
Na komputerach firmy IBM pracujących na systemach OS/360 i DOS/360 takich jak z/OS i z/VSE odbywa się to za pomocą polecenia INIT narzędzia ICKDSF. Te systemy operacyjne obsługują tylko jedną partycję na urządzenie, zwaną woluminem. Funkcje ICKDSF obejmują tworzenie etykiety (nazwy) woluminu oraz zapisywanie rekordu 0 na każdej ścieżce.
Dyskietki nie są podzielone na partycje, jednak w zależności od systemu operacyjnego mogą wymagać informacji o woluminie, aby system mógł uzyskać do nich dostęp.
Edytory partycji i ICKDSF nie obsługują funkcji formatowania niskiego poziomu dla dysków HDD oraz dysków optycznych. Nie mogą one zainicjować na nowo nośnika, który wcześniej został rozmagnesowany lub w inny sposób utracił fabryczne formatowanie.
Ponowne formatowanie.
Ponownie formatowanie jest wysokopoziomowym formatowaniem wykonywanym na sprawnym dysku. Wykonuje się je w celu zwolnienia miejsca na nośniku danych. Ponowne formatowanie jest unikalne dla każdego systemu operacyjnego. Najważniejszym aspektem tego procesu jest zwolnienie miejsca na dysku, aby mogło być ono wykorzystane przez inne pliki. Aby faktycznie usunąć pliki znajdujące się na dysku, muszą zostać one nadpisane.
Wiele programów odpowiedzialnych za formatowanie nie wykonuje tego, co nie jest bezpieczne, ponieważ takie dane jest łatwo odzyskać. Dzięki formatowaniu możemy zmienić również system plików, rozmiar jednostki alokacji oraz pojemność (poruszając się w zakresie faktycznej pojemności danego nośnika danych). Formatowanie dysku często towarzyszy reinstalacji systemu operacyjnego.
Formatowanie w systemie DOS.
W systemach MS-DOS i PC-DOS formatowanie dysku przeprowadza się, używając programu FORMAT. FORMAT zazwyczaj pyta o potwierdzenie formatowania, aby uniknąć przypadkowej utraty danych, jednak niektóre jego wersje zawierają opcję /AUTOTEST. Opcja ta powoduje, że pytanie o potwierdzenie jest pomijane. Makrowirus WM/FormatC wykorzystywał tę cechę programu FORMAT do sformatowania dysku C: po otwarciu dokumentu, który zawierał kod wirusa.
Polecenie FORMAT ma także jeszcze jeden nieudokumentowany przełącznik /U, który powoduje zamazanie danych na dysku w celu uniknięcia możliwości odzyskania tych danych.
Odzyskiwanie danych ze sformatowanych partycji.
Podobnie jak w przypadku usuwania plików przez system operacyjny, dane na dysku nie są całkowicie usuwane podczas formatowania, lecz miejsce na dysku, które zajmują, jest oznaczane jako puste. Do momentu nadpisania plików możliwe jest ich odzyskanie za pomocą odpowiednich programów. Jeżeli dysk jest formatowany w innym systemie plików niż poprzedni, część danych może zostać nadpisana.
Z punktu widzenia zapobiegania odzyskiwania poufnych danych, program formatujący powinien całkowicie nadpisywać każdy sektor losowymi danymi. Najbezpieczniejszym sposobem usunięcia poufnych danych z dysku jest rozmagnesowanie, jednak po takim zabiegu dysk nie nadaje się już do użytku. We współczesnych dyskach już jednokrotne nadpisanie danych uniemożliwia ich odzyskanie.

</doc>
<doc id="635979" url="https://pl.wikipedia.org/wiki?curid=635979" title="Young Artist Award">
Young Artist Award

Nagroda Młodych Artystów (ang. Young Artist Award, dawniej Youth in Film Award) – amerykańska nagroda przyznawana regularnie od roku 1979 przez Young Artist Foundation. 
Celem ustanowienia nagrody, było zwrócenie uwagi na młodych aktorów filmu i telewizji. Nagrody są (stan na wrzesień 2006) przyznawane w 32. kategoriach. 
Polscy laureaci.
W 2002 Aleksandra Gietner i Karolina Sobczak zostały wyróżnione, jako najlepsze młode aktorki zagraniczne, za występ w filmie "Cześć Tereska".

</doc>
<doc id="635980" url="https://pl.wikipedia.org/wiki?curid=635980" title="Orlęta Łuków">
Orlęta Łuków

Orlęta Łuków – klub sportowy z siedzibą w Łukowie.
Sekcja piłki nożnej.
Drużyna piłkarska powstała w 1923 roku. Przez kilkanaście sezonów występowała w III lidze. W sezonie 1997/1998 zajęła w niej pierwsze miejsce, lecz reorganizacja rozgrywek sprawiła, że nie uzyskała bezpośredniego awansu – została zmuszona do rozegrania meczów barażowych ze Stalą Sanok. Pierwsze spotkanie, które zostało rozegrane w Łukowie, zakończyło się remisem 1:1. W rewanżu po dogrywce wygrali rywale i to oni uzyskali promocję do II ligi. Największym sukcesem klubu w rozgrywkach pucharu Polski jest dotarcie do 1/32 finału w sezonie 2000/2001.
W latach 1991–1992 trenerem zespołu był Ukrainiec Wiktor Matwijenko. 
W sezonie 2021/2022 zespół rywalizuje w IV lidze lubelskiej. Wychowankami klubu są m.in. Krzysztof Rześny, Cezary Kucharski, Dariusz Solnica. Zawodnikiem był m.in. Jacek Kosmalski.
Sekcja podnoszenia ciężarów.
Klub posiada również sekcję podnoszenia ciężarów. Jej wychowankami są m.in. Marcin Dołęga i Robert Dołęga. Ponadto w klubie istnieją sekcje siatkówki i zapasów. Zawodnicy tej ostatniej odnosili sukcesy zarówno na arenie krajowej jak i międzynarodowej.

</doc>
<doc id="635983" url="https://pl.wikipedia.org/wiki?curid=635983" title="Wehr (Badenia-Wirtembergia)">
Wehr (Badenia-Wirtembergia)

Wehr – miasto w Niemczech, w kraju związkowym Badenia-Wirtembergia, w rejencji Fryburg, w regionie Hochrhein-Bodensee, w powiecie Waldshut, przy drodze krajowej B518.
Współpraca.
Miejscowości partnerskie:

</doc>
<doc id="635985" url="https://pl.wikipedia.org/wiki?curid=635985" title="Morten Thrane Brünnich">
Morten Thrane Brünnich

Morten Thrane Brünnich (ur. 30 września 1737, zm. 19 września 1827) – duński zoolog i mineralog.
Urodził się w Kopenhadze jako syn malarza portrecisty. Studiował orientalne języki i teologię, ale wkrótce zaczął interesowć się historią naturalną. Jego obserwacje owadów weszły do pracy Erika Pontoppidana "Danske Atlas" (1763-81). Potem zaczął intetresować się ornitologią i w 1763 opublikował "Ornithologia Borealis", które zawierało wiele danych z życia większości skandynawskich ptaków, a kilka z nich zostało opisanych po raz pierwszy.
Brünnich korespondował z wieloma zagranicznymi naturalistami w tym z takimi sławami jak Karol Linneusz, Peter Simon Pallas i Thomas Pennant. W 1764 opublikował pracę "Entomologia". Następnie odbył długą podróż morską wzdłuż brzegów Europy, poświęcając najwięcej czasu na badanie ryb z Morza Śródziemnego i publikując w 1768 pracę "Ichthyologia Massiliensis".
Po powrocie objął stanowisko wykładowcy historii naturalnej i ekonomii na Uniwersytecie Kopenhaskim i napisał podręcznik dla studentów "Zoologiae fundamenta".
Na jego cześć w łacińskiej nazwie tygrzyka paskowanego przyjęto epitet gatunkowy "bruennichi".

</doc>
<doc id="635986" url="https://pl.wikipedia.org/wiki?curid=635986" title="Morten Thrane Brunnich">
Morten Thrane Brunnich



</doc>
<doc id="635987" url="https://pl.wikipedia.org/wiki?curid=635987" title="Morten Brunnich">
Morten Brunnich



</doc>
<doc id="635989" url="https://pl.wikipedia.org/wiki?curid=635989" title="Port Royal (Jamajka)">
Port Royal (Jamajka)

Port Royal – miejscowość na wschodnim wybrzeżu Jamajki. W latach 1655–1692 stolica Jamajki. Po trzęsieniu ziemi w XVII w. wioska rybacka.
Położenie.
Port Royal położony jest na końcu 18-kilometrowego, piaszczystego półwyspu znanego jako "Palisadoes", 15 mil od centrum Kingston, stolicy Jamajki. Obecnie półwysep jest jednym ciągłym pasmem lądu, choć w niektórych momentach swojej historii wzniesienie, na którym stoi Port Royal, było wyspą całkowicie otoczoną wodą.
Historia.
Kiedy Hiszpanie przybyli na Jamajkę w XVI wieku, odkryli, że to miejsce było idealną lokalizacją do czyszczenia i remontów statków. Nazwali ten obszar Cayo de Carena, ale zbudowali tu tylko kilka magazynów drewna. Regularne osadnictwo rozpoczęło się, gdy Wielka Brytania zdobyła Jamajkę od Hiszpanii w 1655 roku. Anglicy natychmiast dostrzegli strategiczne znaczenie tego fragmentu wybrzeża dla obronności wyspy, zwłaszcza w obliczu realnego zagrożenia ze strony Hiszpanów, chcących odzyskać Jamajkę lub inwazji francuskiej. Zaczęli umacniać to miejsce i w niespełna dwa lata ukończyli Fort Cromwell (później nazwany Fortem Charles). Budowa dalszych umocnień trwała przez następne dwie dekady, dopóki sześć dobrze uzbrojonych fortów nie otoczyło całego wybrzeża. W ten sposób Port Royal w okresie swej prosperity był lepiej broniony, niż którekolwiek ze współczesnych mu miast hiszpańskich, takich jak Cartagena, Hawana, meksykańskie Vera Cruz czy słynne Porto Bello.
W obrębie tego ufortyfikowanego obszaru miasto szybko się rozwijało. Ze względu na bezpieczne, chronione dziesiątkami armat położenie, równy teren i głęboką wodę w pobliżu brzegu duże statki miały dobre warunki załadunku i rozładunku, a dodatkowo mogły być slipowane w celu remontu. Przybywający tu żeglarze i kupcy korzystali z wielu możliwości prowadzenia handlu, naprawy takielunku i wyposażenia statków oraz wyposażenia ich w zapasy na dalszą podróż. W latach 1655–1692 Port Royal rozwijał się szybciej niż jakiekolwiek inne miasto założone przez Anglików w Nowym Świecie i miało opinię najważniejszego ośrodka handlowego na zachodniej półkuli. W 1662 r. liczył 740 mieszkańców. W szczytowym momencie rozwoju miasta w 1692 r. populacja mogła się wahać od 6500 do 10 000 mieszkańców. Przy około 2000 budynków, gęsto upakowanych na 51 akrach powierzchni, realistycznie mogło to być od 6500 do 7000 mieszkańców, z których prawdopodobnie ok. 2,5 tysiąca było niewolnikami.
Koncentrując się na handlu niewolnikami, a także na eksporcie cukru i innych surowców, Port Royal stał się handlowym centrum Karaibów i najważniejszym ekonomicznie angielskim portem w obu Amerykach. Miasto zamieszkiwało wielu bogatych kupców i drobniejszych handlarzy, rzemieślników i niewolników, nie licząc znanych kapitanów i piratów, którzy wszyscy uczestniczyli w ekspansywnej sieci biznesowej. Miasto szczyciło się domem gubernatora i królewską kancelarią, katedrą i czterema innymi kościołami, ale także niezliczoną ilością karczem, gospód, winiarni i najrozmaitszych spelunek. Wiele budynków, często dwu- lub trójkondygnacyjnych, wzniesiono z cegły, co wskazuje na znaczne bogactwo ich właścicieli, czego nie znaleziono w innych współczesnych osadach. Inwentarze mieszkańców Port Royal ujawniły wysoki poziom dobrobytu, a także spostrzeżenie, że w przeciwieństwie do innych angielskich kolonii w tym czasie, Jamajka używała powszechnie pieniądza jako środka płatniczego za dobra zamiast zwykłej wymiany towarów.
We wczesnych latach rozwoju Port Royal powszechną praktyką było oficjalne korsarstwo. Korsarzom i bukanierom Anglia przyznawała oficjalne kontrakty na łupienie hiszpańskich, holenderskich i francuskich statków na Karaibach. Określona część łupów była zarezerwowana dla Korony, a reszta wpływała do skrzyń obywateli Port Royal. I chociaż wzajemne praktyki korsarskie angielsko-hiszpańskie na Morzu Karaibskim zostały oficjalnie zakończone traktatem madryckim z 1670 r., korsarstwo (i zwykłe piractwo) było pospolite jeszcze w XVIII wieku. W 1689 r. prawie połowa mieszkańców miasta była zaangażowana w ten proceder. W tym czasie Port Royal znajdował się w zenicie swego bogactwa, był tętniącym życiem, gwarnym miastem z drogimi towarami przepływającymi codziennie przez port. Kapitan John Taylor w 1688 r. określił Port Royal jako „potężne miasto: dobrze zbudowane, silnie ufortyfikowane i zaludnione przez dzielnych mieszkańców”. Naliczył około 600 domów z cegły i taką samą liczbę zbudowanych z drewna. Według Taylora miały one głównie po cztery kondygnacje (łącznie z piwnicam), dachy kryte dachówką i skrzydłowe okna oraz przylegające do nich sklepy i obszerne magazyny.
7 czerwca 1692, podczas trzęsienia ziemi cała część wybrzeża, na której umiejscowiona była stolica Jamajki, osunęła się do Morza Karaibskiego, zabierając ze sobą prawie wszystkich obywateli miasta. Ludność miasta w dniu kataklizmu wynosiła 7 tys. osób. Nieliczni, którzy przetrwali kataklizm, opowiadali o ogromnej katastrofie i gigantycznej fali tsunami, która zalała całe miasto. W XIX wieku dotarto do podwodnego cmentarzyska u wybrzeży wyspy, na którym znaleziono tonę ludzkich kości. Było to miejsce spoczynku obywateli miasta, w tym także Henry’ego Morgana, słynnego bukaniera.
Stanowisko archeologiczne.
Setki domów, magazynów, sklepów, tawern, a także zatopionych w porcie statków sprawiło, iż Port Royal stał się jednym z najbogatszych stanowisk archeologicznych na świecie. W 1959 roku nurkowie z amerykańskiego statku „Sea Diver” odkopali pod warstwą mułu nie tylko pozostałości domów, lecz także tysiące butelek wina, glinianych rur, świeczników, rusznic, cynkowych kubków, talerzy i łyżek. Jednym z najbardziej zadziwiających artefaktów był błyszczący, mosiężny zegarek kieszonkowy, wyprodukowany w Holandii około 1686 roku. Badanie promieniami rentgena ujawniło ostatnie położenie wskazówek zegarka na godzinie 11:43, podając dokładny czas trzęsienia ziemi.
Kolejne wykopaliska w Port Royal miały miejsce w latach 1965–1968. Prowadził je archeolog Robert F. Marx, od 1966 r. w ramach oficjalnego programu badań, podjętego przez rząd Jamajki. Wstępne rozpoznanie wykazało, że ok. 75% powierzchni stanowiska znajduje się na głębokości nie większej niż 10 m, co znacznie ułatwiło prace wydobywcze. Cały teren prac podzielono na sektory o wymiarach 133 × 50 m, średnio do głębokości 5 m. Teren dna na obszarze badań pokrywała kilkumetrowa warstwa osadów, od drobnego mułu w górnym poziomie przez warstwę błotnistą z licznymi okruchami koralowców po pokłady czarnego piasku i grubego żwiru. W trakcie prac odsłonięto m.in. trzy kompletne domy i fragmenty murów wielu innych. Oznaczono położenie szeregu domów mieszkalnych, gospody, zakładów ciesielskiego i powroźniczego oraz sklepów, m.in. z wyrobami cynowymi, z mięsem i rybami. Wydobyto przeszło 20 tys. przedmiotów z żelaza, 2 tys. szklanych butelek, 6,5 tys. glinianych fajek, 500 przedmiotów z cyny i srebra oraz 3 tony kości ludzkich i zwierzęcych. Odkryto dwa skarby srebrnych monet hiszpańskich, w tym jeden w drewnianej skrzyni z zamkiem mosiężnym, jakie były używane w wojsku króla Hiszpanii Filipa IV. Wydobyto również armaty i liczne elementy wyposażenia okrętów.
w 1981 roku rozpoczęto kolejne prace archeologiczne. Odkryto wiele dobrze zachowanych artefaktów oraz dokumentów historycznych, co pozwoliło na odtworzenie codziennego życia w mieście portowym pod koniec XVII wieku.
Obecność w kulturze.
Port Royal stał się inspiracją do wielu projektów, np. do serii "Piraci z Karaibów" oraz gier "", "Port Royale", "Port Royale 2" i "Port Royale 3".
Zespół Running Wild nagrał utwór pod tytułem Port Royal oraz zatytułował tak cały album.

</doc>
<doc id="635991" url="https://pl.wikipedia.org/wiki?curid=635991" title="Janusz Waluś">
Janusz Waluś

Janusz Jakub Waluś (ur. 14 stycznia 1953 w Zakopanem) – południowoafrykański działacz skrajnej prawicy narodowości polskiej, terrorysta i zabójca czarnoskórego lidera Południowoafrykańskiej Partii Komunistycznej Chrisa Haniego.
Życiorys.
Młodość.
Urodził się w Zakopanem, na Podhalu, choć publicysta Adam Tycner wskazuje na okolice Szczyrku. W rodzinie, wywodzącej się z Kresów, panowała atmosfera antykomunistyczna. Jego rodzice wraz z Januszem i jego starszym bratem przenieśli się potem do Radomia. Jego ojciec, Tadeusz Waluś, prowadził prywatny zakład zajmujący się produkcją kryształów, w którym pomagał także jego syn.
W młodości uprawiał sporty samochodowe – zdobył tytuł mistrza Polski w kategorii Fiat 127. Mówił, że był „sympatykiem Solidarności, ale bliżej mu było do KPN”.
Emigracja do Południowej Afryki.
W 1981 roku wyemigrował do Południowej Afryki, gdzie dołączył do ojca i brata, którzy przybyli tam w połowie lat 70. XX wieku. Wspólnie z nimi, podobnie jak wcześniej w Polsce, prowadził niewielką hutę szkła. Gdy po kilku latach ich rodzinny interes zbankrutował, ojciec opuścił Południową Afrykę, a bracia pozostali w tym kraju, zajmując się różnymi profesjami – starszy brat założył przedsiębiorstwo, a Janusz Waluś został kierowcą ciężarówki.
Działalność polityczna.
W 1986 roku przyjął południowoafrykańskie obywatelstwo i silnie zaangażował się w działalność polityczną. W czasie rosnących antagonizmów rasowych, światopoglądowych i narodowych stanął po stronie afrykanerskich nacjonalistycznych działaczy, dążących do utrzymania systemu segregacji rasowej – "apartheidu". Wstąpił kolejno do rządzącej Partii Narodowej, następnie Partii Konserwatywnej, a w końcu do neonazistowskiej i terrorystycznej organizacji Afrykanerski Ruch Oporu ("Afrikaner Weerstandsbeweging").
Po tym, gdy w lutym 1990 roku, decyzją prezydenta Frederika Willema de Klerka, uwolniono Nelsona Mandelę i zalegalizowano działalność największych opozycyjnych stowarzyszeń – Afrykańskiego Kongresu Narodowego i Południowoafrykańskiej Partii Komunistycznej, ruchy afrykanerskie uległy zradykalizowaniu. Skrajna rasistowska prawica, w której szeregach był Waluś, była zdecydowanie przeciwna postępującym przemianom politycznym. Oprócz sprzeciwu wobec nadania praw obywatelskich i wyborczych czarnej większości obawiała się również skutków rosnącego poparcia dla komunistów.
Zabójstwo Haniego.
10 kwietnia 1993 roku zastrzelił Chrisa Haniego, będącego liderem partii komunistycznej, przed jego domem w Boksburgu obok Pretorii. W sądzie tak opisał sam moment zabójstwa:
Reakcje po zabójstwie i proces.
Mord na czołowym działaczu opozycji zaostrzył nastroje społeczne i spowodował ryzyko fiaska rozmów między apartheidowskim rządem a opozycją. Bojową atmosferę w kraju załagodzono głównie dzięki działaniom Nelsona Mandeli. Kilka dni po morderstwie przypomniał on w przemówieniu telewizyjnym, że chociaż zabójcą był człowiek o białym kolorze skóry, to sprawca został odnaleziony dzięki pomocy białej kobiety, Afrykanerki.
Za zlecenie zabójstwa odpowiedzialny był lider Partii Konserwatywnej Clive Derby-Lewis. Polityk podżegał Walusia do zbrodni i dostarczył mu broń. Obydwaj działacze zostali potem skazani na karę śmierci. Wobec zniesienia tej kary w Południowej Afryce, wyrok zamieniono na dożywotnie więzienie. Na znalezionej u Derby-Lewisa liście potencjalnych ofiar Hani znajdował się na trzeciej pozycji, pierwszy był Nelson Mandela, a drugi Joe Slovo. W 1997 roku Janusz Waluś stanął przed Komisją Prawdy i Pojednania, stworzoną w celu rozliczenia zbrodni "apartheidu". Wyrok nie został uchylony.
Dalsze lata.
W czerwcu 2015 roku ambasada RP w Pretorii przekazała do Ministerstwa Sprawiedliwości prośbę Janusza Walusia, odbywającego w Południowej Afryce karę dożywotniego pozbawienia wolności, o umożliwienie mu odbycia reszty tej kary w Polsce.
10 marca 2016 roku sąd w Pretorii orzekł, że Janusz Waluś może w ciągu 14 dni po ustaleniu wysokości kaucji zostać zwolniony warunkowo z więzienia. Rzecznik Ministerstwa Sprawiedliwości Południowej Afryki Mthunzi Mhaga poinformował, że istnieje możliwość złożenia apelacji i ten wyrok nie jest równoznaczny z wypuszczeniem Walusia na wolność. Ministerstwo Sprawiedliwości Południowej Afryki skorzystało zatem z prawa do odwołania się od wyroku stołecznego sądu. Rozprawę apelacyjną wyznaczono na 5 maja 2017 roku, a następnie przełożono na 29 maja 2017 roku. Na rozprawie 29 maja Najwyższy Sąd Apelacyjny w Bloemfontein odłożył swoją decyzję do czasu, gdy Ministerstwo Sprawiedliwości Południowej Afryki uzupełni apelację w sprawie. W dniu 18 sierpnia 2017 roku Najwyższy Sąd Apelacyjny podjął decyzję uchylającą postanowienie sądu w Pretorii. Waluś pozostał więc w więzieniu.
Na początku 2017 roku, po 30 latach, zrzekł się południowoafrykańskiego obywatelstwa, aby ułatwić tym samym proces zwolnienia go przedterminowo z więzienia i powrotu do Polski, jednak latem tego samego roku sąd zdecydował, że Waluś będzie kontynuować odbywanie kary więzienia w Południowej Afryce.
21 listopada 2022 roku Trybunał Konstytucyjny w Południowej Afryce zadecydował o warunkowym zwolnieniu Walusia z więzienia. Od 29 listopada Waluś przebywał w szpitalu, po tym jak został zraniony nożem przez innego więźnia. Na wolność wyszedł 7 grudnia. Okres zwolnienia warunkowego wynosi dwa lata, a podczas jego trwania Waluś nie może opuszczać terytorium Południowej Afryki.
Kontrowersje.
Mimo upływu czasu osoba Janusza Walusia nadal budzi emocje. Przez zwolenników opozycji antyapartheidowskiej traktowany jest jako brutalny zabójca charyzmatycznego lidera, w którym wielu opozycjonistów widziało przyszłego przywódcę Południowej Afryki. Przeciwnicy Walusia oskarżają go też o wywołanie wysokiego, zdaniem niektórych, ryzyka zerwania pokojowych negocjacji znoszących "apartheid", co skutkowało podburzeniem i tak silnie zantagonizowanego społeczeństwa do wojny rasowej. Przypominają też o współpracy Walusia nie tylko z afrykanerskimi terrorystami, ale i bojówkarzami o profilu neonazistowskim i suprematystycznym.
Dla silnie konserwatywnej części białej społeczności (głównie narodowości afrykanerskiej) Waluś jest bohaterem, który uratował ich kraj przed – ich zdaniem – niebezpieczeństwem wiążącym się z dojściem komunistów do władzy.
W 2013 roku na polskim rynku ukazała się publikacja "Zabić Haniego. Historia Janusza Walusia" autorstwa Michała Zichlarza. W 2019 roku Cezary Łazarewicz opublikował natomiast książkę "Nic osobistego. Sprawa Janusza Walusia".

</doc>
<doc id="635993" url="https://pl.wikipedia.org/wiki?curid=635993" title="Zakłady Chemiczne Wizów">
Zakłady Chemiczne Wizów

Zakłady Chemiczne Wizów S.A. – polskie przedsiębiorstwo chemiczne, z siedzibą w miejscowości Łąka koło Bolesławca w powiecie bolesławieckim w województwie dolnośląskim.
Firma została powołana do życia w 1948 jako producent kwasu siarkowego. O lokalizacji zadecydowały pobliskie pokłady gipsu i anhydrytu oraz możliwość wykorzystania uzbrojonego terenu pozostałego po poniemieckiej hucie miedzi. Produkcję kwasu siarkowego uruchomiono w 1951 r.
W latach 1969–1979 uruchomiono instalacje produkcji kwasu fosforowego, a następnie soli fosforowych. Do lat 80. XX w. Wizów był jedynym producentem trójpolifosforanów sodowych, wykorzystywanych do produkcji detergentów.
W 2005 roku spółka Wizów nabyła Paczkowskie Zakłady Chemii Gospodarczej Pollena.
W sierpniu 2006 dostarczająca energię do Wizowa firma Polish Energy Partners złożyła wniosek o upadłość zakładów ze względu na zaległości w płatnościach. 6 listopada 2006 sąd rejonowy w Jeleniej Górze ogłosił upadłość Zakładów.
Do końca 2014 roku większość produkcyjnych i magazynowych zabudowań zakładu została ostatecznie rozebrana. Pozostałe na miejscu budynki znajdują się w ruinie. Pozostałością po zakładach chemicznych jest hałda fosfogipsów w północnej części „Wizowa”.
W 2017 roku 101 hektarów terenu z budynkami i około 10 hektarów hałd po zakładach Wizów zakupiła Tyczyńska Fabryka Urządzeń Wentylacyjnych Tywent Spółka z o.o.

</doc>
<doc id="635995" url="https://pl.wikipedia.org/wiki?curid=635995" title="Stefan Schumacher">
Stefan Schumacher

Stefan Schumacher (ur. 21 lipca 1981 w Ostfildern) - niemiecki kolarz szosowy, brązowy medalista mistrzostw świata, zawodnik grupy Team Gerolsteiner.
Kariera.
Pierwszy sukces w karierze osiągnął w 2004 roku, kiedy zwyciężył w belgijskim Druivenkoers Overijse. Rok później był najlepszy w Niedersachsen Rundfahrt i holenderskim Ster ZLM Toer. W 2006 roku zwyciężył w klasyfikacji generalnej Tour de Pologne, francuskiego Circuit de la Sarthe oraz Eneco Tour 2006. W 2007 roku był najlepszy w Amstel Gold Race i Bayern Rundfahrt, a w 2012 roku wygrał Tour de Serbie. W międzyczasie wystąpił na mistrzostwach świata w Stuttgarcie, gdzie w wyścigu ze startu wspólnego zajął trzecie miejsce. W zawodach tych wyprzedzili go jedynie Włoch Paolo Bettini oraz Rosjanin Aleksandr Kołobniew. Rok później wziął udział w igrzyskach olimpijskich w Pekinie, gdzie zajął trzynaste miejsce w jeździe indywidualnej na czas, a wyścigu ze startu wspólnego nie ukończył.
Podejrzenia o doping.
W roku 2007 po mistrzostwach świata w Stuttgarcie u Schumacher miał odbiegające od normy wyniki badania krwi, wytłumaczył to jednak przebytą biegunką. Na początku października tego samego roku badanie krwi po wypadku samochodowym stwierdziło u niego ślady amfetaminy.
Po starcie Schumachera w Tour de France 2008 próbka jego krwi wraz z około 30 innymi trafiła we wrześniu 2008 do dodatkowych badań na obecność leku Cera, wykrytego wcześniej na tym samym wyścigu u Riccardo Riccò. Testy dały wynik pozytywny. Zarówno grupa Schumachera, Gerolsteiner, jak i niemiecka federacja kolarska zapowiedziały podjęcie kroków prawnych przeciwko zawodnikowi, natomiast grupa Quick-Step zapowiedziała, że chce zrezygnować z podpisanego z nim na rok 2009 kontraktu.
W marcu 2009 został zdyskwalifikowany przez Międzynarodową Unią Kolarską (UCI) na dwa lata za stosowanie dopingu.

</doc>
<doc id="636001" url="https://pl.wikipedia.org/wiki?curid=636001" title="Krasnokwiat">
Krasnokwiat

Krasnokwiat ("Haemanthus" L.) – rodzaj roślin z rodziny amarylkowatych. Obejmuje 22 gatunki. Wszystkie występują w południowej Afryce. Część gatunków tradycyjnie tu zaliczanych, nieco szerzej rozpowszechnionych, różniących się m.in. liczbą chromosomów (tu zaliczane rośliny mają ich 16) wyodrębniono w rodzaj "Scadoxus" (18 chromosomów).
Nazwa rodzaju "Haemanthus" pochodzi od greckich słów "haima" – krew i "anthos" – kwiat i odnosi się do czerwonej barwy kwiatów najwcześniej opisanych gatunków tj. "H. coccineus" i "H. sanguineus".
Wiele gatunków jest uprawianych jako rośliny ozdobne.
Systematyka.
Rodzaj należy do rodziny amarylkowatych ("Amaryllidaceae"). W starszych wersjach systemu (do APG II z 2003) rodzina ta była wąsko ujmowana. W jej szerszym ujęciu rodzaj należy do podrodziny amarylkowych "Amaryllidoideae" i plemienia "Haemantheae".

</doc>
<doc id="636002" url="https://pl.wikipedia.org/wiki?curid=636002" title="CA Talleres (Córdoba)">
CA Talleres (Córdoba)

Club Atlético Talleres (wym. ) – argentyński klub sportowy (znany głównie z sekcji piłki nożnej) z siedzibą w mieście Córdoba, stolicy prowincji Córdoba. Występuje w rozgrywkach Primera División. Swoje domowe mecze rozgrywa na obiekcie Estadio Mario Alberto Kempes.
W mieście klub rozgrywa derbowe mecze ze swym największym rywalem – zespołem CA Belgrano.
Historia.
Klub założony został w roku 1913 pod nazwą Atlético Talleres Central Córdoba, przez pracowników kolejowych "Central Córdoba", wspieranych w swym zamiarze przez własną firmę. W roku 1914 klub przystąpił do lokalnej ligi w mieście Córdoba, a w 1925 do równoległej narodowej ligi amatorskiej, a potem do drugiej ligi amatorskiej.
Wraz z nadejściem profesjonalnego futbolu w 1931 klub przeszedł na zawodowstwo, lecz w 1938 spadł do drugiej ligi argentyńskiej, gdzie został do roku 1960, w którym klub spadł aż do trzeciej ligi.
Trzy sezony później klub wrócił do drugiej ligi ("Primera B"), lecz w 1967), wraz z reorganizacją niższych lig, spadł w 1968 do trzeciej ligi ("Primera C") na 2 sezony.
W latach 70. i 80. XX wieku klub wędrował między pierwszą, drugą i trzecią ligą, zajmując drugie miejsce w pierwszej lidze w 1977 i trzecie w 1980. Luis Ludueña w 1976 z 12 golami oraz José Reinaldi w 1978 z 18 golami zostali królami strzelców pierwszej ligi argentyńskiej.
Talleres ponownie awansował do pierwszej ligi argentyńskiej Primera División Argentina ("Primera A") po zwycięstwie w 1993/94 i wrócił do drugiej ligi po słabiutkim występie w sezonie 1994/95. W sezonie 1995/96 klub wygrał drugoligowy turniej Clausura, jednak mecz o mistrzostwo drugiej ligi przegrał w starciu z Huracán Corrientes.
W meczach finałowych drugiej ligi z odwiecznym rywalem Belgrano Córdoba, nazwanych przez kibiców „finałem Milenium „, Talleres rzutami karnymi zdobył swój pierwszy argentyński tytuł - mistrza drugiej ligi argentyńskiej (Primera B Nacional Argentina) w sezonie 1997/98, awansując jednocześnie do pierwszej ligi.
W 1999 Talleres wystąpił w ostatniej edycji Copa CONMEBOL, docierając aż do finału, w którym zmierzyli się z zespołem CSA Maceió. Po porażce 4:2 na wyjeździe, wygrana 3:0 na własnym stadionie dała klubowi pierwszy międzynarodowy puchar - największą zdobycz w historii.
Późniejsze dobre występy w pierwszej lidze spowodowały, że Talleres w roku 2001 wystąpił w pucharze Copa Mercosur, a w roku 2002 w Copa Libertadores. W Copa Mercosur w pierwszej fazie klub trafił na niezwykle trudnych rywali - São Paulo, Vélez Sarsfield Buenos Aires oraz Peñarol Montevideo. Zespół spisał się znakomicie i wygrał grupę bez porażki, awansując do ćwierćfinału. Tutaj czekała kolejna niezwykle trudna przeszkoda - Grêmio Porto Alegre. Gdy w pierwszym meczu w Porto Alegre padł remis 0:0, nadzieje na półfinał wydawały się bardzo realne. W rewanżu wynik bezbramkowy utrzymywał się do 59 minuty, kiedy to Ribens Cardoso zdobył prowadzenie dla rywali. Ambitna gra i ataki na bramkę brazylijską nie dały rezultatu, a w 90 minucie kontra gości dobiła drużynę Talleres kończąc mecz wynikiem 0:2. W Copa Libertadores klub zagrał słabo i odpadł już w fazie grupowej.
Pomimo trzeciego miejsca w sezonie 2003/04 klub spadł do drugiej ligi ze względu na słabe rezultaty w lidze w dwóch poprzednich sezonach. Stało się to skutkiem przegranych barażów z Argentinos Juniors Buenos Aires.
Talleres de Córdoba ma obecnie więcej niż 50000 członków.

</doc>
<doc id="636004" url="https://pl.wikipedia.org/wiki?curid=636004" title="Peter Baláž">
Peter Baláž

Peter Baláž, (ur. 29 grudnia 1970 w Bratysławie) – słowacki siatkarz, występujący na pozycji blokującego. Jego atrybuty fizyczne to 200 cm i 94 kg. Jego zasięg w bloku to 347 cm, w ataku 354 cm. Reprezentował Słowację w latach 1994 – 1998, z którą uczestniczył w Mistrzostwach Europy w 1997 w Holandii. Grając w zespole VKP Bratysława zdobył pięciokrotnie mistrzostwo Słowacji.
Kluby:

</doc>
<doc id="636005" url="https://pl.wikipedia.org/wiki?curid=636005" title="Peter Baláž (ujednoznacznienie)">
Peter Baláž (ujednoznacznienie)



</doc>
<doc id="636007" url="https://pl.wikipedia.org/wiki?curid=636007" title="Joost Posthuma">
Joost Posthuma

Joost Posthuma (ur. 8 marca 1981 w Hengelo) – holenderski kolarz grupy RadioShack-Nissan-Trek.
Linki zewnętrzne.
Profil na "cyclingarchives.com"

</doc>
<doc id="636009" url="https://pl.wikipedia.org/wiki?curid=636009" title=".asia">
.asia

.asia – domena najwyższego poziomu zaproponowana przez DotAsia Organization. Służy jako regionalna domena dla firm, instytucji oraz osób prywatnych w regionie Azji, Australii i Pacyfiku.

</doc>
<doc id="636011" url="https://pl.wikipedia.org/wiki?curid=636011" title="Pinta (jednostka objętości)">
Pinta (jednostka objętości)

Pinta, półkwarta (ang. "pint") – zróżnicowana jednostka objętości lub pojemności stosowana głównie w Wielkiej Brytanii (ang. "imperial pint"), Irlandii oraz Stanach Zjednoczonych. W USA stosowane są dwie różne jednostki o nazwie pinta - jedna do odmierzania płynów (ang. "U.S. liquid pint"), a druga do sypkich ciał stałych (ang. "U.S. dry pint").
Wielkości pint:
W każdym z ww. systemów:
Pinta jest obecnie stosowana w Wielkiej Brytanii, Irlandii, Kenii i na Malcie jako jednostka miary piwa w kuflach. Czasem stosuje się też pintę jako jednostkę objętości mleka.
Inne kraje, w których używana jest pinta to:

</doc>
<doc id="636012" url="https://pl.wikipedia.org/wiki?curid=636012" title="Marcin Osiński">
Marcin Osiński

Marcin Osiński (ur. 27 listopada 1983 w Gdańsku) – polski kolarz, zawodnik grupy Mróz-Action-Uniqa. Zwycięzca klasyfikacji najaktywniejszych na Tour de Pologne 2006.

</doc>
<doc id="636017" url="https://pl.wikipedia.org/wiki?curid=636017" title="La Meije">
La Meije

La Meije – druga co do wysokości, silnie rozczłonkowana góra w grupie Écrins w Alpach Delfinackich we Francji. Wznosi się w północnej części grupy, dominując od południa nad miejscowością la Grave w dolinie rzeki Romanche. Położenie: 45°0'17" N; 6°18'31" E. Ze względu na oryginalną sylwetkę i znaczenie dla historii alpinizmu jest traktowana jako symbol grupy Écrins, a czasem nawet całych Alp Delfinackich.
Ukształtowanie i topografia.
Masyw la Meije posiada trzy wierzchołki, połączone granią rozciągniętą w kierunku ze wschodu na zachód: la Meije Orientale (Wschodnia, 3890 m n.p.m.), la Meije Centrale (Środkowa, 3974 m n.p.m.), inaczej zwana Pic Central lub Doigt de Dieu (Palec Boży) oraz la Meije Occidentale (Zachodnia, 3983 m n.p.m.) - najwyższy wierzchołek masywu, nazywany też Grand Pic de la Meije. Ten ostatni, w formie ogromnej turni, dominuje nad głęboko wciętą przełęczą zwaną Brèche (szczerbina) de la Meije (3358 m n.p.m.), stanowiącą dla alpinistów przejście z la Grave do la Bérarde w dolinie rzeki Vénéon. Północne zbocza la Meije opadają stromymi zerwami skalno-lodowymi blisko 2500 metrów w dół ku dolinie Romanche. Znaczną część ich powierzchni pokrywają lodowce (franc.: "glacier"): Glacier de la Meije po stronie zachodniej i Glacier du Tabuchet po stronie wschodniej. Zbocza południowe, tworzące zamknięcie doliny Etançons, opadają śmiałym, 900-metrowym skalnym urwiskiem ku lodowcowi Glacier des Etançons. W górną część tej ściany wchodzi od wschodu system zachodów, dzielący ją na dwa piętra. W linii spadku głównego wierzchołka dolna część ściany, licząca ok. 600 m, jest łatwiejsza, a górna, licząca ok. 300 m - bardzo stroma i nadzwyczaj trudna. Na lewo (na zachód) od linii spadku głównego wierzchołka z południowej ściany wyrasta potężny skalny filar zwany la Promontoire, rozcinający na dole lodowiec des Etançons na dwie części. Wznoszący się ponad filarem skalny ząb to Pyramide Duhamel (3460 m n.p.m.).
Główny zrąb la Meije zbudowany jest z granitów, natomiast najwyższą część masywu wraz z główną granią i trzema wierzchołkami budują gnejsy. Pomiędzy nimi znajduje się cienka warstwa kruchych łupków jurajskich. Linia podziału, obniżająca się od ok. 3650 m n.p.m. na zachodzie, nad Brèche de la Meije, do ok. 3400 m n.p.m. na wschodzie, jest dobrze widoczna od strony południowej. Do początku lata widać ją w postaci ciągu obniżających się w prawo pól śnieżno-lodowych, wyznaczających wspomniany wyżej ciąg zachodów. Początek owej linii wyznacza podstawa charakterystycznego lodowca wiszącego w kształcie zbliżonym do kwadratu (Glacier Carré), widocznego na lewo od Grand Pic de la Meije.
Dzieje zdobywania La Meije.
Jako pierwsza została zdobyta Meije Centrale. Dokonali tego, drogą od północy przez górną część lodowca Glacier du Tabuchet, w 1870 r., Margaret Brevoort, jej siostrzeniec William Augustus Coolidge i Ch. Gertsch z przewodnikami Christianem Almerem i Ulrichem Almerem. Najwyższy wierzchołek, Grand Pic de la Meije, został zdobyty po siedemnastu próbach dopiero 16 sierpnia 1877 r. Jego zdobywcą był baron Emmanuel Boileau de Castelnau prowadzony przez miejscowych przewodników z Saint-Christophe-en-Oisans, Pierre’a Gasparda ojca i syna. Ich droga wejścia, wiodąca granią filaru Promontoire, jest dziś uważana za klasyczną. La Meije Orientale została zdobyta w 1878 r. granią północno-wschodnią przez Henriego Duhamela, F. Gonneta i M. Giraud-Lézina.
W 1885 roku Austriacy Ludwig Purtscheller, Otto Zsigmondy i jego brat Emil Zsigmondy dokonali pierwszego trawersowania całej grani la Meije. Kilka dni później, 6 sierpnia, w towarzystwie Carla Schultza, podjęli oni próbę pierwszego wejścia ścianą południową na Grand Pic de la Meije. Po podejściu wspomnianymi zachodami pod górne spiętrzenie ściany Emil pokonał bardzo trudny, liczący 30 metrów komin, po czym runął w dół 600 metrów na lodowiec Glacier des Etançons. Podobnie zginął 28 czerwca 1911 r. podczas próby samotnego pokonania południowej ściany góry Jean de Rufz de Lawison. Ściana poddała się dopiero w dniu 15 lipca 1912 r. jednemu z najwybitniejszych wspinaczy tamtej epoki, Angelo Dibonie. Wszedł on w dolne urwiska ściany w towarzystwie L. Rizzi'ego i braci Mayer i po 15 godzinach osiągnął szczyt, ustanawiając jeden z rekordów ówczesnego alpinizmu. Nadzwyczaj trudną i efektowną drogę Dibony powtórzyli w 1926 r. w 14 godzin austriacy (L. Grazer i H. Jarra), a górną jej część, powyżej zachodów - w 1927 r. w 3 godziny i 15 minut A. Arnaud i E. Stofer.
Polskie pierwsze wejścia.
Pierwszego polskiego wejścia w masywie La Meije dokonali w dniu 25 sierpnia 1915 r. Zygmunt Klemensiewicz z żoną, zdobywając La Meije Orientale. W dwa lata później, 19 sierpnia 1917 r., Zygmunt Klemensiewicz, któremu towarzyszył miejscowy przewodnik Jean Turc, wszedł na główny wierzchołek drogą klasyczną od południa. W 1927 r. zespół w składzie: Wincenty Birkenmajer, Jan Kazimierz Dorawski, Jerzy Golcz i Jan Alfred Szczepański dokonał drugiego w historii całkowitego przejścia południowej ściany La Meije. W trudnych warunkach (zimno, kilkakrotne nawroty śnieżycy, oblodzenie ściany) w dniach 31 lipca - 1 sierpnia zdobyli szczyt, schodząc 2 sierpnia do La Grave.

</doc>
<doc id="636018" url="https://pl.wikipedia.org/wiki?curid=636018" title="Zbrodnia komunistyczna">
Zbrodnia komunistyczna

Zbrodnia komunistyczna – to definicja prawna stosowana w polskim prawie karnym stanowiąca czyn popełniony przez funkcjonariusza państwa komunistycznego albo przez nich inspirowany lub tolerowany. Osoba popełniająca czyny to zbrodniarz komunistyczny.
Pojęcie zbrodni komunistycznej jest również stosowane szerzej na arenie międzynarodowej i jest stosowane przez organizacje pozarządowe zajmujące się prawami człowieka oraz agencje rządowe, takie jak Fundacja Unitas, Instytut Informacji o Zbrodniach Komunizmu, Instytut Badania Reżimów Totalitarnych, Instytut Ścigania Zbrodni komunistycznych w Rumunii oraz Urząd Dokumentacji i Badania Zbrodni komunizmu.
Prawo polskie.
Zbrodnia komunistyczna (w rozumieniu "ustawy z dnia 18 grudnia 1998 r. o Instytucie Pamięci Narodowej – Komisji Ścigania Zbrodni przeciwko Narodowi Polskiemu") to czyn popełniony przez funkcjonariusza państwa komunistycznego w okresie od 17 września 1939 do 31 lipca 1990, polegający na stosowaniu represji lub innych form naruszania praw człowieka wobec jednostki lub grupy ludności bądź w związku z ich stosowaniem, stanowiący przestępstwo według polskiej ustawy karnej obowiązującej w czasie jego popełnienia.
Zbrodniami komunistycznymi są również czyny popełnione przez tych funkcjonariuszy w okresie, o którym mowa w zdaniu poprzedzającym, zawierające znamiona czynów zabronionych określonych w art. 187, 193 lub 194 rozporządzenia Prezydenta Rzeczypospolitej z dnia 11 lipca 1932 r. – Kodeks karny albo art. 265 § 1, art. 266 § 1, 2 lub 4 lub art. 267 ustawy z dnia 19 kwietnia 1969 r. – Kodeks karny, dokonane przeciwko dokumentom w rozumieniu art. 3 ust. 1 i 3 ustawy z dnia 18 października 2006 r. o ujawnianiu informacji o dokumentach organów bezpieczeństwa państwa z lat 1944–1990 oraz treści tych dokumentów na szkodę osób, których te dokumenty dotyczą.
Pojęcie "zbrodni komunistycznych" wyparło z języka prawniczego pojęcie "zbrodni stalinowskich", którym operowano na początku badań związanych z odpowiedzialnością za ich popełnienie.
W rozumieniu ustawy o IPN funkcjonariuszem państwa komunistycznego jest funkcjonariusz publiczny, a także osoba, która podlegała ochronie równej ochronie funkcjonariusza publicznego, w szczególności funkcjonariusz państwowy oraz osoba pełniąca funkcję kierowniczą w organie statutowym partii komunistycznych.
Zbrodnie komunistyczne stanowiące według prawa międzynarodowego zbrodnie przeciwko pokojowi, ludzkości lub zbrodnie wojenne nie ulegają przedawnieniu.
Według ustawy o IPN w brzmieniu nadanym przez ustawę z dnia 18 października 2006 r. o ujawnianiu informacji o dokumentach organów bezpieczeństwa państwa z lat 1944–1990 oraz treści tych dokumentów (ze zmianami wprowadzonymi ustawą z dn. 14 lutego 2007 r):
Bieg terminu przedawnienia zbrodni komunistycznych, w rozumieniu art. 2, niebędących zbrodniami wojennymi lub zbrodniami przeciwko ludzkości, rozpoczyna się od dnia 1 sierpnia 1990 r. Karalność tych zbrodni ustaje po 40 latach, gdy czyn stanowi zbrodnię zabójstwa, oraz po 30 latach, gdy czyn stanowi inną zbrodnię komunistyczną. Przepisu art. 4 § 1 Kodeksu karnego nie stosuje się.
Organami bezpieczeństwa państwa, w rozumieniu ustawy, są:
W stosunku do sprawców zbrodni wojennych, zbrodni przeciwko ludzkości lub zbrodni komunistycznych, nie stosuje się wydanych przed dniem 7 grudnia 1989 przepisów ustaw i dekretów, które przewidują amnestię lub abolicję.
Najważniejszymi zmianami prawa obowiązującymi od dnia 15 marca 2007 r. jest poszerzenie zakresu pojęcia zbrodni komunistycznej o określone enumeratywanie przestępstwa przeciwko dokumentom (tzn. fałszowanie dokumentów przez funkcjonariuszy organów bezpieczeństwa w czasie ich funkcjonowania na szkodę osób trzecich), rozszerzenie enumeratywnego katalogu instytucji organów bezpieczeństwa państwa w latach 1939–1990, wreszcie wydłużenie okresu przedawnienia zbrodni komunistycznych.
Propozycja uregulowań europejskich.
W 2010 r. Litwa, Czechy, Łotwa, Bułgaria, Węgry i Rumunia zaproponowały, by penalizację negacji zbrodni komunistycznych zagwarantować na poziomie prawa Unii Europejskiej. Komisja Europejska odrzuciła tę propozycję.

</doc>
<doc id="636019" url="https://pl.wikipedia.org/wiki?curid=636019" title="Febus">
Febus



</doc>
<doc id="636022" url="https://pl.wikipedia.org/wiki?curid=636022" title="Sechemchet">
Sechemchet

Sechemchet – władca starożytnego Egiptu z III dynastii, prawdopodobnie syn Dżesera.
Lata panowania.
Panował krótko, prawdopodobnie nie dłużej jak 6 lat. O jego panowaniu nie wiemy właściwie nic. Dwa zachowane reliefy z kopalni turkusów w Wadi Maghara na zachodzie Synaju, jedyne zabytki spoza kręgu grobowego tego panującego, które go wymieniają, pokazują go w tradycyjnym ujęciu jako władcę zadającego cios pokonanym wrogom. 
Sechemchet został pochowany w nieukończonym grobowcu – piramidzie w Sakkarze, położonym na południowy zachód od piramidy swojego ojca Dżesera. Na południe od swej piramidy wybudował mastabę, w której znaleziono szkielet dziecka, prawdopodobnie syna Sechemcheta.
Piramida Sechemcheta była wzorowana na piramidzie Dżesera, niewykluczone, że twórcą jej był również Imhotep. W momencie odkrycia w 1954 r. liczyła zaledwie 7 metrów, ukończonej wysokości jednak nie znamy, gdyż piramida w okresie po przerwaniu budowy była wykorzystywana jako kamieniołom. Jej podstawa wynosi 120 na 120 m, a miała wznosić się prawdopodobnie na wysokość około 70 m (co odpowiadałoby 7 stopniom). Otaczający ją mur mający początkowo 185 na 262 m został następnie powiększony do rozmiarów kompleksu grobowego Dżesera. Komora grobowa znajduje się na końcu 80 metrowego korytarza. W momencie odkrycia zawierała zapieczętowany, alabastrowy sarkofag, który po otwarciu okazał się pusty. W grobowcu odnaleziono również depozyt fundacyjny i skarb złożony z: 21. złotych naramiennic i bransolet, złotej muszli, okładziny berła, 100. złotych i 400. fajansowych paciorków oraz igły i szczypców z elektronu. Skarb ten stanowi najstarszy tak bogaty, znany zbiór biżuterii egipskiej.

</doc>
<doc id="636023" url="https://pl.wikipedia.org/wiki?curid=636023" title="Paul Louis Duroziez">
Paul Louis Duroziez

Paul Louis Duroziez (ur. 8 stycznia 1826 w Paryżu, zm. 16 stycznia 1897 w Paryżu) – francuski lekarz.
Zajmował się głównie wadami serca, szczególnie zastawki dwudzielnej. W roku 1861 opisał objaw, znany dziś od jego imienia. W roku 1870 wziął udział w wojnie francusko-pruskiej. W roku 1895 za całokształt zasług otrzymał Legię Honorową.

</doc>
<doc id="636025" url="https://pl.wikipedia.org/wiki?curid=636025" title="Explosions in the Sky">
Explosions in the Sky

Explosions In The Sky – amerykański zespół post-rockowy założony w 1999 roku w Austin w Teksasie.
Historia.
Smith, Rayani i James wychowali się w Midland. Poznali się i zostali dobrymi przyjaciółmi w 1993 roku. Perkusista (Hrasky) przyjechał do Austin 6 lat później, by tam studiować.
Zespół w obecnej postaci powstał w restauracji w Austin, gdzie wszyscy jego członkowie poznali perkusistę. Pierwsze jam session odbyło się w kwietniu 1999 roku.

</doc>
<doc id="636027" url="https://pl.wikipedia.org/wiki?curid=636027" title="Explosions in the sky">
Explosions in the sky



</doc>
<doc id="636031" url="https://pl.wikipedia.org/wiki?curid=636031" title="Zulu War Medal">
Zulu War Medal



</doc>
<doc id="636036" url="https://pl.wikipedia.org/wiki?curid=636036" title="Królewskie Obserwatorium Astronomiczne w Greenwich">
Królewskie Obserwatorium Astronomiczne w Greenwich

Królewskie Obserwatorium Astronomiczne w Greenwich ("The Royal Greenwich Astronomical Observatory") – obserwatorium astronomiczne zbudowane przez króla Karola II 10 sierpnia 1675 roku. Kierowane było w późniejszych latach m.in. przez Johna Flamsteeda. Służyło wówczas do pomiarów astrometrycznych, przydatnych do nawigacji w żegludze dalekomorskiej. Następnie stanowisko dyrektora objął Edmond Halley (w 1720 r.). Obecnie nie prowadzi obserwacji z powodu londyńskiego zanieczyszczenia światłem.
W XIX wieku stało się najbardziej znanym obserwatorium świata, stoi bowiem na południku zerowym, od którego liczy się długość geograficzną; wszystkie miejscowości do 180 stopnia na wschód lub na zachód od południka „zero” mają odpowiednio długość wschodnią lub zachodnią.

</doc>
<doc id="636041" url="https://pl.wikipedia.org/wiki?curid=636041" title="Flaga Saint Lucia">
Flaga Saint Lucia

Flaga Saint Lucia — jeden z symboli państwowych Saint Lucia. Pierwsza wersja została zaprojektowana wraz z zostaniem terytorium stowarzyszonym Wielkiej Brytanii, została jednak kilkukrotnie delikatnie zmodyfikowana.
Wygląd i symbolika.
Flaga przedstawia żółty trójkąt w środku czarnego, trójkąta o białych konturach na niebieskim tle. Obydwie figury są równoramienne. Niebieskie tło symbolizuje Ocean Atlantycki i Morze Karaibskie otaczające państwo. Trójkąty w centrum flagi reprezentują natomiast harmonię panującą pomiędzy rasami. Żółty symbolizuje także nieustający blask słońca, a czarny Pitons, górujące nad wyspą. 
Historia.
W 1635r. wyspę po raz pierwszy skolonizowali Francuzi, 25 lat później (w roku 1660) podpisując traktat pokojowy z ludami tubylczymi. Niedługo po tych wydarzeniach kolonią zainteresowali się Anglicy, wyspa przechodziła kilkukrotnie z rąk do rąk, do momentu podpisania traktatu paryskiego w 1814r. Francja zrzekła się praw do St Lucia, przeszła ona wtedy oficjalnie pod władzę brytyjską, stając się kolonią korony brytyjskiej. Podczas tego burzliwego okresu nie stosowano żadnej oficjalnej flagi. Dopiero w 1939 do użycia wszedł oficjalny herb kolonii. Na tarczy znajdowały się dwie róże Tudorów symbolizujące Anglię i dwa fleur-de-lis symbolizujące Francję. Flaga powstała na podstawie brytyjskiego Blue Ensign, herb wycentrowano na jego prawej połowie. W latach 1958–1962 wyspa była częścią Federacją Indii Zachodnich, po jej rozpadzie została terytorium stowarzyszonym Wielkiej Brytanii. Wraz z tym wydarzeniem została ustanowiona nowa flaga, zaprojektowana przez Dunstana St. Omera. 22 lutego 1979 wyspa uzyskała niepodległość, a proporcje flagi, kształty trójkątów i odcienie kolorów zostały nieco zmienione.

</doc>
<doc id="636043" url="https://pl.wikipedia.org/wiki?curid=636043" title="Popków">
Popków

Popków (niem. "Pfaffensteig") – zanikająca wieś w Polsce położony w województwie dolnośląskim, w powiecie kłodzkim, w gminie Stronie Śląskie w Górach Bialskich nad potokiem Popówka, na zboczach Łyśca.
Położenie.
Popków leżał na zachodnim krańcu Gór Bialskich, nad potokiem Popówka, na zboczach Łyśca, na wysokości około 620-690 m n.p.m.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Obecnie nazwa nie występuje w oficjalnym spisie miejscowości w Polsce.
Historia.
Powstała jako kolonia pobliskiej wsi Młynowiec prawdopodobnie na początku XVII wieku. Zabudowa Popkowa sięgała wysokości 700 m n.p.m. Po 1945 roku miejscowość zasiedlona została tylko częściowo, a do końca lat 80. XX wieku ze względu na trudne warunki życia wyludniła się niemal całkowicie. Domy popadły w ruinę i służyły okolicznym mieszkańcom jako źródło łatwo dostępnego materiału budowlanego. Obecnie ocalało tylko jedno, najniżej położone gospodarstwo – zabytkowa, typowa sudecka chałupa, zbudowana z drewna i kamienia, nakryta długim dwuspadowym dachem.
Turystyka.
Przez teren dawnego przysiółka prowadzi szlak turystyczny ze Stronia Śląskiego na Przełęcz Dział.

</doc>
<doc id="636044" url="https://pl.wikipedia.org/wiki?curid=636044" title="Renata Beger">
Renata Beger

Renata Lidia Beger (ur. 18 lipca 1958 w Silnie) – polska polityk, rolniczka, przedsiębiorca, działaczka związkowa, posłanka na Sejm IV i V kadencji.
Życiorys.
Wykształcenie i praca zawodowa.
Jest absolwentką Zawodowego Liceum Ekonomicznego i Policealnego Centrum Kształcenia Naukowego w Pile. W 2004 zdała maturę w szczecińskim Centrum Edukacyjnym „Zdroje”, podjęła następnie studia zaoczne z zakresu politologii. W 2007 ukończyła studia licencjackie na Wydziale Nauk Politycznych i Dziennikarstwa Uniwersytetu im. Adama Mickiewicza w Poznaniu. Następnie rozpoczęła studia z zakresu administracji samorządowej, które ukończyła w 2011, uzyskując tytuł zawodowy magistra.
W latach 1976–1988 pracowała jako kierownik sklepu Gminnej Spółdzielni „Samopomoc Chłopska” oraz punktu skupu okręgowej spółdzielni mleczarskiej. Od 1988 prowadzi indywidualne gospodarstwo rolne o powierzchni około 200 ha, a w 1990 założyła także własną firmę usługowo-rolniczą. Była współwłaścicielką zakładu masarskiego. Należała do Zrzeszenia Producentów Zbóż, została przewodniczącą Krajowego Stowarzyszenia Obrońców Polskiego Przemysłu Mięsnego. W latach 2000–2003 zasiadała w radzie społecznej przy KRUS. W 1998 wstąpiła do Polskiego Klubu Ekologicznego. W 2006 została felietonistką należącego do Henryka Stokłosy „Tygodnika Nowego”. W 2008 przez kilka miesięcy prowadziła program kulinarny emitowany w lokalnej telewizji TV Pilska, a w 2020 została dziennikarką telewizji internetowej portalu „Świat Rolnika”.
Działalność związkowa i polityczna.
Była współzałożycielką partii Przymierze Samoobrona (w 2000 przemianowaną na Samoobrona Rzeczpospolitej Polskiej). Pełniła funkcję sekretarza generalnego tego ugrupowania. W latach 1992–2001 była wiceprzewodniczącą wielkopolskiego zarządu Związku Zawodowego Rolników „Samoobrona”. Bez powodzenia kandydowała w wyborach parlamentarnych w 1993 z listy komitetu Samoobrona – Leppera (otrzymała 1476 głosów). W wyborach w 2001, otrzymawszy 10 877 głosów uzyskała mandat poselski z listy Samoobrony RP w okręgu pilskim. Była sekretarzem klubu parlamentarnego tej partii. Zasiadała w Komisji Etyki Poselskiej (jako zastępca przewodniczącego), Komisji Finansów Publicznych (do lipca 2002), Komisji Gospodarki, Komisji Samorządu Terytorialnego i Polityki Regionalnej oraz w komisji śledczej w sprawie afery Rywina, z której została odwołana 3 grudnia 2003. Pełniła także funkcję wiceprzewodniczącej Komisji Nadzwyczajnej ds. programu rządowego „Przedsiębiorczość-Rozwój-Praca”. W wyborach w 2005, kandydując z 4. miejsca listy Samoobrony RP, ponownie uzyskała mandat poselski liczbą 10 537 głosów. W 2006 została przewodniczącą rady wojewódzkiej partii w województwie wielkopolskim.
26 września 2006 w programie Tomasza Sekielskiego i Andrzeja Morozowskiego "Teraz my!" telewizji TVN pokazano materiał filmowy nakręcony ukrytą kamerą przy pomocy Renaty Beger (tzw. afera taśmowa). Podczas zarejestrowanych z ukrycia spotkań posłanka przedstawiała Adamowi Lipińskiemu, wiceprezesowi Prawa i Sprawiedliwości, swoje warunki za ewentualne przejście do większości rządowej, w tym pierwsze miejsce na liście partyjnej, stanowisko w Ministerstwie Rolnictwa, utworzenie z państwowych środków funduszu na rzecz spłaty weksli posłów odchodzących z Samoobrony RP, miejsce na liście wyborczej przed wyborami samorządowymi dla zaufanych ludzi (w tym dla jednego z członków rodziny) oraz bliżej niesprecyzowaną pomoc w rozwiązaniu spraw sądowych. Taśmy zawierały również nagrania rozmów posłanki z innym posłem Wojciechem Mojzesowiczem, który wcześniej przeszedł z Samoobrony RP do PiS. Po ich ujawnieniu Renata Beger zawiadomiła prokuraturę o możliwości popełnienia przestępstwa korupcji przez posłów PiS, śledztwo w tej sprawie nie zostało wszczęte.
W przedterminowych wyborach parlamentarnych w 2007 bez powodzenia ubiegała się o reelekcję (otrzymała 3619 głosów). Niedługo potem została odwołana z władz Samoobrony RP. W kwietniu 2008 odeszła z partii i wycofała się z działalności politycznej. W czerwcu 2013 została przewodniczącą Związku Zawodowego Rolnictwa i Obszarów Wiejskich „Regiony”, pełniła tę funkcję do sierpnia 2014. W marcu 2015 została wiceprzewodniczącą kierowanego przez Sławomira Izdebskiego Ogólnopolskiego Porozumienia Związków Zawodowych Rolników i Organizacji Rolniczych, którą była przez trzy lata. W 2018 związała się z założoną przez Krzysztofa Filipka Partią Chłopską (wyrejestrowaną w 2022). W 2019 stanęła na czele nowo powstałego Polskiego Związku Zawodowego Rolnictwa „Wyzwolenie”. Jako jego przedstawicielka była powoływana w skład Rady Ubezpieczenia Społecznego Rolników (na kadencje 2020–2022 i 2023–2025).
Postępowania karne.
W listopadzie 2003 zrzekła się immunitetu poselskiego, w styczniu 2004 przedstawiono jej zarzut posłużenia się przed wyborami w 2001 fałszywymi listami poparcia. 30 czerwca 2006 została skazana wyrokiem nieprawomocnym na karę 2 lat pozbawienia wolności z warunkowym zawieszeniem jej wykonania na okres próby wynoszący 5 lat. Wyrok ten został w czerwcu 2007 uchylony przez Sąd Apelacyjny w Poznaniu i sprawę skierowano do ponownego rozpoznania.
W czerwcu 2008 Sąd Rejonowy w Pile po ponownym rozpoznaniu tej sprawy skazał ją na grzywnę w wysokości 30 tys. zł oraz karę 2 lat pozbawienia wolności z warunkowym zawieszeniem jej wykonania na okres próby wynoszący 5 lat. Renata Beger konsekwentnie zaprzeczała swojemu udziałowi w tym przestępstwie. W czerwcu 2009 Sąd Okręgowy w Poznaniu po rozpoznaniu wniesionej przez nią apelacji utrzymał wyrok sądu pierwszej instancji.
W październiku 2008 Sąd Rejonowy w Szamotułach skazał ją na grzywnę za naruszenie ordynacji wyborczej, polegające na płaceniu osobie zbierającej podpisy pod listami poparcia dla Samoobrony RP. Wyrok ten został w lutym 2009 utrzymany w mocy przez Sąd Okręgowy w Poznaniu.
Rozgłos medialny.
16 maja 2003 w gazecie „Super Express” ukazał się wywiad (zatytułowany "Dziękujemy za odwagę") na temat życia prywatnego Renaty Beger, który przyniósł jej pewną popularność m.in. przez użycie w nim terminu "kurwiki" i deklaracji, iż "lubi seks jak koń owies". W 2004 została laureatką plebiscytu „Srebrne Usta 2003” organizowanego przez Program III Polskiego Radia, za wypowiedź o Janie Rokicie.
Została też bohaterką piosenki i teledysku zespołu Big Cyc pt. „Złoty warkocz”, piosenki grupy Pawła Kukiza i Piersi pt. „Sejmowe Tango” oraz piosenki Superpuder pt. „Film Renaty”. W 2006 wystąpiła w programie Polsatu "Let’s Dance, czyli zrobię dla was wszystko", w którym zatańczyła, a w 2007 gościnnie wzięła udział w programie "Szymon Majewski Show".
Życie prywatne.
Zamężna z Tadeuszem Begerem, ma dwoje dzieci. Zamieszkała w Nowym Dworze koło Złotowa.

</doc>
<doc id="636048" url="https://pl.wikipedia.org/wiki?curid=636048" title="Emmanuel Boileau de Castelnau">
Emmanuel Boileau de Castelnau

Emmanuel Boileau de Castelnau (ur. 1857 w Nîmes, zm. 1923 w Montpellier) – baron, właściciel ziemski w rejonie Montpellier we Francji, alpinista. Z górami zetknął się po raz pierwszy w wieku 13 lat, wszedł wtedy m.in. na szczyt Pico de Aneto w masywie Maladeta w Pirenejach.
W 1874 spotkanie z Henrym Duhamelem zaowocowało planem wspólnej wyprawy w celu zdobycia szczytu La Meije w Alpach Delfinackich w roku następnym. Próba, podobnie jak szereg kolejnych, była nieudana, niemniej przy tych okazjach młody Emmanuel dokonał kilku innych pierwszych wejść w grupie Écrins. W międzyczasie w 1876 E. Boileau de Castelnau poznał Pierre'a Gasparda (ojca), przewodnika górskiego z Saint-Christophe-en-Oisans. Wraz z nim 16 sierpnia 1877 r., w wieku 20 lat, dokonał pierwszego wejścia na Grand Pic de la Meije. Była to największa i ostatnia alpejska "zdobycz" Castelnau, który po tym jedynie raz krótko przebywał w Saint-Christophe i poświęcił się całkowicie gospodarce w swoim majątku.

</doc>
<doc id="636049" url="https://pl.wikipedia.org/wiki?curid=636049" title="Ben Stevens">
Ben Stevens

Ben Stevens (ur. 18 marca 1959, zm. 13 października 2022) – amerykański polityk, działacz Partii Republikańskiej, były przewodniczący senatu stanu Alaska.
Jest synem wpływowego republikańskiego Senatora Stanów Zjednoczonych i obecnego przewodniczącego "pro tempore" izby wyższej amerykańskiego kongresu Teda Stevensa.
Ben Stevens ukończył nauki ekonomiczne na Arizona State University. Do Senatu stanowego mianował go w 2001 gubernator Tony Knowles. Wybrano go w 2002.
Stevens był przesłuchiwany przez FBI w związku ze śledztwem w sprawie korupcji politycznej na Alasce, choć nie został oskarżony o żadne przestępstwo. 31 sierpnia 2006 jego biuro przeszukiwali agenci FBI.
Po tym jak zadecydował o nie ubieganie się o reelekcję do Senatu w wyborach w 2007 roku, zachował stanowisko członka Krajowego Komitetu Partii Republikańskiej. We wrześniu 2007 Sarah Palin i John Harris wezwali go do dymisji, z powodu brania udziału w śledztwie dotyczącym jego powiązań ze sprawą korpucji na Alasce. Od ponad dwóch lat Steven nie uczestniczył w posiedzeniach Krajowego Komitetu Partii Republikańskiej .

</doc>
<doc id="636054" url="https://pl.wikipedia.org/wiki?curid=636054" title="Atlantyda odnaleziona">
Atlantyda odnaleziona

Atlantyda odnaleziona (ang. "Atlantis Found") – książka Clive’a Cusslera z 1999 roku z serii o Dirku Pittcie.
Opis fabuły.
Akcja zaczyna się w Kolorado, gdzie samotny górnik, i jednocześnie właściciel kopalni, odkrył komnatę wypełnioną tajemniczymi astrologicznymi płaskorzeźbami i napisami w nieznanym języku. Po zasięgnięciu opinii eksperta okazuje się, że istnieją tylko dwa rozwiązania tej zagadki. Albo jest to anonimowy żart ze strony genialnych górników sprzed wieku, albo jest to najbardziej szokujące odkrycie, jakie archeologia kiedykolwiek widziała.
Przebywający niedaleko Dirk Pitt decyduje się odwiedzić miejsce odkrycia. Dociera tam w samą porę, by ocalić znajdujących się w komnacie naukowców przed utonięciem w wezbranych wodach podziemnej rzeki. Musi też ochronić znalezisko przed splądrowaniem przez nieznaną grupę nazywającą siebie „Czwartym imperium”. Utrwala również na zdjęciach tajemnicze hieroglify z komnaty.
Jeden z artefaktów przyciąga szczególną uwagę Dirka. Jest to sztuczna czaszka wyrzeźbiona w obsydianie. Na pierwszy rzut oka wydaje się unikalna, okazuje się jednak, że nie jest jedyna. Druga znajduje się w prywatnej kolekcji potomka kapitana, który wiele lat temu zajmował się polowaniem na wieloryby.
Kiedy posiadacz drugiej czaszki widzi artefakt, decyduje się nie tylko pokazać swoją, ale również dziennik statku, którym dowodził jego przodek w trakcie dokonania znaleziska. Ślad prowadzi do nigdy niezbadanej dokładnie wyspy gdzieś na południu Oceanu Indyjskiego.
Obie czaszki zostają przekazane NUMA do zbadania i analizy. W organizacji wywiązuje się dyskusja na temat faktu, iż oba znaleziska mogą pochodzić z Atlantydy.
Alowi Giordino udaje się dotrzeć na wyspę, gdzie wpada w zasadzkę zorganizowaną przez członków ‘Czwartego Imperium”. Zdając sobie sprawę, że nie jest w stanie opuścić wyspy przed nadejściem pomocy, wraz z przyjacielem decyduje się rozejrzeć się wokół do czasu nadejścia pomocy. Odnajdują grobowiec, z którego pochodzi czaszka. Znajdują tam doskonale zachowane zmumifikowane ciało mężczyzny i kobiety z czasów przedhelleńskich, otoczonych fryzami przedstawiającymi egzotyczne miasta i dziwne, mityczne zwierzęta. Robią zdjęcia odnalezionych hieroglifów i opuszczają grobowiec.
W kwaterze NUMA dowiadują się, że czaszki zostały już przebadane. W środku obydwu czaszek znajdują się doskonale geometrycznie odtworzone kule ziemskie z przesuniętymi kontynentami. Na przykład Antarktyda znajduje się w strefie umiarkowanej. Znacznym zmianom uległa bardziej rozległa niegdyś linia wybrzeża. Hieroglify zostają wprowadzone do komputera, lecz na tłumaczenia trzeba poczekać.
Idąc do domu, Dirk zostaje niespodziewanie zaatakowany przez dwie tajemnicze kobiety. Rozpoczyna się strzelanina, jednak to nie ona, lecz fakt, że jedna z napastniczek zostaje śmiertelnie potrącona przez samochód, decyduje o wyniku starcia. Druga trafia do policyjnego aresztu. Testy krwi wykazują, że obie kobiety nie tylko genetycznie nie odbiegają od siebie, ale również, ich ciała są tak skonstruowane, że pozwalają im na dłuższe życie. Obydwie są zatrudnione przez grupę: „Nowe Przeznaczenie”, firmę mającą swoją bazę w Argentynie i nie tylko zawierającą holding ‘Czwarte Imperium’, ale również mającą związki z nazistowskimi uchodźcami z Niemiec. Dirk, po usłyszeniu tych informacji, spodziewa się najgorszego.
Następnego poranka przychodzą wyniki tłumaczenia hieroglifów. Wszystko wskazuje na to, że oba zestawy hieroglifów są dziełem cywilizacji zwącej siebie Amensami (wymawiane jako: Ah-Meen-Ez). Naród żeglarzy, kupców i naukowców, którzy nie tylko odkryli większość świata, ale również byli z nią w stanie utrzymywać kontakty handlowe. Jednak kometa uderzyła w Ziemię pod koniec plejstocenu, kończąc epokę lodowcową. Spowodowało to liczne gwałtowne tsunami, które zabiły większość populacji i zniszczyły większość z dorobku osiedlonej nad morzami cywilizacji. Ci, którzy przetrwali byli zazwyczaj mniej cywilizowanymi mieszkańcami wyżyn. Jednakże niewłaściwy sposób, w jaki wiedza o katastrofie została przekazana przetrwałym, spowodował wiele przeinaczeń. Kapłani Amensów, załamani losem, jaki spotkał ich wiedzę, zdecydowali się zachować ją w kilku zamkniętych podziemnych kryptach, z których jedna została odnaleziona w Kolorado. Była to jedna z rzeczy, jaka po nich pozostała. Poprzez ukrycie krypt zapomniano o nich. 
Kometa, która wymazała ich cywilizację z dziejów ludzkości, miała bliźniaczą kometę, która, według ich robiących wrażenie pod względem matematycznym obliczeń, miała powrócić na ziemię w ciągu 12 tysięcy lat i spowodować identyczne rezultaty jak pierwsza. NUMA natychmiast przekazała dane do analizy obserwatoriom astronomicznym.
W tym samym czasie Dirk poznaje Karla Wolfa, lidera grupy ‘Nowe Przeznaczenie’. Wysoki blondyn o robiącej wrażenie sylwetce prawi komplementy Dirkowi na temat jego szczęścia. Kiedy Dirk wspomina możliwą katastrofę i straty w ludziach, jakie może ona za sobą pociągnąć, Karl odpowiada: „Różnica pomiędzy nami, panie Pitt, to to, że pan widzi to wydarzenie jako koniec, ja jako nowy początek. A poza tym moja organizacja już pracuje nad przyśpieszeniem tych wydarzeń.”. Po tym zdaniu pozostawia Dirka i wychodzi.
Przychodzą dane z obserwatorium. Przepowiednia jest fałszywa. Chociaż model Amensów być całkiem dokładny, to jednak komputerowe metody są szybsze i dokładniejsze. Kometa będzie się kierować z powrotem ku ziemi za kilka tysiącleci i nawet nie zbliży się do niej.
Pamiętając rozmowę z Wolfem, badacze z NUMA przyglądają się bliżej działalności organizacji i dowiadują się, że ‘Nowe Przeznaczenie’ wkłada mnóstwo kapitału w olbrzymie statki, które mają przetrwać potop. Organizacja dowiaduje się również o tajnym ośrodku zajmującym się badaniami nanotechnologicznymi, który według pewnych źródeł został zbudowany na ruinach miasta Amenów odnalezionego przez niemieckich archeologów w trakcie drugiej wojny światowej, mającego służyć jako baza okrętów podwodnych, lecz nigdy w tym celu niewykorzystana.
Plan „Nowego Przeznaczenia” wreszcie wychodzi na światło dzienne. Złoczyńcy chcą użyć nanotechnologii, by oddzielić lodowiec Filchnera-Ronna od Antarktydy. Utrata tak dużej masy zdestabilizowałaby prądy morskie w oceanach południowej półkuli, powodując utratę równowagi na całym świecie. W rezultacie Ziemię ogarnęłyby liczne fale Tsunami i trzęsienia, które wyniszczyłyby populacje i spowodowały załamanie się cywilizacji.
Dirk i jego przyjaciele udają się na Antarktydę, jednak ich transport zawodzi. Napotykają bogatego dziwaka zwanego Pop (jego prawdziwe imię to Clive Cussler), który jest tam wraz ze swoim zespołem w celu wydobycia „Pingwina 1” - skutera śnieżnego porzuconego w 1940 r. podczas trzeciej arktycznej ekspedycji admiała Byrda. Używając skutera śnieżnego są w stanie pokonać resztę drogi dzielącą ich od bazy spiskowców. Tam w ostatniej chwili udaje im się dezaktywować nanotechnologię i ściągnąć przedstawicieli władz, by zabezpieczyć bazę.
Po tym, napotykają problem związany z rodziną Wolfów. Postawieni przed sądem wykorzystaliby wpływy we wszystkich rządach świata, które i tak zazwyczaj są u nich zadłużone, by nie ponieść konsekwencji swych czynów. Jednakże Dirk nie może im pozwolić odejść wolno, ponieważ byłoby to zbyt niebezpieczne. Dlatego decyduje się złożyć im propozycję. Mają do wyboru zginąć z rąk plutonu egzekucyjnego lub opuścić bazę w trakcie trwającej właśnie burzy śnieżnej. Decydują się opuścić bazę. Niedługo potem giną z wyziębienia. 

</doc>
<doc id="636058" url="https://pl.wikipedia.org/wiki?curid=636058" title="Webcam">
Webcam



</doc>
<doc id="636060" url="https://pl.wikipedia.org/wiki?curid=636060" title="Harcerska gra terenowa">
Harcerska gra terenowa

Gra terenowa – jedna z form pracy harcerskiej. Polega na wykonywaniu określonych zadań przez grupę poruszającą się wzdłuż określonej trasy. Odbywa się najczęściej w warunkach leśnych. Bywa traktowana jako forma zaliczenia punktów na próbę na któryś ze stopni harcerskich.
Mianem gier terenowych nazywa się też LARPy organizowane na świeżym powietrzu oraz terenówki.
Juliusz Dąbrowski w wydanej w 1934 roku książce "Gry i zabawy w izbie harcerskiej" podzielił gry pomagające w pracy harcerskiej na: 

</doc>
<doc id="636066" url="https://pl.wikipedia.org/wiki?curid=636066" title="Siergiej Prokudin-Gorski">
Siergiej Prokudin-Gorski

Siergiej Michajłowicz Prokudin-Gorski (ros. Сергей Михайлович Прокудин-Горский; ur. we wsi Funikowa Gora w pokrowskim ujeździe guberni włodzimierskiej, zm. 27 września 1944 w Paryżu) – jeden z pionierów fotografii kolorowej, poświęcił swoje życie zawodowe rozwojowi tych technik.
Prokudin-Gorski urodził się w Muromie, w obwodzie włodzimierskim w Rosji. Był z wykształcenia chemikiem, studiował w Petersburgu, Berlinie i Paryżu.
Technika.
Jego badania przyczyniły się do kilku patentów na produkcję kolorowych przeźroczy i wyświetlaniu kolorowych filmów.
Jego aparat wykonywał trzy zdjęcia monochromatyczne, ale z trzema różnymi filtrami, w prawie tym samym czasie. Później, używając lamp dających odpowiedni kolor, i wyświetlając wszystkie trzy zdjęcia mógł uzyskać efekt pełnego koloru. Eksperymentował także z sukcesami z wywoływaniem tych zdjęć na papierze, ale proces był skomplikowany i powolny. Zdjęcia w poszczególnych kolorach wykonywane były w pewnym odstępie czasu (rzędu sekundy), tak że ostatecznie widoczny był każdy bardziej znaczący ruch w postaci potrójnych kolorowych krawędzi fotografowanych obiektów. Obecnie dzięki technikom komputerowym możliwe jest zminimalizowanie tego efektu.
Zdjęcia.
Około 1905 korzystając z rozwoju techniki fotografii kolorowej, postanowił dokumentować przy pomocy zdjęć Imperium Rosyjskie. Głównym celem była tu edukacja dzieci, na temat różnorodnej historii i kultury, a także modernizacji kraju. Jego pomysł znalazł poparcie u samego cara Mikołaja II. Dzięki temu został wyposażony w specjalny wagon z ciemnią, wraz z pozwoleniami do wejścia na wszystkie tereny, jak i dobrymi układami z carską administracją. Wykonywał zdjęcia między 1909 a 1915, wiele z nich zachował.
W jego fotografiach można ujrzeć nieistniejący już świat sprzed I wojny światowej. Można tam spotkać zarówno średniowieczne cerkwie, jak i tory kolejowe i fabryki – obraz tak wtedy silnej industrializacji. Fotografował także zwykłych ludzi, obrazując zróżnicowanie kulturowe Imperium Rosyjskiego.
Prokudin-Gorski opuścił Rosję w 1918 wybierając się w podróż do Norwegii i Anglii. Po rewolucji październikowej, zabiciu rodziny carskiej i przejęciu władzy w Rosji przez komunistów, osiedlił się ostatecznie w Paryżu, gdzie zmarł w 1944 roku. Posiadane przez niego negatywy szklane zostały wykupione przez Bibliotekę Kongresu Stanów Zjednoczonych od jego spadkobierców w 1948.
W 2001 Biblioteka przedstawiła wystawę pt. "The Empire that was Russia" (Imperium którym była Rosja). Dla jej potrzeb płyty szklane zostały zeskanowane, i przy pomocy technik komputerowych utworzono zdjęcia. W 2004 praca nad zdjęciami bardzo się przyśpieszyła dzięki zastosowaniu automatyki w obróbce skanów. Opracowano tak 1902 zdjęcia.

</doc>
<doc id="636068" url="https://pl.wikipedia.org/wiki?curid=636068" title="Tricholomopsis">
Tricholomopsis

Tricholomopsis Singer (rycerzyk) – rodzaj grzybów należący do rzędu pieczarkowców ("Agaricales"). 
Systematyka i nazewnictwo.
Pozycja w klasyfikacji według Index Fungorum: "Tricholomataceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Nazwę polską po raz pierwszy podali K. Zaleski i S. Wojciechowski w opracowaniu "Grzyby Państwowego Nadleśnictwa Zielonka (woj. poznańskie), zebrane w latach 1946 i 1947". W polskim piśmiennictwie mykologicznym rodzaj ten opisywany był dawniej jako bedłka, boczniak lub brzegowłosek. 
Charakterystyka.
Saprotrofy żyjące na martwym drewnie. Kapelusze suche, filcowate do łuskowatych. Blaszki barwy żółtej. Miąższ barwy żółtej. Wysyp zarodników biały, nieamyloidalny. Zarodniki eliptyczne, gładkie, bez pory rostkowej. Trama blaszek regularna (strzępki biegną równolegle), z dużymi cystydami.

</doc>
<doc id="636070" url="https://pl.wikipedia.org/wiki?curid=636070" title="Hotel Focus w Łodzi">
Hotel Focus w Łodzi

Hotel Focus – *** hotel w byłej fabryce Towarów Bawełnianych Juliusza Kindermanna w Łodzi przy ulicy Łąkowej 23/25.
Historia hotelu.
Juliusz Kindermann wybudował w 1897 roku Fabrykę Towarów Bawełnianych. W budynku fabryki znajdowały się przędzalnia i tkalnia.
Fabryka to czterokondygnacyjny duży budynek flankowany wysokimi wieżami, stylizowany na budowlę obronną. Zwieńczenia są otoczone stylizowanymi blankami i gzymsami. No środku fasady widnieje data budowy i monogram Kindermanna. Elewacja przędzalni pokryta była jasnymi tynkami, w odróżnieniu od surowych ce­glanych faktur, tak charakterystycznych dla zakładów Poznańskiego, Scheiblera czy innych.
Ostatnim właścicielem fabryki była spółka Rena-Kord, która sprzedała ją firmie z Bydgoszczy. Firma ta przekształciła budynek wpisany do rejestru zabytków na hotel. Uroczystego otwarcia dokonano 11 września 2006 roku. 1 maja 2007 roku nazwę hotelu ze "Sporting" zmieniono na "Focus".
Budynek wpisany jest do rejestru zabytków pod numerem A/283 z 27.12.1982.

</doc>
<doc id="636072" url="https://pl.wikipedia.org/wiki?curid=636072" title="Kolarstwo klasyczne">
Kolarstwo klasyczne

Kolarstwo klasyczne – to zbiór dyscyplin zatwierdzonych przez UCI. W skład kolarstwa klasycznego wchodzą:
Każdej z dyscyplin jest przypisany rodzaj sprzętu, na którym powinny być one wykonywane. Owe regulacje dotyczą m.in. rozmiaru kół, dopuszczalnych przełożeń czy kształtu ramy.

</doc>
<doc id="636073" url="https://pl.wikipedia.org/wiki?curid=636073" title="Fabryka Juliusza Kindermanna">
Fabryka Juliusza Kindermanna



</doc>
<doc id="636089" url="https://pl.wikipedia.org/wiki?curid=636089" title="Skalpel (ujednoznacznienie)">
Skalpel (ujednoznacznienie)



</doc>
<doc id="636091" url="https://pl.wikipedia.org/wiki?curid=636091" title="Klasztor w Batalha">
Klasztor w Batalha

Klasztor Matki Boskiej Zwycięskiej (port. "Convento de Santa Maria da Vitória"), zwany często Klasztorem w Batalha, to jeden najwspanialszych przykładów architektury i sztuki gotyku w Portugalii. W roku 1983 wpisany został na listę światowego dziedzictwa kulturowego i przyrodniczego UNESCO. Budowę zespołu klasztornego zainicjował król Jan I, w podzięce za pomoc Matki Boskiej i zwycięstwo w bitwie pod Aljubarrotą. Budowę rozpoczęto w roku 1385. Trwała blisko 150 lat i kolejni władcy odciskali na klasztorze swoje ślady, dobudowując nowe budynki lub przebudowując istniejące. Wraz z klasztorem powstała miejscowość Batalha (port. "batalha" – bitwa). W 1388 roku klasztor został oddany dominikanom, którzy zachowali go aż do likwidacji zakonów religijnych w roku 1834. Wielki projekt architektoniczny, jakim była budowa klasztoru, służył przede wszystkim demonstracji królewskiej potęgi. Stał się symbolem zapoczątkowanej przez Jana I dynastii Aviz i nowej epoki w historii Portugalii. Klasztor uważany jest za wzorcowy przykład połączenia architektury angielskiego gotyku i elementów rodzimego stylu manuelińskiego.
Kościół – trójnawowa bazylika z transeptem. Ma 80 metrów długości i jest jednym z największych kościołów gotyckich w Portugalii. Elewacje bardzo bogato zdobione, elementy konstrukcyjne zwieńczone zdobionymi pinaklami.
Kaplica Fundatora ("Capela do Fundador") – budowla przyległa do kościoła, którą Jan I ufundował jako miejsce pochówku dla siebie, królowej Filipy Lancaster, oraz swoich następców. Budowę ukończono w roku 1434, rok po śmierci Jana I. Po ukończeniu przeniesiono tam ciała pary królewskiej i złożono w sarkofagu w centralnej części kaplicy. Pod ścianami kaplicy znajdują się groby potomków Jana I, między innymi Alfonsa V, Jana II i księcia Henryka Żeglarza.
Krużganek Królewski ("Claustro Real") – zwany również Krużgankiem Jana I, przylegający do północnej nawy kościoła dziedziniec z bogato zdobionymi krużgankami. Górne części łuków wypełnione są wspaniałymi maswerkami o różnorodnych, skomplikowanych wzorach.
Kapitularz – przylegający do wschodniego boku krużganka kapitularz ukończono w XV wieku. Zbudowany jest na planie kwadratu i sklepiony pojedynczym sklepieniem z szesnastu żeber. Od roku 1924 w kapitularzu znajduje się Grób Nieznanego Żołnierza upamiętniający portugalskich żołnierzy poległych w czasie pierwszej wojny światowej.
Stary Refektarz – położony jest przy zachodniej części dziedzińca. Obecnie znajduje się w nim muzeum wojskowe.
Niedokończone Kaplice ("Capelas Imperfeitas") – zwane również Panteonem Edwarda I. Monumentalna rotunda, której budowę rozpoczął w roku 1434 król Edward I, miała być miejscem pochówku władcy. Budowy nigdy nie dokończono, ostatecznie porzucono ją w roku 1533 z przyczyn dziś nieznanych. Szczątki Edwarda I i Eleonory Aragońskiej przeniesiono do Niedokończonych Kaplic dopiero w XX wieku.
Krużganek Alfonsa V ("Claustro D. Alfonso V") – dobudowany za panowania Alfonsa V krużganek znacznie zwiększył liczbę klasztornych pomieszczeń. Jest to jeden z pierwszych piętrowych krużganków wybudowanych w Portugalii. Jego styl, prosty, wręcz surowy, stanowi kontrast dla wybudowanego wcześniej, bogato zdobionego Krużganka Jana I. W przyległych budynkach znalazły się między innymi: spiżarnia, mały refektarz, magazyn drewna i oliwy, warsztaty, a na piętrze dormitoria, szpital, archiwum i biblioteka. Dziś znajdują się tu pomieszczenia muzeum klasztoru.
Nie wszystkie budynki klasztoru się zachowały. W roku 1808 i 1810 klasztor był zajmowany przez wojska napoleońskie. Został splądrowany, a w roku 1810 podłożono ogień. Spłonęły dormitoria i biblioteka. Zniszczonych budynków nigdy nie odbudowano, a w czasie prac restauracyjnych rozebrano pozostałości ścian. Nie zachował się też kościółek "Santa Maria-a-Velha", zwany również Starym Kościołem ("Igreja Velha"), który służył dominikanom w czasie, gdy trwały jeszcze prace przy budowie klasztoru.
&lt;br&gt;

</doc>
<doc id="636093" url="https://pl.wikipedia.org/wiki?curid=636093" title="Traktat o ostatecznym uregulowaniu w odniesieniu do Niemiec">
Traktat o ostatecznym uregulowaniu w odniesieniu do Niemiec



</doc>
<doc id="636096" url="https://pl.wikipedia.org/wiki?curid=636096" title="Przepełnienie sterty">
Przepełnienie sterty

Przepełnienie sterty () – rodzaj błędu przepełnienia bufora, mającego miejsce na stercie. Sterta jest obszarem pamięci procesu na którym dynamicznie alokowane są bufory na dane. Jeśli błędnie napisana aplikacja dokona próby zapisania większej porcji danych, niż wcześniej przeznaczono na ten cel pamięci, nadpisane mogą zostać struktury kontrolne aplikacji, i możliwe jest naruszenie integralności danego programu.
Szczegóły techniczne.
Błąd przepełnienia bufora na stercie, podobnie jak inne błędy z tej grupy, może zostać wykorzystany przez osoby trzecie do przejęcia kontroli nad podatną aplikacją albo do spowodowania ataku typu DoS.
Wykorzystanie tego typu podatności polega na doprowadzeniu do stanu, gdy zapisywane na stercie dane procesu nadpiszą struktury kontrolne alokatora pamięci zarządzającego stertą procesu albo inne dane kontrolne specyficzne dla atakowanego programu. Taka sytuacja najczęściej prowadzi do zakończenia działania procesu przez jądro systemu operacyjnego na skutek naruszenia ochrony pamięci przy najbliższej próbie posłużenia się uszkodzonymi danymi. Przez odpowiednią manipulację zapisanymi do pamięci wartościami jest jednak często możliwe przejęcie kontroli nad aplikacją.
Obrona.
W celu obrony przed tego typu błędami należy unikać technik programistycznych, które przy zapisie obszarów pamięci nie weryfikują długości docelowego bufora danych (np. użycie funkcji biblioteki języka C: strcpy, strcat, sprintf).
Dodatkowo, możliwe jest zabezpieczenie aplikacji przez taką konstrukcję alokatora pamięci, która weryfikuje przed użyciem struktury kontrolne pod względem ich integralności i poprawności. W tym przypadku, naruszenie struktur kontrolnych alokatora pamięci skutkuje zakończeniem działania procesu.

</doc>
<doc id="636097" url="https://pl.wikipedia.org/wiki?curid=636097" title="Papilio demoleus">
Papilio demoleus

Papilio demoleus – motyl z rodziny paziowatych, występujący w południowej Azji od Półwyspu Arabskiego, przez subkontynent indyjski, aż po Borneo i Australię. Jest prawdopodobnie najbardziej rozpowszechnionym motylem ze wszystkich paziowatych. Często jest uważany za szkodnika, z powodu jedzenia gąsienic, które niszczą plantacje cytrusów. Motyl najczęściej lata około metr nad ziemią. w poszukiwaniu nektaru może pokonywać latać wyżej.
Opis.
Najczęściej "P. demoleus" ma skrzydła o rozpiętości od 80 do 100 mm&lt;ref name="UF/IFAS"&gt;&lt;/ref&gt;. Górna powierzchnia skrzydeł jest czarno-biała. Skrzydła przednie są w kolorze czarnym, na ich zewnętrznej krawędzi znajduje się łańcuch żółtych plam; obok odwłoku są cztery łańcuchy małych żółtych plam oraz kilka żółtych na pozostałej części skrzydła. Spód ciała bardzo podobny do wierzchu – obok odwłoku znajdują się cztery żółte linie. Tylne skrzydła mają kolor czarny i mają faliste krawędzie, obok odwłoku są ozdobione żółtymi wzorami. Skrzydło jest zdominowane przez szeroki zespół żółtych kolorów, w tym duże wzory w kształcie oczu. Wzdłuż zewnętrznej krawędzi jest pięć żółtych plam, na końcu wewnętrznej widoczny okrągły czerwony punkt. Na spodniej stronie skrzydeł wszystkie żółte plamy są większe niż plamki na głowie. Obok tułowia żółty obszar z czarnymi liniami. W środku skrzydła są niebieskie w pomarańczowe plamy.
Głowa, tułów i odwłok są czarne mają żółty spód.
Status.
Bardzo często spotykany. Jest to prawdopodobnie najbardziej rozpowszechniony pazikowaty na świecie.
Pięć spokrewnionych ze sobą motyli tworzy grupę rodzaju "Papilio," którego gatunkiem sztandarowym jest "P. demoleus" Linnaeus (1758), od którego pochodzi nazwa grupy. Inne motyle spokrewnione morfologicznie to:
"P. demodocus" Esper występuje w Afryce Subsaharyjskiej, podczas gdy pozostałe trzy gatunki są endemiczne dla Madagaskaru.
Siedliska.
Zasięg występowania "Papilio demoleus" dowodzi jego zdolności przystosowania się do różnych środowisk. Można go spotkać na sawannach, polach uprawnych, w ogrodach, lasach iglastych i liściastych. Jego ulubione siedliska to brzegi strumieni i koryta rzek.
W Indiach najczęściej występuje na równinach. Występuje także na wzgórzach i półwyspach oraz do wysokości 2100 m n.p.m. w Himalajach. Jest powszechny w ogrodach miejskich. Można go również dostrzec na zalesionych obszarach.
Zwyczaje.
Motyl ten często przesiaduje na ziemi, a także przelatuje z kwiatu na kwiat. Z szeroko rozpostartymi skrzydłami nieruchomieje w słońcu na trawie i innych roślinach.
W zależności od pogody i pory dnia porusza się z różnymi prędkościami.
Często gości w ogrodach. Zwykle przylatuje tam do kwiatów mniejszych roślin niż do obfitujących w kwiaty lantan. Bywa też spotykany wśród roślin uprawnych.
Podczas odpoczynku motyl zamyka skrzydła i chowa przednie pomiędzy tylne.
Galeria cyklu życiowego.
Jest szczególnie aktywny w okresie monsunowym i krótko po nim. Żółte wzory na skrzydłach z wiekiem zmieniają się w pomarańczowe.
Liczba pokoleń "P. demoleus" zależy od temperatury - w pobliżu równika odnotowano dziewięć pokoleń, podczas gdy w ciepłych Chinach odnotowano jedynie pięć. W warunkach laboratoryjnych odnotowano pokolenie, które miało miejsce w nieco ponad 30 dni. Typowy czas dojrzewania jednego pokolenia "P. demoleus" na polu wynosi od 26 do 59 dni. W zimnym klimacie motyl zimuje jako poczwarka. Zazwyczaj przechodzi pięć stadiów rozwojowych jako gąsienica.
Hodowla "P. demoleus" w niewoli w Rijadzie ujawniła następujące dane dotyczące długości życia na różnych etapach:
Jaja.
Samica przemieszcza się szybko z rośliny na roślinę, za każdym razem składając po jednym jaju na szczycie liścia, który przytrzymuje nieruchomo odnóżami, a po złożeniu jaja odlatuje. Jajo jest okrągłe, jasnożółtego koloru. Na wierzchołku zapłodnionych jaj pojawia się czerwona plamka.
Larwa.
Nowo wykluta gąsienica pozostaje na środku górnej powierzchni liścia. W pierwszych kilku stadiach rozwoju przypomina odchody ptaków, co pomaga jej kamuflować się i uchronić przed drapieżnikami, podczas gdy pozostaje na widoku. Gąsienice są oliwkowozielone z żółtawym odcieniem i białą spiralną obwódką. Na ósmym i dziewiątym segmencie widnieje biała plama, z wyglądu przypominająca kwas moczowy z ptasich odchodów.
W miarę rozwoju larwy znak ten znika. Gąsienica staje się całkowicie jasnozielona z białą półokrągłą obwódką. Na czwartym i piątym segmencie wykształca się dodatkowa czarna obwódka z dwoma czarnymi i dwoma błękitnym kropkami. Ósmy i dziewiąty segment, które we wcześniejszym etapie rozwoju miały białawy kamuflaż, wykształcają brązową i białą obwódkę. Na tym etapie rozwoju gąsienice przebywają w bezpiecznych miejscach.
Pasożytnictwo.
Pomimo kamuflażu na dwóch etapach rozwoju niektóre gąsienice padają ofiarą pasożytniczych os, które znoszą na nich dziesiątki jaj. Larwy pasożytniczej osy zjadają gąsienicę od środka. Na początku najważniejsze narządy gąsienicy unikają zniszczenia, lecz gdy gąsienica jest gotowa do przepoczwarzenia, wszystkie kluczowe narządy zostają zjedzone. Krótko potem gąsienica przepoczwarza się i pasożyty opuszczają poczwarkę, zabijając ją.
Poczwarka.
Poczwarka "Papilio demoleus" jest jasnozielona, bez wzorów. Ma na przodzie głowy dwie wypustki i jedną na tułowiu. Przypomina poczwarkę "Papilio polytes," z tą różnicą, że u poczwarki "Papilio polytes" widać głębsze wycięcie pomiędzy wypustkami, a odwłok jest bardziej wypukły po bokach, z małą kropką.
Położona na suchej powierzchn, poczwarka ma skłonność do zmiany koloru na jasnoszarobrązowy oraz wykształca ciemnobrązowe i czarne prążki.
Pokarm.
Rośliny, na których żerują larwy "Papilio demoleus":

</doc>
<doc id="636101" url="https://pl.wikipedia.org/wiki?curid=636101" title="Taslima Nasrin">
Taslima Nasrin

Taslima Nasrin, także Taslima Nasreen (ur. 25 sierpnia 1962 w Mojmonszinho) – bengalska lekarka, pisarka, feministka i działaczka ruchu na rzecz praw człowieka, w tym praw kobiet oraz ruchu wolnomyślicielskiego. Laureatka Nagrody Sacharowa z 1994.
Życiorys.
Od lat 80. XX w. publikowała artykuły w obronie dyskryminowanych kobiet i mniejszości religijnych. Po opublikowaniu w 1993 r. powieści "Lajja" (Wstyd) o prześladowaniach mniejszości hinduistycznej przez społeczność muzułmańską, islamiści wydali na nią fatwę pod zarzutem „złośliwego zranienia uczuć religijnych”, wyznaczając nagrodę pieniężną za jej głowę. Dla wywarcia presji na rządzie Bangladeszu doprowadzono do ogłoszenia strajku generalnego oraz zorganizowano demonstrację, w której udział wzięło ok. 300 tys. muzułmanów. Pisarka uciekła wówczas do Szwecji, obecnie mieszka w Holandii.
Jest autorką kilkunastu książek – esejów, powieści, autobiografii i poezji.
Nagrody.
Za swą działalność pisarską i społeczną była honorowana wieloma nagrodami i doktoratami honoris causa na całym świecie, m.in.:
W 2005 r. była też nominowana do Pokojowej Nagrody Nobla.

</doc>
<doc id="636114" url="https://pl.wikipedia.org/wiki?curid=636114" title="Nicolas Millan">
Nicolas Millan



</doc>
<doc id="636115" url="https://pl.wikipedia.org/wiki?curid=636115" title="Aire">
Aire

Anglia:
Francja:
Szwajcaria:

</doc>
<doc id="636118" url="https://pl.wikipedia.org/wiki?curid=636118" title="Czeski Związek Narciarski">
Czeski Związek Narciarski

Czeski Związek Narciarski (czes. "Svaz lyžařů České republiky") – czeskie stowarzyszenie kultury fizycznej pełniące rolę czeskiej federacji narodowej w biegach narciarskich, kombinacji norweskiej, narciarstwie alpejskim, narciarstwie dowolnym oraz skokach narciarskich.
Związek jest członkiem Międzynarodowej Federacji Narciarskiej (FIS). Do jego celów statutowych związku należy promowanie, organizowanie i rozwój narciarstwa w Czechach m.in. poprzez szkolenia zawodników i instruktorów i organizację zawodów.

</doc>
<doc id="636124" url="https://pl.wikipedia.org/wiki?curid=636124" title="Władysław Floriański (śpiewak)">
Władysław Floriański (śpiewak)

Władysław Florjański, także Floriański, Floryański, właśc. Florian Koman lub Kohman wzgl. Kohmann (ur. 4 maja 1854 we Lwowie, zm. 11 kwietnia 1911 tamże) – polski śpiewak (tenor) i reżyser operowy.
Życiorys.
Ukończył Akademię Handlową i pracował jako urzędnik pocztowy w Brzeżanach.
Następnie ukończył studia w szkole operowej J. Dobrzańskiego oraz Studium Souvestre’ów i w wieku 30 lat, w 1884 roku zadebiutował w teatrze lwowskim w partii Janusza w "Palestrancie".
Występował najpierw w operetkach, następnie – od 26 lutego 1885 (tytułowa rola w operze Żeleńskiego "Konrad Wallenrod") – w operze. W 1886 skorzystał ze stypendium na wyjazd do Włoch, gdzie przez pewien czas studiował. Później we wrześniu 1886 pojawił się w Warszawie w Operze Warszawskiej w roli Jontka, a potem Radamesa w "Aidzie" oraz Lionela w "Marcie" Flotowa. Po tych występach zarzucono mu brak odpowiedniej szkoły wokalnej i dlatego nie podpisano z nim kontraktu.
Skorzystała na tym dyrekcja Teatru Narodowego w Pradze, gdzie został zaangażowany i gdzie występował przez dwanaście lat, a przez dziesięć (1887-1897) był solistą czołowej sceny czeskiej.
W 1898 został zaangażowany do Teatru Wielkiego w Warszawie. Śpiewał wiele tenorowych partii operowych, a także od 1902 był reżyserem w zespole opery Warszawskich Teatrów Rządowych. W 1906 został zaangażowany jako śpiewak i reżyser do opery lwowskiej i pozostał tam do końca życia.
Występował pod pseudonimem "Florjański" i pod tym nazwiskiem jest znany.
Synem Władysława Florjańskiego był Władysław Kohman-Floriański, polski inżynier budowy maszyn, wykładowca Politechniki Lwowskiej oraz profesor nadzwyczajny Politechniki Gdańskiej.
Jego drugim synem był Antoni Kohman (Kohmann) urodzony 9 października 1879 r. we Lwowie. Zmarł z rąk nazistów w 1944 w Milanówku. Polski tenor, nauczyciel Tiany Lemnitz. Dyrektor konserwatorium we Frankfurcie nad Menem.
Władysław Florjański został pochowany na Cmentarzu Łyczakowskim.

</doc>
<doc id="636125" url="https://pl.wikipedia.org/wiki?curid=636125" title="Władysław Floriański">
Władysław Floriański



</doc>
<doc id="636130" url="https://pl.wikipedia.org/wiki?curid=636130" title="Dębieńsko">
Dębieńsko

Dębieńsko (niem. "Dubensko") – dzielnica Czerwionki-Leszczyn.
W latach 1945–1954 siedziba gminy Dębieńsko. Dębieńsko od 1977 roku jest jedną z czterech dzielnic miasta Czerwionka-Leszczyny. Według danych z marca 2005 roku liczyło 3 tysiące 608 mieszkańców.
Lokalizacja.
Dębieńsko położone jest w północno-wschodniej części gminy Czerwionka-Leszczyny. Od południa graniczy z Czerwionką i Bełkiem, od północy z Knurowem, od zachodu z Czuchowem i od wschodu z Ornontowicami oraz Jaśkowicami
Przez Dębieńsko przebiega autostrada A1 mająca łączyć Gdańsk z Ostrawą.
Warunki naturalne.
Większość obszaru Dębieńska wchodzi w skład Kotliny Raciborsko-Oświęcimskiej, która jest częścią Płaskowyżu Rybnickiego.
Głównym bogactwem naturalnym jest węgiel kamienny. Grunty rolne są III oraz IV i sporadycznie V klasy bonitacji stanowiące kompleksy pszenne, żytnie bardzo dobre i żytnie dobre. Przez Dębieńsko przepływa rzeczka Jordanek.
Nazwa.
Według niemieckiego językoznawcy Heinricha Adamy’ego nazwa pochodzi od polskiej nazwy drzewa liściastego "„dębu”" – "„von dąb, spr. domb = Eiche"”. W swoim dziele o nazwach miejscowych na Śląsku, wydanym w 1888 roku we Wrocławiu, Adamy wymienia jako wcześniejszą od niemieckiej nazwę miejscowości w formie "Dembensko", podając jej znaczenie: "„Eichdorf”", czyli po polsku "„Dębowa wieś”". Pierwotna nazwa została później przez Niemców zgermanizowana na "Dubensko" tracąc swoje znaczenie.
Historia.
Początki miejscowości.
Po raz pierwszy nazwa Dębieńsko znalazła się w dokumentach pisanych w 1306 roku, jednak historia miejscowości znanej początkowo jako osada Damb sięga połowy XIII wieku. Pierwszym jej właścicielem był rycerz Egidio Rassycz, a lokowana została przez księcia opolskiego Władysława. Od syna Egidia – Wlostka wywodzi się ród Welczków, który był właścicielem Dębieńska przez następnych kilkaset lat.
Na ziemiach rodu Welczków oprócz Dębieńska, które składało się ze starej osady – Dębieńska Starego i nowolokowanej wsi – Dębieńska Wielkiego powstały nowe osady: Czerwionka, Leszczyny, Czuchów, Ciosek oraz Ornontowice.
W 1450 roku Mikołaj Starszy Welczek podzielił majątek między swoją siostrę i syna – Mikołaja Młodszego Welczka. Siostra – małżonka rycerza Ramscha odziedziczyła Dębieńsko Stare, zaś syn w 1455 roku resztę dóbr. Kolejnymi właścicielami Dębieńska po bezpotomnej śmierci Mikołaja Młodszego byli jego kuzyni Wacław i Wlostek. Później potomek Wlostka – Jerzy Welczek oraz jego brat Jan.
XVII-XVIII wiek.
Po śmierci Jerzego Welczka w 1631 roku zarząd nad pozostawionym przez niego dobrami objęła rada składająca się z Jerzego Kozielskiego, Wilhelma von Trach, Jana Kotulińskiego, Adama Holly oraz Stanisława Reiswitza. Dobra dębieńskie objął Jan Welczek, kanclerz księstwa opolsko-raciborskiego, posiadający tytuł wolnego barona. Po jego śmierci właścicielami Dębieńska został jego syn Krzysztof pełniący funkcję sędziego krajowego państwa pszczyńskiego oraz syn Krzysztofa Franciszek Rudolf. Po śmierci Franciszka Rudolfa Dębieńsko Wielkie zostało sprzedane przez jego żonę Johannowi Rudolfowi von Eichendorff, zaś Dębieńsko Stare przeszło w ręce rodu Paczyńskich z Paczyny.
W 1741 roku w wyniku wojen śląskich prowadzonych pomiędzy Austrią i Prusami Śląsk znalazł się w państwie pruskim.
Pod koniec XVIII wieku na terenie Dębieńska rozwinął się przemysł górniczy i powstały pierwsze kopalnie: „ANTON” i „Neues Gluck”.
XIX wiek.
W 1808 roku Dębieńsko miało znów jednego właściciela, był nim hrabia Antoni Węgierski. Ufundował on na początku XIX wieku kościół pw. świętego Jerzego oraz szkołę. Po nim Dębieńsko otrzymał Frydrich Adrian de Limburg-Stirum, który sprzedał je kupcowi Wilhelmowi Schneiderowi. Ostatnimi właścicielami Dębieńska byli kolejno Louis Theodor Moritz Eichborn, spółka „Ornontowitzer Aktiengesellschaft fur Kohlen und Eisenproduction zu Berlin”, Otto Hegenscheidt oraz jego syn Klaus.
Wiek XX.
Mieszkańcy Dębieńska brali udział w I wojnie światowej oraz powstaniach śląskich.
Po plebiscycie większość powiatu rybnickiego ("Landkreis Rybnik"), w skład którego wchodziło Dębieńsko, znalazło się na terytorium Polski.
Do uczestnictwa w głosowaniu plebiscytowym w Dębieńsku Starym uprawnionych było 594 osób, z czego 586 oddało głosy. Za Polską głosowało 461, a za Niemcami 125 osób.
Do uczestnictwa w głosowaniu plebiscytowym w Dębieńsku Wielkim uprawnionych było 567 osoby, z czego 559 oddało głosy. Za Polską głosowało 341, a za Niemcami 217 osób, jeden głos uznano za nieważny.
Do 1939 roku 2 gmin jednostkowe – Dębieńsko Wielkie i Dębieńsko Stare (do 1924 istniały także jednoimienne obszary dworskie).
W czasie II wojny światowej na terenie Dębieńska znajdował się obóz dla jeńców angielskich pracujących przymusowo w Kopalni Dębieńsko.
Gmina zbiorowa Dębieńsko z siedzibą władz w Dębieńsku składała się (według stanu z 1 stycznia 1946) składała się z 2 gromad: Dębieńsko Stare i Dębieńsko Wielkie. Według stanu z 1 lipca 1952 gmina składała się już tylko z samego Dębieńska (po komasacji Dębieńska Starego i Wielkiego) i przez to nie była podzielona na gromady.
Gromadę Dębieńsko utworzono w powiecie rybnickim w woj. stalinogrodzkim, na mocy uchwały nr 22/54 WRN w Stalinogrodzie z dnia 5 października 1954. W skład jednostki wszedł obszar zniesionej gminy Dębieńsko w tymże powiecie. Dla gromady ustalono 27 członków gromadzkiej rady narodowej. Gromada przetrwała do końca 1972 roku, czyli do kolejnej reformy gminnej.
1 stycznia 1973 utworzono gminę Ornontowice z siedzibą władz w Ornontowicach. W skład gminy Ornontowice weszły 3 sołectwa: Bujaków, Dębieńsko i Ornontowice. 1 lutego 1977 gmina została zniesiona. Z części jej obszaru (sołectwa Bujaków i Ornontowice) oraz ze znoszonej gminy Przyszowice utworzono nową gminę Gierałtowice, natomiast sołectwo Dębieńsko przyłączono do Leszczyn.
1 stycznia 1992 gminę Leszczyny i miasto Leszczyny połączono, tworząc jedną miejsko-wiejską gminę o nazwie "Czerwionka-Leszczyny". Zmiana nazw obu jednostek (miejskiej i wiejskiej) z "Leszczyny" na "Czerwionka-Leszczyny" (§ 3) nastąpiła więc tego samego dnia (1 stycznia 1992) co ich połączenie w jedną jednostkę "Czerwionka-Leszczyny" (§ 2). Zmiana nazwy była uwypukleniem dwoistego charakteru tego miasta a posteriori.
1 stycznia 1999, w związku z kolejną reformą administracyjną kraju, gmina Czerwionka-Leszczyny powróciła do powiatu rybnickiego w województwie śląskim.
Herb i pieczęć Dębieńska.
Herb i pieczęć Dębieńska Starego.
Dębieńsko Stare w swoim herbie posiada Baranka Bożego z chorągiewką skierowanego w lewą stronę. Jest to godło św. Jana Chrzciciela, który był uważany za patrona lokalnego. Taki właśnie herb znajdował się na najstarszych pieczęciach z czasów niemieckich pochodzących z końca XVIII wieku oraz na polskiej pieczęci sporządzonej w 1921 roku, na której ponadto znajdował się napis przetłumaczony z pieczęci niemieckich w brzmieniu: „Gmina Dębieńsko-Stare * powiat rybnicki *”. Pieczęć ta miała 32 milimetry średnicy.
Herb i pieczęć Dębieńska Wielkiego.
Dębieńsko Wielkie na najstarszej pieczęci z XVIII wieku ma samotnie stojącą jodłę. Natomiast na polskiej pieczęci sporządzonej po 1921 roku posiada samotnie stojący dąb, jako symbol związany z nazwą wsi. Na tej pieczęci znajdował się napis: „Gmina Dębieńsko Wielkie * powiat rybnicki *. Pieczęć ta również miała 32 milimetry średnicy. Natomiast herb przedstawiany był w następujących kolorach: zielone drzewo, zielona murawa na białym tle.
Zabytki.
Najważniejszym zabytkiem Dębieńska jest kościół parafialny pod wezwaniem świętego Jerzego wybudowany w latach 1798–1800 na miejscu starego drewnianego kościoła. Kościół posiada późnorenesansowy ołtarz główny z połowy XVII wieku, barokową ambonę ufundowaną w 1774 roku, chrzcielnicę z 1808 roku oraz organy z 1890 roku.
Turystyka.
Przez miejscowość przebiega niebieska trasa rowerowa nr 291 – Ornontowice – Woszczyce (18,5 km)

</doc>
<doc id="636131" url="https://pl.wikipedia.org/wiki?curid=636131" title="Klan doniecki">
Klan doniecki

Klan doniecki – umowna nazwa grupy finansowo-politycznej, zajmującej jedno z czołowych miejsc w ukraińskiej polityce i ekonomii przełomu XX i XXI wieku.
Dzieli się na dwie podgrupy:
Klan doniecki rządził Ukrainą czterokrotnie:
Politycznymi celami klanu donieckiego jest:

</doc>
<doc id="636138" url="https://pl.wikipedia.org/wiki?curid=636138" title="Pływanie w syropie">
Pływanie w syropie



</doc>
<doc id="636141" url="https://pl.wikipedia.org/wiki?curid=636141" title="II wojna światowa na Pacyfiku">
II wojna światowa na Pacyfiku



</doc>
<doc id="636143" url="https://pl.wikipedia.org/wiki?curid=636143" title="Beacon (satelita)">
Beacon (satelita)

Beacon – seria amerykańskich satelitów naukowych będących aluminiowymi balonami. Satelity były wystrzeliwane przez Siły Powietrzne Stanów Zjednoczonych na zlecenie agencji NASA. Miały badać gęstość atmosfery na różnych wysokościach. Żaden z nich nie dotarł na orbitę. Balony ważyły 4,7 kg, a po nadmuchaniu osiągały średnicę 3,66 m. W przypadku pomyślnego umieszczenia na orbicie, byłyby najpewniej pierwszymi widzialnymi z Ziemi gołym okiem statkami kosmicznymi. Ich jasność byłaby porównywalna z Gwiazdą Polarną.
Beacon 1 – wystrzelony 23 października 1958 rakietą Jupiter C. Misja nie powiodła się, gdyż górne stopnie, wraz z ładunkiem, odłączyły się przed zakończeniem pracy członu pierwszego. Po 149 sekundach nastąpiło uszkodzenie wewnętrzne spowodowane wstrząsami wywołanymi przez obracający się ładunek.
Indeks COSPAR: 1958-F18
Beacon 2 – wystrzelony 15 sierpnia 1959 rakietą Juno II. Misja nie powiodła się, gdyż pierwszy stopień rakiety nośnej wyłączył się za wcześnie i ładunek nie dotarł na orbitę.
Indeks COSPAR: 1959-F07

</doc>
<doc id="636147" url="https://pl.wikipedia.org/wiki?curid=636147" title="Narracyjna gra fabularna">
Narracyjna gra fabularna

Narracyjna gra fabularna (inaczej "narracja" lub z ang. "storytelling") mocno ogranicza lub nie stosuje rzutów kośćmi, wykorzystywanych w typowym RPG do determinowania skutków działań i wprowadzenia elementu losowości. O efektach akcji bohaterów decyduje Mistrz Gry. Gry tego typu dobrze nadają się do prowadzenia dramy. Przykładem narracyjnej gry fabularnej jest system Amber.

</doc>
<doc id="636148" url="https://pl.wikipedia.org/wiki?curid=636148" title="Albbruck">
Albbruck

Albbruck – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Hochrhein-Bodensee, w powiecie Waldshut. Leży nad Renem, przy granicy ze Szwajcarią.
Historia.
Gmina powstała 1 stycznia 1975 z połączenia miejscowości: Albbruck, Birkingen, Birndorf, Buch, Schachen oraz Unteralpfen.
Polityka.
Ostatnie wybory samorządowe odbyły się 13 czerwca 2004. W radzie gminy zasiada 24 radnych z czego 14 pochodzi z CDU, 5 z SPD, 4 FWV i 1 ze Związku 90/Zielonych.
Transport.
Przez teren gminy przebiega droga krajowa B34 oraz linia kolejowa z dwoma stacjami.

</doc>
<doc id="636159" url="https://pl.wikipedia.org/wiki?curid=636159" title="Dachsberg (Südschwarzwald)">
Dachsberg (Südschwarzwald)

Dachsberg (Südschwarzwald) – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Hochrhein-Bodensee, w powiecie Waldshut, wchodzi w skład związku gmin St. Blasien. Leży w Schwarzwaldzie.

</doc>
<doc id="636163" url="https://pl.wikipedia.org/wiki?curid=636163" title="Dragostea din tei">
Dragostea din tei

 (pol. dosł. „Miłość pod lipą”) – singel mołdawskiego zespołu O-Zone, w którego skład wchodzili Dan Bălan, Arsenie Todiraş i Radu Sârbu.
Singel został nagrany w kwietniu 2003 roku.
Historia.
W latach 2004–2005 utwór zyskał ogromną popularność. Tekst utworu mówi o tym, że pewien chłopak mówi dziewczynie, że marzy o tytułowej „Miłości pod lipą”. W teledysku wystąpiło trzech chłopaków, którzy tańczą na skrzydle samolotu. Co jakiś czas pojawiały się animowane postacie czy nagrania ze studia nagraniowego. Grupa O-Zone w 2005 roku została rozwiązana i podzieliła los innych zespołów jednego przeboju.
Nawiązania.
W Ameryce utwór zdobył popularność gdy 19-letni Gary Brolsma stworzył parodię fonetyczną piosenki – „Numa numa”.
Utwór doczekał się różnych coverów, np. w Polsce Kabaret pod Wyrwigroszem nagrał utwór "Wyrwij kleszcza". Większość z nich została nagrana w Europie, lecz niektóre nawet w takich krajach jak Tajlandia czy Indonezja.
Cover piosenki nagrała rumuńska piosenkarka mieszkająca we Włoszech Haiducii (Paula Mitrache).
Sample z „Dragostea din tei” zostały wykorzystane przez amerykańskiego producenta Just Blaze’a w utworze „Live Your Life” wykonywanym przez rapera T.I. z gościnnym udziałem Rihanny.

</doc>
<doc id="636165" url="https://pl.wikipedia.org/wiki?curid=636165" title="Zamek Wirtemberg">
Zamek Wirtemberg

Zamek Wirtemberg (niem. "Burg Wirtemberg") – zamek należący do władców Wirtembergii znajdujący się obecnie w dzielnicy Stuttgartu – Rotenbergu.
Pierwszy zamek powstał około 1080 roku, wybudowany został przez Konrada I Wirtemberskiego. Między rokiem 1092 a 1495 był siedzibą władców Wirtembergii. Drugi zamek został w 1518 roku zburzony. Budowy trzeciego zamku podjął się książę Ulryk Wirtemberski. W 1819 roku ruiny zamku zostały zamienione na mauzoleum żony króla Wilhelma I – Katarzyny. W latach 1825–1899 kaplica ta była miejscem odprawiania nabożeństw Rosyjskiego Kościoła Prawosławnego, obecnie w święto Zesłania Ducha Świętego odbywają się tu prawosławne uroczystości.

</doc>
<doc id="636168" url="https://pl.wikipedia.org/wiki?curid=636168" title="Bernau im Schwarzwald">
Bernau im Schwarzwald

Bernau im Schwarzwald – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Hochrhein-Bodensee, w powiecie Waldshut, wchodzi w skład związku gmin St. Blasien. Leży w Schwarzwaldzie, nad Alb.
Najwyższym punktem gminy jest Herzogenhorn (1415 m n.p.m.).

</doc>
<doc id="636170" url="https://pl.wikipedia.org/wiki?curid=636170" title="Pieprz (album)">
Pieprz (album)

Pieprz – czwarty studyjny album zespołu O.N.A., wydany 19 listopada 1999 roku.
Wydawnictwo uzyskało status złotej płyty.

</doc>
<doc id="636171" url="https://pl.wikipedia.org/wiki?curid=636171" title="UH-60">
UH-60



</doc>
<doc id="636181" url="https://pl.wikipedia.org/wiki?curid=636181" title="Might and Magic VII">
Might and Magic VII



</doc>
<doc id="636182" url="https://pl.wikipedia.org/wiki?curid=636182" title="Independiente Santa Fe">
Independiente Santa Fe

Club Independiente Santa Fe S.A. – kolumbijski klub piłkarski z siedzibą w stołecznym mieście Bogota. Występuje w rozgrywkach Categoría Primera A. Swoje domowe mecze rozgrywa na obiekcie Estadio Nemesio Camacho (El Campín).
Historia.
Pomimo że klub założony został 28 lutego 1941, działalność rozpoczął z dniem 23 marca 1941. Źródłem jego istnienia był kampus szkoły Gimnasio Moderno, jednej z najważniejszych szkół w Bogocie. Independiente Santa zdobył swój pierwszy tytuł mistrza w 1948, stając się tym samym pierwszym mistrzem w historii Kolumbii. Następne tytuły mistrza klub zdobył w latach 1958, 1960, 1966, 1971 oraz 1975.
Independiente ma za sobą udział w wielu międzynarodowych turniejach, jak Copa Libertadores, Copa Merconorte i Copa CONMEBOL. W roku 2005 klub zakwalifikował się do Copa Libertadores w roku 2006. W turnieju zajął w grupie pierwsze miejsce (wyprzedzając Estudiantes La Plata). Dnia 26 kwietnia 2006 Chivas de Guadalajara pokonał zespół w Guadalajarze 3:0. Szanse na odrobienie strat uważano za niewielkie. Jednak w Bogocie zabrakło kilku minut na wyrównanie stanu – Indpendiente wygrało 3:1.
Kibice.
W roku 2005 główny związek kibiców, LGARS (La Guardia Albirroja Sur), z pomocą firmy Samsung, głównego sponsora klubu oraz administracji klubu, stworzyli wspólnie największą na świecie flagę piłkarską. Flaga nazwana "Lienzo de Fe" (Płótno Wiary), ma 350 metrów długości i 38 metrów szerokości i pokrywa cały południowy koniec stadionu "El Campín", gdzie kibice drużyny zasiadają podczas jej domowych meczów. Flaga pokazywana jest na każdym meczu, który klub rozgrywa u siebie.

</doc>
<doc id="636183" url="https://pl.wikipedia.org/wiki?curid=636183" title="Club Deportivo Independiente Santa Fe">
Club Deportivo Independiente Santa Fe



</doc>
<doc id="636188" url="https://pl.wikipedia.org/wiki?curid=636188" title="Penguin">
Penguin

Penguin (ang. "pingwin") – norweski przeciwokrętowy pocisk rakietowy zbudowany przez Kongsberg Defence &amp; Aerospace w wersjach do wystrzeliwania z okrętów nawodnych, samolotów i śmigłowców. Przyjęty do uzbrojenia w wielu krajach, także Stanów Zjednoczonych pod oznaczeniem AGM-119 Penguin. Jest to pierwszy zachodni pocisk przeciwokrętowy naprowadzany pasywnie termicznie (na źródło podczerwieni), w przeciwieństwie do innych konstrukcji tego typu używających do naprowadzania technologii radiolokacyjnej. Penguin jest również pierwszym pociskiem przeciwokrętowym typu wystrzel i zapomnij.
Pocisk Penguin został zaprojektowany na początku lat 60. do wystrzeliwania z wyrzutni pokładowych okrętów norweskich i miał służyć jako broń obronna przed atakiem z morza. Pierwsza wersja Penguin Mk I weszła do służby w marynarce wojennej Norwegii i Turcji w 1972 roku, a w 1980 pojawiła się wersja Penguin Mk II wprowadzona do uzbrojenia w siłach zbrojnych Norwegii, Grecji i Szwecji. Do tej pory pocisk był wielokrotnie modyfikowany w ramach projektu rozwojowego uzbrojenia przeciwokrętowego.
Penguin posiada bezwładnościowy system nawigacyjny (INS) umożliwiający programowanie wielu profili lotu w taki sposób, że pocisk jest zdolny do omijania przeszkód, manewrowania między wyspami i atakowania celu z innego kierunku niż został wystrzelony. Taki sposób ataku pozwala uniknąć zdradzenia pozycji wystrzeliwującego pocisk okrętu lub śmigłowca, a także umożliwia trafienie w cel z najmniej spodziewanego kierunku lub w najbardziej newralgiczną część okrętu. Pułap lotu pocisku zależy od terenu nad jakim się porusza i jest dość wysoki nad lądem, co pozwala łatwiej omijać przeszkody terenowe, i bardzo niski nad powierzchnią wody dzięki czemu jest on trudniejszy do wykrycia i może trafiać tuż nad linią wodną okrętu. Zmodyfikowana głowica bojowa jest wyposażona w zapalnik zwłoczny powodujący detonację wewnątrz kadłuba okrętu. System naprowadzający pocisku Penguin jest trudny do zakłócenia i stąd charakteryzuje się on dużą skutecznością.
Obecnie produkowane są dwie wersje pocisku: Mk II Mod 7 przeznaczony do wystrzeliwania z jednostek nawodnych i śmigłowców, oraz Mk III przenoszony przez samoloty myśliwskie i patrolowe wprowadzona do uzbrojenia w 1990. Do przenoszenia pocisków Penguin przystosowano śmigłowce Bell 412, SH-2 Seasprite, UH-60 Black Hawk, SH-60 Seahawk i Lynx. Do przenoszenia Penguina Mk III przystosowano do tej pory tylko jeden samolot F-16 Fighting Falcon.

</doc>
<doc id="636189" url="https://pl.wikipedia.org/wiki?curid=636189" title="Dettighofen (Niemcy)">
Dettighofen (Niemcy)

Dettighofen – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Hochrhein-Bodensee, w powiecie Waldshut, wchodzi w skład związku gmin Jestetten. Leży przy granicy ze Szwajcarią.

</doc>
<doc id="636190" url="https://pl.wikipedia.org/wiki?curid=636190" title="Re-T.R.I.P.">
Re-T.R.I.P.

re-T.R.I.P. – album zespołu O.N.A., wydany 28 maja 1999 roku. Zawiera remiksy utworów z albumu "T.R.I.P.".
Album uzyskał status złotej płyty.

</doc>
<doc id="636193" url="https://pl.wikipedia.org/wiki?curid=636193" title="Jan Walery Jędrzejewicz">
Jan Walery Jędrzejewicz

Jan Walery Jędrzejewicz (ur. 14 kwietnia 1835 w Warszawie, zm. 19 grudnia 1887) – polski astronom i lekarz.
Życiorys.
Urodził się w Warszawie. Od 1854 roku studiował na Wydziale Architektury w Szkole Sztuk Pięknych w Warszawie. Po roku przerwał jednak studia i rozpoczął pracę urzędnika w Komisji Rządowej Przychodów i Skarbu. Od 1856 roku studiował na Uniwersytecie Moskiewskim medycynę, którą ukończył. Po zakończeniu studiów podróżował po Europie (był m.in. w Niemczech, Anglii i Francji), po czym powrócił do kraju w 1862 r. i zamieszkał w Płońsku, gdzie rozpoczął praktykę lekarską.
W 1872 roku założył bardzo dobrze wyposażone obserwatorium astronomiczne, w którym od 1875 roku prowadził obserwacje. Prowadził też stację meteorologiczną. W 1878 roku na rok wyjechał z Płońska do Sokołowa, przenosząc z sobą obserwatorium. Jego obserwacje skupiały się głównie na gwiazdach podwójnych i kometach. Prowadził także pionierskie w Polsce badania spektroskopowe, m.in. widma Słońca i komet. Obserwacje były publikowane w prasie fachowej.
Jan Jędrzejewicz zmarł 19 grudnia 1887 na tyfus. Został pochowany w Płońsku. Po śmierci jego obserwatorium zostało przeniesione do Warszawy, umiejscowiono je dość nieszczęśliwie na dziedzińcu szkoły Wawelberga i Rotwanda, przy ulicy Mokotowskiej znajdującej się w Śródmieściu. Dlatego też obserwacje były prowadzone tylko w okresie 1898–1919. Obserwatorium zostało zniszczone podczas II wojny światowej. Jedna z lunet (refraktor) znajdowała się w obserwatorium poznańskim; obecnie znajduje się tam jedynie jej obiektyw.
Najważniejszym dziełem Jędrzejewicza jest pierwszy w języku polskim podręcznik astronomii pt. "Kosmografia". Został on po raz pierwszy wydany w 1886 roku w Warszawie. Wyróżniał się nowoczesnym, jak na ówczesne czasy, podejściem do tematu.
W styczniu 2013 Miasto Płońsk ustanowiło coroczną Nagrodę im. Jana Jędrzejewicza dla najlepszej polskiej książki poświęconej historii nauki i techniki. Nagroda jest wręczana w Płońsku podczas uroczystości Dni Patrona Miasta.

</doc>
<doc id="636204" url="https://pl.wikipedia.org/wiki?curid=636204" title="Odpowiedniki imion w różnych językach">
Odpowiedniki imion w różnych językach

__ZESPISEM__
Strona ta zawiera tradycyjne odpowiedniki imion w różnych językach. Głównym jej celem jest pokazanie zarówno imion „pokrewnych” (tzn. pochodzących z tego samego źródła, często z Biblii), jak i „tradycyjnych” odpowiedników (mianowicie, imion, które nie są „spokrewnione”, jednak traktowanych jako „te same”, np. gdy jedno jest tłumaczeniem drugiego albo po prostu mają podobną formę). Strona ogólnie nie prezentuje niedawnych zapożyczeń z jednego języka do innego ani zwykłych transliteracji.
Obecnie na tej stronie przedstawione są odpowiedniki imion w 12 językach: angielskim, niemieckim, francuskim, włoskim, hiszpańskim, portugalskim, fińskim, rosyjskim, polskim, ukraińskim, niektóre także po łacinie i po arabsku.

</doc>
<doc id="636208" url="https://pl.wikipedia.org/wiki?curid=636208" title="Kosmografia (podręcznik)">
Kosmografia (podręcznik)

Kosmografia, według ówczesnej pisowni Kosmografija – podręcznik astronomii autorstwa Jana Jędrzejewicza wydany w 1886 roku. Wyróżniał się nowoczesnym, jak na ówczesne czasy, podejściem do tematu.

</doc>
<doc id="636209" url="https://pl.wikipedia.org/wiki?curid=636209" title="Kosmografija">
Kosmografija



</doc>
<doc id="636210" url="https://pl.wikipedia.org/wiki?curid=636210" title="Herbert Montagu-Douglas-Scott">
Herbert Montagu-Douglas-Scott

Lord Herbert Andrew Montagu-Douglas-Scott CMG (ur. 30 listopada 1872 w Londynie, zm. 17 czerwca 1944 w Winchesterze) - młodszy syn Williama Montagu-Douglasa-Scotta, 6. księcia Buccleuch, i lady Louisy Jane Hamilton, córki 1. księcia Abercorn.
Walczył podczas wojen burskich, gdzie uzyskał stopień kapitana 3 batalionu Royal Scots (regiment z Lothian) i został odznaczony Distinguished Service Order (D.S.O.) w 1901 r. Później otrzymał rangę podpułkownika Irish Guards.
Walczył podczas I wojny światowej, gdzie dowodził 1 Londyńskim Regimentem. Został wspomniany w rozkazie dziennym. W 1916 został Kawalerem Orderu Św. Michała i Św. Jerzego oraz Oficerem Legii Honorowej.
W latach powojennych pełnił funkcję zastępcy Lorda Namiestnika Londynu. Należał do Królewskiej Kompanii Łuczników i stowarzyszenia Gentelmen-at-Arms. Wchodził w skład zarządu Rolls-Royce'a. Został mianowany Rycerzem Sprawiedliwości Zakonu Świętego Jana Jerozolimskiego.
30 kwietnia 1903 r. w Belvoir Castle, lord Herbert poślubił Marie Josephine Edwards (1890 - 15 lutego 1965, córkę Jamesa Edwardsa. Herbert i Marie mieli razem syna i dwie córki:

</doc>
<doc id="636216" url="https://pl.wikipedia.org/wiki?curid=636216" title="Dioda lawinowa">
Dioda lawinowa

Dioda lawinowa, odmiana diody, która po przekroczeniu napięcia przebicia nie ulega uszkodzeniu i zaczyna przewodzić prąd, używana jest w telekomunikacji do tłumienia przepięć.
Stosowana jest również w detekcji promieniowania jako fotodioda. Dzięki dużemu wzmocnieniu możliwa jest detekcja pojedynczych fotonów.

</doc>
<doc id="636220" url="https://pl.wikipedia.org/wiki?curid=636220" title="Amyloidalny">
Amyloidalny



</doc>
<doc id="636221" url="https://pl.wikipedia.org/wiki?curid=636221" title="Stanisław Kopczyński">
Stanisław Kopczyński

Stanisław Kopczyński (ur. 10 stycznia 1873 w Płońsku, zm. 11 lipca 1933 w Cieszynie) – lekarz i działacz społeczny.
Był synem Antoniego i Anieli z Sowińskich. Ojciec jego był rzemieślnikiem. Od roku 1883 uczył się w Gimnazjum Gubernialnym w Płocku, które ukończył w 1892 roku ze złotym medalem. Następnie studiował medycynę na Cesarskim Uniwersytecie Warszawskim. W roku 1897 zdał egzamin lekarski, a później dokształcał się w Wiedniu i Berlinie. Od 1899 roku mieszkał na stałe w Warszawie, najdłużej przy ul. Wspólnej 28 w nabytej przez siebie kamienicy (nie istnieje). W roku 1903 ożenił się z krakowianką Heleną Krumłowską, siostrą Konstantego Krumłowskiego.
Ma wielkie zasługi jako organizator służby zdrowia i higieny szkolnej. Na ten temat opublikował ponad 200 prac naukowych. Z jego inicjatywy fundowano stypendia dla maturzystów Gimnazjum im. Marsz. St. Małachowskiego w Płocku, którzy podejmowali studia medyczne. Był ekspertem Ligi Narodów do spraw higieny szkolnej. Związany również z miejscowością Wisła, gdzie wybudował willę „Dąbrówka” w stylu witkiewiczowskim. Pochowany na cmentarzu w Wiśle. Jego imieniem nazwana jest szkoła podstawowa nr 220 w Warszawie, Park Miejski w Wiśle.
Członek Zarządu Głównego Polskiej Macierzy Szkolnej w 1908 roku. Był pracownikiem Rady Sekcji Oświecenia Publicznego Departamentu Wyznań Religijnych i Oświecenia Publicznego Tymczasowej Rady Stanu.
Jest autorem podręcznika "Higiena szkolna. Podręcznik zbiorowy dla kierowników szkół, nauczycieli i lekarzy szkolnych." (Warszawa 1921).
Odznaczony Krzyżem Komandorskim Orderu Odrodzenia Polski (1930) i tytułem "Officier de l'Instruction Publique".
Miał troje dzieci: Andrzeja (lekarz stomatolog), Barbarę (nauczycielka) i Jacka (architekt ).

</doc>
<doc id="636226" url="https://pl.wikipedia.org/wiki?curid=636226" title="Liga Mistrzyń UEFA">
Liga Mistrzyń UEFA

Liga Mistrzyń UEFA (ang. "UEFA Women’s Champions League") – klubowe międzynarodowe rozgrywki piłkarskie kobiet prowadzone przez UEFA, jako równoległe do męskiej Ligi Mistrzów utworzone w 2001 jako "Women’s Cup", w obecnej formie od 2009. Od 2010 zwycięzca Ligi Mistrzyń bierze udział w klubowych mistrzostwach świata. Najbardziej utytułowanym klubem w rozgrywkach jest francuski Olympique Lyon, który zdobył puchar ośmiokrotnie.
Historia rozgrywek.
Mimo organizacji mistrzostw Europy od 1984 roku to pomysł zorganizowania klubowych rozgrywek piłkarskich kobiet wprowadzono dopiero pod koniec XX wieku. 23 maja 2000 roku podczas Komitetu Wykonawczego UEFA został przedstawiony wniosek organizacji takich rozgrywek. Pierwsza edycja rozgrywek odbyła się w sezonie 2001/2002 jako Puchar UEFA Kobiet. Uczestniczyło w niej 33 zespoły, które zostały mistrzami ligowymi w piłce nożnej kobiet. Turniej składał się z fazy kwalifikacyjnej ta dzieliła się jeszcze na dwie rundy oraz głównej fazy turnieju, która odbyła się w formie fazy pucharowej w trzech rundach: ćwierćfinałach, półfinałach oraz finale. W finale pierwszej edycji na stadionie Waldstadion zwyciężyła drużyna 1. FFC Frankfurt, która pokonała szwedzką drużynę Umeå IK.
Od drugiej edycji o klubowym mistrzostwie Europy decydował dwumecz. Pierwszym mistrzem w tej formule została szwedzka Umeå IK, która powtórzyła to osiągnięcie w kolejnym sezonie. W kolejnych dwóch edycjach zwyciężyły zespoły z Niemiec. Najpierw pierwszy tytuł w historii zdobył zespół 1. FFC Turbine Potsdam, a następnie zespół z Frankfurtu została pierwszym zespołem, który dwukrotnie sięgnął po tytuł mistrzowski. W sezonie 2006/2007 po raz pierwszy i jak dotąd jedyny zwycięzcom Ligi Mistrzów została angielska drużyna. Tytuł zdobyła londyńska drużyna Arsenal. W sezonie 2007/2008 po raz trzeci w historii mistrzowski tytuł zdobyła drużyna z Frankfurtu. Do tej pory żaden zespół nie zdobył tyle razy tego trofeum. Rok później do grona zwycięzców rozgrywek z Niemiec dołączyła drużyna FCR 2001 Duisburg. Zespół ten pokonał w dwumeczu rosyjską Zwiezdę-2005 Perm zwyciężając w pierwszym spotkaniu 6:0. Wynik ten jest rekordowym zwycięstwem w finałowym spotkaniu tych rozgrywek.
Od sezonu 2009/2010 najważniejsze rozgrywki klubowe w piłce nożnej kobiet odbywają się pod nazwą Ligi Mistrzyń UEFA. Oprócz mistrzów krajowych osiem najsilniejszych lig może zgłosić również swojego drugiego reprezentanta, czyli wicemistrza kraju. Ponieważ mistrz Ligi Mistrzyń bezpośrednio kwalifikuje się do kolejnej edycji to np. w sezonie 2009/2010 w rozgrywkach uczestniczyło trzy niemieckie zespoły. Ponadto powrócono do formatu finału z jednym decydującym spotkaniem.
W pierwszej edycji Ligi Mistrzyń zwyciężyła drużyna 1. FFC Turbine Potsdam, która w finale pokonała Olympique Lyon po serii rzutów karnych. Była to pierwsza w historii finałowych meczów taka forma wyłonienia zdobywcy pucharu. Rok później okazała się już najlepsza francuska drużyna, zostając pierwszym przedstawicielem tego państwa, która wygrała kobiecą wersję Ligi Mistrzyń. Rok później drużyna z Lyonu obroniła tytuł, zaś w sezonie 2013/2014 dotarła do finału, w którym przegrała z niemieckim debiutantem w tych rozgrywkach VfL Wolfsburg. W sezonie 2013/2014 po raz pierwszy w historii Ligi Mistrzyń w finale nie zagrał zespół Lyonu, który w ćwierćfinale przegrał z Turbine Poczdam. Tytuł po raz drugi z rzędu zdobyła drużyna Wolfsburga, zwyciężając w finale szwedzki Tyresö. Rok później po raz pierwszy w ramach Ligi Mistrzyń zwyciężyły zawodniczki z Frankfurtu pokonując w finale PSG. Od sezonu 2015/2016 rozgrywki zdominował francuski Olympique Lyon, który po trofeum sięgał pięć razy z rzędu. Dominacja Lyonu została przerwana w sezonie 2020/2021, kiedy to tytuł wywalczyły piłkarki FC Barcelony, pokonując w finale w szwedzkim Göteborgu londyńską Chelsea 4:0. 
Finały kobiecych rozgrywek o klubowe mistrzostwo Europy.
Finały Pucharu UEFA Kobiet
Finały Ligi Mistrzyń UEFA

</doc>
<doc id="636228" url="https://pl.wikipedia.org/wiki?curid=636228" title="Marian Montagu-Douglas-Scott">
Marian Montagu-Douglas-Scott



</doc>
<doc id="636230" url="https://pl.wikipedia.org/wiki?curid=636230" title="Mikołaj Serebrennikow">
Mikołaj Serebrennikow

Mikołaj Serebrennikow (ur. 21 września 1873 w Ostrowi koło Łomży, zm. 1951 w Warszawie) – kupiec, rosyjski działacz społeczny i polityczny, poseł na Sejm I kadencji.
Życiorys.
Urodził się na Mazowszu w rodzinie rosyjskich ziemian. Po ukończeniu prawa zajął się działalnością społeczną i polityczną. W 1922 roku wybrano go posłem z listy Bloku Mniejszości Narodowych, jako jedyny przynależał do Klubu Rosyjskiego Zjednoczenia Narodowego w Sejmie. Podczas debat parlamentarnych protestował przeciwko wyburzeniu soboru prawosławnego na pl. Saskim.
Był delegatem mniejszości rosyjskiej (Rosyjskiego Zjednoczenia Narodowego w Polsce – Rady Naczelnej) na Kongres Mniejszości Narodowych w Genewie w 1928 roku.
Od 1926 roku prowadził polsko-rosyjskie wydawnictwo oraz księgarnię „Rossica” w Warszawie.
Był trzykrotnie żonaty, ostatni raz z Wierą Ciechanowicz – lekarką pochodzenia polsko-ukraińskiego, która do Polski dostała się wraz z nacierającymi wojskami bolszewickimi i została wzięta do niewoli. Prowadziła ona ośrodki zdrowia: w Babicach pod Warszawą oraz po wojnie – w Pozezdrzu koło Węgorzewa. Mieli dwóch synów.

</doc>
<doc id="636231" url="https://pl.wikipedia.org/wiki?curid=636231" title="Spichlerz Richtera">
Spichlerz Richtera

Spichlerz Richtera w Słupsku – jeden z budynków należących do Muzeum Pomorza Środkowego. 
Historia.
Spichlerz został zbudowany w 1780 roku. Po II wojnie światowej był magazynem pasz Gminnej Spółdzielni i Wojewódzkiego Przedsiębiorstwa Handlu Wewnętrznego w Słupsku. Do 1991 roku stał u zbiegu ulic Kopernika i Wolności. Ostatni użytkownicy opuścili go w latach siedemdziesiątych XX wieku, a Muzeum Pomorza Środkowego przejęło go - i ocaliło przed całkowitą dewastacją - w 1986 roku.
W latach 1994–1998 budowla była z ogromną precyzją i delikatnością systematycznie przenoszona na Rynek Rybacki, w bezpośrednie sąsiedztwo Zamku Książąt Pomorskich, Młyna Zamkowego oraz zabytkowej bramy grodu słupskiego - Bramy Młyńskiej. Zabieg ten pozwolił stworzyć w Słupsku miejsce, które swoją stylistyką i klimatem nawiązuje do najlepszych dla miasta czasów.
Obecnie w Spichlerzu Richtera mieści się sala wystaw czasowych Muzeum Pomorza Środkowego oraz stylowa herbaciarnia. Zakaz palenia tytoniu w budynku wynika bezpośrednio z wieku murów i ich łatwopalności.

</doc>
<doc id="636232" url="https://pl.wikipedia.org/wiki?curid=636232" title="MLRS">
MLRS



</doc>
<doc id="636238" url="https://pl.wikipedia.org/wiki?curid=636238" title="Invincible (komiks)">
Invincible (komiks)

Invincible () – amerykańska superbohaterska seria komiksowa stworzona przez scenarzystę Roberta Kirkmana i rysownika Cory'ego Walkera, prowadzona przez nich we współpracy z ilustratorem Ryanem Ottleyem, wydawana w formie miesięcznika od stycznia 2003 do lutego 2018 przez wydawnictwo Image Comics. Łącznie ukazały się 144 numery. Po polsku serię publikuje Egmont Polska od 2018 w formie tomów zbiorczych.
W marcu 2021 r. miał premierę serial Niezwyciężony, będący adaptacją komiksu.
Fabuła.
Mark Grayson był z pozoru zwykłym nastolatkiem chodzącym do szkoły średniej. W rzeczywistości musiał ukrywać przed światem fakt, że jest jednocześnie synem Omni-Mana, pozaziemskiego superbohatera, który na Ziemi przyjął tożsamość Nolana Graysona, ożenił się z Ziemianką i założył z nią rodzinę. Gdy Mark odkrył, że odziedziczył po ojcu nadludzką siłę i zdolność latania, przysiągł wykorzystać swoje moce do ochrony planety. Przyjął przydomek Invincible i przybrał kostium superbohatera, jednak prowadzenie podwójnego życia, dostosowanie się do nowo odkrytych mocy i poradzenie sobie z prawdą o swoim pochodzeniu nie przyszło mu łatwo.

</doc>
<doc id="636239" url="https://pl.wikipedia.org/wiki?curid=636239" title="Jądra szwu">
Jądra szwu

Jądra szwu (łac. "nuclei raphes") – zgrupowanie serotoninergicznych komórek nerwowych w pniu mózgu. Ich główną funkcją jest uwalnianie serotoniny do mózgu. Uważa się, że leki przeciwdepresyjne z grupy SSRI działają na to jądro, a także na komórki, które są celem serotoniny wytwarzanej w tym jądrze.

</doc>
<doc id="636243" url="https://pl.wikipedia.org/wiki?curid=636243" title="Energetyka (czasopismo)">
Energetyka (czasopismo)

Energetyka – miesięcznik naukowo-techniczny Stowarzyszenia Elektryków Polskich. Czasopismio istnieje od 1947 roku. Poświęcone jest problemom wytwarzania, przesyłania, rozdzielania i użytkowania energii elektrycznej i cieplnej, budowy elektrowni, elektrociepłowni i linii elektroenergetycznych, komputeryzacji systemu elektroenergetycznego i restrukturyzacji elektroenergetyki.
W 2005 r. czasopismo zostało połączone z miesięcznikiem Gospodarka Paliwami i Energią. Rozszerzony został wtedy obszar zainteresowania czasopisma o problemy gospodarki paliwowo-energetycznej. Znajduje się na liście Ministerstwa Nauki i Szkolnictwa Wyższego czasopism punktowanych (6 punkty) w ramach oceny parametrycznej jednostek w Zespole Elektrotechniki, Energetyki i Metrologii. Czasopismo jest dofinansowywane MNiSW. Jest umieszczone w międzynarodowej bazie bibliograficzno-abstraktowej INSPEC DATEBASE, a także indeksowane w Bazie danych o zawartości polskich czaspoism technicznych – BAZTECH.
Zostało odznaczone złotymi odznakami: Honorową SEP, Zasłużony dla energetyki oraz Medalem SEP im. Profesora Stanisława Fryzego.

</doc>
<doc id="636251" url="https://pl.wikipedia.org/wiki?curid=636251" title="Akcja (gry fabularne)">
Akcja (gry fabularne)

Akcją w grach fabularnych określa się czynność, która zajmuje określoną (niewielką) ilość czasu (np. 10 sekund w systemie Warhammer Fantasy Roleplay). Akcją może być poruszenie się o określoną odległość, atak, użycie przedmiotu lub inne działanie. Pojęcie akcji pojawia się najczęściej w czasie rozgrywania walki jako sposób na wprowadzenie pewnego porządku do tak dynamicznej sytuacji. Np. w WFRP jedną z cech jakie opisują postać jest ilość ataków (akcji, które postać może wykonać w jednej turze walki).

</doc>
<doc id="636252" url="https://pl.wikipedia.org/wiki?curid=636252" title="Deportes Tolima">
Deportes Tolima

Corporación Club Deportes Tolima – kolumbijski klub piłkarski z siedzibą w mieście Ibagué. Klub założony został 18 grudnia 1954 i rozgrywa swoje domowe mecze na stadionie Estadio Manuel Murillo Toro mogącym pomieścić 31 000 widzów.
Historia.
Założenie klubu.
Tolima założona została przez Manuela Rubio Cháveza w roku 1954, gdy przekazał Juanowi Barbieri (Argentyńczyk żyjący w Ibagué w Kolumbii) sumę 5000 kolumbijskich peso, by wynajął piłkarzy w swym ojczystym kraju – Argentynie. Barbieri wrócił do Kolumbii z takimi graczami, jak Jorge Ariel Gandulfo, Oscar Enrique Ferrari, José Oscar Jamardo, Enrique Laino i Carlos Robelle. Mając takich graczy Deportes Tolima wystąpił po raz pierwszy w kolumbijskiej lidze w roku 1955, używając strojów podobnych do strojów narodowej reprezentacji Argentyny. W 10 zespołowej lidze klub zajął 7. miejsce.
Początek lat 80..
W późnych latach 70. i na początku 80. Tolima miała, według wielu ludzi, najlepszy zespół w historii klubu. Senatorowi Gabrielowi Camargo Salamance zaproponowano udziały w klubie i on zgodził się, co uczyniło go największym udziałowcem klubu. Ściągnął do Tolimy takich graczy jak Victor Hugo del Rio, Francisco Maturana, Cristiano Centurion, Oscar Hector Quintabani, Gustavo Mendoza, Hugo Gallego, Osvaldo Redondo, Heberto Carrillo, Aparezido Dozinette de Oliveira znany jako „Sapuka”, Arnoldo Iguaran, Oscar Lopez, Tito Ramon Correa, oraz Janio Cabezas. Z takim zespołem Tolima zajęła drugie miejsce w sezonach 1981 i 1982. Klub w roku 1982 zadebiutował w Copa Libertadores docierając aż do półfinału. Drugi występ w 1983 był znacznie mniej udany.
Mistrzostwo w 2003.
Tolima w drugiej połowie roku 2003 miała bardzo interesującą grupę graczy, wśród nich Ricardo Ciciliano, Henry Zambrano, Rogerio Pereira, Yulian Anchico, Oscar Briceno, John Charria, Jorge Artigas, oraz Diego Gomez. W półfinale Tolima zmierzyła się z Atlético Nacional, Atlético Junior oraz Independiente Medellin. Wszyscy typowali na zwycięzcę tej miniligi drużynę z Barranquilla, jednak Tolima pokonała 2:0 Atlético Nacional w Ibagué, podczas gdy Atlético Junior przegrał w Medellín z Independiente Medellin 0:1. Tolima zajęła pierwsze miejsce i awansowała do finału, gdzie o tytuł mistrza Kolumbii turnieju Finalización 2003 zmierzyła się z Deportivo Cali. W Ibagué wygrała Tolima 2:0, gdzie fantastyczny występ zaliczył Rogerio Pereira zdobywając obie bramki. W drugim meczu Tolima przegrała 1:3. W rzutach karnych Tolima wygrała 4:2, a jej bramkarz Diego Gomez obronił dwa karne Deportivo, podczas gdy gracze Tolimy nie strzelili tylko jednego karnego. Klub mógł wreszcie świętować swój pierwszy tytuł mistrza Kolumbii.

</doc>
<doc id="636255" url="https://pl.wikipedia.org/wiki?curid=636255" title="Škoda 71E">
Škoda 71E

Seria 163 kolei czeskich (dawna seria E 499.3) – oznaczenie normalnotorowych lokomotyw elektrycznych wyprodukowanych w latach 1984-1992 przez zakłady Škoda w Pilźnie w Czechosłowacji. Lokomotywy tego typu są eksploatowane obecnie w Czechach, na Słowacji i we Włoszech, a od 2012 roku, również przez Przewozy Regionalne. Od 2015 roku większość spolonizowanych lokomotyw tej serii eksploatowanych jest przez spółkę CD Cargo Poland.
Konstrukcja.
Planowany w roku 1985 koniec eksploatacji lokomotyw elektrycznych pierwszej generacji produkowanych przez zakłady Škoda (seria 140 i 141) wymusił konieczność skonstruowania nowych lokomotyw, które mogłyby je zastąpić. Prototypy dwusystemowej (na prąd przemienny 25 kV/50 Hz i stały) lokomotywy serii 363 (ES 499.1) posłużyły za bazę konstrukcyjną dla nowych elektrowozów na prąd stały 3 kV serii 163 i 162. W konstrukcji tych lokomotyw użyto to samo pudło, natomiast część elektryczna została wyposażona w nowoczesne silniki z rozruchem impulsowym. Kabina maszynisty wyposażona jest w klimatyzację. Ogółem wyprodukowano 120 egzemplarzy.
Eksploatacja.
Zakupy lokomotyw tego typu prowadzone były przez koleje Czechosłowacji, a potem Czech i Słowacji do roku 1992, kiedy problemy finansowe tych przedsiębiorstw zmusiły zakłady Škoda do szukania innych kontrahentów na wyprodukowane, lecz nie odebrane sztuki. W 1995 roku 9 sztuk tych lokomotyw po odpowiedniej przebudowie zakupił włoski przewoźnik FNME S.p.A. (otrzymały tam oznaczenie E 630). Pozostałe zakupione zostały ostatecznie przez koleje czeskie i słowackie.
Elektrowozy serii 163 eksploatowane są w ruchu pasażerskim. Od października 2007 lokomotywy tej serii używane były także przez przewoźnika PKP Intercity.
Od września 2012 10 lokomotyw było dzierżawionych przez Przewozy Regionalne do roku 2016.

</doc>
<doc id="636258" url="https://pl.wikipedia.org/wiki?curid=636258" title="Rezolucja (polityka)">
Rezolucja (polityka)

Rezolucja (łac. "resolutio" – rozwiązanie) – zbiorowa uchwała, deklaracja powzięta przez jakieś zgromadzenie, komitet, zjazd, kongres, w wyniku obrad, nieposiadająca przymiotu wiążącego.
W Polsce.
W Polsce rezolucje może podejmować między innymi Sejm. W rezolucji wzywa się do określonego, jednorazowego działania. Rezolucja, jako akt o charakterze wewnętrznym (jest to uchwała Sejmu) nie jest prawnie wiążąca wobec organu państwowego, który został wezwany do określonego działania lub zaniechania, a jedynie stwarza możliwość politycznego nacisku na jej adresata.

</doc>
<doc id="636262" url="https://pl.wikipedia.org/wiki?curid=636262" title="Beatrice Mountbatten-Windsor">
Beatrice Mountbatten-Windsor



</doc>
<doc id="636263" url="https://pl.wikipedia.org/wiki?curid=636263" title="Corporación Club Deportes Tolima">
Corporación Club Deportes Tolima



</doc>
<doc id="636267" url="https://pl.wikipedia.org/wiki?curid=636267" title="Eugenie Mountbatten-Windsor">
Eugenie Mountbatten-Windsor



</doc>
<doc id="636273" url="https://pl.wikipedia.org/wiki?curid=636273" title="Węglik">
Węglik



</doc>
<doc id="636277" url="https://pl.wikipedia.org/wiki?curid=636277" title="Eystein Eggen">
Eystein Eggen

Eystein Eggen, (ur. 5 stycznia 1944 w Oslo; zm. 19 listopada 2010) - norweski pisarz.
W 1993 zadebiutował autobiografią "Chłopiec z Gimle", która pozwoliła mu uzyskać w 2003 roku tytuł "profesora państwowego" (State Scholar). Rzecznik parlamentu określił go jako "symbol całej generacji".

</doc>
<doc id="636288" url="https://pl.wikipedia.org/wiki?curid=636288" title="151 (ujednoznacznienie)">
151 (ujednoznacznienie)



</doc>
<doc id="636292" url="https://pl.wikipedia.org/wiki?curid=636292" title="Etretat">
Etretat



</doc>
<doc id="636294" url="https://pl.wikipedia.org/wiki?curid=636294" title="Osiedle Ruta">
Osiedle Ruta

Ruta – osiedle wchodzące w skład Czubów Północnych, jednej z dzielnic Lublina, położone pomiędzy osiedlami: Błonie i Łęgi (od zachodu), Skarpa (od wschodu), Widok (od południa) i dzielnicą LSM (od północy). Od północy przylega do niego lessowy wąwóz.
Osiedle zostało wybudowane w latach 1982–1999. Budynki mieszkalne należące do Spółdzielni Mieszkaniowej „Czuby” zbudowano z wielkiej płyty. W 2016 osiedle miało ok. 5,5 tys. mieszkańców – członków SM „Czuby”. Na terenie osiedla znajdują się liczne place zabaw, część wąwozu „Aleja Miast Partnerskich”, parafia św. Rodziny oraz liczne punkty usługowe.
Na terenie osiedla znajdują się ulice: Dziewanny, Ruciana, Stokrotki, Różana, Sasankowa, Jutrzenki, Watykańska, Matki Teresy z Kalkuty i częściowo Jana Pawła II

</doc>
<doc id="636295" url="https://pl.wikipedia.org/wiki?curid=636295" title="152 (ujednoznacznienie)">
152 (ujednoznacznienie)



</doc>
<doc id="636297" url="https://pl.wikipedia.org/wiki?curid=636297" title="153 (ujednoznacznienie)">
153 (ujednoznacznienie)



</doc>
<doc id="636301" url="https://pl.wikipedia.org/wiki?curid=636301" title="154 (ujednoznacznienie)">
154 (ujednoznacznienie)



</doc>
<doc id="636303" url="https://pl.wikipedia.org/wiki?curid=636303" title="Wielościany dualne">
Wielościany dualne



</doc>
<doc id="636304" url="https://pl.wikipedia.org/wiki?curid=636304" title="155 (ujednoznacznienie)">
155 (ujednoznacznienie)



</doc>
<doc id="636305" url="https://pl.wikipedia.org/wiki?curid=636305" title="Anatolij Czubajs">
Anatolij Czubajs

Anatolij Borysowicz Czubajs, ros. Анатолий Борисович Чубайс (ur. 16 czerwca 1955 w Borysowie) – polityk i przedsiębiorca rosyjski, autor rosyjskiej prywatyzacji, uważany za jednego z oligarchów.
Życiorys.
W 1977 został absolwentem Leningradzkiego Instytutu Inżynieryjnego. W 1983 otrzymał stopień naukowy doktora, broniąc rozprawę pt. "„Badania nad planowaniem, ulepszaniem i zarządzaniem specjalistycznych organizacji naukowo-badawczych i ich rozwój”". Był członkiem KPZR do początku lat 90. W latach 1991–1992 był doradcą mera Sankt Petersburga Anatolija Sobczaka.
W rządzie Jegora Gajdara był wicepremierem i ministrem finansów odpowiedzialnym za gospodarkę i przeprowadzenie kontrowersyjnej prywatyzacji. Od listopada 1994 do stycznia 1999 był wicepremierem i ministrem finansów w rządzie Wiktora Czernomyrdina. Był w gronie założycieli Sojuszu Sił Prawicowych, która to partia w latach 1999–2003 zajmowała 29 foteli w Dumie Federacji Rosyjskiej. W marcu 2005 przeżył próbę zamachu na swoją osobę.
Krytyka.
Oskarżany jest o uzyskanie nielegalnych dochodów ze sprzedaży majątku narodowego. Do dzisiaj źródło jego bogactwa jest nieznane. W 1997 wziął 3 miliony dolarów nieoprocentowanej pożyczki od Aleksandra Smoleńskiego, który wygrał przetarg na kupno AgroPrombanku, drugiego pod względem wielkości banku Rosji. Był zamieszany także w wykonanie fałszywego korzystnego audytu Oneximbanku, na krótko przed tym, gdy bank ten wygrał przetarg na kupno Swiazinwestu.
Po skandalu tym został odwołany z rządu i od 30 kwietnia 1998 został prezesem zarządu RAO JES, rosyjskiego monopolisty na rynku energetycznym. Oskarżany jest o udział w defraudacji 40 milionów dolarów z Międzynarodowego Funduszu Walutowego, które to pieniądze przyczyniły się do powstania fortun wielu oligarchów z otoczenia Borysa Jelcyna.

</doc>
<doc id="636306" url="https://pl.wikipedia.org/wiki?curid=636306" title="Franciszek Szwoch">
Franciszek Szwoch

Franciszek Leon Szwoch (ur. 29 stycznia 1883 w Płońsku, zm. 16 listopada 1949 w Gdyni) – polski malarz marynista.
Życiorys.
Uczył się w gimnazjum w Płońsku, po maturze uzyskanej eksternistycznie w Seminarium Nauczycielskim w Siennicy rozpoczął studia Szkole Sztuk Pięknych w Warszawie, a następnie, od 1908 roku w Akademii Sztuk Pięknych w Krakowie. Tam współpracował z tajnymi organizacjami niepodległościowymi, za co był kilkakrotnie aresztowany przez zaborców. W 1918 r. wstąpił w Płocku do Polskiej Organizacji Wojskowej, a w 1919 – ochotniczo – do Wojska Polskiego, służył w nim do roku 1921, był powołany na stanowisko referenta ochrony zabytków kultury i sztuki przy dowództwie frontu podlaskiego i wołyńskiego (sprowadzał zbiory muzealne na Wawel i do Zamku Królewskiego w Warszawie).
W II Rzeczypospolitej był znanym organizatorem życia artystycznego, ale także członkiem i wiceprezesem zarządu Ligi Morskiej i Kolonialnej. W uznaniu dla zasług artystycznych i społecznych otrzymał stałe stypendium Ministerstwa Kultury i Sztuki. Przez 17 lat był prezesem Zrzeszenia Polskich Artystów Plastyków.
Specjalizował się w malarstwie marynistycznym, podejmował też tematy historyczne, batalistyczne i sakralne. Wraz z Marianem Mokwą zorganizował w Gdyni (w 1934 r.) Morską Galerię Obrazów. Jego dzieła wielokrotnie wystawiano w Warszawie przez Towarzystwo Zachęty Sztuk Pięknych. Współpracował z miesięcznikiem „Morze”. Przed wybuchem II wojny światowej prowadził Szkołę Malarską w Warszawie, a w Hallerowie wybudował dla jej uczniów dom letniskowy. Organizował szereg wystaw na terenie Wybrzeża, przeznaczając cały uzyskany z nich dochód na otwarcie biblioteki publicznej dla Kaszubów. Był inicjatorem i wielkim propagatorem budowy pierwszego „Domu Rybaka” we Władysławowie. Jego najbardziej znane obrazy to: "Bitwa pod Puckiem", "Bitwa Oliwska", "Rybak z Helu", "Wieczór nad zatoką".
W czasie II wojny światowej współpracował z Armią Krajową. Niemal cały jego przedwojenny i wojenny dorobek malarski (około trzystu obrazów), spłonął podczas powstania warszawskiego.
W 1945 roku przeniósł się wraz z żoną i córką do Sopotu. Rozpoczął współpracę z Wojewódzkim Wydziałem Kultury i Sztuki, organizując życie artystyczne na Wybrzeżu. Wśród malarzy należących do Związku Artystów Plastyków stworzył Grupę Marynistów, której prezesem był do końca życia. Współtworzył Muzeum Narodowe w Gdańsku, był organizatorem Liceum Sztuk Plastycznych w Gdyni Orłowie. Będąc na stanowisku Referenta Sztuk Plastycznych przy M.R.N. w Gdyni zabezpieczał zabytki sztuki przed wywozem za granicę.
Zorganizował ogólnopolski konkursu na herb Gdyni, który rozstrzygnięto w 1946 r. Pod koniec życia zachorował na białaczkę, zmarł w Gdyni, został pochowany w Sopocie. Większość jego dzieł pozostaje obecnie w rękach najbliższej rodziny.

</doc>
<doc id="636309" url="https://pl.wikipedia.org/wiki?curid=636309" title="156 (ujednoznacznienie)">
156 (ujednoznacznienie)



</doc>
<doc id="636310" url="https://pl.wikipedia.org/wiki?curid=636310" title="Joint-stereo">
Joint-stereo



</doc>
<doc id="636312" url="https://pl.wikipedia.org/wiki?curid=636312" title="157 (ujednoznacznienie)">
157 (ujednoznacznienie)



</doc>
<doc id="636315" url="https://pl.wikipedia.org/wiki?curid=636315" title="158 (ujednoznacznienie)">
158 (ujednoznacznienie)



</doc>
<doc id="636318" url="https://pl.wikipedia.org/wiki?curid=636318" title="Guarani FC">
Guarani FC

Guarani Futebol Clube – brazylijski klub piłkarski z siedzibą w mieście Campinas w stanie São Paulo. "Guarani" jest znany także jako "Bugre", stąd kibice klubu Guarani zwani są "bugrinos".
Największym rywalem klubu jest Ponte Preta. Mecze między Guarani a Ponte Preta znane są lokalnymi derby w mieście ("clássico" po portugalsku).
Historia.
Guarani Futebol Clube został założony 2 kwietnia 1911 w mieście Campinas w stanie São Paulo z inicjatywy Pompeo de Vito, Hernani Felippo Matallo i Vicente Matallo. Vicente Matallo został pierwszym prezydentem klubu Guarani. W 1949 wygrało drugą ligę stanu São Paulo (Campeonato Paulista) awansując do ligi pierwszej. Klub zdobył mistrzostwo Brazylii wygrywając Campeonato Brasileiro Série w 1978, po pokonaniu SE Palmeiras São Paulo. Od 2005 roku Guarani gra w drugiej lidze brazylijskiej Campeonato Brasileiro Série B.
Stadion.
Stadionem klubu Guarani jest Estádio Brinco de Ouro, oddany do użytku 31 maja 1953, mający pojemność 30 800 widzów.

</doc>
<doc id="636319" url="https://pl.wikipedia.org/wiki?curid=636319" title="Konstanty Pągowski">
Konstanty Pągowski

Rafał Konstanty Pągowski (ur. 19 października 1890 w Płońsku, zm. 25 kwietnia 1967 w Warszawie) – polski aktor teatralny i filmowy. 
Życiorys.
Urodził się w rodzinie Mikołaja i Marii z Orlińskich. W 1921 roku ukończył studia (klasa dramatyczna przy Szkole Muzycznej Z. Płoszko-Iwanowskiej w Warszawie). W latach 1922–1931 należał do zespołu Reduty, gdzie grał m.in. role: Fujarkiewicza w "Domu otwartym" M. Bałuckiego, Pustaka w "Fircyku w zalotach" F. Zabłockiego, Juklego w "Sędziach" S. Wyspiańskiego. Występował w krakowskim Teatrze im. J. Słowackiego, grając m.in. Księdza Logę w "Fantazym" i Grzegorza w "Kordianie" J. Słowackiego, Starca w "Wyzwoleniu" S. Wyspiańskiego. Następnie był aktorem teatrów w Warszawie (Ateneum), w Poznaniu (T. Polski) i Łodzi (T. Miejski). W latach 1940–1941 grał w Wilnie w Teatrze Polskim. Po zajęciu miasta przez Niemców pracował jako ogrodnik. W sezonie 1944/45 wrócił do Polskiego Teatru Dramatycznego w Wilnie. Po wojnie występował w teatrach w Toruniu (Teatru Ziemi Pomorskiej) i Łodzi (Teatrze Wojska Polskiego i Teatrze Kameralnym Domu Żołnierza). W tym czasie prowadził też wykłady z charakteryzacji w PWST w Łodzi. Od 1949 roku grał w teatrach warszawskich: Współczesnym, Polskim, Narodowym, Nowej Warszawy.
Do najważniejszych ról tego okresu należą m.in.: Tobiasz Czkawka w "Wieczorze Trzech Króli" Szekspira, Tielegin w "Wujaszku Wani" Czechowa. Pisano o Pągowskim, że był aktorem kultywującym piękne tradycje Reduty.
Zmarł 25 kwietnia 1967 w Warszawie. Pochowany na cmentarzu Powązkowskim (kwatera J-5-12).

</doc>
<doc id="636321" url="https://pl.wikipedia.org/wiki?curid=636321" title="159 (ujednoznacznienie)">
159 (ujednoznacznienie)



</doc>
<doc id="636322" url="https://pl.wikipedia.org/wiki?curid=636322" title="Rezerwat przyrody Dębowe Góry">
Rezerwat przyrody Dębowe Góry

Rezerwat przyrody „Dębowe Góry” – leśny rezerwat przyrody położony na terenie gminy Zambrów w województwie podlaskim. Znajduje się około 6 km na południe od Łomży, na północnym skraju Czerwonego Boru.
Został utworzony w 2001 roku. Zajmuje powierzchnię 99,31 ha (akt powołujący podawał 99,62 ha).
Celem ochrony jest zachowanie w stanie naturalnym zespołu świetlistej dąbrowy z dębem bezszypułkowym, stanowiącego istotną wartość ze względów przyrodniczych, naukowych i dydaktycznych.
Główne zbiorowiska roślinne:
W runie leśnym występuje wiele rzadkich gatunków roślin m.in.: gorysz siny, miodunka wąskolistna, pięciornik biały, dziurawiec skąpolistny, miodownik melisowaty, oman wierzbolistny, lilia złotogłów, gnieźnik leśny, orlik pospolity, naparstnica zwyczajna.
Rezerwat nadzoruje: Nadleśnictwo Łomża.

</doc>
<doc id="636325" url="https://pl.wikipedia.org/wiki?curid=636325" title="Guarani Futebol Clube">
Guarani Futebol Clube



</doc>
<doc id="636327" url="https://pl.wikipedia.org/wiki?curid=636327" title="S/y Solanus">
S/y Solanus

Solanus - to polski jacht typu J-80. Chrzest jachtu odbył się 2 maja 1992 w Górkach Zachodnich.
Jacht jest następcą Eurosa i Zentka. Właścicielem i armatorem jednostki jest Sekcja Żeglarska Regionalnego Towarzystwa Wioślarskiego Bydgostia Bydgoszcz.
Historia i rejsy.
Stalowy kadłub "Solanusa" zbudowany został w Zakładach Naprawczych Taboru Kolejowego w Bydgoszczy (obecnie PESA Bydgoszcz S.A.) w 1992 roku. Jednostka posiada dużą dzielność morską.
Dane podstawowe.
Wyposażenie dodatkowe:

</doc>
<doc id="636334" url="https://pl.wikipedia.org/wiki?curid=636334" title="DOD">
DOD



</doc>
<doc id="636341" url="https://pl.wikipedia.org/wiki?curid=636341" title="Nu, pogodi!">
Nu, pogodi!



</doc>
<doc id="636342" url="https://pl.wikipedia.org/wiki?curid=636342" title="JeES Rossii">
JeES Rossii

OAO RAO „JeES Rossii” (ros. ОАО РАО «ЕЭС России») – holding energetyczny, od 1992 roku państwowy monopolista na rynku energetycznym Federacji Rosyjskiej. 
Jest największym w Rosji producentem energii elektrycznej i cieplnej, wytwarzając 70% produkcji krajowej. Przygotowywany jest projekt prywatyzacji niektórych podmiotów JeES. Posiada 60% udziałów w Intier RAO JeES, państwowej kompanii energetycznej, która obsługuje transfery i operacje zagraniczne holdingu RAO.
Prezezem zarządu jest Anatolij Czubajs.

</doc>
<doc id="636345" url="https://pl.wikipedia.org/wiki?curid=636345" title="Odległość Bhattacharyya">
Odległość Bhattacharyya

Odległość Bhattacharyya jest miarą stosowaną w statystyce do oszacowania różnicy między dwoma rozkładami prawdopodobieństwa. Jest specjalnym przypadkiem bardziej ogólnej odległości Chernoffa.
Definicja.
Dane mamy dwa rozkłady prawdopodobieństwa formula_1 Współczynnik Bhattacharyya definiuje się jako
Odległość Bhatacharyya definiuje się jako:
Współczynnik formula_4 leży w przedziale formula_5 zatem formula_6

</doc>
<doc id="636349" url="https://pl.wikipedia.org/wiki?curid=636349" title="Dominum et vivificantem">
Dominum et vivificantem

Dominum et vivificantem (łac. „Pana i Ożywiciela”) – piąta encyklika Jana Pawła II, ogłoszona 18 maja 1986 roku, poświęcona Duchowi Świętemu.
Pełny tytuł dokumentu:
Dokument składa się ze wstępu, trzech rozdziałów (części) oraz zakończenia.
Źródła.
Wśród źródeł, które zostały użyte przez redagującego dokument, znalazły się: Biblia, dokumenty soborowe, pisma Ojców Kościoła i teologów, dokumenty papieskie i teksty liturgiczne. Wśród cytowanych autorów znaleźli się: Tomasz z Akwinu, Leon XIII, Bazyli Wielki, Cyryl Aleksandryjski, Augustyn z Hippony, Ireneusz z Lyonu, Grzegorz Wielki, Atanazy Aleksandryjski, Bonawentura z Bagnoregio, Hilary z Poitiers, Ambroży z Mediolanu, Cyryl Aleksandryjski, Dydym Aleksandryjski, Jan Chryzostom. Papież odwołał się do sekwencji "Veni, Sancte Spiritus" oraz "Reple cordis intima".
Tematyka.
Dokument porusza tematykę związaną z pneumatologią. Podrozdziały części pierwszej („Duch Ojca i Syna dany Kościołowi”):
Podrozdziały części drugiej ("Duch, który przekonuje świat o grzechu"):
Trzecia część − "Duch, który daje życie" − została podzielona na następujące podrozdziały:
W zakończeniu papież prosi Ducha Świętego o błogosławieństwo i łaskę dla Kościoła i rodziny ludzkiej.

</doc>
<doc id="636351" url="https://pl.wikipedia.org/wiki?curid=636351" title="Campo Bom">
Campo Bom

Campo Bom − miasto brazylijskie leżące nad rzeką Sinos w stanie Rio Grande do Sul.
Miasto założone zostało 31 stycznia 1959 roku. Według spisu z roku 2005 liczyło 57866 mieszkańców.
Miasto jest siedzibą klubu piłkarskiego Clube 15 de Novembro.

</doc>
<doc id="636353" url="https://pl.wikipedia.org/wiki?curid=636353" title="Rezerwat przyrody Uroczysko Dzierzbia">
Rezerwat przyrody Uroczysko Dzierzbia

Rezerwat przyrody „Uroczysko Dzierzbia” – leśny rezerwat przyrody położony na terenie gminy Stawiski w województwie podlaskim.
Stworzony dla ochrony: wielogatunkowego lasu liściastego o wysokim stopniu naturalności.
Zajmuje powierzchnię 71,89 ha (akt powołujący podawał 71,80 ha).
Rezerwat nadzoruje Nadleśnictwo Łomża.
Rezerwat obejmuje niewielki fragment lasu naturalnego pochodzenia reprezentującego zespół grądu "Tilia-Carpinetum". W drzewostanie dominuje grab i dąb szypułkowy. W północnej części rezerwatu występuje szereg starych dębów w wieku ponad 100 lat. Flora rezerwatu liczy ok. 110 gatunków roślin naczyniowych i kilkanaście gatunków mszaków (według innych źródeł ponad 200 gatunków roślin naczyniowych). W południowej części rezerwatu występuje wąskie rynnowate obniżenie okresowo podtapiane, z roślinnością łęgową typu łęgu jesionowo-olszowego ("Circaeo-Alnetum").
Leży w zatorfionej dolinie rzeki Dzierzbia. Rośnie tu łęg gwiazdnicowo-olszowy z drzewostanem olszowym i podszyciem z leszczyną, trzmieliną zwyczajną, wiciokrzewem i dereniem świdwą. Wśród ziół można tu spotkać m.in. gwiazdnicę gajową, gajowca żółtego, podagrycznika pospolitego i storczyka plamistego.
Na glebach mułowo-torfowych w południowej części rezerwatu występuje łęg jesionowo-olszowy, zaś pokłady torfowe porasta ols porzeczkowy. Inne typy lasów to grądy z dębem, grabem i lipą oraz rzadkimi roślinami np. lilią złotogłów, wawrzynkiem wielczełykiem, turówką leśną i fiołkiem przedziwnym. W północno-wschodniej części rezerwatu występuje sosnowo-dębowy bór mieszany – zespół rzadki dla Wysoczyzny Kolneńskiej. Wschodnią część rezerwatu zajmuje dąbrowa świetlista z sosną, brzozą brodawkowatą i warstwą ziół z rzadkim goryszem sinym. Również bogata jest flora źródlisk znajdujących się na terenie Uroczyska. Znajduje się tu 8 gatunków będących pod całkowitą ochroną: widłak wroniec, widłak spłaszczony, widłak jałowcowaty, pomocnik baldaszkowaty, storczyk plamisty, lilia złotogłów.

</doc>
<doc id="636354" url="https://pl.wikipedia.org/wiki?curid=636354" title="160 (ujednoznacznienie)">
160 (ujednoznacznienie)



</doc>
<doc id="636355" url="https://pl.wikipedia.org/wiki?curid=636355" title="Kulbiniec kalifornijski">
Kulbiniec kalifornijski

Kulbiniec kalifornijski ("Genyonemus lineatus") – gatunek morskiej ryby okoniokształtnej z rodziny kulbinowatych. Jedyny przedstawiciel rodzaju "Genyonemus" . Poławiana gospodarczo na niewielką skalę oraz w wędkarstwie.
Zasięg występowania.
Wschodni Ocean Spokojny wzdłuż wybrzeży Ameryki Północnej. 
Opis.
Spotykana w niewielkich stadach, zwykle nad piaszczystym dnem, na głębokości kilkudziesięciu, maksymalnie do 180 m. Żywi się wieloszczetami, krewetkami, krabami i mięczakami. Dorasta do około 40 cm długości.

</doc>
<doc id="636356" url="https://pl.wikipedia.org/wiki?curid=636356" title="Genyonemus">
Genyonemus



</doc>
<doc id="636360" url="https://pl.wikipedia.org/wiki?curid=636360" title="Wypadek masowy">
Wypadek masowy

Wypadek masowy (ang. "Mass Casualty Incident", w skrócie "MCI") — jakiekolwiek zdarzenie, w którym liczba poszkodowanych jest tak duża, że przekracza możliwości udzielenia im pełnej pomocy medycznej dostępnej na miejscu przez przybyłe na miejsce zdarzenia służby ratownicze. 
Każdy wypadek masowy zaliczany jest do katastrof.
Definicja w ujęciu KSRG:
Mianem masowego określa się zdarzenie, w którym istnieje dysproporcja sił i środków w stosunku do poszkodowanych w kodzie segregacyjnym czerwonym. Oznacza to, iż w pierwszej fazie działań ratowniczych istnieje zbyt mała liczba sprzętu lub ratowników do wykonania wszystkich czynności wymaganych procedurami z zakresu ratownictwa medycznego wobec poszkodowanych oznaczonych najpilniejszym priorytetem terapeutyczno-ewakuacyjnym.
Definicja w ujęciu LPR:
Zdarzenie masowe – nagłe zagrożenie, w wyniku którego zapotrzebowanie na medyczne działania ratownicze przekracza możliwości obecnych na miejscu zdarzenia sił i środków oraz zachodzi konieczność prowadzenia segregacji rozumianej jako ustalanie priorytetów leczniczo – transportowych.

</doc>
<doc id="636361" url="https://pl.wikipedia.org/wiki?curid=636361" title="Skwarki">
Skwarki

Skwarki – pozostałość po produkcji tłuszczów wytapianych z tkanki tłuszczowej zwierząt, głównie smalcu. W zależności od użytego surowca mogą zawierać pewne ilości mięsa i tłuszczu. Cenione za walory smakowe. Używane w gastronomii.
Skwarki mogą być spożywane bezpośrednio lub dodawane jako składnik potraw. Używane jako dodatek do potraw mięsnych, tłuszcz do ciast (także słodkich) i ciasteczek, często łączone z ziemniakami. Wraz z wytopionym z nich tłuszczem i cebulą stosowane jako okrasa do dań.
Skwarki często wytwarza się ze świeżej lub wędzonej albo solonej słoniny oraz z wędzonek, głównie boczku.

</doc>
<doc id="636364" url="https://pl.wikipedia.org/wiki?curid=636364" title="Menticirrhus">
Menticirrhus

Menticirrhus – rodzaj ryb okoniokształtnych z rodziny kulbinowatych.
Klasyfikacja.
Gatunki zaliczane do tego rodzaju :

</doc>
<doc id="636371" url="https://pl.wikipedia.org/wiki?curid=636371" title="Micropogonias">
Micropogonias

Micropogonias – rodzaj ryb okoniokształtnych z rodziny kulbinowatych.
Klasyfikacja.
Gatunki zaliczane do tego rodzaju :

</doc>
<doc id="636373" url="https://pl.wikipedia.org/wiki?curid=636373" title="Mario Andretti">
Mario Andretti

Mario Gabriele Andretti (ur. 28 lutego 1940 w Montona d’Istria) – amerykański kierowca wyścigowy.
W ciągu swej kariery Andretti wygrywał i zdobywał tytuły w Champ Car, Formule 1 oraz International Race of Champions. Pozostaje jedynym kierowcą, który zwyciężył w Indianapolis 500, Daytona 500 i Formule 1.
W Stanach Zjednoczonych Mario Andretti stał się synonimem szybkości, podobnie jak Stirling Moss w Wielkiej Brytanii czy Barney Oldfield na początku XX w. w Stanach Zjednoczonych.
Życiorys.
Dzieciństwo.
Mario Andretti urodził się w mieście Motovun położonym we wówczas włoskiej Istrii. Wraz z nim na świat przyszedł jego brat bliźniak, Aldo Andretti (1940-2020). Po II wojnie światowej Istria, która obecnie jest częścią Chorwacji, przypadła Jugosławii i Mario wraz z rodziną, jak wielu innych włoskich mieszkańców Istrii, zbiegł w 1948 i następne 7 lat spędził w obozie dla przesiedlonych. Ostatecznie rodzina Andretti osiedliła się w mieście Nazareth w stanie Pensylwania, w dolinie rzeki Lehigh.
Początki kariery.
Andretti rozpoczął karierę w wyścigach samochodowych w 1959, zaraz po tym, jak jego rodzina przeniosła się do Stanów Zjednoczonych, na ziemnym owalnym torze niedaleko Nazareth, w starym samochodzie marki Hudson Commodore. Jego brat bliźniak, Aldo Andretti, również ścigał się na tym samym torze, tym samym samochodem (w innym czasie), ale zrezygnował po wypadku. Andretti zajął 3. miejsce w wyścigu Indianapolis 500 w swoim pierwszym starcie.
Mario zadebiutował w serii USAC National Championship w 1964 i już w następnym w sezonie został mistrzem. Brał udział w wielu różnych kategoriach wyścigowych, włącznie z wyścigami dragsterów. W 1969 wygrał Indianapolis 500, Daytona 500 i 12 godzin Sebring.
Formuła 1.
Andretti po raz pierwszy zaistniał w Formule 1, zdobywając pole position do swojego pierwszego wyścigu o Grand Prix Stanów Zjednoczonych na torze Watkins Glen w Nowym Jorku w 1968. W 1971 wygrał swój pierwszy wyścig dla Ferrari.

</doc>
<doc id="636375" url="https://pl.wikipedia.org/wiki?curid=636375" title="Departament Obrony Stanów Zjednoczonych">
Departament Obrony Stanów Zjednoczonych

Departament Obrony Stanów Zjednoczonych (, ) – resort rządu Stanów Zjednoczonych, na którym spoczywa obowiązek koordynowania i nadzorowania agencji i funkcji rządu, wiążących się z bezpieczeństwem narodowym i siłami zbrojnymi. Na czele departamentu stoi sekretarz obrony, który jest członkiem gabinetu prezydenta.
Struktura.
Departament Obrony koordynuje pracę trzech resortów:
oraz
Siedziba.
Departament Obrony ma siedzibę w Pentagonie, budynku zlokalizowanym w aglomeracji waszyngtońskiej, nad rzeką Potomak w stanie Wirginia, w hrabstwie Arlington.

</doc>
<doc id="636378" url="https://pl.wikipedia.org/wiki?curid=636378" title="Europejska Akademia Sztuk w Warszawie">
Europejska Akademia Sztuk w Warszawie

Europejska Akademia Sztuk w Warszawie (EAS) – nieistniejąca już polska niepubliczna szkoła sztuk pięknych o statusie szkoły wyższej. Została utworzona w październiku 1992 roku i była pierwszą niepubliczną wyższą szkołą sztuk pięknych w Polsce. Jej założycielem i rektorem był prof. Antoni Fałat. Europejska Akademia Sztuk w Warszawie kształciła na dwóch wydziałach: na Wydziale Malarstwa i na Wydziale Grafiki. Główną siedzibą warszawskiej EAS był X Pawilon Cytadeli Warszawskiej, gdzie mieścił się Wydział Malarstwa oraz Wydział Grafiki, wykłady odbywały się w Pałacu Przebendowskich. W roku 2015 Europejska Akademia Sztuk w Warszawie została definitywnie zamknięta, a na jej miejscu powstał Europejski Wydział Sztuk Akademii Finansów i Biznesu Vistula.
EAS prowadziła studia dzienne:
Opis postępowania kwalifikacyjnego: podstawą przyjęcia na studia był przegląd teczki prac i rozmowa kwalifikacyjna (historia sztuki, film, architektura, współczesne wydarzenia artystyczne, zainteresowania). Absolwent otrzymywał dyplom magistra sztuki.

</doc>
<doc id="636382" url="https://pl.wikipedia.org/wiki?curid=636382" title="Plasmodium malariae">
Plasmodium malariae



</doc>
<doc id="636385" url="https://pl.wikipedia.org/wiki?curid=636385" title="Umbrina">
Umbrina

Umbrina – rodzaj ryb okoniokształtnych z rodziny kulbinowatych (Sciaenidae).
Klasyfikacja.
Gatunki zaliczane do tego rodzaju:

</doc>
<doc id="636386" url="https://pl.wikipedia.org/wiki?curid=636386" title="Bochnia (stacja kolejowa)">
Bochnia (stacja kolejowa)

Bochnia − stacja kolejowa w Bochni, w województwie małopolskim, w Polsce. Według klasyfikacji PKP ma kategorię dworca regionalnego.
15 października 1855 na stację wjechał pierwszy pociąg, który wykonywał jazdę próbną.
Pasażerowie.
W roku 2017 wymiana pasażerska wyniosła 1,06 mln osób (2,9 tys. dziennie), co dało jej 83. miejsce w Polsce.
W roku 2018 stacja obsługiwała około 2,9 tys. pasażerów na dobę, a w roku 2019 około 2,5 tys. pasażerów na dobę.
W roku 2020 wymiana pasażerska wyniosła 512 tys. osób (1,4 tys. dziennie).
W roku 2021 wymiana pasażerska wyniosła 657 tys. osób (1,8 tys. dziennie).

</doc>
<doc id="636388" url="https://pl.wikipedia.org/wiki?curid=636388" title="Trypanosoma gambiense">
Trypanosoma gambiense



</doc>
<doc id="636393" url="https://pl.wikipedia.org/wiki?curid=636393" title="FK Jedinstvo Bijelo Polje">
FK Jedinstvo Bijelo Polje

Fudbalski Klub Jedinstvo Bijelo Polje (Фудбалски Клуб Јединство Бијело Поље) – czarnogórski klub piłkarski z siedzibą w Bijelo Polje. Został utworzony w 1922 roku. Obecnie występuje w Prvej lidze Czarnogóry.
Stadion.
Klub rozgrywa swoje mecze domowe na stadionie Stadion Gradski w Bijelo Polje, który może pomieścić 4.000 widzów.
Sezony.
 * W wyniku przeprowadzonego 21 maja 2006 referendum niepodległościowego zadeklarowano zerwanie dotychczas istniejącej federacji Czarnogóry z Serbią (Serbia i Czarnogóra). W związku z tym po sezonie 2005/06 wszystkie czarnogórskie zespoły wystąpiły z lig Serbii i Czarnogóry, a od nowego sezonu 2006/07 Jedinstvo Bijelo Polje przystąpił do rozgrywek Prvej crnogorskiej ligi.

</doc>
<doc id="636396" url="https://pl.wikipedia.org/wiki?curid=636396" title="Barry Gibb">
Barry Gibb

Barry Gibb, właśc. Barry Alan Crompton Gibb (ur. 1 września 1946 w Douglas) – brytyjski muzyk, najstarszy z braci Gibb, tworzących softrockowy zespół Bee Gees, który rozpoczął działalność w 1958.
Życiorys.
Wczesne lata.
Był najstarszym synem Hugh Gibba (1916–1992) i Barbary Gibb (z domu Pass; 1920–2016). Miał starszą siostrę Lesley Barbarę (ur. 1945) i trzech młodszych braci – Robina (ur. 22 grudnia 1949, zm. 20 maja 2012) i Maurice’a (ur. 22 grudnia 1949, zm. 12 stycznia 2003) i Andy’ego (ur. 5 marca 1958, zm. 10 marca 1988). Z czasem rodzina opuściła Wyspę Man i osiadła w Manchesterze, a jeszcze później przeniosła się do Australii, gdzie zamieszkała w Redcliffe w stanie Queensland, niedaleko Brisbane.
Kariera.
Jego pierwszy zespół The Rattlesnakes powstał w Manchesterze w 1955. Trzy lata potem wraz z braćmi założył Bee Gees. Przez kolejne dekady zespół Bee Gees stworzył utwory jak: „Spicks and Specks”, „New York Mining Disaster 1941”, „To Love Somebody”, „Massachusetts”, „Words”, „I Started A Joke”, „I’ve Gotta Get A Message To You”, „How Can You Mend A Broken Heart”, „Stayin’ Alive”, „How Deep Is Your Love”, „Night Fever”, „More Than a Woman”, „You Should Be Dancing”, „Living Eyes”, „One”, „The Only Love” czy „I Could Not Love Your More”, „My Lover s Prayer” i z ostatniego wspólnie nagranego albumu "This Is Where I Came In", "Wedding Day" i inne.
Barry Gibb ma na swoim koncie solowe albumy: "Barry Gibb &amp; The Bee Gees Sing And Play 14 Barry Gibb Songs" (1965), "Now Yoyager" (1984), "Hawks" (1988) i "In the Now" (2016).
Tworzył także dla innych artystów, takich jak: Andy Gibb, Barbra Streisand, Dionne Warwick, Kenny Rogers, Diana Ross i Céline Dion.
Życie prywatne.
22 sierpnia 1966 poślubił Maureen Bates, lecz w lipcu 1970 rozwiódł się. 1 września 1970 ożenił się z Lindą Ann Gray, z którą ma pięcioro dzieci: czterech synów – Stephena Thadiusa „Steve’a” Cromptona (ur. 1 grudnia 1973), Ashleya (ur. 8 września 1977), Travisa (ur. 10 stycznia 1981) i Michaela (ur. 1 grudnia 1984) oraz córkę Alexandrę (ur. 29 grudnia 1991). Doczekał się także siedmiorga wnucząt.

</doc>
<doc id="636409" url="https://pl.wikipedia.org/wiki?curid=636409" title="Twierdzenie Riesza (przestrzenie Hilberta)">
Twierdzenie Riesza (przestrzenie Hilberta)

Twierdzenie Riesza – twierdzenie analizy funkcjonalnej noszące nazwisko Frigyesa Riesza, które opisuje strukturę przestrzeni sprzężonej topologicznie do danej przestrzeni Hilberta w daleko bardziej satysfakcjonujący sposób niż ogólniejsze twierdzenie Hahna-Banacha (obowiązujące dla przestrzeni Banacha). Wśród jego nazw spotyka się oprócz nazwiska Riesza również nazwisko Maurice’a Frécheta oraz nazwy opisowe np. „o reprezentacji (funkcjonału)”, czasami również z zastrzeżeniem „w przestrzeniach Hilberta”.
Stanowi ono odwrócenie następującej obserwacji, iż dla dowolnie wybranego elementu formula_1 ustalonej przestrzeni Hilberta odwzorowanie dane wzorem formula_2 jest (ciągłym) funkcjonałem liniowym, tj. każdy funkcjonał liniowy można przedstawić w tej postaci. Ponadto zapewnia ono o równoważności struktur unitarnych (m.in. izomorficzności jako przestrzeni liniowych oraz izometryczności jako przestrzeni unormowanych; zob. przekształcenie unitarne) przestrzeni Hilberta oraz przestrzeni sprzężonej do niej.
Twierdzenie.
Niech formula_3 będzie przestrzenią Hilberta z iloczynem skalarnym formula_4 zaś formula_5 będzie przestrzenią sprzężoną do formula_6 Wówczas dla każdego funkcjonału liniowego formula_7 istnieje jeden i tylko jeden element formula_8 spełniający dla wszystkich formula_9 tożsamość
Ponadto odwzorowanie formula_11 dane wzorem formula_12 jest wzajemnie jednoznacznym przekształceniem antyliniowym zachowującym normę; jeśli formula_3 określona jest nad ciałem liczb rzeczywistych (a nie liczb zespolonych), to wspomniane odwzorowanie jest przekształceniem liniowym zachowującym normę (tzn. jest izometrią liniową, a nie antyliniową).
Dowód.
Jeżeli formula_3 jest skończonego wymiaru, to istnienie odpowiedniego formula_8 dla formula_7 wynika z jednoznaczności, gdyż iniektywne przekształcenie formula_20 dane wzorem formula_21 jest wtedy suriekcją, a zatem jest izomorfizmem liniowym w przypadku rzeczywistym (zob. dowód) i antyliniowym w przypadku zespolonym (zob. "Antyliniowość" niżej); w przeciwnym przypadku dla ogólnej przestrzeni liniowej formula_22 jest formula_23 ograniczenie przestrzeni sprzężonej do ciągłych funkcjonałów liniowych sprawia jednak, że formula_24 na podstawie izomorfizmu formula_25 skonstruowanego niżej.

</doc>
<doc id="636410" url="https://pl.wikipedia.org/wiki?curid=636410" title="Konrad Gałka">
Konrad Gałka

Konrad Piotr Michał Gałka (ur. 3 lutego 1974 w Krakowie) – polski pływak specjalizujący się w stylu motylkowym.
W 1992 i w 1996 roku brał udział w igrzyskach olimpijskich. Jest uznawany za jednego z najlepszych pływaków w stylu motylkowym.

</doc>
<doc id="636412" url="https://pl.wikipedia.org/wiki?curid=636412" title="Clube 15 de Novembro">
Clube 15 de Novembro

Clube 15 de Novembro, lub po prostu 15 de Novembro (znany również jako 15 de Campo Bom) – brazylijski klub piłkarski mający swą siedzibę w mieście Campo Bom w stanie Rio Grande do Sul. Klub został założony 15 listopada 1911.
Stadion klubu Sady Schmidt ma pojemność 4000 miejsc.
Osiągnięcia.
2004 Puchar Brazylii (Copa do Brasil).
15 de Novembro – Portuguesa Santista 1:1 i 2:2
15 de Novembro – Vasco 1:1 i 3:0
Americano – 15 de Novembro 1:2 i 2:3
15 de Novembro – Palmas 3:0 i 1:0
Santo André – 15 de Novembro 3:4 i 3:1
Aktualny skład.
"Stan z 31 lipca 2006 roku"

</doc>
<doc id="636417" url="https://pl.wikipedia.org/wiki?curid=636417" title="Armin Shimerman">
Armin Shimerman

Armin Shimerman (5 listopada 1949 Lakewood New Jersey USA) – amerykański aktor, znany głównie z roli Ferengi Quarka w serialu i Doktora Nefariousa z serii Ratchet &amp; Clank.

</doc>
<doc id="636422" url="https://pl.wikipedia.org/wiki?curid=636422" title="Moabici">
Moabici

Moabici – starożytny lud zamieszkujący Moab, krainę położoną na wschód od Morza Martwego. 
Według przekazów biblijnych, byli potomkami Moaba, kazirodczego syna Lota i jego starszej córki. Moabici wojowali z Izraelitami, zostali pokonani i podbici przez króla Dawida (X w. p.n.e.). Niepodległość odzyskali za panowania króla Meszy (IX w. p.n.e.). 
Język moabicki był spokrewniony z językiem hebrajskim. Głównym bóstwem Moabitów był Kemosz.

</doc>
<doc id="636423" url="https://pl.wikipedia.org/wiki?curid=636423" title="TVP Info">
TVP Info

TVP Info (zapis stylizowany: TVP INFO) – kanał informacyjny Telewizji Polskiej. Wystartował 6 października 2007, zastępując TVP3 jako wspólne pasmo programowe ośrodków regionalnych TVP. Od 1 lipca 2013 wchodzi w skład Telewizyjnej Agencji Informacyjnej. Od 1 września 2013 funkcjonuje jako samodzielny kanał informacyjny, natomiast ośrodki regionalne tworzą własne wspólne pasmo pod nazwą TVP3 (do 1 stycznia 2016 TVP Regionalna).
TVP Info HD.
Pierwsze doniesienia medialne na temat TVP Info HD pojawiły się w grudniu 2014 roku, które zostały potwierdzone w marcu 2015 przez ówczesnego prezesa TVP Juliusza Brauna. 15 lutego 2016 prezes TVP Jacek Kurski poinformował w rozmowie z mediami, że planowane jest uruchomienie TVP Info HD. W nocy z 18 na 19 lipca 2016 w związku z planowanym uruchomieniem TVP Info HD na multipleksie trzecim naziemnej telewizji cyfrowej zakończyła nadawanie TVP Polonia.
26 września 2016 nadawca poinformował, że od 30 września 2016 stacja będzie nadawać w rozdzielczości HD. Od 30 września 2016 TVP Info HD jest dostępne na multipleksie trzecim naziemnej telewizji cyfrowej oraz w sieciach kablowych. Na platformach satelitarnych do 5 kwietnia 2017 można było oglądać tylko wersję SD. 5 kwietnia 2017 o godzinie 1:00 TVP Info HD rozpoczął stałe nadawanie na satelicie. 20 kwietnia 2017 przekaz satelitarny TVP Info SD został wyłączony. 28 grudnia 2017 zakończył się proces dostosowywania stacji TVP Info do standardu HD.
Według zapowiedzi prezesa TVP Jacka Kurskiego kanał rozpoczął pełne nadawanie w jakości Full HD na początku 2018 roku, czemu towarzyszyła zmiana scenografii głównego studia TVP Info. Nowe studio TVP Info zostało uruchomione 6 listopada 2018 roku.
Historia.
Start TVP Info.
Stacja wystartowała 6 października 2007 w miejsce TVP3. Jej pomysłodawcą i pierwszym dyrektorem był Mariusz Pilis. Sztandarowym programem stacji TVP Info jest "Serwis Info". W początkach stacji programy prowadzili Rafał Ziemkiewicz i Jacek Sobala.
Start kanału nie wpłynął znacząco na programy ośrodków regionalnych, które nadawane były w podobnym zakresie co poprzednio - początkowo ze starym logotypem bez cyfry „3” w logo, a od 1 grudnia 2007 logotypem na wzór ogólnopolskiego. Zmiana profilu i nazwy programu była kilkakrotnie przekładana.
Kanał jako jedyny w Polsce kanał informacyjny otrzymał ustawowy obowiązek spełniania standardu publicznej telewizji zgodnie z ustawą o radiofonii i telewizji. Standard ten zobowiązuje m.in. do:
TVP Info została wyposażona w dziewięć satelitarnych wozów transmisyjnych DSNG, które trafiły do ośrodków regionalnych TVP.
14 lutego 2011 TVP Info wprowadziła format 16:9 (większość programów była w tym formacie). Z kolei 23 lutego 2011 kanał przeszedł na całkowite nadawanie w 16:9.
Nowe TVP Info (już bez pasm lokalnych) wystartowało 1 września 2013 o godz. 4:30. O tej godzinie nadano transmisję na żywo z uroczystości z okazji 74. rocznicy wybuchu II wojny światowej. Pomimo zmian kanał pozostał w naziemnej telewizji cyfrowej, pozostając na pierwszym multipleksie. 15 lutego 2014 kanał został przeniesiony do trzeciego multipleksu.
Zmiany w TVP Info.
Studio.
1 sierpnia 2008 wystartowało nowe studio, które zostało wyposażone m.in. w bezszwową ścianę monitorów plazmowych i ekrany LCD, a w jego tle widać umieszczony za szybą newsroom, gdzie pracują dziennikarze i obsługa techniczna kanału. Ze studia nadawane są serwisy informacyjne, pogodowe, sportowe, biznesowe oraz krótkie programy publicystyczne. Scenografię nowego studia zaprojektowała Anna Mioduszewska.
28 września 2009 studio zostało „zliftingowane” przez Magdalenę Kujszczyk, stało się bardziej przestrzenne, pojawiło się dużo elementów w kolorze czerwono-bordowym. Nieco odświeżony został również stół prezenterski.
1 września 2013 wystartowało nowe studio, wyposażone w trzy stanowiska do prowadzenia programów, bezszwową ścianę i ekrany LCD. Dominującym motywem w studiu są kwadraty. Scenografię zaprojektowała Magdalena Kujszczyk.
6 listopada 2018 wystartowało nowe studio, wyposażone w ścianę ekranów LED o długości 22 m z rozdzielczością ekranów wynoszącą 18 mln pikseli oraz 10 kamer i 100-calowy dotykowy ekran multimedialny.
Oprawa graficzna i muzyczna.
Wprowadzeniu nowego studia w 2008 roku towarzyszyła zmiana oprawy TVP Info, a także modyfikacja ramówki kanału, która stała się bardziej dynamiczna. Zmianie uległ także format nagrywania serwisów informacyjnych – na 16:9, które są nadawane w 4:3, można to zobaczyć patrząc na pasek informacyjny (na ekranie 16:9 widać całe nagranie kamery, a nie widać paska). Oprawę muzyczną przygotował Jean-Michel Jarre.
Oprawa muzyczna została po raz kolejny zmieniona 28 września 2009. W całości została skomponowana przez polskiego muzyka – Michała Lorenca. Od 1 sierpnia 2008 do 31 lipca 2009 głosem stacji był aktor Jacek Mikołajczak, którego zastąpił Robert Głowacki, który funkcję tę sprawował do listopada 2009. Obecnym głosem stacji jest aktor Mikołaj Klimek.
18 lipca 2010 TVP Info przeszło zmiany tyłówek i czołówek. W programach studyjnych wykorzystywane były loty kamerowe z podkładem muzycznym z czołówek, a w Info Serwisach wykorzystywane były zawsze skrócone czołówki. We wszystkich programach studyjnych (łącznie z Info Serwisami) jako tyłówka wykorzystywany był lot kamerowy z producentem i rokiem produkcji (jak w TVN24).
Od 5 lutego 2011 zmieniono tyłówkę Info Serwisów: zamiast belki z napisem, kto kiedy wyprodukował program (jak w TVN24), była po prostu czołówka. Tyłówka Info Serwisów 7 lutego 2011 powróciła do formy poprzedniej.
23 lutego 2011 po raz kolejny zmieniono grafikę ekranową. Logo zostało przeniesione w lewy dolny róg (obszar safe-area), zegar był nad logo, a tzw. „sierżanty” znajdowały się po lewej stronie od logo. Belki programowe miały od tego dnia kształt równoległoboku i w prawym dolnym ich rogu widniał biały napis na szarym tle „tvp.info”.
7 maja 2012 TVP Info zmieniło grafikę ekranową, a programy zyskały całkowicie nowe czołówki. W studio zamontowano nowy multimedialny stół, wyświetlający nazwy programów, bądź logo stacji. Przemeblowano newsroom oraz dodano ekrany plazmowe.
1 września 2013 wraz z nowym studiem zaprezentowano nową oprawę graficzną i muzyczną. Skomponował ją Piotr Rubik. 14 października 2016 zaprezentowano nową grafikę ekranową.
Układ ramówki.
Program został podzielony na trzy pasma: „Info Poranek”, „Info Dzień” i „Minął dzień”. W pierwszych dwóch blokach serwisy ukazują częściej (w poranku co 15 min., a w dniu zazwyczaj co pół godziny). Programy biznesowe zostały zastąpione serwisem gospodarczym „Biznes”. Na antenie TVP Info pojawił się też magazyn podsumowujący „Minął dzień”.
22 czerwca 2009 jedno z pasm lokalnych (od 18:00 do 20:00) zmieniło porę nadawania (od 17:30 do 19:30).
Wcześniej od 28 września do 30 listopada 2009 (w dni powszednie) i od 2 stycznia 2010 (w soboty) wieczorne pasmo lokalne zostało skrócone o 15 minut na korzyść programu „Minął dzień” (w 2009 r.) oraz Losowania LOTTO (od 2010 r.).
Od 6 września 2010 główne pasmo lokalne emitowane było codziennie od 17:00 do 20:00. Równocześnie zniesiono poranne pasma w dni powszednie, a pasmo „Minął dzień” zmieniło nazwę na „Info Wieczór”.
Od 2 marca 2013 poranne pasmo lokalne w weekendy było nadawane od 10:00 do 11:00 (wcześniej było nadawane od 7:45 do 8:30 i od 8:45 do 9:00).
Od 1 maja 2013 wieczorne pasmo lokalne zostało przesunięte o 10 minut później i było nadawane od godz. 21:55 codziennie (od poniedziałku do soboty teoretycznie zostało wydłużone o 5 minut, w praktyce samo pasmo nie został wydłużone – wydłużono po nim blok reklamowy) na korzyść Losowania LOTTO. Pasma lokalne były emitowane do 31 sierpnia 2013.
W związku z powstaniem kanału TVP Regionalna (obecnie TVP3), z dniem 1 września 2013 pasma lokalne zniknęły z anteny TVP Info.
24 sierpnia 2017 rozpoczęto na antenie TVP Info równoległą emisję programów informacyjnych: Wiadomości i Teleexpressu, dotychczas emitowanych (nie licząc wydań specjalnych) tylko na antenie TVP1 i TVP Polonia oraz Panoramy, dotychczas emitowanej tylko na antenie TVP2.
Pasek informacyjny.
6 sierpnia 2008 kanał zaczął podawać informacje na nowym pasku informacyjnym, gdzie każda wiadomość pojawia się oddzielnie, podobnie jak w CNN czy Polsat News. Na nowym pasku informacyjnym po lewej stronie, widnieje, jak do tej pory, informacja o kategorii wiadomości (KRAJ, ŚWIAT, KULTURA, SPORT, BIZNES itp.), a obok pojawiały się – w kilkusekundowych odstępach – nowe informacje wsuwając się z dołu. Prezentowane były jednak normalnym pismem, a nie jak wcześniej wersalikami. Od 25 sierpnia 2010 pasek informacyjny dostępny był również na stronie internetowej tvp.info.
28 września 2009 pasek powtórnie został zmieniony do formy przed 6 sierpnia 2008, czyli przewijanych informacji. Pasek zajmował ok. 4/5 szerokości ekranu, po lewej stronie znajdował się znak » (w ważnych okolicznościach i w niektórych programach zamiast strzałki widniał obrazek z napisem).
14 lutego 2011 przedłużono pasek tak, by zajmował całą szerokość ekranu.
7 stycznia 2013 pasek informacyjny otrzymał nowy wygląd. Ponownie na pasku informacyjnym po lewej stronie widniała informacja o kategorii wiadomości. Wiadomości na pasku były nadal przewijane. Nad miejscem na kategorię informacji umieszczono zegar. Logo TVP Info znajdowało się na samej górze.
1 września 2013 pasek informacyjny nadal jest przewijany, ale nie ma informacji o kategorii wiadomości. Teraz zegar i logo jest po prawej stronie. Nad zegarem jest logo TVP Info, zapowiedź gości różnych programów, a czasem znak „NA ŻYWO” lub „POWTÓRKA”.
14 października 2016 pasek nadal jest przewijany. Dodano kwadrat z najciekawszymi propozycjami programowymi, logo znajduje się przy pasku pod kwadratem, natomiast zegar przy pasku po prawej stronie pod logo emitowanego programu. W trakcie podawania informacji pilnych, stosuje się tzw. „podwójny pasek”. Czerwony pasek z pilnymi informacjami znajduje się nad białym paskiem oraz dodano pochyły napis „PILNE”, który został umieszczony nad zegarem.
TVP Info w TVP1.
Od 3 lipca 2013 w godzinach od 5:55 do 8:00 w dni powszednie TVP1 retransmitowało sygnał stacji zamiast "Kawy czy herbaty?", w ramach porannego pasma Poranek Info. Następnie skrócono retransmisję sygnału stacji od godziny 6:55 do 7:40 (od początku 2015 roku). 31 marca 2015 po raz ostatni retransmitowano sygnał stacji TVP Info przez TVP1.
Plany likwidacji TVP Info.
Według informacji należącego wtedy do „Dziennika Polska-Europa-Świat” portalu internetowego dziennik.pl w marcu 2008 roku politycy Platformy Obywatelskiej przedstawili plan likwidacji stacji telewizyjnej TVP Info i przywrócenie w jej miejsce programów lokalnych Telewizji Polskiej. Pomysł ten został wtedy skrytykowany przez Krajową Radę Radiofonii i Telewizji. 17 maja 2020 wiceprzewodniczący PO, prezydent miasta stołecznego Warszawy i kandydat KO w wyborach prezydenckich w 2020 roku po rezygnacji Małgorzaty Kidawy-Błońskiej z kandydowania w wyborach Rafał Trzaskowski zapowiedział "„powstanie nowej telewizji publicznej bez publicystyki politycznej"” i likwidację stacji telewizyjnej TVP Info i emitowanego także na antenie tej stacji telewizyjnej programu „Wiadomości”. 6 lutego 2021 roku Rafał Trzaskowski ponowił z kampanii wyborczej z 2020 roku zapowiedź likwidacji stacji telewizyjnej TVP Info, a 8 lutego 2021 roku politycy Platformy Obywatelskiej ogłosili, że ruszyli ze zbiórką podpisów pod obywatelskim projektem ustawy zmieniającej ustawę o radiofonii i telewizji, w którym zapisano m.in. likwidację abonamentu RTV oraz to, że „zabronione jest tworzenie i rozpowszechnianie przez publiczną telewizję wyspecjalizowanych programów informacyjno-publicystycznych”. Pomysł ten został skrytykowany przez dziennikarzy i publicystów, polityków partii Prawo i Sprawiedliwość, rzecznika rządu Piotra Müllera oraz ówczesnego szefa Telewizyjnej Agencji Informacyjnej Jarosława Olechowskiego, który podkreśla, że to niezgodne z art. 54 pkt 1 Konstytucji RP oraz art. 11 pkt 2 Karty Praw Podstawowych Unii Europejskiej. W lutym 2021 roku w odpowiedzi na działania polityków Platformy Obywatelskiej stacja telewizyjna TVP Info zorganizowała akcję pod nazwą „W obronie wolności słowa” podczas, której pod specjalną infolinią telefoniczną i adresem e-mail widzowie stacji i czytelnicy portalu internetowego mogą przekazać swoje poparcie dla TVP Info.
Krytyka stacji związana z zarzutami o upolitycznienie kanału.
Przed 2015.
Podczas rządów koalicji PO-PSL, m.in. w czasie Marszy Niepodległości i w czasie kampanii wyborczej przez wyborami prezydenckimi i parlamentarnymi w 2015, TVP Info była krytykowana przez niektórych prawicowych polityków i publicystów, m.in. polityków partii Prawo i Sprawiedliwość i Ruch Narodowy, publicystów tygodników „W Sieci” i „Gazeta Polska” oraz publicystów portali internetowych wPolityce.pl, Salon24.pl i Niezalezna.pl, którzy zarzucali stacji, podobnie jak innym programom informacyjnym emitowanym na antenach TVP, upolitycznienie oraz sprzyjanie politykom współrządzącej Platformy Obywatelskiej i ówczesnemu prezydentowi RP Bronisławowi Komorowskiemu.
W styczniu 2014 kontrowersje wzbudził brak zgody kierownictwa stacji na zaproszenie do emitowanego na antenie kanału programu "Bliżej" Jana Pospieszalskiego dziennikarza i publicysty tygodnika „W Sieci” oraz portalu internetowego wPolityce.pl Jacka Karnowskiego. Po decyzji ówczesnych władz stacji Jan Pospieszalski ogłosił, że rezygnuje z prowadzenia wieczornego odcinka programu.
W lutym 2015 ówczesny publicysta tygodnika „W Sieci” Łukasz Warzecha wyszedł ze studia programu "Z dnia na dzień" w reakcji na słowa prowadzącego Jarosława Kulczyckiego, który – odpowiadając na wygłoszoną przez publicystę opinię nt. niewystarczającego relacjonowania przez kanały telewizyjne konwencji wyborczej kandydata na urząd prezydenta Andrzeja Dudy – zapytał go, czy „bierze pieniądze za udział w kampanii (...) Dudy” i zarzucił mu, że jest „propagandystą”. Warzecha stwierdził, że zachowanie prowadzącego „z całą pewnością nie spełniało standardów, których mamy prawo oczekiwać od telewizji publicznej”. Komisja Etyki TVP uznała zachowanie prowadzącego za „niestosowne i zbyt emocjonalne”, stwierdzając naruszenie jednej z zasad etyki dziennikarskiej i podkreślając, że „dziennikarz, szczególnie Telewizji Publicznej, ma niezbywalny obowiązek dochowania najwyższych standardów”. W maju 2015 ówczesny rzecznik PiS i szef kampanii Andrzeja Dudy Marcin Mastalerek opuścił studio programu "Dziś wieczorem", zarzucając TVP Info faworyzowanie Bronisława Komorowskiego i określając kanał mianem „Komorowski Info”.
Od 2015.
Zmiany, jakie w 2015 i 2016 przeprowadzono z inicjatywy rządzącej partii Prawo i Sprawiedliwość (nowelizacja ustawy o radiofonii i telewizji z grudnia 2015 oraz uchwalenie w czerwcu 2016 ustawy powołującej do życia Radę Mediów Narodowych) w połączeniu z mianowaniem Jacka Kurskiego na prezesa TVP oraz rozpoczętą na początku 2016 wymianą kadrową doprowadziły do poważnego podważenia niezależności TVP od partii rządzącej. Od tego czasu Telewizja Polska, w tym TVP Info, są krytykowane za silne nastawienie prorządowe połączone z dyskredytowaniem krytyków władzy, przeczenie misji telewizji publicznej oraz łamanie szeregu zasad etyki dziennikarskiej.
Portal internetowy tvp.info.
Portal tvp.info powstał jako rozbudowana wersja serwisu informacyjnego wiadomości.tvp.pl (istniejącego od grudnia 1999). W nowej odsłonie wystartował 18 marca 2009. Natomiast 21 listopada 2012 adres internetowy wiadomości.tvp.pl został oficjalną stroną programu informacyjnego Wiadomości TVP1.
Portal jest w pełni multimedialny: można w nim obejrzeć najnowsze wydania Serwisu INFO, Wiadomości, Panoramy, Teleexpressu oraz wszystkich programów publicystycznych nadawanych na antenie TVP INFO. Portal prowadzi również własną produkcję materiałów wideo. Serwis informacyjny tworzony jest przez ok. 30 redaktorów i dziennikarzy. Zajmują się oni również redagowaniem Telegazety, internetowego kanału TVP Parlament oraz obsługą platformy Twoje Info. W części magazynowej znaleźć można wywiady udzielane osobistościom świata polityki, kultury i sportu przez dziennikarzy portalu.
Od 10 kwietnia 2011 w portalu dostępny jest stream sygnału TVP Info.
10 marca 2014 uruchomiona została nowa, nowocześniejsza odsłona portalu. W październiku 2017 planowane było uruchomienie kolejnej odsłony portalu. W 2017 roku redakcja portalu została wyłączona ze struktur Telewizyjnej Agencji Informacyjnej i włączona do Ośrodka Mediów Interaktywnych TVP. 9 listopada 2017 została uruchomiona kolejna odsłona portalu. Serwis zyskał nowe menu, nawigację i szatę wizualną oraz bardziej są eksponowane materiały wideo. Według dyrektora Ośrodka Mediów Interaktywnych Telewizji Polskiej Jakuba Sufina, docelowa odsłona portalu ma zostać uruchomiona w połowie 2018 roku. Portal został też dostosowany dla użytkowników telefonów komórkowych. W listopadzie 2020 w wyniku decyzji zarządu TVP SA redakcja portalu tvp.info została wyłączona ze struktur Ośrodka Mediów Interaktywnych i ponownie włączona do struktur Telewizyjnej Agencji Informacyjnej w ramach, której utworzono redakcję mediów interaktywnych. Według ówczesnego prezesa zarządu TVP SA Jacka Kurskiego ponowne włączenie portalu do struktur TAI ma na celu „integrację oferty linearnej i online’owej z lepszym wykorzystaniem posiadanych przez TVP zasobów oraz rozbudowanie oferty informacyjnej TVP w internecie i mediach społecznościowych”.
Aplikacja mobilna TVP INFO.
Użytkownicy smartfonów skorzystać mogą z aplikacji mobilnej TVP Info, która dostępna jest na urządzeniach z systemem Android oraz iOS. Pobrać ją można w sklepie Google Play, App Store oraz AppGallery (użytkownicy telefonów Huawei). W aplikacji dostępne są najnowsze informacje z kraju i ze świata, materiały wideo z kanału telewizyjnego oraz stream z nadawanym na żywo kanałem z TV.
Odbiór kanału.
TVP Info dostępny jest w przekazie naziemnym i satelitarnym. Kanał informacyjny TVP dostępny jest na 15 kanale Platfomy Canal+, 65 kanale Cyfrowego Polsatu oraz na 24 kanale Orange TV.
TVP Info za sprawą obecności w III multipleksie naziemnej telewizji cyfrowej swoim zasięgiem obejmuje 99,5% terytorium Polski, co czyni go jedynym ogólnodostępnym kanałem informacyjnym w Polsce. Od 2 marca 2009 TVP Info rozpoczęło nadawanie programu 24 godz./dobę (tylko z satelity Hotbird).
Od 10 kwietnia 2011 sygnał TVP Info transmitowany jest w internecie na stronach tvp.info. Na stronie internetowej stacji znaleźć można również program tv kanału TVP INFO.
Od 8 lipca 2020 stacja jest dostępna w Stanach Zjednoczonych drogą satelitarną za pośrednictwem platformy cyfrowej Dish Network oraz w serwisie OTT Sling TV.
HOTBIRD 13C

</doc>
<doc id="636427" url="https://pl.wikipedia.org/wiki?curid=636427" title="Stadion Varteks">
Stadion Varteks

Stadion Varteks (dawniej "Stadion NK Varteks") – stadion w Chorwacji, znajdujący się w mieście Varaždin.
Na tym stadionie mecze rozgrywa miejscowa drużyna NK Varaždin, a czasami także reprezentacja Chorwacji. Ostatnią renowację stadionu przeprowadzono w 2002 i od tego czasu ma on wszystkie miejsca siedzące. Stadion może pomieścić 10 800 widzów. Stadion posiada także oświetlenie o mocy 1 400 luksów.

</doc>
<doc id="636431" url="https://pl.wikipedia.org/wiki?curid=636431" title="Ion Pacepa">
Ion Pacepa

Ion Mihai Pacepa (ur. 28 października 1928 w Bukareszcie, zm. 14 lutego 2021 w Stanach Zjednoczonych) – rumuński oficer wywiadu, dwugwiazdkowy generał w komunistycznej Rumunii, najwyższy rangą oficer wywiadu bloku wschodniego i urzędnik reżimu komunistycznego, który zdecydował się przejść na stronę Zachodu. Po zatwierdzeniu jego wniosku o azyl polityczny przez prezydenta USA Jimmy’ego Cartera 27 lipca 1978 przeszedł na stronę Zachodu. Pacepa był wtedy doradcą prezydenta Nicolae Ceaușescu, pełnił obowiązki szefa wywiadu zagranicznego Rumunii i sekretarza stanu rumuńskiego Ministerstwa Spraw Wewnętrznych.
Po przejściu na stronę Zachodu Pacepa pracował dla amerykańskiego wywiadu i podejmował działania związane z państwami bloku sowieckiego. Jego pracę określono jako „ważną i wyjątkową”. Amerykańska społeczność wywiadowcza uznała Pacepę za człowieka z Zachodu, który w pojedynkę zniszczył cały aparat szpiegowski wroga i odegrał istotną rolę w zapobieganiu wybuchowi III wojny światowej. Christopher Monckton, były doradca brytyjskiej premier Margaret Thatcher, nazwał Iona Mihaia Pacepę „najbardziej wpływowym człowiekiem XX wieku i prawdopodobnie początku XXI wieku”. Były dyrektor CIA, James Woolsey, nazwał XX wiek „stuleciem Pacepy”.
Życiorys.
Studiował chemię przemysłową, lecz kilka miesięcy przed ukończeniem studiów został zwerbowany przez rumuńską służbę specjalną Securitate, przez co uzyskał tytuł zawodowy magistra inżyniera cztery lata później. W latach 1957–1960 służył jako szef placówki rumuńskiego wywiadu w RFN. W latach 1972–1978 był zastępcą szefa Zarządu Wywiadu Zewnętrznego komunistycznej Rumunii (DIE – Departamentul de Informaţii Externe).
W lipcu 1978 przeszedł na stronę Zachodu, udając się do amerykańskiej ambasady w RFN, gdzie został wysłany przez dyktatora komunistycznej Rumunii Nicolae Ceaușescu z wiadomością dla kanclerza Helmuta Schmidta. Pacepa został potajemnie przetransportowany samolotem wojskowym do bazy Andrews koło Waszyngtonu.
W październiku 1978 Pacepa otrzymał dwa wyroki śmierci od Ceaușescu, który wyznaczył dwa miliony dolarów za jego głowę. Jaser Arafat i Muammar al-Kadafi wyznaczyli dodatkowo po milionie dolarów nagrody. W latach 80. XX w. Securitate wynajęła Carlosa (Szakala), by dokonał zamachu na Pacepę, za co miał otrzymać milion dolarów. Carlos nie mógł odnaleźć Pacepy, więc 21 lutego 1981 wysadził w powietrze z użyciem materiałów wybuchowych przekazanych mu przez Securitate część głównej siedziby Radia Wolna Europa (RWE) w Monachium. RWE wtedy wielokrotnie nadawała list Pacepy do jego córki Dany, w którym wyjaśniał powody, jakie ostatecznie skłoniły go do przejścia na stronę Zachodu.
W 1987 Pacepa wydał książkę "Czerwone Horyzonty: Kroniki Szefa Komunistycznego Wywiadu", której fragmenty były regularnie odczytywane w Radiu Wolna Europa, wzbudzając ogromne zainteresowanie Rumunów. 25 grudnia 1989 Ceaușescu i jego żona, Elena zostali skazani na śmierć w procesie, któremu większość dowodów, pogrążających dyktatorów, przysporzyły "Czerwone Horyzonty". Następnego dnia pierwszy fragment książki został umieszczony w nowej oficjalnej rumuńskiej gazecie Adevărul (Prawda), która donosiła, że książka ta odegrała niezaprzeczalną rolę w obaleniu dyktatury Ceaușescu, zgodnie z informacją na tylnej okładce drugiego wydania książki, opublikowanego w 1990, "Czerwone Horyzonty" zostały opublikowane w 27 krajach i wciąż drukowane są nowe wydania.
W 1993 Pacepa opublikował "Dziedzictwo Kremla", w której to książce próbował pokazać, że jego rodzimy kraj nie musi egzystować jako komunistyczne państwo policyjne. W 1999 wydał "Czarną Księgę Securitate", która stała się bestsellerem w Rumunii. Pisywał do konserwatywnych amerykańskich gazet, takich jak „National Review”, „FrontLine”, „The Wall Street Journal” czy „The Washington Times”.
7 lipca 1999 Najwyższy Sąd Rumunii unieważnił wyrok śmierci Pacepy, przywracając mu odznaczenia wojskowe i zwracając majątek skonfiskowany podczas rządów Ceaușescu. Jednak nie zostało to zaakceptowane przez rząd Radu Vasile, który wciąż składał się z byłych podwładnych Pacepy. Zachodnie artykuły głosiły, że Rumunia wciąż nie jest państwem prawa. W grudniu 2004 rząd Rumunii przywrócił Pacepie stopień generała.
W styczniu 2007 Pacepa opublikował w „National Review” artykuł, w którym opisuje dezinformacyjną operację KGB, mającą na celu oczernienie Piusa XII jako rzekomego „sympatyka nazistów i antysemitę zachęcającego Hitlera do przeprowadzenia Holocaustu”. Temat ten poruszył szeroko w książce "Dezinformacja" z 2013.

</doc>
<doc id="636433" url="https://pl.wikipedia.org/wiki?curid=636433" title="FirebirdSQL">
FirebirdSQL



</doc>
<doc id="636440" url="https://pl.wikipedia.org/wiki?curid=636440" title="Nowy Urengoj">
Nowy Urengoj

Nowy Urengoj (ros. Но́вый Уренго́й) – miasto w Rosji, w Jamalsko-Nienieckim Okręgu Autonomicznym, nad rzeką Jawo-Jacha (dopływ rzeki Pur).
Administracyjnie Nowy Urengoj nie wchodzi w skład żadnego rejonu, stanowiąc, tak jak wszystkie duże miasta, miasto wydzielone Jamalsko-Nienieckiego Okręgu Autonomicznego. Istnieje także miejscowość Urengoj.
Ludność.
Nowy Urengoj liczy 118 033 mieszkańców (2020) i jest największym miastem Jamalsko-Nienieckiego Okręgu Autonomicznego. Tabela poniżej przedstawia skład narodowościowy w 2010 roku według rosyjskiego spisu powszechnego.
Historia.
Historia samego miasta Nowy Urengoj jest ściśle związana z historią wydobycia gazu i ropy z miejscowych złóż, aczkolwiek teren ten zaludniony został na długo przed ich odkryciem.
W 1949 z woli Stalina rozpoczęto budowę linii kolejowej Igarka–Salechard. W przedsięwzięciu tym brały udział dziesiątki tysięcy robotników, głównie więźniów Gułagów. Założona wtedy osada Urengoj miała służyć im przez długi czas, jednak po śmierci Stalina zaniechano budowy kolei, jako niepotrzebnej, a osada opustoszała.
Jakkolwiek budowa ta wówczas nie była potrzebna, to jej ubocznym skutkiem, jaki ujawnił się w trakcie badań geologicznych było odkrycie wielkich złóż surowców energetycznych: gazu ziemnego i ropy naftowej.
W styczniu 1966 na terenie dawnego Gułagu, w miejscu obecnego miasta otwarto stację badawczą mającą dokonać szczegółowych badań związanych z zasobnością i lokalizacją złóż. 6 czerwca tego roku rozpoczęto eksploatację złoża gazu nazwanego złożem urengojskim.
22 września 1973 w miejscu przyszłego miasta postawiono tabliczkę z napisem "Nowy Urengoj", zaś 23 grudnia tego roku przybyły ekipy budowlane mające zbudować miasto. Wraz ze zwiększaniem wydobycia gazu rozmiary osady rosły i 16 czerwca 1980 Nowy Urengoj otrzymał prawa miejskie.
W 1983 zbudowano gazociąg Urengoj–Pomary–Użhorod i od następnego roku gaz z okolic miasta popłynął do Europy Środkowej.
Gospodarka.
Gospodarka Nowego Urengoja jest ściśle związana z wydobyciem ropy naftowej, a zwłaszcza gazu ziemnego. W mieście działają 3 wielkie przedsiębiorstwa z branży gazowej, wchodzące w skład koncernu "Gazprom". Owe 3 firmy wydobywają łącznie 74% całego rosyjskiego wydobycia gazu. W 2004 zostało uruchomione wydobycie gazu ze złoża Piescowoje, około 160 km na północ od miasta, gdzie przez 40 lat planuje się wydobycie ponad 600 miliardów m³ gazu.
Oświata.
Nowy Urengoj, największe miasto Jamalsko-Nienieckiego Okręgu Autonomicznego, jest lokalnym centrum edukacyjnym. Poza szkołami podstawowymi i średnimi w mieście działa kilka filii wyższych uczelni, głównie z Tiumeni.

</doc>
<doc id="636450" url="https://pl.wikipedia.org/wiki?curid=636450" title="Włodzimierz Korcz">
Włodzimierz Korcz

Włodzimierz Kazimierz Korcz (ur. 13 listopada 1943 w Łodzi) – polski kompozytor, pianista, aranżer, dyrygent, twórca przebojów. Komponuje i aranżuje utwory m.in. w stylu poezji śpiewanej i muzyki dziecięcej. Współpracuje z Alicją Majewską. Mąż aktorki Elżbiety Starosteckiej.
Kariera.
Jest absolwentem łódzkiej PWSM, był uczniem Zbigniewa Szymonowicza. W latach 1968–1970 był redaktorem muzycznym Polskiego Radia w Łodzi.
W latach 1974–1977 pełnił funkcję kierownika muzycznego Teatru na Targówku. Komponuje muzykę teatralną i filmową, bierze udział w koncertach radiowych i telewizyjnych. Był szefem muzycznym cyklicznych widowisk telewizyjnych, m.in. reżyserowanych przez Krzysztofa Jaślara "Mazurskich Biesiad Kabaretowych" czy "Lidzbarskich Wieczorów Humoru i Satyry".
Otrzymał nagrody na festiwalach piosenki w Opolu, Rostocku, Witebsku i Bratysławie. Współpracował z wieloma kabaretami, m.in.: Pod Egidą, Tey, Olgi Lipińskiej, telewizyjnym "Polskim Zoo", "Kraj się śmieje". Pisał piosenki i musicale dziecięce dla harcerskiego zespołu "Gawęda" (z tekstami Wandy Chotomskiej). Współpracował również z zespołem solistów operowych "Filharmonia Traugutta" (spektakle: "Sadźmy róże" i "Pieśni Powstania Warszawskiego").
Skomponował pieśni do słów Karola Wojtyły oraz hymn "O potężny Jezu Chryste" (wyk. Alicja Majewska), a także Pieśń Papieską "Zostań z nami" (sł. Wojciech Kejne, wyk. Dorota Osińska). Jest również twórcą koncertu kolędowego (płyta "Kolędy w Teatrze Stu" – Halina Frąckowiak, Alicja Majewska, Andrzej Zaucha), granego nieprzerwanie od kilkunastu lat, później z udziałem Zbigniewa Wodeckiego. Podróżuje po wielu krajach Europy, Stanach Zjednoczonych i Australii, najczęściej z Alicją Majewską. Po wykonaniu oratorium „Woła Nas Pan” w Rzeszowie w maju 2005 współpracuje ze Strzyżowskim Chórem Kameralnym pod dyrekcją Grzegorza Oliwy. Chór towarzyszy kompozytorowi oraz (głównie) Alicji Majewskiej podczas koncertów („Idzie kolęda, Polska kolęda”, „Majewska – Korcz Okrągłe 31 Lat”).
W 2015 został odznaczony Srebrnym Medalem „Zasłużony Kulturze Gloria Artis”.

</doc>
<doc id="636451" url="https://pl.wikipedia.org/wiki?curid=636451" title="Mimer SQL">
Mimer SQL

Mimer SQL – system zarządzania relacyjnymi bazami danych stworzony przez szwedzką
firmę Mimer Information Technology AB (formalnie: Upright Database Technology AB)
w latach 70. XX wieku.
Mimer SQL działa w środowisku systemów operacyjnych Linux, Unix, OS X, Microsoft Windows oraz OpenVMS.

</doc>
<doc id="636454" url="https://pl.wikipedia.org/wiki?curid=636454" title="Mimer">
Mimer



</doc>
<doc id="636458" url="https://pl.wikipedia.org/wiki?curid=636458" title="Stanisław Wójcicki">
Stanisław Wójcicki

Stanisław Wójcicki (ur. 13 maja 1916 w Starachowicach, zm. 5 września 2012 w Elblągu) – marynarz Marynarki Wojennej, partyzant, inżynier, honorowy obywatel miasta Elbląga.
W latach 1930–1937 pracował w Państwowej Fabryce Broni w Radomiu. Następnie wstąpił do wojska. Brał udział w wojnie obronnej Polski w 1939 r., najpierw w obronie wybrzeża, a następnie w szeregach Samodzielnej Grupy Operacyjnej „Polesie”. Walczył w bitwie pod Pińskiem i pod Wilanowem. Po kapitulacji dostał się do niewoli radzieckiej, jednak wkrótce przekazano go Niemcom. Przebywał w oflagu w Masburgu, w Bawarii, jednak został z niego zwolniony.
Po zwolnieniu powrócił w okolice rodzinnych Starachowic, gdzie dołączył do partyzanckiego 33 pułku piechoty Legionów AK.
W 1945 roku opuścił szeregi Armii Krajowej i przeniósł się do Bydgoszczy, gdzie wstąpił do Związku byłych Marynarzy i Pracowników Portowych. Wkrótce potem znalazł się w składzie Morskiej Grupy Operacyjnej, której zadaniem było zabezpieczenie urządzeń portowych i ochrona ocalałych dóbr materialnych. 24 marca 1945 roku wraz z Morską Grupą Operacyjną trafił do Elbląga, gdzie zajmował się zabezpieczeniem elektrowni, elewatorów zbożowych i stoczni rzecznej. Jesienią 1945 roku został komendantem Straży Przemysłowej w dawnych zakładach "Schichau", które przemianowano na Zakłady Mechaniczne "Zamech". W jednej z hal zakładowych wybuchł pożar i Wójcicki wraz z 20 innymi pracownikami został aresztowany przez UB i oskarżony o współpracę z francuskim wywiadem. Zwolniono go w 1951 roku. Po zwolnieniu Wójcicki podjął pracę w Zakładach Przemysłu Drzewnego im. Wielkiego Proletariatu, gdzie pracował aż do przejścia na emeryturę.
W dniu 30 marca 1992 roku otrzymał honorowe obywatelstwo Elbląga.

</doc>
<doc id="636460" url="https://pl.wikipedia.org/wiki?curid=636460" title="Stanko Poklepovic">
Stanko Poklepovic



</doc>
<doc id="636461" url="https://pl.wikipedia.org/wiki?curid=636461" title="Furmanka">
Furmanka



</doc>
<doc id="636464" url="https://pl.wikipedia.org/wiki?curid=636464" title="Où veux-tu qu'je r'garde?">
Où veux-tu qu'je r'garde?

Où veux tu qu'je r'garde? (fr. "Chcecie, żebym patrzył?") – debiutancka płyta zespołu Noir Désir z 1987 roku wydana nakładem Barclay Records. Słowa piosenek napisał Bertrand Cantat, natomiast album wyprodukował Théo Hakola, wokalista grupy Passion Fodder.

</doc>
<doc id="636468" url="https://pl.wikipedia.org/wiki?curid=636468" title="Veuillez rendre l'âme (à qui elle appartient)">
Veuillez rendre l'âme (à qui elle appartient)

Veuillez rendre l'âme (à qui elle appartient) – druga płyta francuskiego zespołu Noir Désir z 1989 roku. Płyta rozeszła się w nakładzie 330 000 egzemplarzy. Singel "Aux sombres heros de l'amer" znalazł się na liście Top 50 we Francji.
Po wydaniu albumu zespół wyruszył w swoją pierwszą, dużą trasę koncertową po Czechosłowacji, ZSRR i Kanadzie

</doc>
<doc id="636469" url="https://pl.wikipedia.org/wiki?curid=636469" title="São Raimundo EC">
São Raimundo EC

São Raimundo Esporte Clube jest brazylijskim klubem piłkarskim z siedzibą w mieście Manaus w stanie Amazonas. Klub założony został 18 listopada 1918 roku.
Historia.
W roku 1915 założony został przez Francisco Rebelo oraz profesora Assisa klub o nazwie Risópolis Clube Recreativo.
Dnia 18 listopada 1918 klub zmienił swą nazwę na Risófoli Clube Recreativo. W grudniu tego samego roku klub zmienił nazwę na São Raimundo Esporte Clube.
W roku 1956 São Raimundo grało pierwszy raz w pierwszej lidze stanu Amazonas zwanej Campeonato Amazonense.
W roku 1961 klub pierwszy raz w historii został mistrzem stanu.
Od roku 1999 do 2001 klub trzy razy z rzędu wygrał Copa Norte. To były pierwsze tytuły klubu uzyskane w rozgrywkach międzystanowych.
Stadion.
Stadionem klubu São Raimundo jest mogący pomieścić 16000 widzów Estádio Ismael Benigno, oddany do użytku w roku 1961.
Rywale.
Największymi rywalami klubu São Raimundo są: Nacional Manaus, Rio Negro Manaus oraz Sul América Manaus.
Kibice.
Grupy kibiców klubu:

</doc>
<doc id="636470" url="https://pl.wikipedia.org/wiki?curid=636470" title="São Raimundo Esporte Clube">
São Raimundo Esporte Clube



</doc>
<doc id="636472" url="https://pl.wikipedia.org/wiki?curid=636472" title="Obszar H I">
Obszar H I

Obszary H I – obłoki międzygwiazdowe utworzone z neutralnego wodoru atomowego (H1). Obszary te nie emitują światła, ale można je wykryć na podstawie słabej emisji promieniowania o długości 21 cm (1420 MHz) – linii emisyjnej promieniowania, wysyłanego przez atomy wodoru.
Stopień jonizacji w obszarach H I jest bardzo niski i wynosi około 10−4 (jedna cząstka na 10 000). Obok obszarów H I identyfikuje się także obszary H II, zawierające zjonizowany wodór cząsteczkowy.
Temperatura obszarów H I wynosi około 60 K, a w skrajnych przypadkach nie powinna przekraczać 200 K.
Mapowanie emisji promieniowania z tych obszarów przy pomocy radioteleskopów wykorzystuje się do określania struktury galaktyk spiralnych.

</doc>
<doc id="636478" url="https://pl.wikipedia.org/wiki?curid=636478" title="Obszary H I">
Obszary H I



</doc>
<doc id="636479" url="https://pl.wikipedia.org/wiki?curid=636479" title="Stephen F. Cohen">
Stephen F. Cohen

Stephen F. Cohen (ur. 25 listopada 1938 w Owensboro, Kentucky, zm. 18 września 2020 w Nowym Jorku) – amerykański historyk i sowietolog.
Życiorys.
Był absolwentem Indiana University, doktorat uzyskał w roku (1969) na Columbia University. Od roku 1968 był wykładowcą Princeton University, również New York University. Karierę naukową w zakresie sowietologii rozpoczął od współedycji z prof. Robertem Tuckerem opublikowanej w roku 1965 monografii procesu Bucharina (1938 r.) – The Great Purge Trial. Rozgłos przyniosła mu opublikowana w roku 1973 pierwsza w historiografii obszerna biografia Nikołaja Bucharina Bukharin and The Bolshevik Revolution. Jest zaliczany do grona rewizjonistów. Stephen F. Cohen był członkiem Council on Foreign Relations. Mieszkał w Nowym Jorku wraz z żoną Katriną Vanden Heuvel – wydawcą i redaktorem naczelnym znanego czasopisma "". Był sympatykiem Partii Demokratycznej.

</doc>
<doc id="636480" url="https://pl.wikipedia.org/wiki?curid=636480" title="Anna Kerth">
Anna Kerth

Anna Kerth (ur. 1 listopada 1980 w Gdańsku) – polska aktorka filmowa, telewizyjna i teatralna, a także life coach.
Życiorys.
Edukacja.
Jest absolwentką II LO w Gdańsku (z 1999) oraz PWST w Krakowie (z 2003). Skończyła również intensywny kurs aktorski i otrzymała certyfikat American Conservatory Theatre w San Francisco.
Kariera.
Po ukończeniu studiów pracowała w Teatrze im. W. Siemaszkowej w Rzeszowie, gdzie debiutowała rolą Ona w spektaklu Bogusława Schaeffera "Audiencja III, czyli Raj Eskimosów" w reżyserii Grzegorza Matysika. Jej następne ważniejsze kreacje teatralne to m.in.: rola Wendy w "O mało co" (reż. Paweł Pitera), Ala w "Tangu" Sławomira Mrożka (reż. Jacek Bunsch) oraz Abbie w "Pożądaniu w cieniu wiązów" (reż. Grzegorz Bral).
Zagrała w słuchowisku pt. "Brzytwy Kata Sellingera" (reż Henryk Rozen), które otrzymało Grand Prix dla najlepszego teatru radiowego na festiwalu „Dwa Teatry” w Sopocie. W 2014 nagrała dla Teatru Polskiego Radia monodram pt. "Dziennik Biurwy, czyli serio jestem normalna" w reż. Julii Mark. Można ją usłyszeć również w słuchowiskach "Wiedźmin" w reż. Janusza Kukuły.
Przez sześć lat mieszkała w Edynburgu, gdzie miała swój debiut w filmie pełnometrażowym "Running in Traffic", w którym zagrała główną rolę żeńską, za którą była nominowana do szkockiej nagrody BAFTA. Zagrała również w kilku krótkometrażowych filmach i serialach brytyjskiej produkcji, a także zagrała Królową Izabelę w spektaklu "Venezuela Viva" (reż. C. Lizarragi, Tomasz Borkowy).
Polskiej publiczności znana głównie z serialu telewizyjnego "Na Wspólnej", w którym od 2006 wciela się w rolę Małgorzaty Zimińskiej.
Użycza również swojego głosu jako lektorka w medialnych spotach reklamowych. Ponadto zajmuje się także prowadzeniem różnych wydarzeń i imprez masowych od strony konferansjerskiej oraz udziela się jako life coach prezentując autorską metodę pracy z ciałem i umysłem.
Życie prywatne.
16 sierpnia 2015 wyszła za mąż za Michała Gosiewskiego. Mają dwóch synów – pierwszy, Jakub, urodził się w kwietniu 2017, a drugi urodził się w sierpniu 2019.

</doc>
<doc id="636486" url="https://pl.wikipedia.org/wiki?curid=636486" title="Okazowanie">
Okazowanie



</doc>
<doc id="636487" url="https://pl.wikipedia.org/wiki?curid=636487" title="Dziewanna pospolita">
Dziewanna pospolita

Dziewanna pospolita ("Verbascum nigrum" L.) – gatunek rośliny należący do rodziny trędownikowatych. Występuje w Europie oraz na Syberii. W Polsce jest pospolity na całym niżu i w niższych położeniach górskich.
Biologia i ekologia.
Roślina dwuletnia, hemikryptofit. Siedliska ruderalne; przydroża, nasypy kolejowe, rumowiska. W uprawach rolnych jest chwastem. Preferuje gleby piaszczysto-kamieniste i ubogie w wapń. W klasyfikacji zbiorowisk roślinnych gatunek charakterystyczny dla All. "Atropion belladonnae" i Ass. "Verbasco-Epilobietum".
Zmienność.
Tworzy mieszańce z dziewanną kutnerowatą, dz. firletkową i in..
Zastosowanie.
Uprawiana jako roślina ozdobna. Nadaje się na rabaty. Strefy mrozoodporności 5-10, źle toleruje mokre zimy. Wymaga słonecznego lub nieco tylko zacienionego stanowiska i przepuszczalnych gleb. Rozmnaża się przez nasiona wysiewane wiosną lub późnym latem (zaraz po zbiorze). Można też późną jesienią dzielić rozrośnięte kępy.

</doc>
<doc id="636488" url="https://pl.wikipedia.org/wiki?curid=636488" title="Myszeidos pieśni X">
Myszeidos pieśni X

Myszeidos pieśni X, Myszeida – poemat heroikomiczny Ignacego Krasickiego w dziesięciu księgach. Wydany w 1775 roku, pisany oktawą. Nawiązuje do legendy o królu Popielu pochodzącej z "Kroniki polskiej" Wincentego Kadłubka. Jest to utwór o wojnie kotów z wojskami szczurzo-mysimi pod dowództwem Gryzomira, z udziałem ludzi (Popiel i jego córka Duchna stoją po stronie kotów). Tak jak w "Iliadzie" i starożytnych poematach heroikomicznych (np. "Batrachomyomachii"), w poemacie występują przemówienia poszczególnych kotów i myszy przed pojedynkami, dokładne przeglądy wojsk, wojna polegająca na pojedynczych pojedynkach oraz uroczyste pogrzeby poległych. Styl poematu jest podniosły, uroczysty, jakby opowiadano o starożytnych herosach. Świat przedstawiony w postaci świata zwierząt ułatwia autorowi krytykę szlacheckiej obyczajowości, awanturnictwa, egoizmu i przekupstwa posłów. Wyśmiewa literacką manierę baroku i sentymentalizm. Celem pisarza było wykpienie tradycyjnej historiografii, która nie liczyła się z prawdą historyczną i chętnie posługiwała się baśnią, legendą czy zmyśleniem.
Ilustracje do Myszeidy stworzył Norblin.

</doc>
<doc id="636489" url="https://pl.wikipedia.org/wiki?curid=636489" title="Krzysztof Makowski (polityk)">
Krzysztof Makowski (polityk)

Krzysztof Michał Makowski (ur. 29 września 1970 w Łodzi) – polski polityk, samorządowiec, były wojewoda łódzki.
Życiorys.
Absolwent Technikum Ogrodniczego w Łodzi oraz studiów na Politechnice Łódzkiej, ukończył również roczne podyplomowe studium dla menedżerów. Posiada uprawnienia licencjonowanego zarządcy nieruchomości. Należał do Stowarzyszenia „Ordynacka”.
W 1993 związał się z Sojuszem Lewicy Demokratycznej. W wyborach samorządowych w 1998 uzyskał mandat radnego łódzkiej rady miasta. Od marca do października 2001 był wiceprezydentem Łodzi. Od października 2001 do maja 2004 zajmował stanowisko wojewody łódzkiego.
W wyborach w 2006 jako kandydat Lewicy i Demokratów bez powodzenia ubiegał się o urząd prezydenta Łodzi. Otrzymał 51 758 głosów (23,33%). W tych samych wyborach uzyskał mandat radnego sejmiku, następnie objął funkcję członka zarządu województwa. Został odwołany w 2008. W 2010 nie ubiegał się o reelekcję w wyborach samorządowych. W wyborach parlamentarnych w 2011 z ramienia SLD kandydował do Senatu, zajmując 3. miejsce spośród 4 kandydatów w okręgu nr 24 i otrzymując 33 293 głosów (19,26%).
Od marca 2003 do lutego 2010 przewodniczył SLD w województwie łódzkim. Od 21 czerwca 2008 zasiadał w zarządzie krajowym partii. 7 grudnia 2011 przeszedł do Ruchu Palikota. Został wiceprzewodniczącym zarządu okręgu łódzkiego tej partii. W 2013 został koordynatorem stowarzyszenia Europa Plus w województwie łódzkim oraz, w październiku tego samego roku, działaczem Twojego Ruchu (partii nowo powołanej przez Ruch Palikota i stowarzyszenie Europa Plus). Objął funkcję przewodniczącego TR w województwie łódzkim. W wyborach do Parlamentu Europejskiego w 2014 kandydował z listy komitetu Europa Plus Twój Ruch, który nie uzyskał mandatów.
W wyborach samorządowych w tym samym roku otwierał listę TR do sejmiku województwa, jednak partia nie uzyskała mandatów. W tych samych wyborach zgłosił chęć ubiegania się o prezydenturę Łodzi, jednak zrezygnował, popierając urzędującą prezydent z PO. Z początkiem lipca 2015 odszedł z TR, następnie związał się z Platformą Obywatelską, kandydując z jej rekomendacji w 2015 i 2019 do Sejmu. W 2018 ponownie uzyskał mandat radnego miejskiego w Łodzi.
W 2010 otrzymał Srebrny Krzyż Zasługi.
Życie prywatne.
Jest mężem Anny Adamskiej-Makowskiej, działaczki samorządowej. Mają sześcioro dzieci.

</doc>
<doc id="636490" url="https://pl.wikipedia.org/wiki?curid=636490" title="Winschoten">
Winschoten

Winschoten – miasto i dawna gmina w prowincji Groningen w Holandii. Wchodzi w skład gminy Oldambt.
Ludność: 18.419 mieszkańców (2006 r.)
Powierzchnia: około 22 km².

</doc>
<doc id="636491" url="https://pl.wikipedia.org/wiki?curid=636491" title="QOS">
QOS



</doc>
<doc id="636492" url="https://pl.wikipedia.org/wiki?curid=636492" title="Du ciment sous les plaines">
Du ciment sous les plaines

Du ciment sous les plaines – trzeci album francuskiego zespołu rockowego Noir Désir z 1991 roku. Płyta rozeszła się nakładem Barclay Records w liczbie 120 000 egzemplarzy. Jest to najgorszy wynik z dotychczasowych albumów grupy. Wydano tylko jeden singel - "En Route Pour la Joie" - dalsza promocja płyty i koncerty uniemożliwił wypadek wokalisty, Bertranda Cantata, który omdlał na scenie.

</doc>
<doc id="636493" url="https://pl.wikipedia.org/wiki?curid=636493" title="Young Boys Berno">
Young Boys Berno



</doc>
<doc id="636496" url="https://pl.wikipedia.org/wiki?curid=636496" title="Tostaky">
Tostaky

Tostaky – czwarty album studyjny francuskiego zespołu Noir Désir wydana w 1992 roku nakładem Barclay Records. Album został nagrany w Anglii i wydany przez Teda Niceleya. Płyta rozeszła się w nakładzie 350 000 egzemplarzy.
"Tostaky" to skrót od hiszpańskiego wyrażenia "Todo esta aqui" (pol. "wszystko jest tutaj"), które było jednym z haseł używanych przez Emiliano Zapatę, meksykańskiego rewolucjonistę.

</doc>
<doc id="636498" url="https://pl.wikipedia.org/wiki?curid=636498" title="Dłużyca">
Dłużyca

Dłużyca – drewno okrągłe, wielkowymiarowe o minimalnej średnicy 20 cm i długości minimum 9,0 m dla gatunków iglastych i 6,0 m dla gatunków liściastych (według PN – 93 D – 02002 – PODZIAŁ, TERMINOLOGIA I SYMBOLE).

</doc>
<doc id="636512" url="https://pl.wikipedia.org/wiki?curid=636512" title="Warszawa Raków">
Warszawa Raków

Warszawa Raków – przystanek Warszawskiej Kolei Dojazdowej położony na terenie warszawskich Włoch pod wiaduktem ul. Łopuszańskiej.
W roku 2018 przystanek obsługiwał 700–1000 pasażerów na dobę.
Opis przystanku.
Przystanek składa się z dwóch peronów bocznych leżących po przeciwnych stronach wiaduktu na których znajdują się blaszane wiaty przystankowe z ławkami, tablice z nazwą stacji i rozkładem jazdy oraz lampy oświetleniowe. Na perony można się dostać z poziomu wiaduktu ul. Łopuszańskiej schodami (z rampami dla wózków) oraz wejściami od ul. Krakowiaków i Pryzmaty. Stacja obsługuje połączenia w kierunku Warszawy Śródmieście (peron 1) i w kierunku Grodziska Mazowieckiego (peron 2). Na przystanku nie ma pełnozakresowej kasy biletowej. Na stacji znajdują się dwa automaty biletowe, w których można zakupić bilety Warszawskiej Kolei Dojazdowej oraz Zarządu Transportu Miejskiego. 
Dojazd.
Do przystanku WKD Warszawa Raków można dojechać autobusami Zarząd Transportu Miejskiego (przystanek "WKD Raków").

</doc>
<doc id="636516" url="https://pl.wikipedia.org/wiki?curid=636516" title="Willa dyrektora kopalni „Giesche”">
Willa dyrektora kopalni „Giesche”

Willa dyrektora kopalni "Giesche" (nazywana willą Brachta lub błędnie willą Uthemanna) − willa znajdująca się w katowickiej jednostce pomocniczej Giszowiec, przy ulicy Pszczyńskiej 10. Budynek powstał w 1910 roku w stylu neobarokowym. Przeznaczony był dla dyrektora kopalni "Giesche" (obecnie "Wieczorek"). W czasie II wojny światowej zamieszkał w willi Fritz Bracht – gauleiter i nadprezydent prowincji Górny Śląsk, natomiast po wojnie pełnił funkcję przedszkola, domu kultury, harcówki i banku.
Historia.
Początki.
Willa została wybudowana w 1910 roku wraz z przyległym do niej osiedlem patronackim Giszowiec dla dyrektora kopalni "Giesche" (obecnie "Wieczorek"). Została ona zaprojektowana przez Georga i Emila Zillmannów razem z osiedlem Giszowiec. Budowy doglądał osobiście dyrektor koncernu Georg von Giesches Erben – Anton Uthemann, choć sam nigdy w niej nie mieszkał (willa powstała dla dyrektora kopalni "Giesche", a Uthemann był dyrektorem całego koncernu i mieszkał w pałacyku w Załężu). Według innych źródeł willa miała być darem dla Uthemanna za wkład w rozwój spółki, ale jej nie przyjął.
W 1912 roku przy willi stał przeniesiony z Janowa pomnik ufundowany przez ordynata mysłowickiego – Aleksandra Mieroszewskiego w 1835 roku. Pierwszym lokatorem willi został ówczesny dyrektor kopalni – Carl Besser. Pod wpływem politycznych nacisków w 1926 roku wyjechał on do Berlina, a do willi wprowadził się prezes spółki Silesian-American Corporation.
II wojna światowa.
Podczas II wojny światowej, w latach okupacji niemieckiej w willi zamieszkiwał Fritz Bracht – gauleiter i nadprezydent prowincji Górny Śląsk w III Rzeszy. Przeprowadził się do niej w 1941 roku wraz ze swoją żoną Paulą. Obszar wokół willi podlegał wówczas silnej ochronie ze strony SS. Wzmocniono również garnizon posterunku Schutzpolizei w Giszowcu, a także wysyłano patrole Kriminalpolizei z Katowic w różnych godzinach. W tym czasie powstał również system schronów. Ponadto, na wypadek ewentualnego ataku, z budynku prowadziły podziemne tunele. Jedno z jego wyjść miało być połączone z lotniskiem na Muchowcu. Tunel obecnie jest zasypany.
Fritz Bracht w czasie swojego pobytu w willi nakazał zniszczenie pomnika ufundowanego przez Mieroszewskiego. Ogrodnik nie wypełnił rozkazu i po potłuczeniu cokołu pomnik zakopał w ziemi w innym miejscu. Został on odkopany po II wojnie światowej. Obecnie znajduje się na skwerze Emila i Georga Zillmannów w Nikiszowcu.
Za czasów Brachta willę odwiedzali wysocy funkcjonariusze III Rzeszy. M. in. wieczorem, 17 lipca 1942 roku w willi zatrzymał się Heinrich Himmler, nadzorujący pierwszy transport Żydów holenderskich do obozu zagłady Auschwitz-Birkenau. W związku z wizytacją Himmlera w obozie KL Auschwitz-Birkenau, następnego dnia w godzinach porannych willę odwiedzili również Rudolf Höss wraz ze Ernstem Schmauserem.
Okres powojenny.
Po II wojnie światowej, w latach 50. XX wieku w willi mieściło się przedszkole przeniesione z budynku dawnej szkoły ewangelickiej, natomiast po oddaniu do eksploatacji kopalni "Staszic", w 1966 roku uruchomiono Klub Zakładowy. W klubie zorganizowano sekcje o różnorodnej tematyce. Działały tam sekcje: szachowa, modelarska, plastyczna, taneczna, recytatorska i muzyczna. W willi funkcjonowała również kawiarnia, a w pobliskim parku mały basen. Willa stanowiła miejsce spacerów okolicznych mieszkańców. W latach 70. XX wieku w budynku zorganizowano katowicki hufiec Związku Harcerstwa Polskiego, a potem organizowano w nim jedynie uroczystości weselne. W tym czasie pracował tu jako portier malarz Erwin Sówka.
Po przemianach ustrojowych w 1989 roku budynek willi stał opuszczony, a stan techniczny ulegał z czasem pogorszeniu. W 1996 roku został on zakupiony przez firmę Węglokoks, który przeprowadził modernizację obiektu. Dodatkowo, do willi dobudowano biurowiec, w którym działał od 2004 oddział Getin Banku. Pod koniec 2014 roku przeniósł swoją siedzibę do biurowca przy al. W. Roździeńskiego. Cały kompleks 8 września 2017 roku został wystawiony na sprzedaż w cenie około 25 milionów złotych netto.
Architektura i otoczenie.
Budynek willi dyrektora kopalni "Giesche" powstał w 1910 roku na skraju wybudowanego w tym samym czasie osiedla patronackiego Giszowiec. Został on zaprojektowany przez Georga i Emila Zillmannów z Charlottenburga. Budynek ten łączy style neobaroku, klasycyzmu i secesji. Jest on wzorowany na podberlińskich willach. Budynek zbudowano na skraju lasu, przy drodze do Murcek (obecnie ulice: Pszczyńska i Bielska). Został on otoczony dużym ogrodem. W sąsiedztwie willi znajdował się budynek ze stajniami i mieszkaniem woźnicy, a także mieszkanie ogrodnika, przy którym znajdowała się szkółka drzew.
We wnętrzu willi pierwotnie znajdowały się przestronne pokoje, dwie łazienki oraz jedna z pierwszych na Górnym Śląsku wind elektrycznych. Budynek ten był również podłączony do sieci centralnego ogrzewania. W 1939 roku podczas inwentaryzacji wykonanej na zlecenie kopalni "Giesche" wyliczono powierzchnię willi na 438 m². Na parterze znajdował się salon, dwa pokoje, kuchnia, jadalnia, hall i taras. Nie wiadomo, jaki był wówczas układ pomieszczeń na piętrze. Przy willi znajdował się również garaż i stajnia z dwoma mieszkaniami, szklarnia, pomieszczenia gospodarcze oraz ogród. W parku zaś był kort tenisowy, ogród kwiatowy i warzywny oraz sad.
Willa wraz z przyległym do niej biurowcem jest obecnie ogrodzona stalową siatką. Wjazd do niej odbywa się przez dwie bramy – północną (główna) i południowa. Willa wraz z biurowcem są wyposażone w podstawową infrastrukturę techniczną. Na północ od willi znajdują się korty tenisowe wraz z budynkami towarzyszącymi.

</doc>
<doc id="636519" url="https://pl.wikipedia.org/wiki?curid=636519" title="Apollon Kalamarias">
Apollon Kalamarias



</doc>
<doc id="636520" url="https://pl.wikipedia.org/wiki?curid=636520" title="Mikołaj z Chrzanowa">
Mikołaj z Chrzanowa

Mikołaj z Chrzanowa (ur. ok. 1485, zm. 1562 w Krakowie) – polski organista i kompozytor renesansowy.
Prawdopodobnie około roku 1507 studiował w Akademii Krakowskiej (bakalaureat otrzymał w roku 1513), a od 1518 do końca życia był organistą w katedrze na Wawelu. Współpracował z Kapelą Rorantystów i kapelą katedralną, był również rzeczoznawcą w zakresie budowy organów (w 1543 r. wyjeżdżał do Biecza, aby ocenić zbudowane tam organy). W roku 1546 grał na klawikordzie na dworze króla Zygmunta II Augusta.
Przypuszcza się, że Mikołaj z Chrzanowa był kompozytorem – monogramistą N. Ch.. Tymi inicjałami zatytułowany jest jedyny znany utwór – motet "Protexisti me, Deus", opracowany na organy i zachowany w tabulaturze organowej Jana z Lublina z lat 1537–1548.
Mikołaj z Chrzanowa to być może Mikołaj Bętkowski (Bentkowski), wspomniany jako organista katedralny w 1550, lub Mikołaj Gantkowicz, organista tamże w latach 1520–21.

</doc>
<doc id="636522" url="https://pl.wikipedia.org/wiki?curid=636522" title="Club Aurora">
Club Aurora

Club Aurora jest boliwijskim klubem piłkarskim z miasta Cochabamba.
Historia.
Klub założony został 27 maja 1935 i rozgrywa swoje mecze domowe na stadionie Estadio Felix Capriles mogącym pomieścić 35000 widzów.
Barwy klubu: biało-niebieskie.

</doc>
<doc id="636530" url="https://pl.wikipedia.org/wiki?curid=636530" title="The Last Poets">
The Last Poets

The Last Poets – grupa poetów i muzyków, wywodzących się z istniejącego w latach 60. z afroamerykańskiego ruchu czarnego nacjonalizmu. Ich nazwa pochodzi z wiersza autorstwa rewolucjonistycznego pisarza z RPA o imieniu Keorapetse Kgositsile, którzy wierzył, iż żyje w ostatnim pokoleniu poezji zanim przemoc przejmie władzę. Grupa została utworzona 19 maja 1968 roku w urodziny Malcolma X na wschodnim Harlemie w Nowym Jorku.

</doc>
<doc id="636531" url="https://pl.wikipedia.org/wiki?curid=636531" title="Agan">
Agan

Agan (ros. "Аган") – rzeka w azjatyckiej części Rosji, na Nizinie Zachodniosyberyjskiej, w Chanty-Mansyjskim Okręgu Autonomicznym – Jugrze.
Agan jest lewym dopływem rzeki Tromjogan, wpada do niej tuż przed tym, jak Tromjegan wpada do Obu, stąd Agan uchodzi niekiedy za dopływ Obu.
Agan ma 544 km. długości a jego dorzecze – 32.200 km².
Rzeka zasilana jest głównie wodami z roztopów i letnich deszczów, stąd maksymalne wielkości przepływu wód notuje się w okresie wiosenno-letnim. Istnieją duże różnice w ilości przepływającej wody pomiędzy okresami wiosenno-letnim i jesienno-zimowym, średni przepływ wody to 260 m³/s.
Rzeka zamarza od końca listopada do maja.
Na brzegu Aganu leży m.in. miasto Radużny (47904 mieszkańców – 2005 r.).

</doc>
<doc id="636539" url="https://pl.wikipedia.org/wiki?curid=636539" title="Hisahito">
Hisahito

 – książę japoński. Syn księcia Akishino i księżnej Akishino, Kiko. Jego symbolem jest sośnica japońska.
Jest pierwszym chłopcem urodzonym w rodzinie cesarskiej od ponad 40 lat. Jest drugim w kolejności do tronu, po swoim ojcu Akishino.
Nauka.
W dniu 15 marca 2019 roku książę Hisahito ukończył naukę w szkole podstawowej przy Uniwersytecie Ochanomizu w Tokio i w dniu 8 kwietnia 2019 roku rozpoczął naukę w gimnazjum (niższej szkole średniej), także przy tej uczelni. Jest on pierwszym po II wojnie światowej członkiem rodziny cesarskiej, który nie uczęszcza do Gakushūin, zespołu szkół dla rodziny cesarskiej i arystokratów.

</doc>
<doc id="636549" url="https://pl.wikipedia.org/wiki?curid=636549" title="Wach (rzeka)">
Wach (rzeka)

Wach (ros. Вах) – rzeka w azjatyckiej części Rosji, na Nizinie Zachodniosyberyjskiej, w Chanty-Mansyjskim Okręgu Autonomicznym – Jugrze.
Wach jest prawym dopływem Obu, wpada do niego w pobliżu (ok. 10 km) Niżniewartowska.
Rzeka ma 964 km długości, a jej dorzecze 76 700 km². Spławna, żeglowna od miejscowości Larjak.
Główne dopływy: Kułynigoł, Sabun, Kolikjegan – lewe, Bolszoj Miegtygjegan – prawy.
Wach zasilany jest głównie wodami z roztopów i letnich deszczów, stąd maksymalne wielkości przepływu wód notuje się w okresie wiosenno-letnim. Istnieją duże różnice w ilości przepływającej wody pomiędzy okresami wiosenno-letnim i jesienno-zimowym, średni przepływ wody to 504 m³/s.
Rzeka zamarza od końca listopada do maja.

</doc>
<doc id="636551" url="https://pl.wikipedia.org/wiki?curid=636551" title="Bitwa o Wesnoth">
Bitwa o Wesnoth



</doc>
<doc id="636556" url="https://pl.wikipedia.org/wiki?curid=636556" title="Japońska liga piłki nożnej">
Japońska liga piłki nożnej



</doc>
<doc id="636557" url="https://pl.wikipedia.org/wiki?curid=636557" title="Mario Bazina">
Mario Bazina

Mario Bazina (ur. 8 września 1975 w Mostarze w Bośni i Herecegowinie) – piłkarz chorwacki grający na pozycji ofensywnego pomocnika lub napastnika.
Bazina urodził się w Bośni i Hercegowinie i tam też zaczynał piłkarską karierę w juniorach klubu NK Široki Brijeg, w których grał do 14. roku życia. Potem trafił do juniorskiej drużyny innego bośniackiego klubu, Veležu Mostar. W związku z wybuchem wojny na Bałkanach rodzina Baziny uciekła z Bośni do Chorwacji i osiadła w Splicie, i tam też Bazina kontynuował piłkarską karierę. W młodzieżowej drużynie Hajduka Split Bazina grał do 1995 roku i wtedy trafił do stołecznego zespołu NK Hrvatski Dragovoljac. W tym zespole zadebiutował w pierwszej lidze Chorwacji w 1996 roku, miał wówczas 21 lat. W debiutanckim sezonie zdobył 6 bramek w lidze i pomimo tego, że był rezerwowym miał swój udział w zajęciu przez jego klub 3. miejsca w lidze. W sezonie 1997/1998 z 12 bramkami na koncie został jednym z najlepszych strzelców zespołu, a zespół Hrvatski Dragovoljac zajął wówczas 4. miejsce w lidze. W sezonie 1998/1999 Bazina tym razem zdobył 7 bramek, a stołeczny zespół zajął 6. pozycję. W sezonie 1999/2000 w Hrvatskim Dragovoljacu grał tylko rundę jesienną by w styczniu przejść do rywala z Zagrzebia, Dinama Zagrzeb. Jednak przez pewien czas leczył kontuzję, toteż w obu drużynach nie zagrał zbyt wiele w tamtym sezonie, za to z Dinamem mógł świętować tytuł mistrza Chorwacji. W kolejnym sezonie Dinamo z Baziną w składzie powtórzyło ten sukces i wywalczyło Puchar Chorwacji.
Latem 2001 doszło do zmian kadrowych w zespole Dinama i między innymi odszedł Bazina, który podpisał kontrakt z austriackim Grazer AK. W drużynie z Grazu miał pewne miejsce w składzie i został przesunięty z linii ataku do pomocy. W 2004 wywalczył tytuł mistrza Austrii, w 2003 oraz 2005 był wicemistrzem tego kraju, a w latach 2002 i 2004 zdobywał Puchar Austrii.
Jednak po sezonie 2004/2005 drużyna się rozpadła, odeszli czołowi zawodnicy, a w styczniu 2006 odszedł także Bazina, który zdecydował się na transfer do stołecznego Rapidu Wiedeń. Z Rapidem Mario podpisał 3-letni kontrakt i kosztował 1,5 miliona euro. Wraz ze swoim rodakiem Mate Biliciem stanowił o sile ofensywnej tego zespołu. W trakcie sezonu 2007/2008 Bilić odszedł z zespołu, a Bazina grał w ataku z Erwinem Hofferem i wywalczył mistrzostwo Austrii. W sezonie 2008/2009 grał w Austrii Wiedeń, w której zakończył karierę.
W reprezentacji Chorwacji Bazina zadebiutował 21 sierpnia 2002 roku w zremisowanym 1:1 meczu z reprezentacją Walii. Był to jego jedyny jak dotąd występ w kadrze Chorwacji.

</doc>
<doc id="636558" url="https://pl.wikipedia.org/wiki?curid=636558" title="Fabinho (ujednoznacznienie)">
Fabinho (ujednoznacznienie)



</doc>
<doc id="636562" url="https://pl.wikipedia.org/wiki?curid=636562" title="Ludwik Sztyrmer">
Ludwik Sztyrmer

Ludwik Sztyrmer (Штюрмер Людвиг, Штырмер Людвик, ur. 30 kwietnia 1809 w Płońsku, zm. 4 czerwca 1886 w Landwarowie pod Wilnem) – polski prozaik, powieściopisarz, generał-lejtnant rosyjski i krytyk literacki.
Życiorys.
Urodził się w Płońsku jako syn Jakuba Stürmera, lekarza wojskowego niemieckiego pochodzenia i Julianny Linkowskiej, jego drugiej żony. W 1824 ukończył korpus kadetów w Kaliszu, a w 1829 oficerską Szkołę Wojskową Aplikacyjną w Warszawie. W czasie pobytu w szkole rozwijał także swoje zainteresowania literackie, czytał francuskich klasyków, poezję romantyczną, uczył się języków obcych (wiadomo o jego lekturach po francusku, niemiecku i angielsku); pisał tam też swoje pierwsze próby poetyckie. W 1830 ukazała się jego pierwsza publikacja - rozprawka psychologiczna "O magnetyzmie zwierzęcym". Brał udział w powstaniu listopadowym. W bitwie pod Grochowem w 1831 został wzięty do niewoli rosyjskiej i zesłany do Wiatki (obecnie Kirow). W 1832 wstąpił do armii rosyjskiej. W latach 1832-1834 służył w Finlandii, w czasie pobytu tam pisał pamiętnik, obejmujący także czasy młodości (zaginiony; zachował się tylko we fragmentach cytowanych przez Piotra Chmielowskiego w jego książce "Nasi powieściopisarze"). W 1834 podjął studia w akademii wojskowej w Petersburgu. Około 1838 ożenił się z Eleonorą Janowską. Zadebiutował literacko w 1841 w czasopiśmie „Niezabudka” opowiadaniem "Pantofel. Historia mojego kuzyna"; później publikował inne opowiadania i powieści, wszystkie pod nazwiskiem żony - Eleonory Sztyrmer. Był członkiem koterii petersburskiej w latach 1842–1845, publikował artykuły publicystyczne w „Tygodniku Petersburskim” pod pseudonimem Gerwazy Bomba. W tym czasie przebywał często w towarzystwie Henryka Rzewuskiego i Józefa Emanuela Przecławskiego. Pod koniec życia cierpiał na chorobę psychiczną (lekarze orzekali „rozmiękczenie mózgu”); od 1880 był zupełnie niepoczytalny.
Twórczość.
Uznawany jest za prekursora polskiej prozy psychologicznej, a także za jednego z pierwszych polskich twórców prozy fantastycznej. Głównym tematem jego twórczości jest „charakter” - psychika człowieka i czynniki ją kształtujące. Bohaterami jego prozy są często ludzie społecznie niedostosowani, ogarnięci obsesją, szaleńcy. Utwory Sztyrmera zawierają też elementy konserwatywnej krytyki społecznej oraz polemiki ze stylistyką i tematyką literatury romantycznej (jednocześnie jednak bogato czerpią ze środków romantycznej frenezji). Za ważne źródło inspiracji jego pisarstwa uznaje się dzieła Ernsta Theodora Amadeusa Hoffmanna, w sposobie narracji wiele czerpią też z Laurence’a Sterne’a.
Najważniejszą i najbardziej charakterystyczną postacią jego prozy jest (pojawiający się w kilku utworach, ale przede wszystkim w debiutanckim "Pantoflu. Historii mojego kuzyna") Pantofel - człowiek wrażliwy i inteligentny, ale chorobliwie nieśmiały, niedostosowany do życia, naiwny i o słabej woli. Kreacja tej postaci sięga też do pewnych elementów biografii samego Sztyrmera.
"Frenofagiusz i Frenolesty" to opowiadanie o literacie, który szukając źródeł inspiracji trafia do szpitala oo. bonifratrów w Warszawie, funkcjonującego jako szpital dla obłąkanych. To miejsce okazuje się królestwem tajemniczego Frenofagiusza, pożeracza ludzkich mózgów i jego sług Frenolestów - istot na różne sposoby doprowadzających ludzi do obłędu. Utwór składa się z serii obrazków-szkiców psychologicznych, z których każdy przedstawia historię jednego pacjenta szpitala dla obłąkanych. "Frenofagiusz i Frenolesty" to opowiadanie zawierające wiele elementów fantastycznych, poruszające tematy psychologiczne (konstrukcja ludzkiej psychiki, szaleństwo, obsesja), a także metaliterackie.
"Dusza w suchotach. Wyciąg z papierów doktora" to opowiadanie-spowiedź życia śmiertelnie chorego Karola, postaci reprezentującej typ bajroniczny. Utwór ma silny wydźwięk moralizujący, chrześcijański, a także krytykuje wzorce osobowe literatury romantycznej. Jednocześnie "Dusza w suchotach" wykorzystuje wiele wątków młodzieńczego pamiętnika Sztyrmera.
"Czarne oczy" to utwór o ekscentrycznym młodzieńcu Chryzantym Dewilskim, który balansuje na granicy obłędu ze względu na swoją miłość do kobiety z obrazu oraz ciążącą nad nim tajemniczą przepowiednię. W tym opowiadaniu (wyraźnie inspirowanym "Diablimi eliksirami" Hoffmanna) występują liczne elementy fantastyczne, dużo mniej wyraźne jest też charakterystyczne dla Sztyrmera moralizujące przesłanie utworu.
Późniejsza twórczość Ludwika Sztyrmera ("Kataleptyk", "Światło i cienie", "Noc bezsenna") jest przez badaczy uważana za znacznie słabszą literacko, nie była też nigdy wznawiana po XIX wieku.
Po 1859 Sztyrmer pisał wyłącznie fachowe prace z dziedziny wojskowości (po rosyjsku).

</doc>
<doc id="636564" url="https://pl.wikipedia.org/wiki?curid=636564" title="Jądro półleżące">
Jądro półleżące

Jądro półleżące (łac. "nucleus accumbens") – jedno z jąder podstawnych mózgu. Składa się przede wszystkim ze średnich neuronów kolczystych wykazujących ekspresję receptorów dopaminergicznych.
Jądro półleżące jest częścią układu nagrody człowieka, głównego systemu motywującego zachowanie. Równocześnie układ ten stanowi podstawę biologiczną takich zjawisk jak natręctwa i uzależnienia.
Farmakologiczne zahamowanie aktywności neuronów jądra półleżącego wywołuje utratę zdolności odczuwania przyjemności ("anhedonia").
U osób cierpiących na fobię społeczną stwierdzono spadek wrażliwości receptorów postsynaptycznych jądra półleżącego na dopaminę. Dlatego uważa się, że uczucie zadowolenia odczuwane podczas stosunków płciowych, spożywania słodyczy, słuchania muzyki czy picia alkoholu ma związek ze wzrostem poziomu dopaminy w tym jądrze.
Jądro półleżące, jako część prążkowia ma połączenie z układem pozapiramidowym i umożliwia ekspresję ruchową podczas reakcji emocjonalnych.

</doc>
<doc id="636565" url="https://pl.wikipedia.org/wiki?curid=636565" title="Sztyrmer">
Sztyrmer



</doc>
<doc id="636575" url="https://pl.wikipedia.org/wiki?curid=636575" title="Witold Knychalski">
Witold Knychalski

Witold Knychalski (ur. 13 stycznia 1954 w Chylinie, zm. 12 września 2006 w Łodzi) – polski działacz kulturalny, w latach 1996–1997 członek Krajowej Rady Radiofonii i Telewizji, pomysłodawca Festiwalu Dialogu Czterech Kultur.
Życiorys.
W 1980 ukończył studia na Wydziale Prawa Uniwersytetu Łódzkiego, odbył następnie aplikację sędziowską i adwokacką. Pracował na kierowniczych stanowiskach w różnych przedsiębiorstwach.
Od lipca 1996 do kwietnia 1997 z ramienia Senatu zasiadał w Krajowej Radzie Radiofonii i Telewizji. Następnie przez rok wchodził w skład zarządu spółki akcyjnej RUCH. Od 1998 do 2004 pełnił funkcję przewodniczącego rady nadzorczej Telewizji Polskiej. Był też w tym czasie członkiem zarządu Ośrodka Badania Opinii Publicznej.
W 2001 założył Towarzystwo na rzecz Dialogu Kultur „Łódź-Ziemia Przyszłości”. W 2004 powołał Fundację „Łódź-Ziemia Przyszłości”, organizującą Festiwal Dialogu Czterech Kultur. Działał w Polskim Związku Piłki Nożnej, był też m.in. założycielem Towarzystwa Tenisowego „Arturówek” oraz doradcą Antoniego Ptaka, ówczesnego właściciela klubu piłkarskiego ŁKS Łódź. Należał również do Stowarzyszenia Ordynacka.
W 2005 uhonorowany przez ministra kultury Srebrnym Medalem „Zasłużony Kulturze Gloria Artis”. Otrzymał nagrody im. Władysława Orkana oraz im. Włodzimierza Tetmajera, tytułu honorowego „Sternika Łodzi 2005”, medal „Zasłużony dla Tolerancji w 2004”, dyplom ministra spraw zagranicznych za wybitne zasługi dla promocji Polski w świecie.
Zmarł na chorobę nowotworową. Został pochowany na cmentarzu na Mani w Łodzi. Jego imieniem nazwano jedną z ulic w Łodzi.

</doc>
<doc id="636577" url="https://pl.wikipedia.org/wiki?curid=636577" title="Portal wertykalny">
Portal wertykalny



</doc>
<doc id="636579" url="https://pl.wikipedia.org/wiki?curid=636579" title="Myszeida">
Myszeida



</doc>
<doc id="636592" url="https://pl.wikipedia.org/wiki?curid=636592" title="Efekt Rungego">
Efekt Rungego

Efekt Rungego (od nazwiska Carla Rungego, niemieckiego matematyka) – pogorszenie jakości interpolacji wielomianowej, mimo zwiększenia liczby jej węzłów. Początkowo ze wzrostem liczby węzłów "n" przybliżenie poprawia się, jednak po dalszym wzroście "n," zaczyna się pogarszać, co jest szczególnie widoczne na końcach przedziałów.
Takie zachowanie się wielomianu interpolującego jest zjawiskiem typowym dla interpolacji za pomocą wielomianów wysokich stopni przy stałych odległościach węzłów. Występuje ono również, jeśli interpolowana funkcja jest nieciągła albo odbiega znacząco od funkcji gładkiej.
Ponieważ zgodnie z twierdzeniem Weierstrassa istnieje ciąg interpolujących wielomianów coraz wyższych stopni, które przybliżają jednostajnie funkcje ciągłą, można uważać to za paradoks, iż efekt Rungego ma dokładnie odwrotny wynik. Jest to spowodowane nałożeniem warunku na równoodległość węzłów.
Aby uniknąć tego efektu, stosuje się interpolację z węzłami coraz gęściej upakowanymi na krańcach przedziału interpolacji. Np. węzłami interpolacji "n"-punktowej wielomianowej powinny być miejsca zerowe wielomianu Czebyszewa "n"-tego stopnia.

</doc>
<doc id="636598" url="https://pl.wikipedia.org/wiki?curid=636598" title="FK Sarajevo">
FK Sarajevo

FK Sarajevo – bośniacki klub piłkarski z siedzibą w Sarajewie.
Historia.
Jest to obok Veležu Mostar i FK Željezničar jeden z najbardziej utytułowanych klubów pochodzących z Bośni i Hercegowiny. Klub ten gra obecnie w Premijer lidze. Za czasów byłej Jugosławii grał w tamtejszej 1. lidze. W europejskich pucharach FK Sarajewo grał m.in. z Manchesterem United, remisując u siebie 0:0, i przegrywając na Old Trafford 1:2. W drugiej rundzie kwalifikacyjnej Pucharu UEFA sezonu 2006/2007 przegrał z Rapidem Bukareszt w dwumeczu 1:2.

</doc>
<doc id="636600" url="https://pl.wikipedia.org/wiki?curid=636600" title="Moho">
Moho



</doc>
<doc id="636603" url="https://pl.wikipedia.org/wiki?curid=636603" title="Superunknown">
Superunknown

Superunknown – czwarty pełny album amerykańskiej grupy rockowej Soundgarden, wydany w 1994 roku.
W tym samym roku na liście Billboard Top 200 zajął 1. miejsce. Soundgarden przystąpił do prac nad albumem, w połowie 1993 roku, po trasie promującej poprzednie wydawnictwo, Badmotorfinger. Album okazał się ogromnym sukcesem i do dnia dzisiejszego pięciokrotnie pokrył się platyną. Płytę promowało pięć singli: "Spoonman", "Black Hole Sun", "Fell on Black Days", "My Wave" i "The Day I Tried to Live", a dwa pierwsze z nich otrzymały nagrody Grammy. W 1995 roku, płyta "Superunknown" zdobyła nagrodę Grammy we kategorii "Best Rock Album". W 2003 album został sklasyfikowany na 336. miejscu listy 500 albumów wszech czasów magazynu Rolling Stone.
Największym przebojem albumu okazał się drugi singel promujący płytę, "Black Hole Sun", który nawiązuje w warstwie melodycznej do dokonań Beatlesów. Utwór ten, któremu towarzyszy surrealistyczny teledysk, uważany jest za najpopularniejszy utwór grupy. Na Superunknown znalazło się również kilka piosenek odznaczających się psychodelicznym charakterem ("Fell On Black Days"), czy odwołaniami do muzyki wschodu ("Half"), te jednak tradycyjnie nie zostały uwzględnione w promocji.
Tytuł albumu powstał przez przypadek, gdy Chris Cornell przeczytał tytuł filmu "Superclown" jako "Superunknown" i stwierdził, że to świetna nazwa. Tytuł jednego z utworów - "Spoonman" wymyślił basista Pearl Jam, Jeff Ament.
Nagranie.
Sesja nagraniowa trwała między lipcem a wrześniem 1993 roku w Bad Animals Studio w Seattle, z nowym producentem, Michaelem Beinhornem. W kwestii zmiany producenta, wypowiedział się Kim Thayil:
"Pomyśleliśmy, że czas na zmianę"
Soundgarden rozpoczął prace nad albumem, po zakończeniu festiwalu Lollapalooza w 1992 roku. Muzycy pracowali indywidualnie, we własnym zakresie, następnie przedstawiali efekty swoich prac pozostałym członkom zespołu." Chris Cornell powiedział, iż "zespół pozwolił sobie na więcej luzu i swobody podczas prac nad albumem", zaś Kim Thayil stwierdził iż "zespół poświęcił sesji nagraniowej zdecydowanie więcej czasu niż na poprzednich wydawnictwach"
Partie basowe i perkusji, były odgrywane na samym początku, dopiero później Cornell i Thayil dogrywali swoje partie.
Cornell powiedział, że "to głównie zasługa Beinhorna, dzięki któremu zespół bardziej przyłożył się do pracy nad płytą i spędzał więcej czasu w studiu". Dzięki wiedzy producenta, zespół zaczął eksperymentować z dźwiękiem, brzmieniem gitar czy perkusji, a także z wykorzystaniem nowoczesnych technik nagraniowych, takich jak warstwowanie dźwięku w wyniku rozbudowania kompozycji. W połowie sesji nagraniowej, zespół wyruszył w trasę z Neilem Youngiem po Stanach Zjednoczonych. Wówczas mieli już kilka gotowych utworów (m.in. Spoonman, Fell on black days, Mailman), które mogli zaprezentować na żywo.
Muzyka i teksty.
Zespół połączył ciężar i punkową energie, znaną z poprzednich płyt, dodając do tego sporo nowych elementów, takich jak melodyjność utworów. Zespół na tej płycie pokazał, iż ich styl rozwija się bardzo prężnie i dynamicznie. Cornell wówczas chciał stworzyć album bardziej przebojowy, niż poprzednie wydawnictwa, który dotarłby do większej liczby odbiorców. Utwory są bardzo różnorodne, przewijają się m.in. Indyjskie motywy w utworze "Half" który jest pierwszym w dyskografii zespołu, w którym główną partie wokalną zaśpiewał Ben Shepherd, nawiązania do twórczości The Beatles w utworach "Head Down" i "Black Hole Sun", a także ciężkie piosenki, jak oparty na wręcz thrash metalowym riffie "4th of July".
Liryki na "Superunkown" są pełne mroku, osobistych doświadczeń i spostrzeżeń Chrisa Cornella. Teksty często nawiązują do depresji, uzależnień, samobójstwa. Wokalista przyznał, iż w tamtym okresie często zaczytywał się w twórczości Sylvii Plath.
W sesji nagraniowej, wziął udział tajemniczy uliczny artysta, grający na łyżkach. Wystąpił w utworze "Spoonman", który najprościej można przetłumaczyć na "Człowiek-łyżka". Tytuł piosenki zaproponował basista Pearl Jam - Jeff Ament, zainspirowany owym ulicznym artystą, podczas prac na planie filmu "Singles" w 1992.
Wydanie i odbiór.
Superunknown został wydany 8 marca 1994 roku. Poprzedzony został singlem "Spoonman". Album zadebiutował na 1 miejscu, na liście Billboard 200. "Superunknown" pokrył się do tej pory pięciokrotną platyną w Stanach Zjednoczonych, trzykrotnie w Kanadzie, a także zdobyła status złotej płyty w Wielkiej Brytanii, Szwecji oraz Holandii. Płyta zdobyła spore uznanie krytyków i recenzentów, którzy zachwalali jej świeżość. Steve Huey z AllMusic przyznał płycie 5 gwiazdek (na pięć) uzasadniając swoją decyzje: "Superunknown został zaprojektowany jako arcydzieło i spełnia wszystkie jego wymogi".
Płytę promowały single "Spoonman", "Black Hole Sun", "Fell on Black Days", "My Wave" i "The Day i Tried to Live", do każdego z nich nakręcono teledysk. Wszystkie single zostały odnotowane w zestawieniach "Mainstream Rock" i "Modern Rock Charts". Singel "Black Hole Sun", który ukazał się w maju 1994 roku, stał się największym przebojem grupy, dzięki któremu była rozpoznawana w każdym zakątku świata. Surrealistyczny teledysk, stał się hitem w MTV. Ów teledysk, otrzymał w 1994 roku nagrodę w kategorii "Best Metal / Hard Rock Video" na MTV Video Music Awards. W 1995 roku na ceremonii Grammy Awards, Soundgarden zdobył dwie nagrody: "Black Hole Sun" otrzymał nagrodę za Best Hard Rock Performance, zaś "Spoonman" nagrodę w kategorii "Best Metal Performance". "Black Hole Sun" otrzymała również nominację do "Best Rock Song".
Trasa koncertowa.
Zespół na początku 1994 roku, wyruszył z promocją do Australii i Japonii. W marcu 1994 roku, zespół przyleciał do Europy, zaś w maju powrócili do USA, jednak nie wszystko szło zgodnie z planem. Lekarze zalecili Chrisowi Cornellowi odpoczynek od śpiewu, nie zastosowanie się do tego groziło wokaliście całkowitą utratą głosu. Zespół musiał odwołać wszystkie zapowiedziane koncerty, w drugiej połowie 1994 roku. W 1995 roku, zespół nadrobił zaległości.

</doc>
<doc id="636604" url="https://pl.wikipedia.org/wiki?curid=636604" title="Przestępstwo o charakterze terrorystycznym">
Przestępstwo o charakterze terrorystycznym

Przestępstwo o charakterze terrorystycznym – według Kodeksu karnego z 1997 roku czyn zabroniony zagrożony karą pozbawienia wolności, której górna granica wynosi co najmniej 5 lat. Jest popełniony w celu:
Taką definicję do kodeksu karnego wprowadziła ustawa z 16 kwietnia 2004 roku, która weszła w życie 1 maja tego samego roku. Wprowadzenie definicji legalnej przestępstwa o charakterze terrorystycznym było związane z dostosowywaniem polskiego prawa do standardów unijnych.
Pojęcie przestępstwa o charakterze terrorystycznym definiuje się przy stosowaniu łącznym dwóch kryteriów: szczególnego celu działania sprawcy i odwołującego się do charakteru przestępstwa.
Jak wskazuje się w doktrynie prawniczej, chodzi tu o następujące przestępstwa: art. 118 (Eksterminacja), art. 118a (Zamach przeciwko ludności), art.119 (Przemoc i groźba bezprawna), art. 120 (Środki masowej zagłady), art. 127 i 128 (Zamach stanu), art. 134 (Zamach na życie Prezydenta), art. 140 (Zamach terrorystyczny), art. 148 (Zabójstwo), art. 163 (Spowodowanie niebezpiecznych zdarzeń), art. 164 (Bezpośrednie niebezpieczeństwo), art. 165 (Inne niebezpieczeństwa), art. 165a (Sfinansowanie przestępstwa o charakterze terrorystycznym), art. 166 (Piractwo), art. 167 (Niebezpieczne urządzenia lub substancje), art. 170 (Rozbójnictwo morskie), art. 173 (Katastrofa), art. 174 (Niebezpieczeństwo katastrofy), art. 252 (Wzięcie zakładnika), art. 255a (Rozpowszechnianie treści mogących ułatwić popełnienie przestępstwa), art. 258 § 2 i § 4 (Zorganizowana grupa i związek przestępczy), Art. 259a (Przekroczenie granicy RP w celu popełnienia przestępstwa o charakterze terrorystycznym).

</doc>
<doc id="636607" url="https://pl.wikipedia.org/wiki?curid=636607" title="Zmiany klimatu">
Zmiany klimatu



</doc>
<doc id="636611" url="https://pl.wikipedia.org/wiki?curid=636611" title="Mike Royko">
Mike Royko

Mike Royko (ur. 19 września 1932, zm. 29 kwietnia 1997) – dziennikarz, felietonista, zdobywca nagrody Pulitzera, z pochodzenia Ukrainiec.
Wychował się w Chicago na Milwaukee Ave. Pisał o Chicago i jego mieszkańcach. Był również humorystą, co często udowadniał w swoich codziennych felietonach. Był laureatem nagrody ZNP oraz wielu innych. Jego felietony ukazywały się w 600 gazetach na terenie USA. Przez ostatnie 14 lat pisywał do "Chicago Tribune".

</doc>
<doc id="636620" url="https://pl.wikipedia.org/wiki?curid=636620" title="Štefan Chrtiansky (ur. 1962)">
Štefan Chrtiansky (ur. 1962)

Štefan Chrtiansky (ur. 13 maja 1962 w Malich Zlievcach) – słowacki siatkarz, grający na pozycji środkowego. Trener siatkarski, m.in. męskiej reprezentacji Słowacji.
Reprezentował reprezentację Czechosłowacji w latach 1983–1993 i Słowacji, w latach 1993–1995. Wraz z reprezentacją Czechosłowacji wywalczył brązowy medal mistrzostw Europy 1985. Został uznany najlepszym blokującym Pucharu Świata 1985 rozgrywanego w Japonii. Występy w reprezentacji zakończył po nieudanych eliminacjach do mistrzostw świata. Z zespołem ČH Bratysława zdobył trzecie miejsce w lidze czechosłowackiej w 1990, a z drużyną Donaukraft Wiedeń i z zespołem Hypo Tirol Innsbruck dwukrotnie wywalczył wicemistrzostwo Austrii. Karierę zakończył w 2000 roku, zostając trenerem austriackiej drużyny z Innsbrucka.
Chrtiansky został zaliczony w poczet siatkarskiego Hall of Fame na Słowacji.
Jego żona Monika, również zawodowo uprawiała siatkówkę. Dwoje jego dzieci jest siatkarzami: syn Štefan (ur. 1989) reprezentuje Słowację, a córka Monika (ur. 1996) – Austrię.
Jako zawodnik.
Sukcesy klubowe.
Mistrzostwa Czechosłowacji:
Puchar CEV:
Sukcesy reprezentacyjne.
Mistrzostwa Europy:
Puchar Świata:
Jako trener.
Sukcesy klubowe.
Liga Środkowoeuropejska - MEVZA:
Mistrzostwa Austrii:
Puchar Austrii:

</doc>
<doc id="636621" url="https://pl.wikipedia.org/wiki?curid=636621" title="Gwajawa">
Gwajawa



</doc>
<doc id="636622" url="https://pl.wikipedia.org/wiki?curid=636622" title="Literatura faktu">
Literatura faktu

Literatura faktu () – formy literackie, które przedstawiają autentyczne postacie i wydarzenia, jak np. reportaż (relacja, raport), dziennik, pamiętnik (wspomnienia), biografia, wywiad, według niektórych klasyfikacji również felieton i publicystyczny esej. 
Celem powstania i publikowania tego rodzaju utworów jest przedstawienie wiarygodnej relacji, opartej na wydarzeniach, faktach i zebranych materiałach. Literatura faktu nie jest synonimem literatury fachowej, ale nie należy też do beletrystyki. Ma przede wszystkim charakter dokumentarny, zwykle jest jednak częściowo beletryzowana. Z powieści czerpie techniki narracji i beletryzacji zdarzeń, z tekstami fachowymi zaś łączy ją rzeczowość i informatywność. Niektóre utwory literatury faktu, ze względu na walory literackie i moralne, zaliczają się do literatury pięknej.
Termin ten pojawił się na początku XX wieku jako hasło programowe, żądające od literatury odrzucenia fikcji i zwrócenia się ku dokumentowaniu rzeczywistości. Nazwa „literatura faktu” pojawiła się w polskiej terminologii na przełomie lat 20. i 30.

</doc>
<doc id="636624" url="https://pl.wikipedia.org/wiki?curid=636624" title="Daniel Mróz">
Daniel Mróz

Daniel Mróz (ur. 3 lutego 1917 w Krakowie, zm. 21 stycznia 1993 tamże) – polski grafik, scenograf i rysownik, członek Grupy Krakowskiej.
Życiorys.
Dzieciństwo.
Urodził się w Krakowie, jako drugi syn dziennikarza krakowskiego Stanisława Mroza, pracującego w IKACu – Ilustrowanym Kurierze Codziennym, jedynym wysokonakładowym dzienniku w międzywojennej Polsce. W dzieciństwie zetknął się z pracą dziennikarską, często bywając z ojcem w redakcji wydawanego przez IKC tygodnika „Na Szerokim Świecie”, w którym Stanisław Mróz był redaktorem. Barbara Winklowa tak wspomina ten okres: "” ...tuż za naszą ścianą, mieszkał pan redaktor Mróz, wysoki i tęgi, ... [oraz jego] dwaj synowie – Daniel i Sokrates – których stawiano mi często jako przykład...”"
Młodość i lata nauki.
Maturę zdał jako eksternista nie wytrzymując rygorów gimnazjum. Dwa lata uczył się w Państwowej Szkole Sztuk Zdobniczych i Przemysłu Artystycznego w Krakowie. W czasie wojny stracił oboje rodziców, matka zmarła w 1940 wkrótce po aresztowaniu ojca przez Gestapo, ojciec zginął w lutym 1941 w Auschwitz-Birkenau.
W 1946 rozpoczął studia na Akademii Sztuk Pięknych w Krakowie. Jednym z jego wykładowców był Marian Eile i to on ściągnąl go potem do pracy w tygodniku „Przekrój”. Dyplom (z wyróżnieniem) na Studium Scenografii otrzymał w 1952; na Wydziale Grafiki – w 1953.
Praca w „Przekroju” i inne prace artystyczne.
W latach 1951–1978 był stałym ilustratorem tygodnika „Przekrój”, w którym zamieszczał swoje rysunki, a także tworzył charakterystyczną szatę graficzną pisma, z którym współpracował do końca życia – projektując jego okładki. Ponadto zajmował się grafiką książki (okładki, ilustracje, projekty typograficzne), scenografią teatralną, plakatem. Współpracował z pismem „Zebra” (początkowo – „Czarno na białym”), „Ty i Ja” i „Młodym Technikiem”. Zilustrował między innymi "Cyberiadę" i "Bajki robotów" Stanisława Lema. Wykonał też ilustracje do dzieł Franza Kafki, Sławomira Mrożka, Juliusza Verne’a. Tworzył głównie techniką rysunku piórkiem i tuszem oraz collage'u.
Prace Daniela Mroza posiadały własny, oryginalny styl. Cechowały je surrealizm i groteskowość. W początkowym okresie były one inspirowane przez collage Maxa Ernsta. Z czasem dominuje w nich absurdalność związana z pisarstwem Mrożka i Lema. Ilustracje Mroza wywarły wpływ na pokolenie czytelników tych popularnych autorów. Ich styl związał się nierozerwalnie z ilustrowaną prozą i dlatego niejednokrotnie były one powtarzane w zagranicznych wydaniach tych książek. Daniel Mróz był wymieniany we wszystkich ważnych światowych almanachach grafików. Wielu ilustratorów starało się naśladować styl Daniela Mroza.
Życie prywatne.
Był żonaty z Aliną Nieniewską, koleżanką ze studiów na Akademii Sztuk Pięknych, absolwentką Wydziału Tkaniny Artystycznej. Córka Łucja Mróz-Raynoch, absolwentka ASP w Krakowie, też jest grafikiem oraz autorką filmów animowanych. Całe życie mieszkał w centrum starego Krakowa, stając się charakterystyczną postacią w pejzażu miasta.
Daniel Mróz jako scenograf.
Jako scenograf współpracował z teatrami: Starym, im. Słowackiego, Bagatela, Ludowym, Groteska w Krakowie, Ateneum, Dramatycznym, Współczesnym w Warszawie, im. Jaracza w Łodzi, Współczesnym i Polskim we Wrocławiu, Lubuskim w Zielonej Górze, Dolnośląskim w Jeleniej Górze. Śląskim w Katowicach, im. Solskiego w Tarnowie, im. Żeromskiego w Kielcach, im. Bogusławskiego w Kaliszu, Zagłębia w Sosnowcu.Scenografie te powstawały do sztuk m.in.: Sławomira Mrożka, Tadeusza Różewicza, Helmuta Kajzara, Sofoklesa, Bertolda Brechta, Stanisława Ignacego Witkiewicza, Mirona Białoszewskiego, Jana Drdy, Witolda Wandurskiego – w reżyserii Józefa Szajny, Andrzeja Witkowskiego, Helmuta Kajzara, Piotra Piaskowskiego, Ryszarda Majora, Ryszarda Żuromskiego, Jerzego Zegalskiego, Andrzeja Makowieckiego, Jerzego Sopoćki.

</doc>
<doc id="636625" url="https://pl.wikipedia.org/wiki?curid=636625" title="Plac Zbawiciela (film)">
Plac Zbawiciela (film)

Plac Zbawiciela – polski dramat filmowy z 2006 roku w reżyserii Joanny Kos-Krauze i Krzysztofa Krauzego. Film opowiada opartą na faktach historię warszawskiej rodziny, postawionej w trudnej sytuacji materialnej wobec bankructwa dewelopera. Beata (Jowita Budnik) oraz jej mąż Bartek (Arkadiusz Janiczek) są zmuszeni zamieszkać wraz z dwoma synami u Teresy (Ewa Wencel), władczej matki Bartka, co wskutek wzajemnych napięć prowadzi do rodzinnej tragedii.
"Plac Zbawiciela" był debiutem fabularnym asystującej mężowi Joanny Kos-Krauze, stanowiącym powrót do porzuconych na krótko, na rzecz "Mojego Nikifora", zainteresowań Krzysztofa Krauzego materią społeczną, mocno osadzoną w czasach współczesnych, która jest tematem wielu jego filmów. Film był debiutem fabularnym Wojciecha Staronia, który poprzednio pracował jako drugi operator przy "Moim Nikiforze". "Plac Zbawiciela" został pozytywnie przyjęty przez krytyków, zdobywając główną nagrodę Festiwalu Polskich Filmów Fabularnych – Złote Lwy, a także Orła dla najlepszego filmu. Wielokrotnie nagradzane były również role Budnik oraz Wencel.
Fabuła.
Film rozpoczyna się sceną, w której w mieszkaniu postarzałej Teresy, do której wprowadzili się przedtem jej syn Bartek oraz synowa Beata, dzwoni telefon. Odebrawszy telefon, Teresa dowiaduje się o tragedii związanej z synową, po czym wydobywa się z niej rozdzierający krzyk.
Akcja filmu przenosi się do idyllicznie przedstawionej Warszawy. Młoda kobieta Beata przemierza plac Zbawiciela wraz z dwójką złotowłosych synów, Dawidem i Adrianem, po drodze kupując kwiaty. Na co dzień Beata wychowuje dzieci, podczas gdy Bartek pracuje w firmie montującej klimatyzatory. Przed odebraniem kluczy, aby zaoszczędzić trochę pieniędzy, wprowadzają się do Teresy. Jednakże wychodzi na jaw, że deweloper zbankrutował, a pieniądze będące własnością Teresy przepadły. Młodzi zostają w mieszkaniu matki/teściowej przy placu Zbawiciela.
Uwikłany w zależność od władczej Teresy, zazdrosnej o syna, Bartek zaczyna się pastwić psychicznie nad Beatą. Gdy ta wydaje 500 złotych na przedszkolne przybory dla dzieci, Bartek wszczyna awanturę i odbiera żonie kartę do bankomatu. Teściowa natomiast nie pozwala Beacie podjąć pracy, odmawiając odebrania dzieci z przedszkola. Wkrótce Bartek wyprowadza się do kochanki, wnosząc sprawę rozwodową. Zdesperowana Beata, gdy zostaje zmuszona do wyprowadzenia się z mieszkania teściowej, próbuje otruć synów, a sama podcina sobie żyły. Jednakże trójka zostaje odratowana, a Beacie za usiłowanie zabójstwa na dzieciach grozi piętnaście lat więzienia. Targany wyrzutami sumienia Bartek ostatecznie przedstawia autentyczną wersję wydarzeń, a biorąc winę na siebie zostaje postawiony w stan oskarżenia.
Obsada.
Źródło: Filmpolski.pl.
Produkcja.
Inspiracją dla pary reżyserów, Krzysztofa Krauze i Joanny Kos-Krauze, była opublikowana na łamach „Super Expressu” historia warszawskiej kobiety, która została porzucona przez męża i próbowała odebrać życie sobie oraz dwóm kilkuletnim synom. Jednakże kobieta została odnaleziona niedaleko placu Zbawiciela i odratowana wraz z dziećmi. Oboje reżyserów traktowało film w kategoriach eksperymentu psychoterapeutycznego, długo przygotowując się do pisania scenariusza. Na etapie przygotowań reżyserzy konsultowali się również z kobietami z Centrum Praw Kobiet, po czym zauważyli, że „większość przypadków przemocy w rodzinie nie polega na fizycznym, lecz właśnie na psychicznym znęcaniu się nad ofiarą”.
Przed ukończeniem scenariusza reżyserzy zdecydowali się nagrać na magnetofon wielogodzinne sesje rozmów z aktorami przymierzanymi do ról – Jowitą Budnik, Arkadiuszem Janiczkiem oraz Ewą Wencel. Sesje te odbyły się nieodpłatnie, a aktorzy pracowali nad swymi rolami przez cztery miesiące, choć nie mieli pewności, że film ostatecznie powstanie (wówczas nie miał ustalonego budżetu ani producenta). W samym scenariuszu małżeństwo Krauze zawarło swoje własne doświadczenia (to właśnie oni doświadczyli bankructwa dewelopera i otrzymali od matki Krzysztofa sto tysięcy złotych). Role chłopców doświadczających traumatycznych wydarzeń zagrali bracia Dawid i Natan Gudejko, wytypowani po długich poszukiwaniach.
Zdjęcia do "Placu Zbawiciela" zrealizował uznany dokumentalista Wojciech Staroń, który materiał w ciasnych wnętrzach mieszkania przeplatał z obrazem placu Zbawiciela z lotu ptaka. Jak pisał Tadeusz Lubelski, na placu obowiązywał ruch okrężny, sugerujący niemożność wyjścia bohaterów z zaistniałej sytuacji. Kos-Krauze sugerowała już pierwszego dnia zdjęć, aby były one jak najbardziej naturalistyczne, „nie pod kamerę”. Film kręcono w sierpniu i wrześniu 2006 roku. Nad procesem produkcji czuwał kierownik Studia Filmowego „Zebra”, Juliusz Machulski, przy współpracy z Telewizją Polską – Agencją Filmową oraz Canal+ Polska. Film został dofinansowany przez Polski Instytut Sztuki Filmowej. Za ścieżkę dźwiękową do "Placu Zbawiciela" odpowiadał Paweł Szymański, a w procesie postprodukcji film zmontował Krzysztof Szpetmański.
Odbiór.
Frekwencja kinowa.
Do czerwca 2019 roku "Plac Zbawiciela" obejrzało w polskich kinach 185 400 widzów, co umiejscawiało go na dziewiątym miejscu na liście najczęściej oglądanych filmów polskich 2006 roku.
Odbiór krytyczny w Polsce.
"Plac Zbawiciela" został pozytywnie przyjęty przez polskich krytyków. Dominika Wernikowska z portalu Filmweb pisała: „Śledząc tragedię Beaty, Bartka i jego matki odnosi się wrażenie, że oko kamery zamiast obserwować podgląda bohaterów [...]. Prawdziwe, przekonujące dialogi [...] i udane kreacje aktorskie potęgują ten efekt”. Przemysław Brudzyński na łamach portalu Film.org.pl określił "Plac Zbawiciela" jako „film godny umieszczenia w gronie najbardziej wstrząsających dzieł kina”, przy którym „twórczość Ingmara Bergmana wydaje się kwintesencją wiary w ludzkość, a obrazy Larsa von Triera – dziełami pełnymi pozytywnych przesłań”. Tadeusz Sobolewski w swej recenzji na łamach „Gazety Wyborczej” stwierdził, że dzieło małżeństwa Krauze jest „najważniejszym filmem polskim ostatnich lat”, podkreślając jednocześnie obiektywizm i dystans reżyserski względem bohaterów: „Każda z postaci dostaje szansę – jak oskarżony swojego obrońcę. Nikt tu nie jest święty ani zdecydowanie zły czy głupi”. Bożena Janicka w recenzji dla „Kina” zachowała większy sceptycyzm, zapytując o realizm zakończenia: „czy w kodeksie karnym istnieje paragraf, przewidujący sądowy wyrok za winę wyłącznie moralną? Czy za przestępstwo wyjątkowo drastyczne sąd może sprawcę całkowicie uwolnić od kary tylko dlatego, że wcześniej ktoś owemu sprawcy zrobił świństwo?”.
W plebiscycie pisma „Kino”, którego celem było wyłonienie 10 najlepszych filmów roku 2006, "Plac Zbawiciela" zajął drugie miejsce (głosami ośmiorga redaktorów).
Analizy i interpretacje.
Michał Piepiórka zauważył, że "Plac Zbawiciela" mimo swej struktury podobnej do "Długu" ma zupełnie inne przesłanie niż wspomniany film Krauzego. Zdaniem Piepiórki „twórcy dostosowali się do trendu w polskim kinie uformowanego po roku 2000 i przedstawili polską rzeczywistość z punktu widzenia ofiar transformacji, a nie jej «młodych wilczków», jak było w "Długu"”. Piepiórka stwierdził, że w filmie małżeństwa Krauze „od uczucia rozczarowania niedostatkami wolnego rynku nastąpiło przejście do współodczuwania z tymi, których kapitalistyczna machina wyrzuciła na margines społeczeństwa”.
Kazimiera Szczuka stwierdziła, że "Plac Zbawiciela" jest filmem traktującym o przemocy domowej wobec kobiet, traktowanych w społeczeństwie polskim doby transformacji ustrojowej jako pariasi. W filmie małżeństwa Krauze pojawiają się zdaniem polskiej feministki motywy pogardzanej pracy kobiet w gospodarstwach domowych, „degradacji i wykluczenia z rynku pracy”, a także krytycyzm wobec prorodzinnej polityki kryjącej w sobie brutalność skierowaną przeciwko kobiecości. Szczuka zasugerowała również, że w "Placu Zbawiciela" pojawiają się aluzje do aborcji, gdyż Teresa wyrzuca synowej, że ta nie zdecydowała się na usunięcie ciąży: „Matka nienawidzi synowej za to, że macierzyństwo ją uszczęśliwia, [...] że nie nauczono jej logiki winy i kary, jaka w tym świecie spada na kobietę za jej seksualność i płodność”.

</doc>
<doc id="636632" url="https://pl.wikipedia.org/wiki?curid=636632" title="Dacia Logan">
Dacia Logan

Dacia Logan – samochód osobowy klasy aut miejskich i klasy kompaktowej produkowany pod rumuńską marką Dacia od 2004 roku. Od 2020 roku produkowana jest trzecia generacja modelu.
Pierwsza generacja.
Dacia Logan I została zaprezentowana po raz pierwszy w 2004 roku.
Na początku 1999 roku szef Renault polecił swoim konstruktorom stworzenie auta osobowego, którego cena nie przekroczy 5 tysięcy euro, a do sprzedaży wejdzie pod marką Dacia należącą do koncernu Renault od 2004 roku. Pojazd zbudowany został na płycie podłogowej opartej o płytę Renault Modus, zawieszenie pojazdu zaczerpnięto z modelu Clio II, silnik benzynowe z modelu Thalia, a wysokoprężne z Megane II. W tym samym roku podczas targów motoryzacyjnych w Paryżu zaprezentowano wersję seryjną pojazdu. Początkowo pojazd występował jedynie w wersji sedan natomiast dwa lata później w 2006 roku do produkcji wprowadzono wersję kombi opartą na bazie samochodu koncepcyjnego Logan Steppe. W 2007 roku wprowadzono także wersję pickup oraz van.
Modernizacje.
Jesienią 2006 roku auto przeszło drobny face lifting. W bogatszych wersjach auta wprowadzono nowe klosze tylnych reflektorów, przetłoczenia tylnej klapy. We wszystkich wersjach zmodernizowano skrzynię biegów oraz układ hamulcowy, wprowadzono nowe wzory tapicerek i lakieru.
Latem 2008 roku samochód przeszedł gruntowny face lifting, a jego nazwę zmieniono na "Nowy Logan". W przedniej części nadwozia zastosowano nowy zderzak, reflektory, osłonę wlotu powietrza, dzięki czemu auto upodobniło się do Sandero. W tylnej części auta pojawiły się nowe reflektory, zderzaki oraz klapa bagażnika. We wnętrzu auta zmieniono deskę rozdzielczą oraz fotele zastąpiono fotelami z Dacii Sandero. Modernizację przeszły dwie wersje nadwoziowe: sedan i kombi.
Inne nazwy.
Logan oprócz marki Dacia występował na rynkach rozwijających się pod marką Renault. Produkowano go w latach 2005 – 2015 w różnych filiach francuskiego koncernu w różnych krajach: w Rosji, w Kolumbii i w Brazylii. Model jest też produkowany na licencji od 2007 roku do dziś w Iranie w zakładach Iran Khodro jako "Iran Khodro Renault Tondar 90". Auto posiada silniki benzynowe 1.4 o mocy maksymalnej 75 KM, 1.6 o mocy maksymalnej 87 KM oraz 1.6 16V o mocy maksymalnej 105 KM i diesle 1.5 68 KM oraz 1.5 85 KM z 5-biegową skrzynią manualną.
Co więcej, Meksykańska odmiana Dacii Logan oferowana była w latach 2007–2010 pod nazwą Nissan Aprio. Wytwarzano ją w Brazylii, a debiut miał miejsce podczas Mexico Auto Show 2007. Od Dacii auto różni się stylizacją atrapy chłodnicy oraz przedniego i tylnego zderzaka. Samochód produkowany był wyłącznie jako sedan z 5-biegową manualną oraz 4-biegową automatyczną skrzynią biegów. Mierzy 4250 mm długości, 1975 mm szerokości, 1525 mm wysokości, 2630 mm rozstawu osi, a masa własna od 975 do 1075 kg.
W Indiach w Madras w latach 2007 – 2009 w spółce z Mahindra &amp; Mahindra Limited Logan był oferowany jako "Mahindra Renault Logan". Z kolei w latach 2009 – 2018 Mahindra Renault Logan oferowana była tam już jako integralna część palety tej marki pod nazwą Mahindra Verito. Wersja na rynek indyjski większe zmiany przeszła w 2010 roku, kiedy Verito otrzymała facelifting polegający na całkowicie odmiennej stylizacji tyłu w stosunku do Logana, a także inny wzrór reflektorów i grilla. Ofertę wzbogaciła też wersja hatchback oparta na bazie modelu sedan.
Sprzedaż auta.
Zakładanej przez koncern Renault ceny auta niesięgającej 5 tys. euro nie udało się utrzymać, ale zainteresowanie Loganem było na tyle duże, że zaskoczyło macierzysty koncern Renault, co sprawiło, że firma podjęła działania zmierzające do stopniowego zwiększenia produkcji. Od premiery handlowej we wrześniu 2004 roku do grudnia 2006 roku sprzedano ponad 330 tysięcy aut. W roku 2005 Dacia Logan stanowiła 5,7% wszystkich aut sprzedawanych przez francuski koncern Renault. Najważniejszym rynkiem zbytu pozostała Rumunia, w której to ten model stanowi 45% udziałów w rynku samochodowych. Równie dobrze auto sprzedaje się we Francji.
W Polsce nabywców znalazło 2403 Dacii w 2005 roku oraz 1354 egzemplarze w 2006 roku. W 2007 roku w okresie I-XI sprzedano 1841 aut, a w 2008 roku 2314. Natomiast w 2009 sprzedano 2769 egzemplarzy aut osobowych i dostawczych. W styczniu 2010 roku sprzedano 302 egzemplarze samochodów osobowych oraz 62 dostawczych.
Silniki.
Wartości podane w nawiasach okrągłych dotyczą wersji Logan MCV, natomiast w nawiasach prostokątnych dotyczą wersji Logan Pick-Up.
Dacia Logan MCV.
Dacia Logan MCV I została zaprezentowana po raz pierwszy w 2006 roku.
Światowa premiera drugiej odmiany nadwoziowej Logana miała miejsce na Paris Motor Show 2006. Samochód realizuje zupełnie inną koncepcję – jest dużym, rodzinnym samochodem łączącym cechy kombi i kombivana, wyróżniającym się wyraźnie dłuższym i wyższym nadwoziem, a także większym rozstawem osi i dzieloną klapą bagażnika. Wymiary awansowały Logana MCV do klasy kompaktowej, zbliżając się do zarówno kompaktowych kombi, jak i kombivanów. Logan MCV I wyróżniał się też możliwościami transportowymi – mógł zabrać na pokład nawet 7 osób.
W 2007 roku na bazie MCV zbudowano dostawczą odmianę Logan Van, która powstała z myślą o konkurowaniu z klasycznymi, kompaktowymi samochodami dostawczymi. Wyróżnia się ona zabudowaną przestrzenią bagażową, jednak w przeciwieństwie do innych samochodów tego typu oferowanych wówczas na rynku, nie zdecydowano się na przesuwane tylne drzwi. Rok później, w 2008 roku Dacia przedstawiła drugą odmianę nadwoziową zbudowaną na bazie pierwszej generacji Logana MCV – dwumiejscowego pickupa.
Nissan NP200.
Bliźniacza odmiana Dacii Logan w wersji Pickup oferowana jako Nissan NP200 wyłącznie w Południowej Afryce. Auto zadebiutowało na Pretoria Auto Show 2008. Od Dacii Logan Pickup różni się inaczej stylizowanym przodem. Produkowany jest w jednym z zakładów Nissana w Port Elizabeth w Republice Południowej Afryki od czerwca 2008 roku z wykorzystaniem dostarczanych przez Renault-Dacia podzespołów.
Łada Largus.
Rosyjska wersja Dacii Logan MCV produkowana od 2012 roku w zakładzie w Togliatti w Rosji. Od bliźniaczej wersji Dacia Logan różni się jedynie stylizacją atrapy chłodnicy. Produkowane wyłącznie w wersji kombivan. Wyposażona w dwa silniki Renault. Jeden z silników posiada pojemność 1,6 l oraz moc 105 KM. Samochód pomimo długiego stażu rynkowego zachował popularność na rodzimym rynku i w 2021 roku doczekał się faceliftingu.
Wyposażenie.
Logan MCV:
Logan Van:
Logan Pick-Up:
Druga generacja.
Dacia Logan II została zaprezentowana po raz pierwszy w 2012 roku.
Logan drugiej generacji został zaprezentowany wraz z drugą generacją Dacii Sandero podczas targów motoryzacyjnych w Paryżu w 2012 roku. Auto uzyskało nową stylistykę, która ma za zadanie je uatrakcyjnić.
Na początku produkcji oferowany był silnik benzynowy o pojemności 1,2 l w wariancie z fabryczną instalacją LPG, obecnie auto na polskim rynku napędzają trzy silniki: Wolnossący 1.0 SCe 73 KM, 0,9 TCe turbodoładowany o mocy maksymalnej 90 KM dostępny również w wersji LPG oraz z zautomatyzowaną skrzynią EASY-R, oraz silnik wysokoprężny o pojemności 1,5 dCi i dwóch poziomach mocy.
Nowością w Loganie jest Media System Nav znany z Lodgy składający się z 7-calowego ekranu dotykowego z funkcjami multimedialnymi i nawigacją, ale także ogranicznik prędkości, tempomat, tylne czujniki parkowania, a przednie i boczne poduszki powietrzne oraz ABS i ESP w standardzie. We wnętrzu pojazdu znajdują się chromowane elementy, zegary w efektownych tubach oraz przycisk Eco, który ogranicza obroty silnika do 4000 obr./min.
Stylistycznie auto posiada wyraźne linie nadwozia. Mocnymi punktami są reflektory, grill i tylne światła natomiast zderzaki posiadają przetłoczenia. Tył Logana wieńczy niewielki spoiler.
Auto zdobyło tytuł Rumuńskiego Samochodu Roku 2013.
Renault Logan.
Dacia Logan z logo Renault na masce oferowane jest m.in. w Brazylii. Pojazd wyróżnia się nową atrapę chłodnicy, która nawiązuje do obecnie produkowanych modeli marki, zmodyfikowanym przednim zderzakiem oraz kierunkowskazami umieszczonymi w obudowie lusterek zewnętrznych i przestylizowanymi światłami tylnymi. Wnętrze auta posiada zmodyfikowaną w stosunku do Dacii konsolę centralną z kwadratowymi nawiewami powietrza i nowym panelem sterowania klimatyzacją.
Oprócz nazwy Logan, miejski sedan Renault jest oferowany także jako trzecie wcielenie modelu Symbol na wybranych rynkach rozwijających się: Turcji, Algierii czy Chile.
Wersje wyposażenia.
Standardowe wyposażenie podstawowej wersji Access obejmuje m.in. ABS, system kontroli trakcji, 4 poduszki powietrzne, a także wspomaganie układu kierowniczego.
Bogatsza wersja Open dodatkowo wyposażona jest w m.in. zderzaki lakierowane pod kolor nadwozia, radio z MP3, Bluetooth i dwoma głośnikami, światła przeciwmgielne, centralny zamek z pilotem, oraz elektrycznie regulowane szyby przednie.
Topowa wersja Laureate została ponad to wyposażona w m.in. klamki zewnętrzne i lusterka lakierowane pod kolor nadwozia, elektrycznie regulowane i podgrzewane lusterka, fotel kierowcy z regulacja wysokości, regulowaną kolumnę kierowniczą, a także klimatyzacje manualną.
Opcjonalnie samochód wyposażyć można w m.in. 15-calowe felgi aluminiowe, kierownicę i gałkę zmiany biegów obszyte skórą, skórzaną tapicerkę, tempomat, kamerę cofania, czujniki cofania, elektrycznie regulowane szyby tylne, podłokietnik przedni, klimatyzacje automatyczną, oraz system multimedialny z 7-calowym ekranem dotykowym i nawigacją satelitarną.
Logan STCC.
W 2013 roku Dacia zaprezentowała Logana II przystosowanego do serii wyścigów samochodów turystycznych STCC. Samochód został stworzony na potrzeby zespołu Dacia Dealer Team, a za jego kierownicą miał zasiąść Mattias Andersson. Auto wyposażono w 3,5-litrowy benzynowy centralnie umieszczony silnik w układzie V6 o mocy ok. 400 KM.
Dacia Logan MCV II.
Dacia Logan MCV II została zaprezentowana po raz pierwszy w 2013 roku.
Podczas targów motoryzacyjnych w Genewie w 2013 roku zaprezentowano drugie wcielenie modelu Logan MCV. Tym razem, jest to już klasyczne, kompaktowe kombi. Samochód ma wyraźnie dłuższe nadwozie z dużą przestrzenią bagażową – mierzy ona duże nawet jak na segment C 573 litry. Większy jest też rozstaw osi, pozwalający na wygospodarowanie większej przestrzeni dla pasażerów tylnej kanapy.
W marcu 2017 roku, przy okazji prezentacji rodziny Logan-Logan MCV-Sandero po gruntownej modernizacji, Dacia poszerzyła ofertę kompaktowego kombi o wersję z podwyższonym prześwitem o nazwie Stepway. Zyskała ona plastikowe nakładki na nadwozie mające podkreślić pseudoterenowy charakter.
Trzecia generacja.
Dacia Logan III została po raz pierwszy zaprezentowana 29 września 2020 roku.
Samochód wraz z bliźniaczym modelem Sandero został oparty o płytę podłogową "CMF-B" współdzieloną z Renault Clio V. Producent zdecydował, że nowy model będzie oferowany na mniejszej ilości rynków niż poprzednik, nie wiadomo również czy do sprzedaży trafi odmiana MCV.
Nowy model jest dłuższy i szerszy od poprzednika, przy czym ma łagodniej opadającą linie dachu ku tyłowi. Dacia zamierza nowym modelem bezpośrednio konkurować z większymi samochodami takimi jak m.in. Skoda Octavia.
We wnętrzu znacząco poprawiono materiały wykończeniowe, pojawił się nowy system multimedialny z dużym ekranem dotykowym. Samochód w stosunku do poprzednika został wzbogacony o systemy wspomagające bezpieczeństwo.
Wersje wyposażenia.
Na Polskim rynku w momencie premiery Dacia oferuje Logana w dwóch wersjach wyposażenia:
Podstawowa wersja wyposażenia Essential obejmuje m.in. zderzaki lakierowane pod kolor nadwozia, dzieloną tylną kanapę, 6 poduszek powietrznych, system wspomagania ruszania pod górę, połączenie alarmowe e-Call, centralny zamek sterowany z klucza, elektrycznie sterowane szyby przednie, kolumnę kierowniczą regulowaną na wysokość, wielofunkcyjną kierownicę, radio DAB, komputer pokładowy, 2 głośniki z przodu, połączenie Bluetooth oraz uchwyt na smartfona z aplikacją do sterowania multimediami.
Bogatsza wersja Comfort zawiera w sobie także m.in. klamki i lusterka lakierowane pod kolor nadwozia, chromowaną atrapę chłodnicy, obicie deski rozdzielczej i podłokietników drzwiowych tkaniną, światła przeciwmgłowe, elektrycznie sterowane lusterka boczne, klimatyzację manualną, automatycznie włączane światła mijania i wycieraczki, regulacja fotela kierowcy na głębokość, modułowy bagażnik z wyjmowaną podłogą, 8-calowy wyświetlacz dotykowy systemu multimedialnego z Apple Car Play i Android Auto oraz 4 głośniki.
Opcjonalnie samochód wyposażyć można w m.in. klimatyzację automatyczną, kartę Keyless Entry, elektrycznie regulowane szyby tylne, podgrzewane przednie siedzenia, przednie i tylne czujniki parkowania, kamerę cofania, asystenta monitorowania martwego pola, automatyczny hamulec ręczny, a także rozkładane stoliki w oparciach siedzeń.
Poza wyżej wymienionymi wersjami, Logan oferowany jest na wybranych rynkach w wersji bazowej Access. Jest to najuboższa możliwa odmiana samochodu, która nie posiada w swoim wyposażeniu nawet radia i klimatyzacji. Samochodu nie można także zamówić w kolorze innym niż biały niemetalizowany, jedynie ze stalowymi obręczami kół oraz z jednym silnikiem - wolnossącym 1.0 o mocy 73 koni mechanicznych.

</doc>
<doc id="636634" url="https://pl.wikipedia.org/wiki?curid=636634" title="Stefan Chrtiansky">
Stefan Chrtiansky



</doc>
<doc id="636635" url="https://pl.wikipedia.org/wiki?curid=636635" title="Mechanizm prowadzenia">
Mechanizm prowadzenia

Mechanizm prowadzenia jest to zespół urządzeń, które umożliwiają kierowcy prowadzenie pojazdu po wybranym przez niego torze i z określoną przez niego prędkością.
Skład mechanizmu prowadzenia:

</doc>
<doc id="636636" url="https://pl.wikipedia.org/wiki?curid=636636" title="Peter Balaz">
Peter Balaz



</doc>
<doc id="636637" url="https://pl.wikipedia.org/wiki?curid=636637" title="Pavol Chudik">
Pavol Chudik



</doc>
<doc id="636638" url="https://pl.wikipedia.org/wiki?curid=636638" title="CD Universidad de Concepción">
CD Universidad de Concepción

Club Deportivo Universidad de Concepción – chilijski klub piłkarski z siedzibą w mieście Concepción, stolicy regionu Biobío.
Historia.
Klub założony został 8 sierpnia 1994 roku i gra obecnie w pierwszej lidze chilijskiej (Primera División de Chile).
Występy ligowe:

</doc>
<doc id="636639" url="https://pl.wikipedia.org/wiki?curid=636639" title="Duszan Kubica">
Duszan Kubica



</doc>
<doc id="636640" url="https://pl.wikipedia.org/wiki?curid=636640" title="Club Deportivo Universidad de Concepción">
Club Deportivo Universidad de Concepción



</doc>
<doc id="636641" url="https://pl.wikipedia.org/wiki?curid=636641" title="Vladimir Prochazka">
Vladimir Prochazka



</doc>
<doc id="636642" url="https://pl.wikipedia.org/wiki?curid=636642" title="Alicja Pęczak">
Alicja Pęczak

Alicja Iwona Pęczak-Graczyk (ur. 13 stycznia 1970 w Bydgoszczy) – pływaczka, pływająca we wszystkich stylach, najwszechstronniejsza w historii polskiego pływania.
Alicja Pęczak jest posiadaczką ponad 300 medali z imprez krajowych i zagranicznych, jest 82-krotną mistrzynią Polski seniorek, 14 razy zdobywała medale mistrzostw Europy. Jest także olimpijką z Barcelony, Atlanty i Sydney.
W 1993 została ukarana dwumiesięczną dyskwalifikacją za stosowanie niedozwolonego środka dopingującego. Następnie Zarząd PZP przedłużył karę do dwóch lat. Ostatecznie dyskwalifikację zawieszono po 18 miesiącach.
W 2001 roku założyła Szkołę Pływania Alicji Pęczak AP Swim. Organizuje również coroczne charytatywne zawody sportowe dla dzieci Gdynia Swim Ewent. Pieniądze zebrane za udział w zawodach przekazywane są na rzecz niepełnosprawnej dziewczynki.

</doc>
<doc id="636647" url="https://pl.wikipedia.org/wiki?curid=636647" title="Redemptoris missio">
Redemptoris missio

Redemptoris missio (łac. "Misja Odkupiciela") − encyklika Jana Pawła II. Została ogłoszona 7 grudnia 1990 roku.
Jan Paweł II zawarł w niej przesłanie o obowiązku poznawania i głoszenia Ewangelii.
Treść.
Cały drugi rozdział (nn.12-20) encykliki poświęcony został współczesnemu pojmowaniu Królestwa Bożego w Kościele katolickim. Królestwo Boże utożsamia się z osobą Chrystusa. Po zmartwychwstaniu Bóg zapoczątkował w Nim królestwo zapowiadane przez proroków, które „budowane jest stopniowo w człowieku i w świecie poprzez tajemniczą więź z Jego osobą” (n.16). Wbrew niektórym zsekularyzowanym koncepcjom Królestwa Bożego – które opisują je w kategoriach «antropocentrycznych», skupiających się na ziemskich potrzebach człowieka i na budowaniu pokoju między religiami, kulturami i społeczeństwami na ziemi – nie można, według papieża, Królestwa Bożego „odłączać ani od Chrystusa ani od Kościoła” (n.18). Innym zagrożeniem wskazanym przez papieża jest relatywizacja wiary.

</doc>
<doc id="636651" url="https://pl.wikipedia.org/wiki?curid=636651" title="Andrzej Knap">
Andrzej Knap



</doc>
<doc id="636653" url="https://pl.wikipedia.org/wiki?curid=636653" title="SmallSQL">
SmallSQL

SmallSQL - system zarządzania relacyjnymi bazami danych w 100% napisany w języku Java przeznaczony do projektowania aplikacji biurowych. Komunikacja z SmallSQL odbywa się przez interfejs JDBC 3.0. SmallSQL jest zgodny ze standardami SQL-92 oraz SQL-99.

</doc>
<doc id="636659" url="https://pl.wikipedia.org/wiki?curid=636659" title="NK Široki Brijeg">
NK Široki Brijeg

Nogometni klub Široki Brijeg – bośniacki klub piłkarski z miasta Široki Brijeg, grający obecnie w Premijer lidze. Široki Brijeg to jedno z najmniejszych miast w Europie, z którego drużyna grała w kwalifikacjach do Ligi Mistrzów.
Klub NK Široki Brijeg został założony w 1948 roku. Jednak klub sukcesy zaczął osiągać dopiero po rozpadzie kraju i uzyskaniu niepodległości przez Bośnię i Hercegowinę. Największe sukcesy to dwukrotne zdobycie mistrzostwa Bośni i Hercegowiny w 2004 i 2006 roku. Drużyna NK swoje mecze rozgrywa na stadionie Pecara, który może pomieścić 10.000 widzów i spełnia wszystkie normy UEFA.

</doc>
<doc id="636660" url="https://pl.wikipedia.org/wiki?curid=636660" title="NK Siroki Brijeg">
NK Siroki Brijeg



</doc>
<doc id="636663" url="https://pl.wikipedia.org/wiki?curid=636663" title="Kopiec Wyzwolenia Śląska">
Kopiec Wyzwolenia Śląska



</doc>
<doc id="636667" url="https://pl.wikipedia.org/wiki?curid=636667" title="Kościół Zwiastowania Najświętszej Maryi Panny w Krakowie">
Kościół Zwiastowania Najświętszej Maryi Panny w Krakowie

Kościół Zwiastowania Najświętszej Maryi Panny – rzymskokatolicki kościół parafialny oraz konwentualny kapucynów znajdujący się w Krakowie w dzielnicy I przy ulicy Loretańskiej 11, na Piasku
Historia i opis.
Kapucyni do Krakowa przybyli w 1695, fundatorem kościoła był chorąży zatorsko-oświęcimski Wojciech Dembiński i to on zaproponował, aby nowej świątyni nadać wezwanie Zwiastowania Najświętszej Marii Pannie. W kościele zachowało się jego epitafium z portretem i marmurowy sarkofag. Pierwszą mszę świętą odprawiono w nowym kościele 15 sierpnia 1700 roku, ale właściwej konsekracji dokonał biskup sufragan Kazimierz Łubieński w 1703.
Kościół wykonano według wzorów baroku toskańskiego, przypomina tradycyjne włoskie świątynie kapucyńskie. W ołtarzu głównym znajduje się obraz z wyobrażeniem Zwiastowania NMP namalowany w 1701 roku przez Piotra Dandiniego z Florencji i przekazany kapucynom krakowskim na polecenie księcia Toskanii Kosmy III Medyceusza.
Po bokach ołtarza zawieszono niewielkie obrazy z wizerunkami św. Franciszka i św. Klary.
Po lewej stronie ołtarza głównego, w bocznym filarze, umieszczono kulę armatnią, która wpadła do prezbiterium w trakcie walk konfederatów barskich z wojskami rosyjskim 15 sierpnia 1768 roku i utkwiła w ścianie.
Ołtarze boczne pochodzą z 1775 roku. W lewym umieszczono figurę św. Józefa z Dzieciątkiem dłuta Tadeusza Błotnickiego z 1903 roku. Kobieta siedząca u stóp św. Józefa jest alegorią Ojczyzny. Jako zasuwy ołtarza używa się wizerunku Chrystusa Miłosiernego, namalowanego w 1944 roku przez Adolfa Hyłę. Tło u dołu wizerunku przedstawia płonącą Warszawę, a jest on wotum mieszkańców Warszawy za ocalenie życia po powstaniu warszawskim i podziękowaniem za schronienie, które w murach klasztoru znaleźli jesienią 1944 roku.
Ołtarz z wizerunkiem św. Erazma, pochodzi z 1763 roku. Przed nim odprawiał msze święte często biskup Kajetan Ignacy Sołtyk, którego ojciec Józef zmarły w 1739 roku jest w tym kościele pochowany.
Wizerunek Matki Boskiej Ostrobramskiej z kolejnego bocznego ołtarza trafił po II wojnie światowej wraz z kapucynami, deportowanymi z Kresów Wschodnich.
Wnętrze kościoła, jego ściany, krużganki klasztorne, kaplice i kruchta pokryte są tablicami pamiątkowymi ku czci wybitnych wodzów, epitafiami wojskowych (m.in. epitafium ku czci Romualda Traugutta, ufundowane przez córki). Ta szczególna kolekcja powstała dlatego, że kapucyni od czasów insurekcji kościuszkowskiej po wybuch I wojny światowej pełnili funkcje kapelanów i towarzyszyli kolejnym powstańcom podczas zrywów narodowych.
Kaplica Jezusa Ukrzyżowanego.
Znajduje się po północnej stronie kościoła. Jest to dawna zakrystia domku loretańskiego. W ołtarzu znajduje się krucyfiks z nieistniejącego kościoła karmelitów bosych z ul. Poselskiej.
"Tułaczka".
W prawym bocznym ołtarzu znajduje się figura Matki Bożej zwana "Tułaczką". Pochodzi ona z fasady kamienicy Suskiego przy ulicy Grodzkiej 24 i uległa nadpaleniu w czasie pożaru miasta w 1850 roku, w 1899 została podarowana kapucynom. Przez 5 lat szukano dla niej odpowiedniego miejsca: była w bocznej kaplicy, w krużgankach i na klasztornych korytarzach. Z powodu tych ciągłych wędrówek nazwano ją "Tułaczką". Ostatecznie w 1904 roku w 50. rocznicę ogłoszenia dogmatu o Niepokalanym Poczęciu NMP ustawiono ją w bocznym ołtarzu. Według tradycji była ulubionym wizerunkiem przed którym modliła się Helena Modrzejewska.
Domek Loretański.
Po północnej stronie kościoła stoi domek loretański – kaplica z początku XVIII wieku. Przy jego narożniku, na placyku przed kościołem stoi, także XVIII-wieczna figura św. Jana Nepomucena.
Mogiła Konfederatów Barskich.
W pobliżu klasztoru w czasie walk w dniu 12 sierpnia 1768 roku poległo kilku nieznanych z imienia i nazwiska konfederatów barskich. Postanowiono ich pochować we wspólnej mogile przed klasztorem. W 1993 roku postawiono na ich grobie kolejny już krzyż z niewielką pamiątkową tabliczką. Krzyż ozdobiony symbolami Męki Pańskiej poświęcił biskup sufragan Julian Groblicki.

</doc>
<doc id="636669" url="https://pl.wikipedia.org/wiki?curid=636669" title="DJ Yella">
DJ Yella

Antoine Carraby (ur. 11 grudnia 1967 w Compton w stanie Kalifornia) – DJ, producent muzyczny i reżyser.
Życiorys.
Yella dorastał słuchając funku i ucząc się gry na perkusji. DJ`ing zaczął ćwiczyć w klubach Los Angeles.
Już jako nastolatek poznał Dr. Dre i szybko zostali przyjaciółmi. Dre i Yella we wczesnych latach 80 utworzyli World Class Wreckin' Cru i zaczęli tworzyć nowe formy muzyki, nieco później dołączyło do nich dwóch DJ'ów.
Początkowo szło im bardzo dobrze, jednak po pewnym czasie napotkali kłopoty finansowe. Dre skontaktował się z kolegą ze szkoły średniej Eazy`m-E i poprosił o sponsoring. Po pewnym czasie ich współpracy z Eazym powstał singel "Boyz-N-Tha-Hood". Sukces kawałka spowodował powstanie grupy N.W.A, do której wkrótce dołączyli MC Ren i Ice Cube. Dre i Yella pracowali nad beatami, natomiast Eazy rapował.
Po sukcesie „Straight Outta Compton” Ice Cube poprosił Yellę o pomoc przy pracy nad jego solowym albumem, jednak grupa była skupiona na solowym albumie Eazy'ego, który zaczął pisać teksty piosenek. Ice Cube postanowił opuścić grupę oddając się całkowicie karierze solowej. Później Yella rozpoczął współpracę z Eazym tworząc materiał na przyszłe płyty Eazyego: Str8 Off Tha Streetz Of Muthaphukkin Compton i Eternal-E.
Eazy zmarł trzy miesiące po skończeniu nagrań z Yellą. Carraby postanowił oddać hołd zmarłemu i podziękować za dobrą współpracę nagrywając solowy album w 1996 „One Mo Nigga Ta Go”.

</doc>
<doc id="636670" url="https://pl.wikipedia.org/wiki?curid=636670" title="Ziemia Mac Robertsona">
Ziemia Mac Robertsona

 
Ziemia Mac Robertsona () – część Antarktydy Wschodniej, obejmująca obszar między Ziemią Kempa a Lodowcem Lamberta.
Jej zasięg na wybrzeżu wyznaczają: zatoka William Scoresby Bay (59°34′E) oraz przylądek Cape Darnley (69°30′E). W jego wschodniej części znajdują się Góry Księcia Karola. Nazwy fragmentów wybrzeża tej ziemi: Wybrzeże Mawsona i Wybrzeże Larsa Christensena upamiętniają badaczy tego obszaru.
Ziemia Mac. Robertsona została nazwana na cześć australijskiego przedsiębiorcy i filantropa Macphersona Robertsona, który patronował brytyjsko–australijsko–nowozelandzkiej wyprawie o akronimie BANZARE ("British Australian and New Zealand Antarctic Research Expedition") pod dowództwem Douglasa Mawsona, przeprowadzonej w latach 1929–1931.
Na wybrzeżu Ziemi Mac Robertsona znajduje się australijska stacja antarktyczna Mawson.

</doc>
<doc id="636671" url="https://pl.wikipedia.org/wiki?curid=636671" title="Justyna Mospinek">
Justyna Mospinek

Justyna Mospinek (ur. 8 listopada 1983 w Zgierzu) – polska łuczniczka, olimpijka z Aten i Pekinu, mistrzyni Polski i Europy. 
Życiorys.
Córka Krystiana i Barbary (z d. Justyna).
Od 1996 jest zawodniczką klubu sportowego UKS Piątka Zgierz. Jej trenerami są Anna i Wojciech Szymańscy.
W 2002 ukończyła Liceum Ogólnokształcące im. Stanisława Staszica w Zgierzu. Następnie podjęła studia w Akademii Wychowania Fizycznego w Warszawie na kierunku fizjoterapii.
Odznaczona Brązowym Krzyżem Zasługi w 2005 r. za osiągnięcia sportowe.
27 września 2008 roku zdobyła Puchar Świata w łucznictwie.

</doc>
<doc id="636673" url="https://pl.wikipedia.org/wiki?curid=636673" title="Tadeusz Kłak">
Tadeusz Kłak

Tadeusz Kłak (ur. 21 sierpnia 1932 w Porąbkach k. Kielc) – polski eseista, dziennikarz, profesor nauk filologicznych o specjalności historia literatury polskiej, emerytowany pracownik Uniwersytetu Śląskiego.
W 1951 roku ukończył V Liceum Ogólnokształcące im. ks. Piotra Ściegiennego w Kielcach, a następnie studiował polonistykę w Katolickim Uniwersytecie Lubelskim. W czasie studiów debiutował jako dziennikarz artykułem „Błogosławiona bądź chwilo” (O Bożym Narodzeniu w poezji polskiej) w dzienniku „Słowo Powszechne” 1953, nr 299. Za rzeczywisty debiut jednakże uważa publikację „Żeromski w słowach poetów”, zamieszczoną w tygodniku „Dziś i Jutro”.
W latach studenckich Tadeusz Kłak angażował się w działalność Koła Polonistów KUL, gdzie pełnił funkcję przewodniczącego Sekcji Twórczości Własnej oraz redaktora czasopisma „Teatr Akademicki”. W roku 1955 rozpoczął pracę jako dziennikarz we „Wrocławskim Tygodniku Katolików”.
W latach 1961–1970 pełnił funkcję kierownika Muzeum Bolesława Prusa w Nałęczowie. W tym czasie gromadził również materiały dla Muzeum Józefa Czechowicza – które rozpoczęło działalność w Lublinie w roku 1968. Kłak uzyskał członkostwo w Związku Literatów Polskich, utrzymywał współpracę z Redakcją „Polskiego Słownika Biograficznego” oraz publikował na łamach lubelskiego tygodnika „Kamena”. W roku 1970 obronił na Uniwersytecie Jagiellońskim pracę doktorską u prof. Kazimierza Wyki. Temat jego pracy brzmiał: „Poezja Józefa Czechowicza”. Istniejący wówczas od dwóch lat Uniwersytet Śląski zatrudnił młodego adiunkta w swoim Instytucie Filologii Polskiej.
Tadeusz Kłak pełnił funkcję sekretarza, a następnie przewodniczącego Komisji Historycznoliterackiej Oddziału Katowickiego Polskiej Akademii Nauk. Ponadto przewodził Komitetowi Redakcyjnemu wydawanej przez katowicki oddział PAN serii „Spotkania z literaturą”. Prof. Kłak był członkiem Komitetu Nauk o Literaturze w latach 1983–1985, a w latach 1987–1990 wchodził w skład Rady Naukowej Instytutu Badań Literackich. Tadeusz Kłak jest członkiem Towarzystwa Naukowego KUL i Stowarzyszenia Pisarzy Polskich.
Prof. Kłak pełnił funkcję kierownika Zakładu Wiedzy o Kulturze i Życiu Literackim w latach 1983–1992.
Trzykrotny laureat nagrody ministra, został także uhonorowany Srebrnym Krzyżem Zasługi i odznakami Zasłużony Działacz Kultury i Za zasługi dla Uniwersytetu Śląskiego.
W swoim dorobku profesor Tadeusz Kłak ma ponad 400 pozycji bibliograficznych, wśród których aż 10 stanowią obszerne autorskie pozycje książkowe.

</doc>
<doc id="636676" url="https://pl.wikipedia.org/wiki?curid=636676" title="Medal Służby Ogólnej w Indiach (1854)">
Medal Służby Ogólnej w Indiach (1854)

The India General Service Medal (1854 IGSM) jest medalem kampanii brytyjskich, ustanowionym w roku 1854.
Zasady nadawania.
Medalem nagradzano oficerów i żołnierzy armii brytyjskiej i indyjskiej.
1854 IGSM był wydawany za wiele ważnych kampanii zbrojnych w Indiach pomiędzy rokiem 1852 i 1895. Każda bitwa lub akcja reprezentowana jest przez odpowiednią klamrę na wstążce medalu.
Jeden nagrodzony mógł ich otrzymać maksymalnie siedem.
Medal nie był nigdy wydawany bez klamr.
Pierwotnie medal był bity ze srebra i nadawany żołnierzom wszystkich stopni, bez względu na rodzaj służby, jednak od roku 1885 (z klamrą "Burma 1885-7") był bity z brązu dla indyjskiego personelu wspomagającego takiego jak sanitariusze, służący i kierowcy.
Opis medalu.
awers: lewy profil królowej Wiktorii w koronie z inskrypcją "VICTORIA REGINA".
rewers: przedstawia uskrzydloną stojącą Wiktorię, zakładającą wieniec na głowę klęczącego (?).

</doc>
<doc id="636688" url="https://pl.wikipedia.org/wiki?curid=636688" title="Ziemia Enderby">
Ziemia Enderby

Ziemia Enderby (ang. "Enderby Land") – region nad Morzem Kosmonautów w Antarktydzie Wschodniej położony między Ziemią Królowej Maud na zachodzie a Ziemią Kempa na wschodzie.
W jej zachodniej części znajduje się rosyjska stacja polarna Mołodiożnaja.
Roszczenia terytorialne do Ziemi Enderby wysuwa Australia.
Nazwa.
Ziemia Enderby została nazwana na cześć właścicieli przedsiębiorstwa wielorybniczego Enderby Brothers z Londynu, którzy zachęcali kapitanów swoich statków do eksploracji Antarktydy.
Geografia.
Ziemia Enderby leży nad Morzem Kosmonautów w Antarktydzie Wschodniej między Wybrzeżem Księcia Olafa na Ziemi Królowej Maud na zachodzie a Zatoką Edwarda VIII i Wybrzeżem Kempa na wschodzie (Ziemią Kempa). Jest to druga najbardziej na północ wysunięta część Antarktydy po Półwyspie Antarktycznym.
Jej część środkową tworzy pokryty lodem płaskowyż, a wzdłuż wybrzeża ciągną się pasma górskie, m.in. Góry Napiera. 
W jej zachodniej części znajduje się rosyjska stacja polarna Mołodiożnaja.
Historia.
Wybrzeże Ziemi Enderby zostało odkryte w 1831 roku przez Johna Biscoe (1794–1843) – kapitana statku londyńskiej firmy wielorybniczej Enderby Brothers, który nazwał je na cześć swoich pracodawców.
Następnie przez ponad 100 lat region pozostawał poza zainteresowaniami Europejczyków. W latach 1929–1930 stał się obiektem rywalizacji między wyprawą norweską pod dowództwem Hjalmara Riiser-Larsena (1890–1965) a ekspedycją australijską Douglasa Mawsona (1882–1958) w celu wysunięcia roszczeń terytorialnych i dostępu do wód przybrzeżnych celem wielorybnictwa. Riiser-Larsen zauważył z powietrza Ziemię Enderby na początku grudnia 1929 roku i dwa tygodnie później wylądował na Cape Ann, gdzie zatknął flagę norweską. Rząd Norwegii nie wysunął jednak roszczeń terytorialnych z uwagi na podpisane wcześniej porozumienie z Wielką Brytanią, w którym uznał brytyjskie roszczenia do Ziemi Enderby. W styczniu 1930 roku Mawson zatknął flagę brytyjską na Proclamation Island, gdzie ogłosił przynależność wszystkich terenów na południe od 65°S między 47°E a 73°W do Wielkiej Brytanii. Podczas spotkania między Riiser-Larsenem i Mawsonen ustalono, że granica między obszarami działalności norweskiej i brytyjskiej będzie przebiegać wzdłuż 45°E.
W lutym 1947 roku Ziemia Enderby została sfotografowana z powietrza podczas amerykańskiej Operacji Highjump przeprowadzanej w latach 1946–1947. Pierwsze lądowe badania regionu przeprowadziła w latach 1959–1960 ekspedycja australijska. Region został włączony do badań Australijskiego Terytorium Antarktycznego w latach 1961–1962.
W 1963 roku Związek Socjalistycznych Republik Radzieckich wybudował tu stację badawczą Mołodiożnaja. Kolejne badania regionu były prowadzone przez naukowców radzieckich i australijskich. W latach 70. XX w. Australia przeprowadziła szereg badań topograficznych, geologicznych, geofizycznych i biologicznych. 
Polityka.
Roszczenia terytorialne do Ziemi Enderby wysuwa Australia. Wraz z podpisaniem Układu Antarktycznego, roszczenia te zostały „zamrożone”.

</doc>
<doc id="636695" url="https://pl.wikipedia.org/wiki?curid=636695" title="Joanna Nowicka">
Joanna Nowicka

Joanna Nowicka, z domu Kwaśna (ur. 25 lipca 1966 w Kołobrzegu) – polska łuczniczka sportowa. Brązowa medalistka olimpijska z Atlanty (1996) w drużynie i uczestniczka igrzysk olimpijskich (1988, 1992, 2000).
Córka Antoniego i Heleny (z domu Stefańskiej). Zaczęła interesować się łucznictwem w szkole podstawowej, zaś jej talent sportowy dostrzegł trener Stanisław Stuligłowa, którego wychowanką została. Reprezentowała miejscowe kluby Kotwica Kołobrzeg i Mewa Kołobrzeg. W 1983 roku ukończyła Szkołę Zawodową Kucharstwa i Garmażerii w Kołobrzegu, z zawodu została kucharką. 
Przez wiele lat była czołową polską łuczniczką zdobywając siedem indywidualnych tytułów mistrzyni Polski (1987-1989, 1991, 1992, 1995, 1997) oraz odnosząc sukcesy na arenie międzynarodowej. Zadebiutowała na igrzyskach olimpijskich 1988 w Seulu, gdzie indywidualnie zajęła miejsce 16., zaś wraz z drużyną (w składzie Nowicka, Joanna Helbin i Beata Iwanek-Rozwód) miejsce 10. Cztery lata później w Barcelonie indywidualnie była 10., zaś drużynowo 16. (w składzie Nowicka, Iwona Okrzesik-Kotajny i Edyta Korotkin-Adamowska). W 1996 roku, wraz z reprezentacją Polski w składzie Nowicka, Katarzyna Klata, Iwona Dzięcioł zdobyła brązowy medal olimpijski. Na tych samych igrzyskach indywidualnie zajęła 11. lokatę. Jej ostatni występ olimpijski miał miejsce w Sydney, gdzie indywidualnie zajęła 8. miejsce, zaś wraz z drużyną 11 (w składzie Nowicka, Agata Bulwa i Anna Łęcka-Dobrowolska). 
W 1996 roku została odznaczona przez prezydenta Aleksandra Kwaśniewskiego Srebrnym Krzyżem Zasługi „za wybitne osiągnięcia sportowe”.
Ma męża Piotra i córkę Aleksandrę (ur. 1993). Po zakończeniu kariery sportowej zajęła się szkoleniem młodzieży i zamieszkała w Kołobrzegu.

</doc>
<doc id="636697" url="https://pl.wikipedia.org/wiki?curid=636697" title="Program Szczepień Ochronnych">
Program Szczepień Ochronnych



</doc>
<doc id="636703" url="https://pl.wikipedia.org/wiki?curid=636703" title="Wybrzeże Księżniczki Ragnhildy">
Wybrzeże Księżniczki Ragnhildy

Wybrzeże Księżniczki Ragnhildy (, ) – część wybrzeża Ziemi Królowej Maud w Antarktydzie Wschodniej, między Wybrzeżem Księżniczki Astrid na zachodzie a Półwyspem Riiser-Larsena i Wybrzeżem Księcia Haralda na wschodzie.
Nazwa.
Obszar został nazwany na cześć księżniczki norweskiej – Ragnhildy (1930–2012), siostry króla Norwegii Haralda V (ur. 1937).
Geografia.
Część wybrzeża Ziemi Królowej Maud w Antarktydzie Wschodniej. Rozciąga się między Wybrzeżem Księżniczki Astrid na zachodzie (granicę stanowi południk 20°E) a Półwyspem Riiser-Larsena (34°E) i Wybrzeżem Księcia Haralda na wschodzie. Wzdłuż prawie całego wybrzeża (poza jego wschodnimi krańcami) rozciągają się lodowce szelfowe.
Ok. 230 km na zachód od Półwyspu Riiser-Larsena, na lodowcu szelfowym, zaobserwowano kolonię pingwinów cesarskich. Z uwagi na obecność kolonii obszar jest ostoją ptaków IBA. W 2009 roku liczebność kolonii szacowano na podstawie zdjęć satelitarnych na ok. 6870 ptaków. W 2012 roku przeprowadzono licznie – kolonia liczyła ok. 9 tys. osobników, w 2013 roku – ok. 15 tys., a w 2014 roku ok. 20 tys. ptaków. Inne gatunki ptaków obserwowane w kolonii to pingwin białooki i wydrzyk antarktyczny. W pobliżu kolonii zaobserwowano lamparty morskie.
Historia.
Wybrzeże zostało odkryte z powietrza 16 lutego 1931 roku i pobieżnie zmapowane podczas czwartej ekspedycji norweskiej przez kapitana Hjalmara Riiser-Larsena (1890–1965) i kapitana Nilsa Larsena (1900–1976) podczas lotów ze statku „Norvegia”. 

</doc>
<doc id="636705" url="https://pl.wikipedia.org/wiki?curid=636705" title="Siouxsie and the Banshees">
Siouxsie and the Banshees

Siouxsie and the Banshees – brytyjski zespół rockowy założony w 1976 roku w Londynie przez Siouxsie Sioux i Stevena Severina. Grupa reprezentowała styl post-punk (nurt cold wave), a także gatunki nowa fala, rock gotycki i rock alternatywny.
Zespół wykształcił się z punku i grał posępną, refleksyjną muzykę. Był jednym z czołowych przedstawicieli post-punku.
Formacja wywarła wpływ na rozwój tego stylu, a także na zespoły takie jak Joy Division, The Cure, U2, The Smiths, Radiohead, PJ Harvey i Sonic Youth.
W 1978 roku pierwszy singiel grupy, „Hong Kong Garden”, osiągnął wysokie pozycje na listach przebojów. Na początku listopada tego samego roku ukazał się ich pierwszy album, "The Scream". Inne najbardziej znane tytuły grupy to „Happy House” (1980), „Christine” (1980), „Spellbound” (1981), „Cities in Dust” (1985), „Peek-a-Boo” (1988) i „Kiss Them For Me” (1991).
W 2022 roku All Souls, kompilacyjny album z 10 utworami, zawierał „Spellbound” (użyty w zakończenia "Stranger Things" - sezon 4), „Fireworks”, „Peek-a-Boo” oraz album utworów i rarytasów. Został wydany na czarnym winylu, a także na pomarańczowym winylu - w limitowanej edycji.
W grudniu 2022 roku Siouxsie ogłosiła powrót na scenę w 2023 roku
&lt;/references&gt;

</doc>
<doc id="636706" url="https://pl.wikipedia.org/wiki?curid=636706" title="Księga Jaroma">
Księga Jaroma

Księga Jaroma [Jar] – w religii mormońskiej jedna z ksiąg wchodzących w skład Księgi Mormona.
Jest to najkrótsza z ksiąg tego zbioru. Księga ta posiada jedynie 15 wersetów rzekomo opisujących losy Nefitów w latach 420–399 p.n.e. Zdaniem mormonów autorem tej księgi jest Jarom syn Enosa. Księga znajduje się między Księgą Enosa a Księgą Omniego.

</doc>
<doc id="636709" url="https://pl.wikipedia.org/wiki?curid=636709" title="Dariusz Marciniak">
Dariusz Marciniak

Dariusz Marciniak (ur. 30 października 1966 w Rzeszowie, zm. 27 kwietnia 2003 w Kaliszu) – piłkarz, reprezentant Polski, trener piłkarski. Zdobywca brązowego medalu na mistrzostwach Europy U-18 w 1984 roku w ZSRR.
Wychowanek Stali Rzeszów i trenera Władysława Patyckiego. Następnie grał w Widzewie Łódź, Śląsku Wrocław, Zagłębiu Lubin, SC Charleroi, Sint-Truidense VV i Racing Jet Wavre (Belgia), FC Gueugnon (Francja), GKS Bełchatów, RKS Radomsko, KSV Hessen Kassel, Borussia Fulda i FSV Altmark Stendal (Niemcy) oraz Stomilu Olsztyn. W polskiej I lidze rozegrał 126 spotkań i zdobył 30 bramek.
Przed swoją śmiercią trenował zespół KKS Kalisz.
Zmarł w kwietniu 2003 roku. Przyczyną śmierci był zawał serca (w następstwie choroby alkoholowej). Był jednym z największych niespełnionych talentów polskiej piłki nożnej lat 80. Gdy był piłkarzem Śląska Wrocław, ubiegali się o niego menadżerowie Realu Madryt i Bayernu Monachium.

</doc>
<doc id="636711" url="https://pl.wikipedia.org/wiki?curid=636711" title="Bunkier przy placu Strzegomskim we Wrocławiu">
Bunkier przy placu Strzegomskim we Wrocławiu

Bunkier przy placu Strzegomskim – cylindryczny wolno stojący schron przeciwlotniczy znajdujący się we Wrocławiu przy ulicy Legnickiej, koło placu Strzegomskiego. Swoją dzisiejszą nazwę zawdzięcza właśnie temu placowi. Zaprojektowany został przez znanego wrocławskiego projektanta Richarda Konwiarza – niemieckiego architekta, autora projektu m.in. Stadionu Olimpijskiego. Schron zachował się do dziś w stanie dobrym, nie doznając większych uszkodzeń ani w czasie oblężenia Wrocławia, ani też w czasie ponad sześćdziesięcioletniej eksploatacji po wojnie, kiedy pełnił funkcję magazynu.
Budynek nie jest wpisany do rejestru zabytków, ale widnieje w wykazie zabytków architektury i budownictwa miasta Wrocławia. Obecnie siedziba Muzeum Współczesnego Wrocław, co czyni je jedynym muzeum w Polsce mieszczącym się w bunkrze.
Historia.
Schron wybudowany został w roku 1942 jako największy z kilku powstałych w tym czasie schronów przeciwlotniczych dla ludności cywilnej, chociaż z powodu ówczesnej sytuacji na linii frontu nie spodziewano się ataku i powstał raczej ze względów propagandowych. Usytuowany był przy skwerze przy pl. Strzegomskim i ewangelickim kościele św. Pawła. Początkowo w znajdującym się od zachodniej strony ryzalicie schronu znajdowały się dwa wejścia, poprzedzone pięcioosiowym portykiem (obecnie zabudowanym), zaś płycinę zdobiła sylwetka orła ze swastyką.
Festung Breslau.
W czasie oblężenia Festung Breslau pełnił funkcję szpitala fortecznego nr II (Festunglazaret II), który mógł pomieścić ponad tysiąc rannych. Pacjentami opiekowały się siostry zakonne ze Szpitala Zgromadzenia Sióstr Betanek przy ul. Traugutta. Ciężej rannych (około 6,6 tysiąca) ewakuowano z miasta-twierdzy lotniskiem na Gądowie, aż do jego zajęcia przez Rosjan w kwietniu.
Do 20 kwietnia wojska radzieckie prowadziły już walki wokół schronu, który zamienił się w punktu oporu. Gustaw Panek, hydraulik i elektryk pracujący wówczas w bunkrze, tak opisywał ówczesną sytuację:
"Ten ogromny bunkier, mający sześć pięter, był przepełniony. Nie tylko pomieszczenia, ale także sienie i korytarze wypełniali ranni i umierający. Wybuchy bomb kołysały raz po raz całym bunkrem. (...) Nie otrzymywaliśmy z zewnątrz, od elektrowni, żadnego prądu. Kabiny, w których leżeli ranni musiały być oświetlanie świecami woskowymi. Także i na nich oszczędzano, nie wiedziano bowiem, czy kiedyś jeszcze zostaną dostarczone. Od teraz bunkier przestał funkcjonować jako lazaret""."
Na tym etapie w bunkrze pozostało osiemdziesięciu mężczyzn i trzy kobiety. Saperzy zaczęli wybijać młotami pneumatycznymi otwory strzelnicze. Zdecydowano się na umieszczenie w środku ładunków wybuchowych i odpalenie ich, gdy schron zajęli Rosjanie. Detonacja zapaliła magazyny oleju napędowego do silników, doprowadzając do pożaru budynku. Przetrwali obrońcy schronili się w śluzie o powierzchni 2,5 na 4 metry. Z powodu przedłużającej się strzelaniny, Rosjanie zdecydowali się na wysadzenie ściany. Według ich relacji:
"Pod nieprzerwanym ostrzałem przeciwnika i w ogniu palących się domów Władimir Dimitriew wykrył podejście, poprowadził za sobą grupę saperów ze skrzynkami materiału wybuchowego i zainstalował pod ścianą bunkra około 300 kg tego materiału. (...) Ściana o grubości do dwóch metrów została przebita. Dimitriew zaczął rzucać tam granaty, butelki z mieszaniną zapalającą i świece dymne. Wybuchł pożar. Hitlerowcy wybiegli z bunkra, dusząc się od dymu a stojący w pobliżu piechurzy brali ich do niewoli."
Pomimo ciężkich walk, schron przetrwał Festung Breslau w stosunkowo dobrym stanie, w porównaniu do sąsiedniej zabudowy pl. Strzegomskiego, niemal zrównanej z ziemią razem z kościołem św. Pawła.
Po wojnie.
Za czasów PRL, w latach 50., za bunkrem, na pl. Strzegomskim obozowali Romowie, ze swoim taborem. W latach 90. i w pierwszej dekadzie XXI wieku w bunkrze mieściły się różnego rodzaju sklepy i hurtownie oraz pub zaś na jego szczycie zainstalowano neon z logiem Coca-Coli.
W 2009 roku odnowiono elewację schronu według projektu pracowni Romana Rutkowskiego i zrealizowano na fasadzie budynku mural przedstawiający pracę artysty i poety konkretnego Stanisława Dróżdża pt. „Klepsydra” z 1967 roku.
W latach 2010–2011 schron wyremontowano. Od 2 września 2011 schron jest tymczasową siedzibą Muzeum Współczesnego Wrocław.
Architektura.
Chociaż Richard Konwiarz był architektem modernistycznym, jego schrony nawiązywały do stylu imperialnego i do architektury napoleońskiej, a także do realizacji klasycystycznych (w przypadku schronu przy pl. Strzegomskim, do rzymskiego Panteonu). Był to prawdopodobnie świadomy i celowy zabieg, dzięki któremu budynki nie zdradzały swojej funkcji z zewnątrz, zaś sam architekt zaskarbił sobie sympatię władz, odwołując się do systemu totalitarnego.
Schron założony został na planie koła, o średnicy około 31 m. Wysoki na 25 m budynek ma 6 kondygnacji. Obiekt nie posiada podpiwniczenia, jest to żelbetowa konstrukcja szkieletowa z ławą fundamentową o grubości około 2,2 m, ze ścianami zewnętrznymi grubości 1,1 m i półtorametrowymi stropami. Od strony wschodniej, na fasadzie budynku, znajduje się płytki, 6-kondygnacyjny ryzalit z gładkim polem – płyciną, oryginalnie wypełnioną symbolami III Rzeszy – orłem i swastyką, obecnie muralem z tekstem Stanisława Dróżdża, oraz boniowanymi bokami, w części parteru poprzedzony portykiem (w którym znajdowały się pierwotnie dwie stalowe bramy wejściowe). Od zachodu znajduje się masywniejszy 5-kondygnacyjny ryzalit z wejściem z boku. Dach posiada niską, okrągłą nadbudówkę z gzymsem. Schron pozbawiony jest okien – zamiast nich na elewacji zostały regularnie rozmieszczone otwory wentylacyjne. Kondygnacje oddzielono od siebie gzymsami.
Adaptacja na muzeum.
Adaptacji obiektu na tymczasową siedzibę MWW i dostosowanie go dla osób niepełnosprawnych przeprowadziły w 2011 roku dwa zespoły architektów z pracowni: CH+ Architekci i VROA Architekci, m.in. Marta Mnich, Paweł Chaszczewicz, Grzegorz Kaczmarowski.
Konieczne było wyburzenie ścian działowych i stropów międzykondygnacyjnych aby przystosować budynek do celów ekspozycyjnych i maksymalnie otworzyć zaginającą się przestrzeń. Skuto zastany tynk, odsłaniając surowy beton z widocznymi strukturami, podkreślając go odkrytymi detalami takimi jak otworowania, ślady po młotach i wiertłach. Nowymi elementami przebudowy były działowe ścianki ceglane, pomalowane, by odróżnić się od zastanej konstrukcji, a także kratownice otwierające wnętrze schronu w pionie, będące pozostałością po wtórnym szybie towarowym. W środkowym pierścieniu wstawiono szyb windowy. Postindustrialnego charakteru dopełniły instalacje prowadzone natynkowo i bez obudów. Okrągły rzut schronu wymusił wykonanie oryginalnych mebli, specjalnie wykrzywionych ław i lad. Budynek otrzymał również iluminację, przede wszystkim portyku i muralu Dróżdża. Całkowita powierzchnia wystawowa wyniosła 4500 m².
Na pierwszym 1 piętra powstał "Beautiful Tube" proj. Sabiny Lang i Daniela Baumanna, szwajcarskich artystów duetu L/B. Jest to przestrzeń kontrastująca z betonowym wnętrzem schronu wypełniona dywanami w jaskrawych, podstawowych kolorach RGB.
SARP przyznało wyróżnienie Nagrody Roku 2011 za przebudowę obiektu schronu przeciwlotniczego na siedzibę Muzeum Współczesnego Wrocław, pisząc w uzasadnieniu, że wprowadzenie przestrzeni dla sztuki do przestrzeni militarnej jest „wspaniałą metaforą misji współczesnej architektury”.
Na dachu obiektu powstał taras i cylindryczny przeszklony pawilon kawiarni z panoramicznym widokiem na okolicę, mocno kontrastujący z betonowym i klaustrofobicznym wnętrzem pozostałej części budynku"".

</doc>
<doc id="636712" url="https://pl.wikipedia.org/wiki?curid=636712" title="Droga wojewódzka nr 755">
Droga wojewódzka nr 755

Droga wojewódzka nr 755 (DW755) – droga wojewódzka klasy Z w województwach: świętokrzyskim i lubelskim o długości 36 km łącząca DK9 w Ostrowcu Świętokrzyskim z DW854 w Kosinie. W Zawichoście ma miejsce nieciągłość drogi na rzecz DW 777. Droga przebiega przez 4 powiaty: ostrowiecki, opatowski, sandomierski i kraśnicki.

</doc>
<doc id="636716" url="https://pl.wikipedia.org/wiki?curid=636716" title="Daihatsu Applause">
Daihatsu Applause

Daihatsu Applause – samochód osobowy kompaktowy produkowany przez koncern Daihatsu w latach 1989–2000. 
Historia modelu.
Daihatsu Applause to samochód klasy kompakt produkowany w latach 1989–2000. Wyróżniał się nietypową dla europejskiego rynku formą – to co wydaje się czterodrzwiowym sedanem, w rzeczywistości jest pięciodrzwiowym autem typu liftback, z tylną szybą podnoszoną wraz z pokrywą bagażnika. Bagażnik ten miał pojemność 412 l.
W zachodniej Europie niezależna firma wyprodukowała ograniczoną liczbę tylnych klap do modelu Applause zmieniających go w auto typu kombi.
W 1994 roku Applause przeszedł drobny face-lifting. Zmieniono nieco kształt przedniego zderzaka, oraz przedni grill. Zmianie uległo też wyposażenia w poszczególnych wariantach (m.in. wspomaganie kierownicy stało się elementem wyposażenia standardowego, pojawił się też immobilizer jako rozwinięcie centralnego zamka z pilotem).
W 1998 przeprowadzono poważną modernizację, co poskutkowało przyjęciem nazewnictwa modelu Applause II (A120). Zmieniono wygląd przedniego i tylnego pasa, nieco wydłużono auto i zmodernizowano wnętrze. Rozszerzeniu uległo także wyposażenie. Pojawiły się m.in. poduszki powietrzne, zaś pakiet elektryczny (elektrycznie sterowane wszystkie szyby, lusterka i antena) stał się standardem.
Silnik.
Do napędu modelu Applause stosowano tylko jeden, montowany poprzecznie silnik oznaczany kodowo jako HD o pojemności skokowej 1590 cm³. Jednostka w całości aluminiowa, dzięki czemu relatywnie lekka (98 kg), jednak z drugiej strony stosunkowo podatna na uszkodzenia spowodowane przeciążeniem termicznym. Głowica z jednym wałkiem rozrządu (SOHC) sterującym 16 zaworami. Na rynku europejskim w latach 1989 - 1998 występował w trzech wariantach:
Na rynku japońskim początkowo oferowany silnik gaźnikowy (do 1992) miał moc 71 kW/96 KM, później stosowano silnik z wtryskiem paliwa, o mocy 89 kW/120 KM, momencie 140 Nm (do 2000r.).
Silniki HD-E występowały ponadto w wersji z katalizatorem spalin lub bez niego.
W latach 1998 - 2000 (sprzedaż modelu Applause II) zrezygnowano z wersji zasilanej gaźnikiem. Oba warianty mocy silnika HD-E zastąpiono jednostką HD-E o mocy 99 KM. W tym wariancie zwiększono ciśnienie sprężania i zastąpiono pojedynczą cewkę zapłonową i aparat zapłonowy czujnikiem położenia wałka rozrządu z dwiema cewkami typu "coil over plug".
Fabrycznie Daihatsu nigdy nie montowało turbosprężarek ani kompresorów do silników serii H. Na jednej z wystaw tuningowych w Essen firma Oettinger zaprezentowała silnik HD-E z turbo doładowaniem, intercoolerem typu air-to-air i chłodnicą oleju przeznaczony do montażu w nadwoziu Applause A101. Koncept ten jednak nie zyskał zainteresowania i zaprzestano jego dalszego rozwoju.
Napęd.
Podstawowym rodzajem układu napędowego była wersja z napędem na przednie koła (A101). Do wyboru była skrzynia manualna o pięciu przełożeniach lub automatyczna o trzech przełożeniach. W okresie późniejszym wprowadzono czterobiegową skrzynię automatyczną. Od początku produkcji (1989) do wprowadzenia drugiej generacji (1998) dostępna była także wersja z symetrycznym napędem na obie osie nazywana Zi (A111). W tym wariancie w tylnym moście zblokowany był mechanizm różnicowy o ograniczonym tarciu (LSD, "szpera").
Zawieszenie i hamulce.
Applause posiada niezależne zawieszenie wszystkich kół. Z przodu za prowadzenie koła odpowiada Kolumna MacPhersona z dolnym wahaczem poprzecznym i stabilizatorem. W wielu egzemplarzach występuje także fabryczna rozpórka kielichów. Z tyłu występują kolumny Chapmana z dwoma wahaczami poprzecznymi i wahaczem wleczonym oraz stabilizatorem.
Układ hamulcowy składa się z dwu sekcyjnej pompy hamulcowej Aisin zasilającej krzyżowy układ. Na osi przedniej znajdują się jednotłoczkowe zaciski żeliwne i wentylowane tarcze hamulcowe. Na osi tylnej również znajdują się jednotłoczkowe zaciski żeliwne i lite tarcze hamulcowe. Funkcja hamulca postojowego jest realizowana poprzez mechanizm ze sprężyną wbudowany w zacisk.
W wersjach z napędem na obie osie (A111 Zi) oraz w modelach napędzanych silnikiem gaźnikowym na tylnej osi występuje układ bębnowy.

</doc>
<doc id="636723" url="https://pl.wikipedia.org/wiki?curid=636723" title="DW755">
DW755



</doc>
<doc id="636726" url="https://pl.wikipedia.org/wiki?curid=636726" title="Dies irae (hymn Jana Kasprowicza)">
Dies irae (hymn Jana Kasprowicza)

Dies irae (łac. "Dzień gniewu") – hymn Jana Kasprowicza, powstały w epoce modernizmu wydany w 1902 w tomiku "Ginącemu światu".
Charakterystyka utworu.
Hymn ten cechuje ekspresjonizm i symbolizm, dwie tendencje charakterystyczne dla literatury Młodej Polski. W dziele tym występują nawiązania do innych tekstów, przede wszystkim do: średniowiecznego hymnu "Dies irae" autorstwa Tomasza z Celano, liturgicznego Kyrie eleison, kolęd Franciszka Karpińskiego oraz Biblii (Psalmy, Apokalipsa). Pojawiają się także motywy literackie charakterystyczne dla modernizmu, jak motyw wygnania i wędrówki. Autor zastosował lirykę pośrednią, profetyczne wizje. Wiele fragmentów ma charakter liryki bezpośredniej. Rodzaju monologu, w którym Autor identyfikuje się z Adamem, cierpiącym z powodu wiecznego wygnania:
&lt;poem&gt;
„A ja, wygnaniec z Raju, tułacz nieszczęśliwy,
zesłany, aby konać, na te ziemskie niwy”
&lt;/poem&gt;
Adresatami skarg Adama są: psalmista. Może nim być sam Adam, który w innych fragmentach zwraca się sam do siebie, czasami mówi w trzeciej osobie... Chrystus, określony jako „cierniem opasana Głowa”. Bóg Ojciec – Sędzia.
W utworze, na przemian z wyznawaniem „Boga miłosiernego”, przebrzmiewa pretensja do Boga, przedstawionego jako Sędzia sprawiedliwy ale „kamienny, lodowaty”: 
&lt;poem&gt;
„Bóg Ojciec 
Sądź, Sprawiedliwy!
Krusz światów posady,
rozżegnij wielki pożar w tlejącej iskierce,
na popiół spal Adama oszukane serce
i płacz!
Z nim razem płacz, kamienny, lodowaty Boże!”
&lt;/poem&gt;
Małżonka Adama, ukazana w Biblii jako „matka wszystkich żyjących” (Księga Rodzaju 3,20), przedstawiona jest przez Autora jako „matka Śmierci, Ewa jasnowłosa, pieszcząca węża Grzechu”. W wizji Autora grzech pierworodny, grzech Ewy, która następnie uwiodła Adama, został ukazany jako grzech seksualny, jako uległość wobec zmysłów i pożądaniu seksualnemu: „Ewa pieszcząca węża Grzechu”, jej „rozpustne ciało, nienasyconym oddycha pragnieniem ... w zbrodniczych pieszczot rozdawaniu szczodra”. Autor odwołuje się tu do popularnej wersji tego biblijnego zdarzenia. W samej Biblii grzech Ewy jest ukazany jako wyraz nieposłuszeństwa wobec Boga i jego przykazaniom raczej niż podjęcie zabronionych zachowań seksualnych. Był to grzech pychy, pragnienie bycia jak Bóg, decydowania o dobru i złu.
Adam zbuntowany wobec swojego cierpienia jako konsekwencji grzechu, w lirycznym akcie „rozpaczy szaleńczego śmiechu” obwinia Boga za swój grzech. Nazywa go „Ojcem rozpusty”, „źródłem zdrady”, „Przyczyną grzechu”. Argumentuje, że skoro wszystko dzieje się z woli Bożej, także za sam grzech trzeba winić Boga, nie siebie:
&lt;poem&gt;
„Mą duszę pali wieczna, niezamknięta rana!
Któż mi lekarstwo poda?
Ojcze rozpusty! Kyrie elejson!
Nic, co się stało pod sklepem niebiosów,
bez Twej się woli nie stało!
Kyrie elejson!
O źródło zdrady! Kyrie elejson!
Przyczyno grzechu
i zemsty i rozpaczy szaleńczego śmiechu!
Kyrie elejson!”&lt;/poem&gt;
Zestawienie oskarżeń o potępienie człowieka z wciąż ponawianym wezwaniem „Kyrie eleison” ("Panie zmiłuj się nad nami"), kontrastującymi ze sobą czy wręcz sprzecznymi, wzmaga dramatyzm wypowiedzi podmiotu lirycznego – jakby jego prośba o zmiłowanie nigdy nie miała zostać wysłuchana.

</doc>
<doc id="636733" url="https://pl.wikipedia.org/wiki?curid=636733" title="Marta Bernadotte">
Marta Bernadotte

Marta Bernadotte, szw. "Märtha Sofia Lovisa Dagmar Thyra" (ur. 28 marca 1901 w Sztokholmie, zm. 5 kwietnia 1954 w Oslo) – księżniczka szwedzka z dynastii Bernadotte, była córką księcia szwedzkiego Karola (1861–1951) oraz księżniczki duńskiej Ingeborg (1878–1958).
Życiorys.
W 1929 wyszła za mąż za następcę tronu Norwegii – Olafa V i otrzymała tytuł księżnej koronnej ("Kronprinsesse"). Zmarła jednak na trzy lata przed tym jak Olaf V wstąpił na tron.
Po wejściu wojsk niemieckich do Norwegii w 1940, księżniczka Marta uciekła z dziećmi do Szwecji. Została tam jednak chłodno przyjęta, gdyż uważano, że może w ten sposób narazić neutralność tego kraju w czasie konfliktu. Wkrótce wyjechała do Stanów Zjednoczonych na zaproszenie zaprzyjaźnionego z parą książęcą prezydenta USA Franklina D. Roosevelta. Pozostałe lata wojny spędziła na przekonywaniu amerykańskiej opinii publicznej do wsparcia Norwegii w walce z okupantem. Po zakończeniu wojny powróciła do Norwegii, gdzie przyjmowaną ją jako bohaterkę, nazywając niekiedy "matką narodu". Księżniczka Marta była słabego zdrowia i często chorowała. Zmarła w 1954 na wirusowe zapalenie wątroby, którym zaraziła się w czasie transfuzji krwi.
Księżniczka Marta i książę Olaf mieli troje dzieci:
W 1931 na jej cześć nazwano fragment wybrzeża Antarktydy – Wybrzeże Księżniczki Marty.

</doc>
<doc id="636737" url="https://pl.wikipedia.org/wiki?curid=636737" title="Szkoła Uczuć">
Szkoła Uczuć



</doc>
<doc id="636738" url="https://pl.wikipedia.org/wiki?curid=636738" title="Agnieszka Kunikowska">
Agnieszka Kunikowska

Agnieszka Katarzyna Kunikowska z domu Skoczek (ur. 2 października 1968 w Łodzi) – polska aktorka dubbingowa i telewizyjna, lektorka telewizyjna.
Prowadzi audycje dla dzieci w Programie I Polskiego Radia. Od 23 czerwca 2019 jest gospodarzem „Lata z radiem”.
Absolwentka wrocławskiego Wydziału Aktorskiego krakowskiej PWST.

</doc>
<doc id="636739" url="https://pl.wikipedia.org/wiki?curid=636739" title="Dubravka Ugrešić">
Dubravka Ugrešić

Dubravka Ugrešić (ur. 27 marca 1949 w Kutinie, um. 17 marca 2023 w Amsterdamie) – chorwacka pisarka, eseistka, publicystka, krytyk kultury, tłumaczka, autorka scenariuszy filmowych.
Ukończyła studia na Uniwersytecie w Zagrzebiu. Specjalizowała się w literaturze rosyjskiej, w r. 1988 wydała zbiór alternatywnej prozy rosyjskiej. Debiutowała w latach 70., obecnie tłumaczona jest na wiele języków. Jest autorką m.in. książek "Forsowanie powieści-rzeki" czy "Stefcia Ćwiek w szponach życia". Pierwsza z nich to sarkastyczny obraz międzynarodowej konferencji pisarzy zorganizowanej w komunistycznej Jugosławii, druga jest swoistą parodią literatury kobiecej. Książka zdobyła liczne nagrody w 1988 roku w Jugosławii, w 1991 r. została przetłumaczona na angielski. Ma w swoim dorobku także opowiadania (zbiór "Baba Jaga zniosła jajo"; Nagroda Jamesa Tiptree Jr.), eseje ("Kultura kłamstwa") oraz tom autobiograficznej prozy – "Amerykański fikcjonarz". W 2000 została laureatką Nagrody Heinricha Manna, a w roku 2007 jej książka "Ministerstwo bólu" znalazła się wśród siedmiu nominowanych do Nagrody Literackiej Europy Środkowej „Angelus”. W 2016 roku otrzymała Nagrodę Vilenica.
W Polsce przekładów dziesięciu książek Dubravki Ugrešić dokonały Dorota Jovanka Ćirlić i Danuta Ćirlić-Straszyńska.
Gdy Chorwacja zadeklarowała niepodległość w 1991 i do władzy doszedł Franjo Tudjman sprzeciwiała się chorwackiemu nacjonalizmowi, pozytywnie oceniała wieloetniczny charakter rozpadającej się Jugosławii. W tym samym roku wyjechała do Amsterdamu a następnie do USA, gdzie została wykładowczynią na uniwersytecie. W 1992 roku na krótko wróciła do Chorwacji, ale ze względu na swój sprzeciw wobec nacjonalizmu była atakowana przez prasę i spotkała się z ostracyzmem na Uniwersytecie w Zagrzebiu, gdzie była zatrudniona. Otrzymywała groźby, nie miała możliwości publikacji swoich tekstów. Wyjechała z Chorwacji na stałe w 1993 roku. Na bazie doświadczeń z lat 90. napisała kolekcję esejów „Kultura kłamstwa“, w których opisywała jak tożsamości narodowe i etniczne są manipulowane przez władzę.

</doc>
<doc id="636740" url="https://pl.wikipedia.org/wiki?curid=636740" title="Dubravka Ugresic">
Dubravka Ugresic



</doc>
<doc id="636741" url="https://pl.wikipedia.org/wiki?curid=636741" title="Adam Biedrzycki">
Adam Biedrzycki

Adam Biedrzycki (ur. 7 lipca 1968 w Warszawie) – polski aktor teatralny, telewizyjny, dubbingowy i filmowy, lektor, scenarzysta i reżyser.
Życiorys.
W 1991 ukończył studia na PWST w Warszawie. W tym samym roku na IX Przeglądzie Spektakli Dyplomowych Szkół Teatralnych, otrzymał nagrodę jury za rolę Króla Ignacego w sztuce "Iwona, księżniczka Burgunda". Jego oficjalny debiut teatralny nastąpił 9 stycznia 1992.
Od 1991 występuje w Teatrze Polskim w Warszawie, bierze też udział w przedstawieniach impresaryjnych oraz spektaklach Teatru Telewizji. W 2007 wystąpił gościnnie w warszawskim Teatrze Komedia.
Aktor ma żonę Grażynę z domu Gadomską i trójkę dzieci: Barbarę, Bogumiła i Mateusza.

</doc>
<doc id="636743" url="https://pl.wikipedia.org/wiki?curid=636743" title="Butch Cassidy">
Butch Cassidy

Butch Cassidy, prawdziwe nazwisko i imię: Robert LeRoy Parker (ur. 13 kwietnia 1866, zm. 1908?) – sławny przestępca z Dzikiego Zachodu, który zyskał rozgłos uczestnicząc w napadach na pociągi.
Robert LeRoy Parker urodził się w Beaver w stanie Utah. Jego rodzicami byli angielsko-szkoccy imigranci należący do kościoła mormońskiego – Maximilian Parker i Ann Campbell Gillies, którzy musieli opuścić rodzinną Anglię ze względu na prześladowania religijne. Parker wychowywał się na ranczu niedaleko Circleville leżącego w odległości 480 km od Salt Lake City.
Rodzinny dom opuścił już jako nastolatek, na początku pracował w miejscowej farmie mlecznej. Następnie poznał Mike’a Cassidy’ego – koniokrada i złodzieja bydła. Często zmieniał miejsca pracy i przemieszczał się do kolejnych gospodarstw, krótko wykonywał też zawód rzeźnika (w Rock Springs w stanie Wyoming). Stąd właśnie wziął swój przydomek „Butch” (ang. butcher – rzeźnik), przejął także nazwisko swojego mentora i starego przyjaciela Mike’a.
Przestępcza kariera.
1880–1887.
Pierwszy konflikt z prawem Parker miał już w wieku 14 lat (ok. 1880 r.). Wówczas to po długiej podróży do sklepu odzieżowego w innym mieście zastał zamknięte drzwi. Postanowił więc samowolnie sobie je „otworzyć” a następnie zabrał dżinsy. Szczęśliwie dla niego sąd uniewinnił go później mimo oburzenia sklepikarza.
Pracę na ranczu kontynuował do 1884 r., następnie na krótko przeniósł się do Telluride w Kolorado pod pozorem znalezienia nowej pracy, a w rzeczywistości w celu dostarczenia tam skradzionych koni. Później znowu pracował w gospodarstwach w Montanie i Wyoming. W 1887 r. wrócił do Telluride gdzie spotkał Matthew Warnera, właściciela konia wyścigowego. Razem z nim uczestniczył w wyścigach konnych i dzielił się z nim uzyskanymi stąd nagrodami. W tym czasie poznał też braci Williama i Thomasa McCarty'ch, którzy okazali się pomocni we wdrożeniu go w tajniki i taktykę napadów na pociągi.
To właśnie ta trójka była prawdopodobnie odpowiedzialna za atak na pociąg w pobliżu Grand Junction (Kolorado). Cała akcja zakończyła się skromnym sukcesem zamykającym się w sumie 150 $, ponieważ rabusie uwierzyli opiekunowi znajdującego się tam sejfu, że nie zna on do niego szyfru.
1889–1894.
Natomiast ta grupa razem z czwartą nieznaną osobą była na pewno odpowiedzialna za obrabowanie banku "San Miguel Valley" w Telluride. Tutaj łupem przestępców padło 21 tys. $. Po tej udanej akcji złodzieje ukryli się w odległej kryjówce w południowo-wschodniej części Utah.
W 1890 r. Parker kupił ranczo niedaleko Dubois w stanie Wyoming. Miejsce to leżało w pobliżu sławnego "Hole-in-th-Wall", była to naturalna kryjówka ze względu na ukształtowanie terenu dla ludzi mających kłopoty z prawem. Dlatego też zawsze istniało podejrzenie, iż zajmowanie się „hodowlą” przez Parkera (która zresztą była dla niego niedochodowa) było w rzeczywistości przykrywką dla nielegalnej działalności, w której mogli być pomocni przestępcy ukrywający się w "Hole-in-th-Wall".
W 1894 r. Parker został aresztowany w Lander w stanie Wyoming za kradzież koni. Karę za to odsiadywał w więzieniu stanowym w Laramie. Z dwuletniego wyroku pozbawienia wolności odbył 18 miesięcy i został wypuszczony w styczniu 1896 r. po złożeniu przyrzeczenia gubernatorowi stanu Wyoming Williamowi Alfordowi Richardsowi, że nie popełni już przestępstwa na terenie tego stanu. W zamian za to darowano mu część kary.
1896–1897.
Po opuszczeniu zakładu karnego związał się z grupą przestępczą, do której należeli: Harvey Logan (alias "Kid Curry"), Ben Kilpatrick, Elza Lay i Harry Tracy. Z tymi i z kilkoma innymi osobami Butch Cassidy utworzył gang pod nazwą "Wild Bunch". Od tego momentu jego działalność przybrała na sile.
Członkowie "Wild Bunch" byli często przedstawiani jako osoby nie stosujące przemocy, ale w rzeczywistości byli oni odpowiedzialni za śmierć wielu osób.
Zadziwiające jest, że Kid Curry nie stał się tak znany jak Sundance Kid, który dołączył do gangu później. Ten ostatni był uważany za „najszybszego strzelca na Dzikim Zachodzie” pomimo tego, że udowodniono mu uczestniczenie tylko w dwóch strzelaninach, przy czym nie można stwierdzić czy zabił on w nich jakąkolwiek osobę. Natomiast sam Kid Curry jest odpowiedzialny za śmierć co najmniej 7 osób. 2 czerwca 1899 r. gang obrabował pociąg Union Pacific w pobliżu Wilcox w Wyoming. Cała akcja stała się znana po tym jak wielu sławnych stróżów prawa udało się w bezskuteczny pościg za bandytami. W strzelaninie, która wywiązała się pomiędzy ściganymi a ścigającymi Kid i George Curry zastrzelili szeryfa Joe Hazena.
13 sierpnia 1896 r. Parker, Lay i nieznana trzecia osoba obrabowali bank w Montpelier w stanie Idaho, zabrali stamtąd 7 tys. $. Niedługo potem do grupy Cassidy’ego dołączył Harry Alonzo Longabaugh (alias Sundance Kid). 21 kwietnia 1897 r. w górniczym miasteczku Castle Gate (Utah) Parker i Lay zastawili zasadzkę na małą grupę ludzi przewożących pieniądze na wypłaty dla pracowników kopalni węgla. Tym razem w ich rękach znowu znalazła się suma 7 tys. $. Rabusie uciekli do Robbber's Roost. 11 lipca 1899 r. Lay i inni uczestniczyli w napadzie na pociąg w Folsom (stan Nowy Meksyk). Do końca nie wiadomo czy Parker planował ten atak oraz czy uczestniczył w nim bezpośrednio. W każdym razie w czasie tej akcji wywiązała się strzelanina, w której Lay, najlepszy przyjaciel i najbardziej zaufany współpracownik Cassidy’ego zastrzelił szeryfa (Edward Farr) i jego pomocnika (Henry Love). Za ten czyn Lay został później skazany na dożywocie i osadzony w więzieniu w Nowym Meksyku.
Parker po tej stracie próbował się ułożyć z Heberem Wellsem, wówczas gubernatorem stanu Utah. Jednak Wells nie zgodził się na ogłoszenie amnestii. Zamiast tego polecił Parkerowi porozumienie się z liniami kolejowymi Union Pacific w taki sposób, aby przekonać zarząd tej firmy do wycofania się z oskarżeń wobec niego. Do spotkania tego jednak nigdy nie doszło, Cassidy zrażony do polityków i do Union Pacific zaczął się niecierpliwić. Union Pacific próbowało się dogadać z nim poprzez starego przyjaciela Parkera Matthew Warnera, który wtedy został wypuszczony z więzienia. Jednak wszelkie możliwości porozumienia stały się niemożliwe po tym, jak Parker razem z Harrym Longabaughem i innymi napadł na pociąg Union Pacific niedaleko Tripton w Wyoming 29 sierpnia 1900 r. Było to też jawne pogwałcenie umowy dotyczącej warunkowego zwolnienia z odbywania kary, którą Cassidy zawarł wcześniej z gubernatorem stanu Wyoming.
1900–1901.
Następnie Parker, Longbaugh i trzeci mężczyzna pojechali do Winnemucca w Nevadzie, gdzie 19 września 1900 r. napadli na "First Nacional Bank". Ich łupem padło wtedy 32 tys. $. W grudniu 1900 r. Parker został uwieczniony na fotografii – Forth Worth Photograph, na której znalazł się razem z Longbaughem, Harley Loganem, Benem Kilpatrickiem i Williamem Carterem. Kopię tej fotografii Agencja Pinkertona użyła w swoich listach gończych. Później Parker i Longbaugh udali się na wschód do Nowego Jorku. Skąd 20 lutego 1901 r. razem z Ettą Place, towarzyszką Longbaugha popłynęli na pokładzie brytyjskiego parowca do Buenos Aires w Argentynie. Po przybyciu na miejsce cała trójka osiedliła się na zakupionym niedaleko Cholili (prowincja Chubut, zachodni brzeg rzeki Rio Blanco) ranczu.
3 lipca 1901 r. pozostali członkowie gangu Wild Bunch napadli na pociąg niedaleko Wagner w Montanie, gdzie zabrali 65 tys. $. Wtedy też Kid Curry wrócił do Konxville, było to dziwne posunięcie z uwagi na to, że w tym samym mieście zabił on ostatnio dwóch policjantów. 30 listopada 1902 r. Curry został pojmany po długiej walce. Został skazany na 20 lat ciężkich robót i 5 tys. $ grzywny za udowodnione mu napady, natomiast oskarżenie nie potrafiło udowodnić mu winy co do morderstwa dwóch policjantów. Jednak 27 czerwca 1903 r. Curry’emu udało się uciec. Niektórzy przypuszczali, że Curry wręczył 8 tys. $ łapówki zastępcy szeryfa w zamian za pomoc w ucieczce.
17 czerwca 1904 r. Curry ze swoim towarzyszem Loganem zostali wytropieni niedaleko Parachute w Kolorado. Wywiązała się zaciekła wymiana ognia, a Curry według niektórych miał popełnić samobójstwo po tym jak jego sytuacja stała się beznadziejna. Natomiast co do Logana istniały pogłoski, iż zdołał wyjść z całego zajścia cało i do końca, tak samo jak w przypadku Butcha Cassidy’ego i Sundance Kida, nieznane były dokładnie okoliczności jego śmierci.
1905 i ostatnie lata życia.
14 lutego 1905 r. para bandytów porozumiewających się po angielsku (mogli to być Parker i Longbaugh) zaatakowała "Banco de Tarapacá y Argentyno" w Río Gallegos (1100 km na południe od Cholili, niedaleko Cieśniny Magellana). Uciekli oni z sumą o równowartości co najmniej 100 tys. $. Przestępcy rozpłynęli się później gdzieś na patagońskich stepach.
1 maja 1905 r. Parker i jego towarzysze sprzedali ranczo w Cholili po tym jak zaczęła się na nich zaciskać pętla stróżów prawa. Agencja Pinkertona wytropiła ich i znała dokładny adres, ale deszczowa pogoda uniemożliwiła ich agentowi Frankowi Dimaio dokonanie aresztowania. Gubernator Julio Lezana wydał nakaz aresztowania, ale szeryf Edward Humphreys, Argentyńczyk walijskiego pochodzenia, który był zaprzyjaźniony z Parkerem i zakochany w Ettcie Place uprzedził o tym całą grupę. Trójka zbiegów uciekła na północ do Bariloche, gdzie udało im się dostać na pokład parowca, który przewiózł ich przez jezioro Nahuel Huapí do Chile. Jednak pod koniec tego samego roku znaleźli się znowu w Argentynie. Dokonali tam 19 grudnia 1905 r. napadu na "Banco de la Nacion" w Villa Mercedes (640 km na zachód od Buenos Aires), ukradli 12 tys. pesos. Mimo pościgu udało się im przebyć pampę i Andy i znaleźć znowu bezpieczne schronienie w Chile.
30 czerwca 1906 r. Etta Place, która miała już dość ciągłego życia „na walizkach” została odwieziona do San Francisco przez Longbaugha. Tymczasem Parker (tym razem pod pseudonimem James „Santiago” Maxwell) zatrudnił się w kopalni "Concordia Tin Mine" w Santa Vela Cruz (boliwijskie Andy). Później po powrocie dołączył do niego Longbaugh. Do głównych obowiązków tej dwójki należało strzeżenie kwoty przeznaczonej na wypłaty. Parker, ciągle pragnący osiadłego życia ranczera wybrał się na wyprawę razem z Longbaughem w końcu 1907 r. do Santa Cruz de la Sierra – granicznego boliwijskiego miasta. Tutaj znalazł wymarzone miejsce do osiedlenia się.
Śmierć.
Okoliczności śmierci Parkera są niejasne. 3 listopada 1908 r. niedaleko San Vicente w południowej Boliwii kurier przewożący pieniądze na wypłaty dla pracowników został napadnięty przez dwóch amerykańskich bandytów. Trzy noce później dom Parkera i Longbaugha został otoczony przez małą grupę składającą się z miejscowego burmistrza, kilku urzędników i dwóch żołnierzy. Po trwającej pewien czas strzelaninie zrobiło się cicho a następnie słyszalny był strzał dochodzący z wnętrza domu po którym nastąpił krzyk człowieka i następny pojedynczy strzał. Atakujący czekali z wejściem do środka aż do następnego ranka a następnie ostrożnie weszli do domu. Wewnątrz znaleźli dwa ciała z licznymi ranami rąk i nóg. Jeden ze zmarłych był postrzelony w czoło a drugi w skroń. Wszystko wskazywało, że oblężeni popełnili samobójstwo. Ich zwłoki zostały następnie przeniesione do miejscowego cmentarza San Vicente i pogrzebane niedaleko grobu niemieckiego górnika.
Według niektórych Parker powrócił przed tymi wydarzeniami do Stanów Zjednoczonych, żyjąc tam przez wiele lat w ukryciu i dlatego też nie mógł być jednym z przestępców zabitych w San Vicente. Tak twierdziła m.in. w napisanej biografii brata jego siostra, która cytowała wypowiedzi kilku znajomych Parkerów, którzy widzieli Roberta LeRoya długo po wydarzeniach z 1908 r.
Butch Cassidy w filmie.
Historia życia Butcha Cassidy'ego była inspiracją do scenariuszy dla dwóch filmów:

</doc>
<doc id="636745" url="https://pl.wikipedia.org/wiki?curid=636745" title="Manuel Ávila Camacho">
Manuel Ávila Camacho

Manuel Ávila Camacho (ur. 24 kwietnia 1897, zm. 13 października 1955) – meksykański polityk, wojskowy i prezydent tego kraju w latach 1940–1946.
Życiorys.
Camacho urodził się w Teziutlán, małym mieście w stanie Puebla w rodzinie należącej do klasy średniej. Miał jedną siostrę Maríę Jovitę Ávila Camacho i dwóch braci: Maximino i Rafaela, którzy byli gubernatorami Puebli. Camacho nie zdobył wyższego wykształcenia, mimo tego, że studiował w Narodowej Szkole Przygotowawczej. W 1914 r. wstąpił do wojska w stopniu młodszego porucznika, w 1920 r. osiągnął rangę pułkownika. W tym samym roku został szefem sztabu dla stanu Michoacán. Jego zwierzchnikiem był Lázaro Cárdenas, z którym Camacho się zaprzyjaźnił. W 1929 r. pod dowództwem Cárdenasa walczył przeciwko tzw. powstaniu Escobara, wówczas też doszedł do stopnia generała brygady.
Po zakończeniu kariery wojskowej Ávila w latach 1933 i 1934 pełnił funkcję naczelnika Sekretariatu Obrony Narodowej a w 1937 r. został sekretarzem w tym ministerstwie. Dwa lata później został wybrany na prezydenta kraju po tym, jak wcześniej jego rodzima partia PRI ustanowiła go swoim kandydatem.
W czasie swej kadencji Camacho musiał się zmierzyć z problemem opowiedzenia się po którejś ze stron II wojny światowej. Po tym jak niemieckie U-booty zniszczyły dwa meksykańskie statki handlowe w Zatoce Meksykańskiej Ávila zdecydował się stanąć przeciwko państwom Osi (22 maja 1942 r.). W walkach przeciwko Japończykom na Pacyfiku uczestniczył 201. Dywizjon Myśliwski. Ponadto Camacho zdecydował o rozpoczęciu tzw. programu Bracero, w ramach którego Meksyk miał dostarczać Stanom Zjednoczonym pracowników (była to liczba ok. 300 tys. robotników), którzy mieli zastąpić Amerykanów powołanych do służby wojskowej. Meksyk wznowił także stosunki dyplomatyczne z Wielką Brytanią i ZSRR. W 1944 r. Meksyk podpisał Kartę Narodów Zjednoczonych a w następnym roku stał się siedzibą Międzyamerykańskiej Konferencji do Spraw Wojny i Pokoju.
W sprawach wewnętrznych Camacho kontynuował politykę swojego poprzednika Lazaro Cardenasa. Głównym przedmiotem jego starań stało się zapewnienie bezpieczeństwa socjalnego klasie robotniczej oraz zmniejszenie analfabetyzmu. Przeprowadzano w dalszym ciągu reformę rolną, rozpoczętą jeszcze w latach dwudziestych. Camacho ogłosił także obniżenie czynszów w celu poprawienia warunków bytowych najgorzej zarabiających. W czasie jego kadencji, partia z której list startował zmieniła nazwę z Partii Rewolucji Meksykańskiej (PRM) na Partię Instytucjonalno-Rewolucyjną.
Po zakończeniu kadencji Camacho przeszedł na emeryturę i osiadł w swoim gospodarstwie rolnym. Zmarł 13 października 1955 r.
W grudniu 1942 został przez premiera Rządu RP na uchodźstwie Władysława Sikorskiego odznaczony Orderem Orła Białego

</doc>
<doc id="636750" url="https://pl.wikipedia.org/wiki?curid=636750" title="Manuel Avila Camacho">
Manuel Avila Camacho



</doc>
<doc id="636755" url="https://pl.wikipedia.org/wiki?curid=636755" title="Sędziwój Ostroróg (zm. 1441)">
Sędziwój Ostroróg (zm. 1441)

Sędziwój Ostroróg herbu Nałęcz, znany również jako Sędziwój z Ostroga (ur. ok. 1375 – zm. w 1441) – wojewoda poznański od października 1406 do 1441 roku; w latach 1426-1432 był starostą brzeskokujawskim, a następnie starostą generalnym Wielkopolski. Syn kasztelana santockiego Dziersława Grocholi i jego żony Burnety.
Życiorys.
W źródłach występuje od 1392. Uczestniczył w 1399 w wyprawie księcia Witolda przeciw Tatarom, która zakończyła się klęską nad rzeką Worsklą. Otrzymał wiosną 1400 urząd chorążego poznańskiego, a był też starostą międzyrzeckim od 1403. W 1406 objął urząd wojewody poznańskiego. Brał udział wraz z grupą panów wlkp. w początkach XV w. w staraniach o wykup przez Polskę Nowej Marchii, którą Luksemburgowie w 1402 odstąpili Krzyżakom. Należał przez następne 30 lat do czołowych polityków i dowódców wojskowych zaangażowanych w sprawy krzyżackie. Sędziwój był jednym z najbliższych doradców Władysława II Jagiełły i jego następcy Władysława III Warneńczyka. Miarą zaufania jaką się cieszył, było włączenie go w kampanii przeciw Zakonowi w 1410 do grona ośmiu doradców, którzy tworzyli sztab królewski w czasie wielkiej wojny z zakonem krzyżackim. W bitwie grunwaldzkiej dowodził polską chorągwią nr 38, a później był jednym z głównych zwycięzców w bitwie pod Koronowem. Stał na czele rycerstwa wielkopolskiego, które w grudniu 1410 roku spustoszyło pomorskie pogranicze polsko–krzyżackie. Był w styczniu 1411 członkiem delegacji polskiej, która negocjowała pokój toruński z Krzyżakami. Podpisał pokój toruński 1411 roku. Otrzymał też w tym czasie (na przełomie 1410/11) urząd starosty generalnego Wielkopolski i pełnił go do stycznia 1415, a następnie ponownie w latach 1419–1426 i 1432–1434. W 1413 roku uczestniczył w zawarciu unii polsko-litewskiej w Horodle. Królowi służył nie tylko na polach bitwy, ale również na dyplomatycznych salonach. W 1420 roku był członkiem poselstwa, które reprezentowało Polskę podczas procesu polsko-krzyżackiego we Wrocławiu. W tym samym roku prowadził skomplikowane rokowania z margrabią brandenburskim Fryderykiem, które doprowadziły do zawarcia sojuszu antykrzyżackiego. Wielokrotnie posłował też do książąt Pomorza Zachodniego i Krzyżaków. Był obecny przy wystawieniu przez Władysława II Jagiełłę przywileju czerwińskiego w 1422 roku. Był sygnatariuszem pokoju mełneńskiego 1422 roku. Był obecny przy wystawieniu przez Władysława II Jagiełłę przywileju jedlneńskiego w 1430 roku. W 1438 roku, wspólnie z wojewodą krakowskim Janem z Tęczyna, dowodził wyprawą wojenną, która bez powodzenia próbowała zainstalować na czeskim tronie królewicza Kazimierza. Był uczestnikiem konfederacji Zbigniewa Oleśnickiego w 1438 roku. W 1440 roku uczestniczył w pochodzie Władysława III Warneńczyka po koronę węgierską. Zmarł na Węgrzech przed 28 października 1441 roku.
Z bliżej nieznanej żony Barbary z Wojnowic miał trzech synów Stanisława (zm. 1476/77), Jana (zm. 1427) i Dobrogosta (kasztelana kamieńskiego) oraz córkę Sędkę, żonę wojewody łęczyckiego Ścibora z Borysławic.

</doc>
<doc id="636756" url="https://pl.wikipedia.org/wiki?curid=636756" title="Walerij Kobielew">
Walerij Kobielew

Walerij Kobielew, ros. Валерий Кобелев (ur. 4 marca 1973 w Kałudze) – rosyjski skoczek narciarski, reprezentant klubu Kaługa CSKA.
1 lutego 1995 na skoczni Puijo w Kuopio zadebiutował w zawodach Pucharu Świata w skokach narciarskich, gdzie zajął 48. miejsce. Pierwsze w karierze punkty zawodów tej rangi zdobył 30 listopada 1997 w Lillehammer, zajmując dziewiąte miejsce. 20 grudnia 1998 podczas konkursu w Harrachovie zajął 18. miejsce. 29 stycznia 1999 w Willingen był 15. 7 lutego tego samego roku na skoczni w Harrachovie zajął 14. lokatę. W sezonie 1998/1999 (podczas kwalifikacji 18 marca 1999) na Velikance w Planicy doznał groźnego upadku. Przez długi czas przebywał w szpitalu, początkowo w stanie ciężkim. Jego leczenie i rehabilitacja zostały sfinansowane przez Martina Schmitta.
8 grudnia 2001 na skoczni w Villach podczas zawodów PŚ zajął szóstą pozycję. 22 grudnia 2001 na dużej skoczni w Predazzo zajął dziewiąte miejsce. 1 stycznia 2002 w Garmisch-Partenkirchen był ósmy, a trzy dni później na Bergisel w Innsbrucku siódmy, dzięki czemu cały Turniej Czterech Skoczni 2001/2002 zakończył na 19. miejscu. 24 stycznia 2002 w Hakubie zajął 15. miejsce, a dwa dni później na skoczni w Sapporo zajął najwyższe w karierze miejsce w Pucharze Świata, zajmując piątą lokatę, tuż za Andreasem Widhölzlem, Martinem Kochem, Noriaki Kasai i Peterem Žontą. Był to ostatni konkurs, w którym Kobielew zdobył punkty Pucharu Świata. Ostatni występ w zawodach tej rangi zaliczył 4 lutego 2006 w Willingen, gdzie zajął 47. miejsce.
Skakał na nartach Rossignol, używał wiązań Silvretta i butów Adidas.

</doc>
<doc id="636757" url="https://pl.wikipedia.org/wiki?curid=636757" title="Elżbieta Jeżewska">
Elżbieta Jeżewska

Elżbieta Jeżewska (ur. 3 października 1943) – polska aktorka i reżyser dubbingu. W 1965 roku, ukończyła studia na PWST w Krakowie.

</doc>
<doc id="636758" url="https://pl.wikipedia.org/wiki?curid=636758" title="Walery Kobelew">
Walery Kobelew



</doc>
<doc id="636759" url="https://pl.wikipedia.org/wiki?curid=636759" title="Test na inteligencję">
Test na inteligencję



</doc>
<doc id="636760" url="https://pl.wikipedia.org/wiki?curid=636760" title="Valery Kobelev">
Valery Kobelev



</doc>
<doc id="636762" url="https://pl.wikipedia.org/wiki?curid=636762" title="Układ nośny">
Układ nośny

Układ nośny wiąże w całość wszystkie zespoły nadwozia i podwozia, umożliwia poruszanie się samochodu po drodze oraz stanowi szkielet przejmujący wszystkie obciążenia występujące podczas jazdy.
skład układu:

</doc>
<doc id="636764" url="https://pl.wikipedia.org/wiki?curid=636764" title="Velež Mostar">
Velež Mostar

Fudbalski klub Velež Mostar – bośniacki klub piłkarski z miasta Mostar, grający obecnie w Premijer lidze.
Historia.
Założony w 1922 roku FK Velež jest jedną z najbardziej utytułowanych drużyn w Bośni i Hercegowinie. Za czasów byłej Jugosławii drużyna Veležu zawsze grała w pierwszej lidze Jugosławii i prawie zawsze zajmowała miejsce w pierwszej dziesiątce ligi. Wśród wszystkich bośniackich drużyn w lidze jugosłowiańskiej Velež był tą najlepszą i najpopularniejszą wśród fanów w całej Hercegowinie. Za Veležem kibicowały wszystkie trzy główne grupy etniczne w kraju.
Po rozpadzie Jugosławii Velež gra w lidze Bośni i Hercegowiny. W sezonie 2003/2004 spadł z ekstraklasy i grał w pierwszej lidze, ale po 2 latach powrócił do najwyższej klasy rozgrywkowej.
Obecnie, kibice Veležu są w większości Bośniakami, ale i Serbowie i Chorwaci także kibicują drużynie z Mostaru. Po wojnie na Bałkanach w drużynie Veležu grali sami Bośniacy, ale w ostatnich sezonach w kadrze tego zespołu widnieją już także piłkarze innych narodowości. Organizacja kibiców mostarskiego klubu nosi nazwę "Czerwonej Armii".
Latem 2005 roku klub powrócił do dawnego herbu, na którym widniała Czerwona Gwiazda. Tenże symbol istniał w logo klubu od 1922 aż do czasu rozpadu Jugosławii.

</doc>
<doc id="636765" url="https://pl.wikipedia.org/wiki?curid=636765" title="Velez Mostar">
Velez Mostar



</doc>
<doc id="636771" url="https://pl.wikipedia.org/wiki?curid=636771" title="Żeńskie narządy płciowe">
Żeńskie narządy płciowe



</doc>
<doc id="636773" url="https://pl.wikipedia.org/wiki?curid=636773" title="Władysław Kołodziej">
Władysław Kołodziej

Władysław Kołodziej (ur. 1897, zm. 1978) – jeden z najważniejszych przywódców, organizatorów i ideologów ruchu neopogańskiego w Polsce.
Życiorys.
Urodził się 10 sierpnia 1897 roku we wsi Włochów, w rodzinie rzymskokatolickiej. Studiował na Uniwersytecie Wileńskim. W roku 1925 rozpoczął pracę jako urzędnik państwowy. W roku 1928 otrzymał pracę w Urzędzie Wojewódzkim Poleskim. W roku 1929 przystąpił do Polskiego Narodowego Kościoła Katolickiego, a w roku 1939 do Zjednoczenia Kościołów Chrystusowych. W 1940 roku przeszedł na metodyzm.
Wspólnie z Karolem Chobotem zorganizował Towarzystwo Literatów Lechickich. Obaj stali się redaktorami pisma „Siew wolności”, które propagowało literaturę ludową. Wydawali także periodyk „Wiosna Lechicka” poświęcony duchowości i kulturze religijnej Słowian. Kołodziej był również redaktorem „Wiadomości Astrologiczno-Literackich”, w których przedstawiał poglądy środowiska neopogańskiego. Używał pseudonimu Collen.
Neopogaństwo.
W 1921 roku Kołodziej – według własnej relacji, nie potwierdzonej przez inne źródła – powołał do życia pierwszą neopogańską wspólnotę w Polsce. Było to Lechickie Koło Czcicieli Światowida. Przyjął wówczas tytuły: Piasta Kołodzieja Koła Świętego Wiary Światowida, Wieszcza Światowida, Drzewida Jasnogór, Dąbrowida Puszczy Białowieskiej. Jego Koło było wyznaniem henoteistycznym. Wszystkich słowiańskich bogów członkowie sprowadzali do przejawów jednego, najwyższego – Światowida. Jak sam później napisał w „Kalendarzu słowiańskim na rok 1947”:
W 1925 r. na łamach miesięcznika „Odrodzenie” Kołodziej proponował utworzenie Rządu Stanów Pokojowych Świata. Odezwę w tej sprawie wysłano w języku francuskim na odbywający się wówczas w Wiedniu Kongres Pokojowy, ale nie spotkała się ona z odzewem. Według współwyznawców Kołodzieja jego myśl znalazła swoje ucieleśnienie w Organizacji Narodów Zjednoczonych. Z pacyfizmem wiązała się również wyznawana przez drzewidów tolerancja religijna. 
Istniały dwie grupy w Lechickim Kole Czcicieli Światowida: monoteistyczna, silnie związana z chrześcijaństwem i okultyzmem (prof. J. Sas-Zubrzycki, wczesny Kołodziej, bracia Chobot oraz filozof F. Walczowski) oraz druga – o orientacji neopogańskiej (późny Kołodziej, L.T. Pietruszka wraz z żoną i J. Gawrych). 
W latach 1941-1945 przebywał w Krakowie i był wtedy pastorem metodystycznym. 
Krótko po zakończeniu drugiej wojny światowej Kołodziej razem z poetą L. T. Pietruszką powołali do życia Wielką Radę Drzewidów Roji. Głosiła ona: 
Drzewidzi zainteresowani byli Roją, czyli wyspą Rugią (zwaną także Raną lub Rojaną. Według Kołodzieja była ona świętą wyspą Słowian, na której w Arkonie wznosiła się ich najważniejsza świątynia). W związku z tym Rada Drzewidów podjęła starania o uzyskanie niepodległości dla Rugii. 3 sierpnia 1945 roku wysłała memoriał na Konferencję Pokojową w Paryżu w sprawie niepodległości Roji: 
W 1946 roku sam Kołodziej zorganizował grupę wyznaniową Stowarzyszenie Lechitów „Sława”. Ugrupowanie istniało do końca 1947 roku, kiedy to wyszedł administracyjny nakaz zawieszenia działalności. W okresie swego istnienia Stowarzyszenie wydało dwa roczniki „Kalendarza słowiańskiego” (na rok 1946 i 1947).
W latach 1948-1950 był redaktorem naczelnym „Jedności”. 
Więzienie.
We wrześniu 1950 roku został aresztowany i skazany. Czas do września 1953 spędził w więzieniu. Po opuszczeniu więzienia krótko przebywał w Łodzi (mieszkała tam jego żona) i Wałbrzychu. W latach 1954-1956 mieszkał w Stąporkowie, gdzie zatrudnił się w nadleśnictwie Miedzierza. Tam zmarła jego pierwsza żona. Miejscowe UB założyło na niego sprawę o kryptonimie „Morze”, zamkniętą w grudniu 1956 wobec niestwierdzenia wrogiej działalności. W materiałach sprawy brak informacji o głoszonych przezeń poglądach neopogańskich, a występuje tam jako pastor metodystów. 
W 1956 przeniósł się do Warszawy, gdzie zawarł nowy związek małżeński i zamieszkał na stałe, otrzymując rentę inwalidzką. W 1957 został zrehabilitowany. 
Ostatnią próbę rejestracji wyznania neopogańskiego podjął w 1965 roku. Wystąpił wówczas o zgodę na utworzenie Lechickiego Stowarzyszenia Czcicieli Światowida. Po rozpatrzeniu wniosku prośbę odrzucono, uzasadniając to w następujący sposób: 
Drzewidzi kontynuowali swoją działalność nielegalnie aż do końca lat siedemdziesiątych, gdy podjęli kolejną nieudaną próbę rejestracji. Grupa organizowała spotkania w Łazienkach, przy Ogrodzie Botanicznym w Warszawie. Czytano tam poezję, śpiewano pieśni i zapalano znicz na świętym kamieniu. 
W początkach lat 70. nawiązał z nim współpracę Bolesław Tejkowski, co jednak zakończyło się zerwaniem kontaktów. 
Władysław Kołodziej zmarł w roku 1978, a przed śmiercią przekazał władzę w LSCŚ na ręce Jerzego Gawrycha – „brata Masława II”. 
Spuścizna.
Na przełomie lat 70. i 80. powstała grupa skupiona wokół Lecha Emfazego Stefańskiego, ostatecznie zarejestrowana jako związek wyznaniowy pod nazwą Rodzimego Kościoła Polskiego. Z uwagi na brak większych różnic doktrynalnych grupy się połączyły. Masław pełnił swoją funkcję w nieformalnym Stowarzyszeniu Czcicieli Światowida do początku lat dziewięćdziesiątych, a następnie stowarzyszenie rozwiązał i został członkiem Rodzimego Kościoła Polskiego. 
Mimo pisarskiej aktywności drzewidów, zachowały się tylko nieliczne fragmenty ich spuścizny, co utrudnia zrekonstruowanie wszystkich ich poglądów. Nieopublikowane teksty Kołodzieja po jego śmierci przejął Bolesław Tejkowski.

</doc>
<doc id="636775" url="https://pl.wikipedia.org/wiki?curid=636775" title="Mattias syn Teofila (I)">
Mattias syn Teofila (I)

Mattias syn Teofila, "Mattias ben Teofilos" (I w. p.n.e.) - arcykapłan w latach 5-4 p.n.e.
Był obywatelem jerozolimskim. Został mianowany arcykapłanem przez Heroda Wielkiego w 5 p.n.e., kiedy ten - w związku ze spiskiem swojego syna Antypatra - pozbawił urzędu Szymona syna Boetosa.
Mattias utracił swoją godność w 4 p.n.e., gdy podczas niepokojów w Jerozolimie zniszczono dary ofiarne, które Herod kazał złożyć w świątyni.

</doc>
<doc id="636777" url="https://pl.wikipedia.org/wiki?curid=636777" title="Bunkier przy pl. Strzegomskim">
Bunkier przy pl. Strzegomskim



</doc>
<doc id="636778" url="https://pl.wikipedia.org/wiki?curid=636778" title="Różnicówka">
Różnicówka



</doc>
<doc id="636782" url="https://pl.wikipedia.org/wiki?curid=636782" title="Erich Hoepner">
Erich Hoepner

Erich Hoepner (ur. 14 września 1886 we Frankfurcie nad Odrą, zm. 8 sierpnia 1944 w Berlinie) – niemiecki dowódca wojskowy z czasów II wojny światowej w stopniu generała pułkownika.
Życiorys.
Urodził się w domu przy ulicy Halbe Stadt 24 we Frankfurcie nad Odrą, jako syn oficera sanitarnego Kurta Hoepnera i jego żony Elisabeth z domu Kienast. Służbę w armii rozpoczął w 1905.
Walczył w I wojnie światowej, potem służył w Reichswehrze, awansując na generała kawalerii. Po dojściu do władzy przez Adolfa Hitlera stał się jednym z głównych, obok Guderiana i Rommla, entuzjastów broni pancernej i propagatorów strategii wojny błyskawicznej.
W 1938 roku stanął na czele XVI Korpusu, w skład którego wchodziły dwie dywizje pancerne. Za dowodzenie tym korpusem w wojnie przeciwko Polsce otrzymał Krzyż Rycerski. Uczestniczył następnie w kampanii przeciw Francji w 1940 roku i ataku na ZSRR, gdzie najpierw dowodził grupą pancerną, a następnie 4 Armią Pancerną. Po zignorowaniu rozkazu Hitlera zakazującego odwrotu spod Moskwy w styczniu 1942 roku został pozbawiony dowództwa i usunięty z Wehrmachtu. Przyłączył się do opozycji antyhitlerowskiej i był przewidywany przez spiskowców na naczelnego dowódcę sił lądowych. Po nieudanym zamachu na Hitlera 20 lipca 1944 roku został aresztowany, skazany na karę śmierci i powieszony.
Po wojnie uznany został w Niemczech za bojownika ruchu oporu (jego imieniem nazwano nawet szkołę w Berlinie), co spowodowało protesty, gdyż przed konfliktem z Hitlerem dał się poznać jako bezwzględny dowódca, ponoszący odpowiedzialność za zbrodnie wojenne popełniane przez jego żołnierzy.

</doc>
<doc id="636788" url="https://pl.wikipedia.org/wiki?curid=636788" title="Wspornik kierownicy">
Wspornik kierownicy



</doc>
<doc id="636790" url="https://pl.wikipedia.org/wiki?curid=636790" title="Stratoskop">
Stratoskop

Stratoskopy – dwa wyposażone w teleskopy balony, latające od schyłku lat 50. do wczesnych lat 70. XX wieku, mające za zadanie obserwowanie nieba w paśmie światła widzialnego oraz w podczerwieni. Oba były kontrolowane zdalnie z ziemi. Projektom stratoskopów przewodził Martin Schwarzschild.
Stratoskopy były budowane przez korporację Perkin Elmer. Z powodu dużej wysokości na jakiej pracowały, jakość wykonywanych przez nie zdjęć znacznie przewyższała zdjęcia wykonywane przy użyciu teleskopów naziemnych.
Stratoskop I.
Teleskop posiadał zwierciadło o średnicy 30,48 cm i miał około 2,7 m długości. Zdjęcia wykonywane były przez kamerę z prędkością jednej klatki na sekundę. Balon z tworzywa sztucznego wynoszący go na wysokość 26 km był wypełniany helem. Po zakończeniu obserwacji teleskop był zrzucany na spadochronie na ziemię. Stratoskop I badał turbulencje i granule fotosfery Słońca. Jego pierwszy lot odbył się w 1957 roku.
Stratoskop II.
Posiadał teleskop zwierciadlany o średnicy 91,4 cm zamontowany w ważącej 3,5 tony gondoli, podwieszonej 55 m pod balonem. Poza dużym teleskopem posiadał także mniejszy spektrometr. Odbył około 6 lotów w latach 1963–1971. Badał widmo światła dobiegającego z atmosfer planet, a także widmo czerwonych olbrzymów, wykonał zdjęcia w wysokiej rozdzielczości jąder kilku jasnych galaktyk. Wznosił się na wysokość 24 km.

</doc>
<doc id="636793" url="https://pl.wikipedia.org/wiki?curid=636793" title="Konstrukcje wsporcze">
Konstrukcje wsporcze

Konstrukcje wsporcze – konstrukcje zaprojektowane i przystosowane pod względem wytrzymałości mechanicznej i elektrycznej do prowadzenia przewodów linii napowietrznych.
Wymiary konstrukcji wsporczych są zależne od napięcia znamionowego projektowanej linii. Projektant konstrukcji wsporczych musi brać pod uwagę naprężenia od przewodów fazowych i odgromowych, parcie wiatru, zmianę naprężeń przy zmianach temperatury, zmianę ciężaru przewodów (osadzanie się szadzi oraz siadanie ptaków – w czasie jesiennych odlotów może na jednym drucie siedzieć nawet kilkadziesiąt ptaków) i zmianę sił działających na przewody w stanie szadzi. Projektant musi również brać pod uwagę wytrzymałość elektryczną powietrza, zapewniając bezpieczną odległość przewodów od siebie oraz od konstrukcji wsporczych w każdej chwili.
Rodzaje.
Konstrukcjami wsporczymi linii elektroenergetycznych nazywamy budowlane obiekty konstrukcyjne do podtrzymywania lub do umocowania napowietrznych przewodów elektrycznych. Mogą to być elementy przytwierdzone do większych budowli, zwane wspornikami, jak np. wsporniki osadzone na ścianach budynków lub elementy ustawione na konstrukcji nośnej mostów, czy innych budowli inżynierskich, ale najczęściej są to samoistne konstrukcje osadzone – bezpośrednio lub za pomocą fundamentów – w gruncie. W tych przypadkach nazywa się je słupami elektroenergetycznymi bez względu na to czy są to pojedyncze elementy pionowe, czy konstrukcje złożone z jednego lub więcej elementów pionowych i połączonych z nimi elementów poziomych.
Podział funkcjonalny.
Pod względem przeznaczenia i rodzaju pracy w linii słupy dzielą się na:
W obecnie stosowanej praktyce dla oznaczeń słupów wprowadzono oznaczenia literowe, przy czym obowiązuje zasada, ze pierwsza litera odnosi się do nazwy słupa w linii. np. „P” – przelotowy bądź „R” – rozgałęźny. Druga litera odnosi się do funkcji słupa w linii głównej, zaś trzecia do funkcji słupa w linii odgałęźnej. np. słup rozgałęźny odporowo-przelotowy ROP jest słupem odporowym dla linii głównej i przelotowym dla linii odgałęźnej.
Typy słupów dla linii średniego napięcia:
Podobne oznaczenia stosuje się do linii 0,4 kV. np.:
Słupy mocne stosuje się w miejscach uznanych przez normy za wymagające obostrzenia np.: skrzyżowanie trasy linii z ulicą, drogą ekspresową, autostradą, z linią kolejową, z kanałem wodnym itp. Słupy po obu stronach miejsca wymagającego obostrzeń są słupami mocnymi, z wykonaną często sekcją odporową o zmniejszonym naprężeniu, a izolatory w zależności od stopnia obostrzenia są podwójne lub potrójne.
Z uwagi na napięcie linii stosuje się różne konstrukcje słupów oraz osprzęt liniowy – inne typy słupów stosuje się dla niskich napięć, a inne dla wysokich. Słupy mogą także być wielonapięciowe, co pozwala na oszczędność pasa terenu zajmowanego przez linię energetyczną. Oddzielnym rodzajem są tzw. słupy przekroczeniowe – specjalne słupy mocne budowane przy przekraczaniu np. rzek przez linię energetyczną. Słupy kablowe to kolejna kategoria konstrukcji wsporczych – na tego typu konstrukcjach linia napowietrzna przechodzi w linię kablową podziemną. Napowietrzne stacje transformatorowe wykonywane są także jako stacje słupowe (średnie i niskie napięcia), gdzie na słupie na specjalnym podeście umieszczany jest transformator.
Podział konstrukcyjny.
Z uwagi na technologię wykonania słupów można je podzielić na:
W przypadku linii niskiego i średniego napięcia zwykle stosowane są słupy betonowe, w przypadku linii wysokiego napięcia słupy kratownicowe są wypierane przez słupy rurowe, między innymi z uwagi na walory użytkowe, estetyczne i łatwość montażu.
Kształt.
Kształt słupów – słupy linii WN i NN są konstrukcjami kratownicowymi dającymi się kształtować w przeróżny sposób. Należy jednak pamiętać, że linie energetyczne mają duży wpływ na wygląd krajobrazu. Przepisy ekologiczne wymagają, by linie były możliwie „ładne”. Jednakże kształt linii musi spełniać wszystkie warunki narzucane przez wytrzymałości mechaniczne i elektryczne oraz spełniać wszelkie wymagania, by nie dopuścić do ryzyka porażenia ludzi i zwierząt w pobliżu linii. Również ze względu na ekonomię linii kształt jest bardzo ważny. W celu przeprowadzenia linii przez las, należy przeprowadzić kosztowną wycinkę pod linią i w określonej normą odległości od rzutu pionowego linii. By zmniejszyć koszty wycinki leśnej, projektuje się słupy smuklejsze i wyższe, które mimo mniejszej szerokości spełniają wymaganą wytrzymałość elektryczną i mechaniczną. Stosuje się również konstrukcje nadleśne, by uniknąć wycinki (w przypadku niskich drzewostanów). Również specjalne konstrukcje spotykane są w terenach górskich i trudno dostępnych.
Układy przewodów.
Układ (rozmieszczenia) przewodów zależy od liczby przewodów roboczych i odgromowych, zależnej z kolei od liczby torów, których może być jeden lub więcej, np. w rejonach przemysłowych ze szczególnie gęstą zabudową trzy lub nawet cztery. Układ zależy dalej od napięcia znamionowego linii, od rozpiętości przęseł, od rodzaju izolatorów (stojące, wiszące), wreszcie także od rodzaju konstrukcji wsporczych i to zarówno pod względem funkcjonalnym (słup przelotowy, narożny czy krańcowy), jak i pod względem konstrukcyjnym (słup stalowy, żelbetowy lub inny).
Przy rozmieszczaniu przewodów na konstrukcji wsporczej należy się kierować następującymi zasadami:
W liniach średniego napięcia stosuje się najczęściej układ trójkątowy (w postaci trójkąta równoramiennego lub nawet równobocznego) oraz układ płaski. W układzie płaskim przewód środkowy jest umieszczony niesymetrycznie w celu ominięcia wierzchołka słupa wystającego nad poprzecznik. Wynika stąd niekorzystna dla pracy linii niesymetria elektryczna.
Układ trójkąta równobocznego zapewnia dobrą symetrię elektryczną. Układy płaskie korzystne są z dwóch względów: wymagają mniejszej wysokości słupów oraz udostępniają każdy przewód bezpośrednio od dołu, co jest ważne przy montażu, kontroli i naprawach.

</doc>
<doc id="636798" url="https://pl.wikipedia.org/wiki?curid=636798" title="Grand Prix Wielkiej Brytanii 2006">
Grand Prix Wielkiej Brytanii 2006

Wyniki Grand Prix Wielkiej Brytanii, ósmej rundy Mistrzostw Świata Formuły 1 w sezonie 2006.
Wyścig.
 
 
 
 
 
 
 
 
 
 
 
 
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="636803" url="https://pl.wikipedia.org/wiki?curid=636803" title="Pompka rowerowa">
Pompka rowerowa

Pompka rowerowa – działa na tej samej zasadzie co pompka samochodowa, jest jednak znacznie mniejsza i ma inną konstrukcję. Pompki rowerowe posiadają ponadto węższy otwór na wentyl, pasujący do wentyli rowerowych. Niektóre pompki rowerowe posiadają uniwersalny otwór na wentyl tj. można za ich pomocą napompować dętki do rowerów szosowych jak i MTB.
Opony rowerowe mają określone dopuszczalne ciśnienie powietrza toteż aby ułatwić pompowanie produkowane są pompki rowerowe z 
manometrem.

</doc>
<doc id="636808" url="https://pl.wikipedia.org/wiki?curid=636808" title="Polypterus weeksii">
Polypterus weeksii

Polypterus weeksii – gatunek słodkowodnej ryby z rodziny wielopłetwcowatych (Polypteridae). Spotykana w dużych akwariach.
Nazewnictwo.
W literaturze polskiej gatunek ten opisywany bywa pod nazwą wielopłetwiec, ale nazwy: "wielopłetwce" lub "miastugi" stosowane są ogólnie dla gatunków z rodzaju "Polypterus", a "wielopłetwiec" albo "miastuga" dla gatunku typowego – "Polypterus bichir".
Występowanie.
"Polypterus weeksii" występuje w środkowej części dorzecza rzeki Kongo w Afryce.
Opis.
Ciało nieco spłaszczone, pokryte łuskami ganoidalnymi (57–65 łusek w linii bocznej). Relatywnie duża głowa. Część grzbietowa oliwkowo-zielona do szarej, zwykle wyraźnie oddzielona od jasnej (biała do żółtawej) części brzusznej. Siedem do ośmiu czarniawych pasów rozwidlających się w dolnej części boków ciała (w odróżnieniu do "P. delhezi", który ma pasy zdecydowanie czarne i nierozdwajające się u dołu). Górna szczęka nieco wysunięta lub równa z dolną szczęką. Płetwa grzbietowa podzielona na 9–11 części. Płetwa piersiowa nie sięga podstawy płetwy grzbietowej. Na płetwach widoczne czarne cętki lub nieregularne pasy. Osiąga maksymalnie do 54 cm długości. Nie jest rybą agresywną, ale szeroki otwór gębowy pozwala jej połknąć stosunkowo dużą ofiarę.

</doc>
<doc id="636811" url="https://pl.wikipedia.org/wiki?curid=636811" title="Legrys">
Legrys

Legrys, lygrys (zbitka wyrazów „lew” i „tygrys”) – mieszaniec samca lwa i samicy tygrysa. 
Podobnie jak tyglew, nie występuje w naturze i jest skutkiem przypadkowego lub celowego krzyżowania zwierząt w niewoli. W warunkach naturalnych zasięgi występowania lwów i tygrysów się nie nakładają, a nawet gdyby tak było (lew azjatycki), to występowałyby między nimi konflikty. Związki tygrysic z lwami były odnotowywane bardzo rzadko. Pierwsze udokumentowane dane o istnieniu legrysów pochodzą z Azji z początków XIX wieku. Zwierzęta te żyją od 15 do 20 lat. Samce są bezpłodne, lecz samice są zdolne do urodzenia potomstwa.
Legrysy (w przeciwieństwie do tyglewów) rosną zwykle do rozmiarów większych niż tygrysy i znacznie większych niż lwy. Największym kotowatym w historii jest ważący 418 kg legrys Hercules, żyjący w amerykańskim rezerwacie przyrody w Myrtle Beach (Karolina Południowa).

</doc>
<doc id="636812" url="https://pl.wikipedia.org/wiki?curid=636812" title="Dzwonek rowerowy">
Dzwonek rowerowy

Dzwonek – urządzenie ostrzegawcze przy rowerze, odpowiednik samochodowego klaksonu. Swoim dźwiękiem ostrzega innych uczestników ruchu o nadjeżdżającym rowerze. Istnieją różne konstrukcje dzwonków: od najprostszych, w których uderza się w metalową czaszę plastikowym elementem (kołatką) ze sprężyną, aż po bardziej skomplikowane, w których przesuwając palcem dźwignię uruchamia się cały mechanizm, mający za zadanie wydać z dzwonka dźwięk.
Dzwonki mocuje się zwykle do kierownicy lub do mostka.
Za wynalazcę dzwonka rowerowego jest uważany John Richard Dedicoat.

</doc>
<doc id="636814" url="https://pl.wikipedia.org/wiki?curid=636814" title="Liger">
Liger



</doc>
<doc id="636816" url="https://pl.wikipedia.org/wiki?curid=636816" title="Bagażnik rowerowy">
Bagażnik rowerowy

Bagażnik rowerowy – prosta konstrukcja, wykonana z metalowych elementów, mocowana na rowerze, służąca do przewożenia bagażu.
Większość współczesnych bagażników nie posiada ruchomej, umieszczonej na sprężynach części zapewniającej utrzymanie przewożonego bagażu; najczęściej rolę umieszczonego na sprężynach chwytu spełniają gumy mocujące.
Bagażniki dzieli się na:

</doc>
<doc id="636819" url="https://pl.wikipedia.org/wiki?curid=636819" title="Dogern">
Dogern

Dogern – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Hochrhein-Bodensee, w powiecie Waldshut, wchodzi w skład wspólnoty administracyjnej Waldshut-Tiengen. Leży nad Renem, przy granicy ze Szwajcarią, pomiędzy Albbruck a Waldshut-Tiengen.
Polityka.
Ostatnie wybory samorządowe odbyły się 26 maja 2019. W radzie gminy zasiada 12 radnych z czego 6 pochodzi z CDU a reszta jest bezpartyjna.
Współpraca.
Miejscowość partnerska:
Transport.
Przez teren gminy przebiega droga krajowa B34, linia kolejowa z jedną stacją.

</doc>
<doc id="636821" url="https://pl.wikipedia.org/wiki?curid=636821" title="Świece japońskie">
Świece japońskie

Świece japońskie (wykresy świecowe, wykresy Sakata) – jedna z najstarszych metod analizowania oraz konstrukcji wykresów. Teoria świec japońskich rozwija się od kilkuset lat i przez to istnieją już dziesiątki rodzajów formacji oraz sposobów ich nazewnictwa.
Przyjmuje się, że metoda ta została wynaleziona w XVIII wieku przez legendarnego, japońskiego kupca handlującego ryżem Munehisę Homma. Inwestorzy japońscy uważali, że inwestowanie jest tożsame z wojną i przed każdym ruchem należy przygotowywać strategię. Każda formacja cenowa jest rozpoznawana i rozpatrywana niczym ustawienie wojsk, wokół którego należy przygotować strategię na każdą ewentualność zarówno spadku jak i wzrostu cen. Do Europy oraz Stanów Zjednoczonych dotarła dosyć późno, bo dopiero w latach 90. XX wieku. Jej propagatorem, przede wszystkim w USA jest Steve Nison, autor książki „Świece i inne japońskie techniki analizowania wykresów”. Obecnie wskazania świec to dla wielu profesjonalnych inwestorów podstawowy warsztat analityczny, który przyjął się także w Polsce.
Ogólnie mówiąc im większy rozkład czasowy, tym istotniejsza jest wartość prognostyczna formacji świecowych. Należy również zwrócić uwagę, że aby analiza świecowa była wiarygodna oprócz odpowiedniego okresu potrzeba również odpowiedniej wielkości obrotu.
Niektórzy autorzy starają się sprawdzić efektywność i skuteczność poszczególnych kształtów i formacji świecowych. Najbardziej znane opracowanie należy do Thomasa Bulkowskiego. W swojej „Encyclopedia of Candlestick Charts” opisał 103 formacje, wraz ze statystykami amerykańskiego rynku akcji (skuteczność formacji, zasięg spadków lub wzrostów, częstość występowania. Na rynku polskim pełne kompendium świec japońskich można znaleźć w książce „Leksykon formacji świecowych”. Autorzy zebrali informacje o formacjach świecowych opisanych przez Gregory Morrisa, Steve Nisona, Seiku Shimizu, Thomasa Bulkowskiego i uporządkowali sprzeczne czasami informacje o formacjach. Dodatkowo sprawdzili skuteczność poszczególnych formacji na rynku polskim (obejmującym rynek akcji, kontraktów terminowych oraz indeksy).
Budowa świecy.
Do zbudowania świecy japońskiej potrzebne są cztery elementy:
Ceny otwarcia i zamknięcia określają krańce korpusu świecy oraz jego barwę. Jeśli od początku badanego okresu cena wzrosła, korpus ma kolor biały z ceną otwarcia u dołu i zamknięcia u góry. W przeciwnym wypadku korpus jest czarny z ceną otwarcia u góry i zamknięcia u dołu. Ekstrema cenowe decydują o długości górnego i dolnego cienia.
W specyficznych przypadkach świeca może nie posiadać korpusu, cieni lub składać się wyłącznie z poziomej kreski.
Spotykane są również inne konwencje dotyczące kolorów świecy. W programach komputerowych, dla ułatwienia wydruku, świece białe są zazwyczaj niepokolorowane.
Formacje świecowe.
Formacje świecowe odzwierciedlają zachowanie się inwestorów na rynku, powstają w wyniku połączenia kilku świec na wykresie, lecz należą do nich również pojedyncze świece.
Japońskie formacje świecowe dzielimy na dwie grupy: odwrócenia trendu oraz kontynuacji trendu.
Formacje odwrócenia trendu.
Formacje odwrócenia zapowiadające hossę:
Formacje odwrócenia zapowiadające bessę:

</doc>
<doc id="636823" url="https://pl.wikipedia.org/wiki?curid=636823" title="PSL (język opisu właściwości)">
PSL (język opisu właściwości)

PSL (ang. "Property Specification Language") jest językiem opisu właściwości układów i systemów elektronicznych, kontrolowanym przez standard IEEE Std. 1850.
Historia.
Język zaczął powstawać w roku 1994 w izraelskim oddziale firmy IBM (IBM Haifa Research Laboratory) pod nazwą "Sugar". Początkowo stanowił składniowe uproszczenie logiki temporalnej CTL używanej w wewnętrznych projektach firmy. Z biegiem czasu język został wzbogacony o nowe operatory i wyrażenia regularne. W marcu 2001 Sugar 1.0 został przekazany organizacji Accellera jako jeden z kandydatów na standardowy język opisu właściwości (ang. "property language"). Sugestie Accellery spowodowały dodanie elementów logiki temporalnej LTL do języka. W ten sposób ulepszony Sugar 2.0 został wybrany w kwietniu 2002 jako podstawa dla powstającego nowego standardu. W czerwcu 2004 Accellera zaaprobowała nowy standard, nazwany PSL 1.1, i przekazała go do IEEE w celu dalszej standaryzacji. Prace nad językiem pod auspicjami IEEE postępowały szybko i pierwsza wersja standardu 1850 została zaaprobowana we wrześniu 2005. Prosty podzbiór (ang. "simple subset") języka PSL (zawierający tylko elementy LTL które można symulować) został dołączony do najnowszego standardu języka opisu sprzętu VHDL - IEEE Std 1076-2008.
Opis.
PSL pozwala opisywać właściwości układów na wielu poziomach:
W celu ułatwienia współpracy z symulatorami i narzędziami używającymi innych języków, PSL występuje w różnych wariantach (ang. flavors) zbliżonych składniowo do VHDL-a, Veriloga, SystemVeriloga czy też SystemC. Na przykład w wariancie VHDLowym jest możliwe używanie operatora logicznego 'and', a w wariancie Verilogowym - operatora '&amp;&amp;'.
Proste wyrażenia logiczne w PSL-u (podobnie jak i w innych językach) pozwalają opisać stan ustalony układu. Sekwencje opisują zmiany zachodzące w układzie (np. przejście automatu ze stanu A do stanu B), więc mogą być w uproszczeniu traktowane jako wyrażenia logiczne z dodanym wymiarem czasu. Kombinacje wyrażeń logicznych i sekwencji tworzone przy użyciu operatorów temporalnych są nazywane właściwościami (ang. "properties"). Zarówno sekwencje, jak i właściwości mogą być w PSL-u zdefiniowane jako samodzielne obiekty z unikalną nazwą i zestawem parametrów.
Dyrektywy języka PSL używają właściwości zdefiniowane dla danego układu w procesie jego weryfikacji. Właściwości, które powinny być zawsze prawdziwe (asercje), są weryfikowane przy użyciu dyrektywy assert produkującej komunikaty błędu w przypadku niespełnienia właściwości. Właściwości opisujące pożądane wymuszenia dla danego układu są weryfikowane przy użyciu dyrektywy assume (ta dyrektywa jest dostępna podczas weryfikacji formalnej). W celu sprawdzenia czy dana właściwość była kiedykolwiek sprawdzana przez narzędzie weryfikacji można użyć dyrektywy cover; w tym przypadku brak jakichkolwiek komunikatów oznacza negatywny wynik testu pokrycia i sugeruje zmiany w procesie weryfikacji.
Jednym z charakterystycznych elementów PSL są SERE (ang. "Sequential Extended Regular Expressions" = rozszerzone sekwencyjne wyrażenia regularne), obejmujące proste wyrażenia logiczne, sekwencje, i ich kombinacje z użyciem operatorów logicznych i temporalnych. SERE w PSL-u są zapisywane w nawiasach klamrowych. Przykładem SERE może być {A;B[*3];C}, które oznacza w języku potocznym: sygnał A jest aktywny przez jeden cykl, następnie sygnał B jest aktywny przez 3 cykle, po czym sygnał C jest aktywny przez jeden cykl.
SERE często wymagają zdefiniowania sygnału taktującego (zegara), którego aktywne zbocze określa moment pobrania wartości sygnałów występujących w SERE. Zegar może być zdefiniowany jako sygnał globalny, domyślny dla wszystkich wyrażeń, albo oddzielnie dla każdego wyrażenia. Przykładowe SERE użyte w poprzednim paragrafie można rozbudować do {A;B[*3];C}@rose(CLK), gdzie rose(CLK) oznacza że wyrażenie jest taktowane rosnącym zboczem sygnału CLK.

</doc>
<doc id="636827" url="https://pl.wikipedia.org/wiki?curid=636827" title="Dawca krwi">
Dawca krwi

Dawca krwi – osoba, od której pobiera się krew dla celów leczniczych.
Opis.
Powszechnie uważa się, że oddawanie krwi jest pięknym czynem, który utrzymuje przy życiu ludzi zagrożonych. W Polsce popularyzuje się honorowe oddawanie krwi od 1945, kiedy zakończyła się II wojna światowa. 
Osoby honorowo, czyli nieodpłatnie oddające krew, zrzeszają się w klubach Honorowych Dawców Krwi. Honorowe krwiodawstwo promuje m.in. Polski Czerwony Krzyż, za pomocą np. ulotek oraz Europejska Fundacja Honorowego Dawcy Krwi za pomocą kampanii społecznej KREWNIACY, w której udział bierze wiele znanych polskich artystów. 
Aby móc przetoczyć krew biorcy, musi on mieć zgodną grupę krwi w układzie AB0 i układzie Rh z krwią dawcy.

</doc>
<doc id="636828" url="https://pl.wikipedia.org/wiki?curid=636828" title="Wskaźniki analizy technicznej">
Wskaźniki analizy technicznej

Wskaźniki analizy technicznej zostały stworzone do pomocy w identyfikowaniu pewnych stanów rynku i generowania odpowiednich sygnałów, w tym potwierdzania zwrotów w zakresie trendów rynkowych. W większości przypadków jakość sygnałów zależna jest od dobranych parametrów.

</doc>
<doc id="636830" url="https://pl.wikipedia.org/wiki?curid=636830" title="Georg-Hans Reinhardt">
Georg-Hans Reinhardt

Georg-Hans Reinhardt (ur. 1 marca 1887 w Budziszynie, zm. 23 listopada 1963 w Tegernsee) – niemiecki wojskowy, generaloberst, zbrodniarz wojenny.
Życiorys.
W 1908, po ukończeniu szkoły kadetów, rozpoczął służbę w piechocie Armii Cesarstwa Niemieckiego. Walczył w czasie I wojny światowej, a po jej zakończeniu pozostał w Reichswehrze.
Jego kariera nabrała przyspieszenia po dojściu Hitlera do władzy w styczniu 1933. W kwietniu 1937 otrzymał awans na generalmajora. Dowództwo 4 Dywizji Pancernej objął w listopadzie 1938. Za zasługi w wojnie przeciw Polsce w 1939 został odznaczony Krzyżem Rycerskim i awansowany do stopnia generalleutnanta. Także podczas kampanii przeciw Francji dał się poznać jako jeden z najzdolniejszych niemieckich dowódców wojsk szybkich. Po ataku na ZSRR w czerwcu 1941 dowodził 41 Korpusem Pancernym, 3 Grupą Pancerną, przekształconą później w 3 Armię Pancerną, a na koniec (od 4 sierpnia 1944) Grupą Armii Środek (m.in. uczestniczył w tłumieniu powstania warszawskiego w sierpniu 1944) i Grupą Armii Północ.
W styczniu 1945, po nieudanych próbach powstrzymania radzieckiej ofensywy nad Wisłą, został pozbawiony dowództwa przez Hitlera. Po zakończeniu wojny aresztowany przez Amerykanów; wraz z 13 innymi wysokimi rangą dowódcami niemieckimi był sądzony w procesie wyższego dowództwa za zbrodnie wojenne - oskarżony m.in. o współodpowiedzialność za mordy dokonywane na ludności cywilnej w czasie powstania warszawskiego, celowe niszczenie Warszawy oraz grabież polskiego majątku narodowego na terenie działania Grupy Armii "Środek", którą dowodził. 27 października 1948 został skazany na 15 lat więzienia. Zwolniony przedterminowo (ułaskawiony w 1952), po czterech latach, zmarł w 1963.

</doc>
<doc id="636832" url="https://pl.wikipedia.org/wiki?curid=636832" title="SystemC">
SystemC

SystemC jest językiem opisu systemów cyfrowych. Na niższych poziomach opisu jest wzorowany na popularnych językach opisu sprzętu (VHDL, Verilog); wyższe poziomy opisu pozwalają używać prawie wszystkie zasoby języka C++.
SystemC jest stosowany do modelowania z poziomu systemu (system-level modeling), modelowania wydajności, rozwoju oprogramowania, weryfikacji funkcjonalności. Powiązany jest on zarówno z projektowaniem ESL (Electronic System Level) jak i TLM (Transaction-level modelnig).
Pozwala symulować (odtwarzać fikcyjne) zdarzenia w jądrze. Te udogodnienia pozwalają projektantowi na symulację aktualnych procesów, z których każdy opisany jest przy pomocy prostej składni języka C++.
Struktura.
SystemC jest biblioteką klas i szablonów napisanych w C++, dodającą implementacje współbieżności, czasu symulacji, modularności, kanałów komunikacyjnych, interfejsów i innych elementów niezbędnych w opisach systemów cyfrowych.
Wersje SystemC.
Biblioteka klas SystemC została opracowana w celu wsparcia projektowania na poziomie systemu. Jest ona kompatybilna zarówno z platformą Windows jak i POSIX, jest również w pełni darmowa.
System ten wydawany jest w etapach.
Biblioteka klas SystemC została opracowana przez grupę firm tworzących Open SystemC Initiative (OSCI). Więcej informacji, a także kod źródłowy (całkowicie darmowy) można znaleźć na stronie OSCI.
Cechy języka.
Moduły.
Moduły to podstawowe elementy budulcowe hierarchii projektowania języka SystemC. Model ten przeważnie zwiera kilka modułów, które komunikują się między sobą przy pomocy portów.
Porty.
Porty umożliwiają komunikację między wejściem a wyjściem.
Procesy.
Są głównym elementem obliczeń. Wykonywane jednocześnie.
Kanały.
Mogą być one zarówno prostymi połączeniami albo złożonymi mechanizmami komunikacji takimi jak FIFO (First In-First Out).
Podstawowe kanały:
Interfejs.
Wykorzystywany przez porty do komunikacji z kanałami.
Zdarzenia.
Muszą być zdefiniowane podczas inicjowania. Umożliwiają synchronizację pomiędzy procesami.
Typy danych.
SystemC wprowadza kilka typów danych, które wspierają modelowanie sprzętu.
Extended standard types:
Logic types:
Fixed point types:
Przykład.
Poniższy przykład prezentuje implementację bramki EXOR przy pomocy bramek NAND. Należy zwrócić uwagę, iż jest to jeden z prostszych przykładów, lecz jest bardzo przejrzysty i zrozumiały.
Pierwszym krokiem jest stworzenie bramek NAND. Bramki te są kombinacją pętli; elementem wyjściowym są wyłącznie wartości funkcji podawanych na wejściu. Układ nie posiada pamięci oraz nie wymaga licznika. Dzięki temu, zaprezentowany model może użyć najprostszego rodzaju Systemu, czyli SC_METHOD.
SC_METHOD to najzwyklejsze funkcje z języka C++, przez co biblioteka klas SystemC zmusza je do zachowywania się jak procesy, w szczególności:
Poniżej znajduje się przykład bramki NAND (zapis do pliku nand.h)
SC_MODULE(nand2) // declare nand2 sc_module
 sc_in&lt;bool&gt; A, B; // input signal ports
 sc_out&lt;bool&gt; F; // output signal ports
 void do_nand2() // a C++ function
 F.write( !(A.read() &amp;&amp; B.read()) );
 SC_CTOR(nand2) // constructor for nand2
 SC_METHOD(do_nand2); // register do_nand2 with kernel
 sensitive « A « B; // sensitivity list
};
Bramka EXOR zbudowana jest z czterech kopii bramki NAND. Zostało to osiągnięte za pomocą konstruktora bramki EXOR łączącego bramki NAND.
Bramka EXOR:
SC_MODULE(exor2)
 sc_in&lt;bool&gt; A, B;
 sc_out&lt;bool&gt; F;
 nand2 n1, n2, n3, n4;
 sc_signal&lt;bool&gt; S1, S2, S3;
 SC_CTOR(exor2) : n1("N1"), n2("N2"), n3("N3"), n4("N4")
 n1.A(A);
 n1.B(B);
 n1.F(S1);
 n2.A(A);
 n2.B(S1);
 n2.F(S2);
 n3.A(S1);
 n3.B(B);
 n3.F(S3);
 n4.A(S2);
 n4.B(S3);
 n4.F(F);
};
Początek deklaracji wygląda bardzo podobnie do bramki NAND, jednak zawiera dodatkowo bibliotekę nand2.h.

</doc>
<doc id="636833" url="https://pl.wikipedia.org/wiki?curid=636833" title="Wielopłetwiec senegalski">
Wielopłetwiec senegalski

Wielopłetwiec senegalski ("Polypterus senegalus") – gatunek słodkowodnej ryby z rodziny wielopłetwcowatych. Spotykana w dużych akwariach.
Charakterystyka.
Duża ryba drapieżna, łagodna w stosunku do ryb, których nie jest w stanie pożreć, czasem agresywna w stosunku do pobratymców.
Podgatunki.
"Polypterus senegalus meridionalis".
Występowanie: dorzecze rzeki Kongo w Afryce.
Ciało prawie cylindryczne, oliwkowo-szare, pokryte łuskami ganoidalnymi (55-59 łusek w linii bocznej). U młodych osobników występują trzy ciemne pasy na bokach ciała. Szczęki tej samej długości. Płetwa grzbietowa podzielona na 9-10 części. Płetwa piersiowa nie sięga podstawy płetwy grzbietowej. Osiąga do 70 cm długości.
"Polypterus senegalus senegalus".
Występowanie: Nil i zachodnia Afryka.
Ciało cylindryczne, oliwkowe, brzuch jasny. Płetwy szare. Górna szczęka zwykle nieco wysunięta, czasem szczęki równe. Płetwa grzbietowa podzielona na 8-11 części. Płetwa piersiowa nie sięga podstawy płetwy grzbietowej. U młodych osobników występują trzy ciemne pasy na bokach ciała, zanikające z wiekiem.
Osiąga do 50 cm długości.

</doc>
<doc id="636834" url="https://pl.wikipedia.org/wiki?curid=636834" title="Oświetlenie rowerowe">
Oświetlenie rowerowe

Oświetlenie rowerowe – oświetlenie przeznaczone do oświetlenia roweru z przodu oraz z tyłu.
Tradycyjne lampy rowerowe, w których źródłem światła są żarówki, mają moc 2,4 W przednia i około 0,5 W tylna, dlatego zazwyczaj tego typu oświetlenie zasilane jest przez dynamo rowerowe. We współczesnych lampach rowerowych stosuje się diody elektroluminescencyjne (LED), które mają moc poniżej 0,5 W, dlatego mogą być zasilane z baterii. W lampach takich baterie lub akumulatory mogą być w lampach.
Historia.
Pod koniec XIX wieku kupić można było lampy żarowe zasilane elektrycznie, lampy w których źródłem zasilania był olej (lampa naftowa), gaz (lampa karbidowa lub lampa acetylenowa). Ponieważ najtańsze z nich, a jednocześnie z najlepszymi parametrami okazały się lampy acetylenowe, używane były one do II wojny światowej. Po wojnie popularne stało się oświetlenie elektryczne. Początkowo stosowano żarówki, które były najpopularniejszym rowerowym źródłem światła aż do początku XXI wieku. W nowym tysiącleciu zastąpiło je oświetlenie ledowe. Przyczyniły się do tego trwałość, małe rozmiary, a mniejsza moc elektryczna upowszechniła zasilanie bateryjne.
Prawo.
Lampy rowerowe powinny spełniać określone normy i przepisy. W różnych krajach Unii Europejskiej mogą one się różnić. Zgodnie z Kodeksem Drogowym w Polsce w czasie od zmierzchu do świtu lub w tunelu, rowerzysta jest obowiązany używać świateł stanowiących obowiązkowe wyposażenie roweru. W myśl prawa światło rowerowe powinno świecić tak, by inni użytkownicy nie doznawali olśnienia, oraz nie powodowało dezorientacji innych użytkowników ruchu.
Normy dotyczące oświetlenia rowerowego ustalone zostały w 44 artykule konwencji wiedeńskiej o ruchu drogowym z 8 listopada 1968 (link), którą Polska ratyfikowała w 1988 roku. Zgodnie z dokumentem rowery wyposażone być powinny "w czerwone światło odblaskowe z tyłu oraz w urządzenia dające białe lub żółte selektywne światło do przodu oraz czerwone światło do tyłu"
Dodatkowo w Polsce przepisy dotyczące oświetlenia rowerowego określa ustawa z dnia 20 czerwca 1997 roku: Prawo o ruchu drogowym (). Według ustawy rower powinien być wyposażony "w co najmniej jedno światło pozycyjne barwy białej lub żółtej selektywnej". Ponadto rower powinien posiadać światła pozycyjne oraz światła odblaskowe. Światło powinno znajdować się na wysokości pomiędzy 25 a 150 centymetrami od podłoża. 

</doc>
<doc id="636838" url="https://pl.wikipedia.org/wiki?curid=636838" title="Katarzyna Ludwika Sapieha">
Katarzyna Ludwika Sapieha



</doc>
<doc id="636841" url="https://pl.wikipedia.org/wiki?curid=636841" title="Pierwiastek pierwotny">
Pierwiastek pierwotny

Pierwiastek pierwotny modulo formula_1 to taka liczba, że jej potęgi dają wszystkie możliwe reszty modulo formula_2 które są względnie pierwsze z formula_3
Warunek konieczny i dostateczny istnienia.
Pierwiastek pierwotny modulo formula_1 istnieje wtedy i tylko wtedy, gdy formula_1 jest jedną z następujących liczb:
Dowód konieczności dla formula_1 niebędących potęgami 2.
Jeśli formula_12 a formula_13 jest pierwiastkiem pierwotnym modulo n, to dla każdego formula_14 na mocy twierdzenia Eulera zachodzi:
gdzie formula_16 jest tocjentem Eulera
Zatem dla dowolnej liczby formula_17 podzielnej przez każdą z liczb formula_18 zachodzi:
Gdyby wśród liczb formula_18 były co najmniej dwie parzyste, to za liczbę N można by przyjąć (korzystając z własności funkcji Eulera dla iloczynu liczb względnie pierwszych):
co przeczyłoby temu, że g jest pierwiastkiem pierwotnym, gdyż wtedy najmniejszą liczbą o tej własności jest formula_22
Na mocy wzoru:formula_23 dla liczb pierwszych nieparzystych oraz potęg dwójki większych od 1 funkcja Eulera przyjmuje wartości parzyste. Zatem w rozwinięciu formula_1 na czynniki pierwsze nie mogą występować dwie różne liczby pierwsze nieparzyste, a jeśli liczba ma dzielnik nieparzysty, to dwójka występuje w co najwyżej pierwszej potędze.
Dowód istnienia dla liczb pierwszych.
Dla dowolnego formula_25 – dzielnika liczby formula_26 wielomian nad ciałem formula_27 formula_28 ma formula_25 różnych pierwiastków, ponieważ wielomian formula_30 ma formula_31 różnych pierwiastków na mocy małego twierdzenia Fermata, wielomian stopnia formula_32 ma co najwyżej formula_32 różnych pierwiastków, a zachodzi formula_34 gdzie formula_35 jest stopnia formula_36
Niech formula_37 Każdy wielomian formula_38 ma formula_39 różnych pierwiastków, więc wśród nich istnieje taki (oznaczmy go formula_40), który nie jest pierwiastkiem wielomianu formula_41 Zatem formula_40 jest elementem grupy multiplikatywnej formula_43 o rzędzie formula_44 Zgodnie z twierdzeniem o rzędzie iloczynu elementów o rzędach względnie pierwszych w grupie przemiennej iloczyn wszystkich formula_40 ma rząd formula_31 i jest generatorem grupy.
Pełny dowód twierdzenia znajduje się w.
W języku algebry: element formula_13 w grupie multiplikatywnej reszt modulo formula_1 względnie pierwszych z modułem, taki że formula_49 (funkcja φ Eulera) nazywamy pierwiastkiem pierwotnym.

</doc>
<doc id="636842" url="https://pl.wikipedia.org/wiki?curid=636842" title="Błotnik rowerowy">
Błotnik rowerowy

Błotniki w rowerze spełniają tę samą funkcję co tzw. chlapacze w samochodzie, tj. kierunkują strumień wody wychlapywanej przez koła podczas ich obrotu chroniąc rowerzystę przed ubrudzeniem.
Dostępna jest szeroka gama błotników: od metalowych (często chromowanych), aż po błotniki plastikowe – stosowane przez swą sprężystość głównie w rowerach MTB, ponieważ w przypadku wyrzucenia przez koło kamienia oderwanego z powierzchni, po której porusza się rower, nie dochodzi do zaklinowania koła i kamień zostaje wyrzucony na zewnątrz.

</doc>
<doc id="636843" url="https://pl.wikipedia.org/wiki?curid=636843" title="Phonak Cycling Team">
Phonak Cycling Team

Phonak Hearing Systems – szwajcarska profesjonalna grupa kolarska, założona w 2000 i rozwiązana w 2006.

</doc>
<doc id="636846" url="https://pl.wikipedia.org/wiki?curid=636846" title="Wolmar">
Wolmar



</doc>
<doc id="636848" url="https://pl.wikipedia.org/wiki?curid=636848" title="Sakwa rowerowa">
Sakwa rowerowa

Sakwy rowerowe – są bardzo podobne do tych stosowanych w motocyklach, inny jest natomiast materiał, z którego są one wykonywane - zamiast skóry stosuje się lekkie tkaniny, jak np. poliester. W droższych modelach możemy spotkać sakwy wykonane z Cordury czy całkowicie wodoodpornej tkaniny Securo 680.
Sakwy montuje się do bagażników przednich i tylnych.
Pojemniki takie mogą wpływać niekorzystnie na prowadzenie roweru, jeśli są źle spakowane lub niepoprawnie przymocowane.

</doc>
<doc id="636851" url="https://pl.wikipedia.org/wiki?curid=636851" title="Józef Gosławski">
Józef Gosławski

Józef Jan Gosławski (ur. 24 kwietnia 1908 w Polanówce w dzisiejszym powiecie opolskim województwa lubelskiego, zm. 23 stycznia 1963 w Warszawie) – polski rzeźbiarz i medalier. Projektant monet PRL (m.in. 5 zł z wizerunkiem rybaka, 10 zł z Kopernikiem), pomników (m.in. Chopina w Żelazowej Woli, Mickiewicza w Gorzowie Wielkopolskim) i medali (m.in. "Rok 1939", "Bolesław Chrobry", "1000-lecie Chrztu Polski"). W jego twórczości widoczne są wpływy kubizmu, koncepcji Stanisława Szukalskiego, środowiska Polskiej Sztuki Stosowanej, a także sztuki antycznej i renesansowej.
Znaczna część jego dorobku twórczego (przede wszystkim przedwojennego) nie zachowała się. Ocalałe prace znajdują się głównie w kolekcjach prywatnych oraz w zbiorach muzeów i placówek kulturalnych w Polsce i na świecie. Józef Gosławski był laureatem licznych konkursów artystycznych, uczestnikiem wielu wystaw indywidualnych i zbiorowych. W swoim życiu związany m.in. z Wąwolnicą, Kazimierzem Dolnym, Krakowem, Warszawą, Rzymem i Poznaniem. Zajmował stanowiska kierownicze w Okręgu Poznańskim i Zarządzie Głównym ZPAP. Odznaczony m.in. Srebrnym Krzyżem Zasługi.
Życiorys.
Pochodzenie i dzieciństwo.
Józef Gosławski przyszedł na świat 24 kwietnia 1908 w miejscowości Polanówka na Lubelszczyźnie ówcześnie stanowiącej część ziem zaboru rosyjskiego. Jego ojcem był Antoni Gosławski (z zawodu kowal), a matką Stefania z domu Łuszczyńska. Rodzina spokrewniona była z Maurycym Gosławskim – poetą, uczestnikiem kampanii tureckiej i powstańcem listopadowym. Józef Gosławski ochrzczony został w kościele parafialnym pw. śś. Floriana i Urszuli w Wilkowie. Dzieciństwo spędził w pobliskiej Wąwolnicy, wraz z czworgiem rodzeństwa – Zygmuntem (1898–1976), Anną (1903–1986), Aleksandrą (1913–1990) i Stanisławem (1918–2008) – późniejszym rzeźbiarzem, twórcą licznych dzieł z zakresu rzemiosła artystycznego.
Lata 20. i 30..
W 1923, po ukończeniu szkoły podstawowej w Wąwolnicy, zdał egzamin na Akademię Sztuk Pięknych w Krakowie, ale z powodu zbyt młodego wieku nie został przyjęty. Rozpoczął wówczas naukę w lubelskim Seminarium Nauczycielskim, jednak już po miesiącu zrezygnował i jako miejsce swej edukacji artystycznej wybrał założoną przez Jana Koszczyc-Witkiewicza Szkołę Rzemiosł Budowlanych w Kazimierzu Dolnym. W międzyczasie podejmował też pracę u jednego z warszawskich kupców, a także w zakładzie snycerskim Żywulskiego w Nałęczowie. W 1927 rozpoczął naukę w Państwowej Szkole Sztuk Zdobniczych i Przemysłu Artystycznego w Krakowie (PSSZiPA). Jego nauczycielem był wówczas m.in. Henryk Uziembło. W szkole nawiązał także znajomość z Witoldem Chomiczem, z którym w przyszłości się przyjaźnił. W tym okresie mieszkał w bursie prowadzonej przez oo. jezuitów, pracując dorywczo w fabryce mebli.
Ważną cezurę w rozwoju artystycznym Józefa Gosławskiego stanowi rok 1929. Ukończył wówczas I i II kurs PSSZiPA, a także wziął udział w pierwszej zbiorowej wystawie rzeźby. W tym samym roku młody artysta nawiązał przejściowy kontakt z grupą Stanisława Szukalskiego, która stawiała się w opozycji do środowiska profesorów krakowskiej ASP. Ostatecznie nie zdecydował się zostać członkiem "Szczepu Rogate Serce", jednak w późniejszych okresach myśl twórcza Szukalskiego wielokrotnie inspirowała Józefa Gosławskiego w jego działalności artystycznej. Wbrew hasłom "Stacha z Warty" kontynuował naukę w Szkole na Wydziale Specjalnym Rzeźby, którą zakończył w 1932 z wynikiem bardzo dobrym, a następnie rozpoczął studia w krakowskiej Akademii Sztuk Pięknych w pracowni profesora Xawerego Dunikowskiego. Po pierwszym semestrze został jednak relegowany z uczelni z powodu problemów związanych z opłacaniem czesnego. W tym samym roku wziął udział w "Międzynarodowej Wystawie Karykatury" w Wiedniu (w "Künstlerhaus"), gdzie wyróżniono dwie jego prace rzeźbiarskie – "Piłsudski i Kasztanka" oraz "Dunikowski".
W 1933 odbyła się pierwsza indywidualna wystawa jego dzieł. Zorganizowano ją w Pałacu Sztuki w Krakowie, a jej otwarcia dokonał Ludwik Solski. Jeszcze podczas wernisażu Gosławski otrzymał od Dunikowskiego propozycję powrotu na uczelnię, z której jednak nie skorzystał. W październiku tego samego roku zapisał się do ASP w Warszawie, gdzie przyjęto go na drugi rok bez egzaminów. Pobierał nauki w pracowni profesora Tadeusza Breyera. Udało mu się także uzyskać stypendium na wyjazd do Włoch, w czym pomogli pracownicy Kancelarii Cywilnej Prezydenta RP – Stefan Głuchowski i Jan Sampolski.
24 lutego 1935 Józef Gosławski wyjechał do Rzymu, by rozpocząć studia na "Reale Accademia di Belle Arti e Liceo Artistico". Wykonana przezeń w glinie praca została oceniona na tyle wysoko, że zalecono mu jedynie uzupełnienie przedmiotów teoretycznych – trafił wówczas do pracowni profesora Angelo Zanelliego. W tym czasie nawiązał kontakty z innymi przedstawicielami polskich środowisk twórczych w "Wiecznym Mieście" – m.in. z Wiktorem Mazurowskim, Michałem Paszynem, Janem Dzieślewskim i Krystyną Dąbrowską. Gdy w 1936 powstała Polska Organizacja Artystów Plastyków „Kapitol” Józef Gosławski został jej wiceprezesem. W tym samym roku prezentował również swoje prace na wystawie tej grupy w Rzymie.
W roku następnym artysta zdał egzamin z języka włoskiego i w czerwcu otrzymał dyplom Królewskiej Akademii Sztuk Pięknych. Pozostał jednak we Włoszech, gdzie odbywał podróże po kraju, studiował sztukę antyczną i renesansową oraz rozwijał kontakty z Antonim Madeyskim, Krystyną Dąbrowską, Józefem i Łucją Oźminami oraz Lechem i Heleną Grześkiewiczami. Tworzył również kolejne dzieła; uczestniczył też w kolejnej wystawie rzeźby w Rzymie. 19 lipca 1939 powrócił do Polski, gdyż od 1 września miał objąć stanowisko konserwatora w Zamku Królewskim w Warszawie. Dorobek twórczy z pobytu w Italii zaginął jednak podczas transportu. Według różnych relacji część dzieł, w tym m.in. "Popiersie Piłsudskiego", mogła trafić do zamku "Villa del Catajo" w północnych Włoszech, jednak dalsze ich losy nie są znane. Informacje o znajdowaniu się rzeźb Gosławskiego w Villa del Catajo zostały zweryfikowane przez rodzinę artysty i okazały się fałszywe.
Objęcie stanowiska na Zamku zostało uniemożliwione przez wybuch II wojny światowej. We wrześniu, zgodnie z rozkazem płk. Umiastowskiego, opuścił stolicę udając się w kierunku Zaleszczyk. Przedostał się do Nieświeża, do swojej siostry Anny Ellert. Nauczał wówczas rysunku w miejscowej szkole, prowadzonej przez zakonnice.
Lata 40..
W styczniu 1940 Józef Gosławski razem z siostrą przybył do Wąwolnicy, gdzie spędził lata okupacji niemieckiej. Służbę wojskową uniemożliwiał mu astygmatyzm, współpracował jednak z organizacjami podziemnymi. Podczas lat wojny utrzymywał się z wytwarzania przedmiotów artystycznych. Zajął się również edukacją artystyczną swojego młodszego brata – Stanisława. Zwrócił się także ku twórczości medalierskiej – powstały wówczas m.in. medale o tematyce martyrologicznej. W 1943, podczas pracy nad jednym z nich miała miejsce rewizja SS-manów, jednak dzieło w ostatniej chwili zostało schowane.
Po zakończeniu działań wojennych Józef Gosławski przybył do Kazimierza Dolnego, gdzie z własnej inicjatywy rozpoczął prace restauratorsko-konserwatorskie przy kamienicy "Pod Świętym Mikołajem". Później nad konserwacją nadzór objęło Ministerstwo Kultury i Sztuki, które reprezentował ówczesny konserwator wojewódzki – Jan Zachwatowicz. W pracy, prowadzonej w sezonach letnich, Józefowi Gosławskiemu pomagał brat Stanisław, a od 1948 także żona artysty, Wanda. Z tego okresu pochodzi cykl rysunków i kilka akwareli.
W 1947 Józef Gosławski został zatrudniony jako zastępca profesora w Państwowej Wyższej Szkole Sztuk Plastycznych w Poznaniu, gdzie powierzono mu kierownictwo Katedry Rzeźby w Metalu i Medalierstwa. Poznał tam studentkę PWSPP, Wandę Mankin, z którą ożenił się 25 września 1948. Zamieszkali wówczas przy ul. Promienistej, a pracownia rzeźbiarska znajdowała się przy ul. Szamarzewskiego. 5 sierpnia 1949 urodziła się ich pierwsza córka – Bożena Stefania. W 1948 Gosławski otrzymał pierwsze po wojnie duże zamówienie – wykonanie "sgraffito" oraz sześciu postaci świętych dla bazyliki archikatedralnej św. Jana Chrzciciela i św. Jana Ewangelisty w Lublinie.
Lata 50. i 60..
Na początku lat 50. w ówczesnej Polsce zintensyfikowano wdrażanie doktryny socrealistycznej, szczególnie w dydaktyce. Reorganizacją zostały objęte wyższe uczelnie artystyczne w związku z czym Gosławski – mający przed wojną styczność m.in. z Szukalskim i środowiskami artystycznymi Rzymu – został z PWSSP zwolniony, o czym sam pisał w następujący sposób:
Wydarzenia te wpłynęły na pogorszenie sytuacji materialnej rodziny. Pracy artystycznej nie sprzyjały fatalne warunki w ówczesnej pracowni twórcy, takie jak przede wszystkim mała powierzchnia i złe oświetlenie. Mimo tego właśnie w latach 50. Józef Gosławski stworzył najważniejsze dzieła monumentalne. Najpierw przystąpił do konkursu na wykonanie dekoracji artystycznej dla powstającej wówczas w stolicy Marszałkowskiej Dzielnicy Mieszkaniowej. W wyniku jego rozstrzygnięcia otrzymał zlecenie na realizację grupa alegorycznej "Muzyka" – wykonał je w 1952. Przy pracy nad dziełem Józefowi Gosławskiemu pomagali żona i brat Stanisław, a za jego wykonanie artyście przyznany został Srebrny Krzyż Zasługi (1952). Jeszcze w tym samym roku rozpoczął prace nad pomnikiem mającym upamiętniać ofiary niemieckiego obozu karno-śledczego w Żabikowie. W 1955 powstał model pomnika Chopina (który ostatecznie w 1969 stanął w Żelazowej Woli), a w 1956 wykonany został pomnik Mickiewicza dla Gorzowa Wielkopolskiego.
W 1952 twórcę wybrano na stanowisko prezesa Okręgu Poznańskiego ZPAP, którą to funkcję pełnił przez dwie kadencje. 23 października 1952 Gosławskim urodziła się druga córka, Maria Anna. 28 lutego 1955 na wniosek Ministra Kultury i Sztuki rzeźbiarz został odznaczony Medalem 10-lecia Polski Ludowej (odznaczenie to zostało zaprojektowane przez niego samego w 1954). W 1956 Józef Gosławski z rodziną przeprowadził się do Warszawy na Saską Kępę, gdzie w ramach spółdzielni mieszkaniowej "Kolektyw" powstały domy szeregowe z pracowniami – w ich sąsiedztwie zamieszkali wówczas Józef Trenarowski, Adam Roman, Kazimierz Bieńkowski, Eugeniusz Żarkowski, Tadeusz Świerczek i Adam Procki. Gosławski uczestniczył w tym czasie w licznych wystawach, m.in. "Circolo artistico" w Katanii (1959) oraz brał udział w konkursach artystycznych, np. w "Międzynarodowym Konkursie na pomnik w Oświęcimiu-Brzezince" (1957), "Konkursie na Pomnik Bohaterów Warszawy" (I etap – 1958, II – 1959) oraz w konkursie na monety – 2, 5 i 10 zł (1958). Miał też wystawę indywidualną w Budapeszcie (1960).
W 1958 w ramach wymiany zorganizowanej przez ZPAP odbył podróż do Związku Sowieckiego, gdzie zwiedził m.in. Moskwę, Leningrad, Zagorsk i Jałtę. W 1961 Józefa Gosławskiego wybrano prezesem Sekcji Rzeźby Zarządu Głównego ZPAP. W dniu 12 października 1962 za cykl medali wojennych przyznano mu nagrodę Ministra Obrony Narodowej III stopnia. Zmarł nagle 23 stycznia 1963 w Warszawie. Pochowany na Starych Powązkach w Warszawie (kwatera 99, rząd 4, miejsce 21).
Twórczość.
Józef Gosławski pozostawił po sobie liczne realizacje w zakresie rzeźby pomnikowej i portretowej, medalierstwa, karykatury, jak również konserwacji i rysunku. Jego wczesne prace, w większości niezachowane lub zaginione, wykazują wpływy kubizmu ("Karykatura własna artysty" – ok. 1932–1933), idei Szukalskiego ("Projekt pomnika Władysława Orkana" – ok. 1929), a także form bliskich koncepcji artystów z kręgu "Polskiej Sztuki Stosowanej" (np. "Projekt ołtarza ze św. Franciszkiem" – 1932). Pobyt i studia we Włoszech oraz bezpośrednie zetknięcie się artysty z tamtejszą sztuką dodatkowo wpłynęły na zmianę widzenia artystycznego – świadczą o tym m.in. portrety "Sycylijczyka", "Marii Maro" i "Roberta" (wszystkie wykonane w 1937). Wpływ antyku i włoskiego odrodzenia zauważalny jest również pierwszych pracach plakietach powstałych w Rzymie. Pełną analizę przedwojennej twórczości Józefa Gosławskiego uniemożliwiają luki w dokumentacji, szczególnie dorobku z okresu studiów włoskich, który zaginął podczas transportu do Polski w sierpniu 1939.
Warunki okupacji niemieckiej skłoniły artystę do zainteresowania się rękodzielnictwem oraz małymi formami rzeźbiarskimi. Powstałe wówczas medale w przeważającej części poświęcone zostały martyrologii narodu polskiego. Twórczość medalierską kontynuował także po wojnie. Na stałe wprowadził do tej dziedziny nowe koncepcje, szczególnie w odniesieniu do formy i kształtu. Stał się łącznikiem między pokoleniem Konstantego Laszczki i Józefa Aumillera a medalierami późniejszego okresu.
Kontynuował także twórczość w zakresie rzeźby monumentalnej – zrealizował m.in. pomnik "Nigdy wojny" w Żabikowie (1956), pomnik Mickiewicza w Gorzowie Wielkopolskim (1956), model pomnika Chopina (1955) (który stanął w Żelazowej Woli już po śmierci artysty) oraz "Ołtarz Przemienienia Pańskiego" (1960).
Dorobek twórczy Józefa Gosławskiego wykazuje wpływy wielu stylów i koncepcji artystycznych, wywodzących się z różnych kultur i epok, przez co nie zamyka się w jednorodnej formule. W jego pracach widoczne jest również zróżnicowanie formy, materiałów i skali. Zasadniczym spoiwem jego sztuki jest jednak przeważający w niej temat, czyli osoba ludzka przedstawiona zarówno jako postać heroiczna, jak i podczas codziennej egzystencji.
Rzeźby.
Wczesna twórczość rzeźbiarska Józefa Gosławskiego to okres, w którym artysta wielokrotnie nawiązywał do wypracowanych już koncepcji twórczych. Wyraźne są tu wpływy m.in. formistów ("Portret Witolda Chomicza" – 1927–1928), Xawerego Dunikowskiego ("Nagrobek Janiny Gałowej z Rogalskich na cmentarzu Rakowickim" – 1932) i Jana Szczepkowskiego ("Projekt ołtarza ze św. Franciszkiem" – 1932). Z kolei wpływ "Stacha z Warty" dał o sobie znać m.in. w "Karykaturze Józefa Piłsudskiego i Kasztanki" (ok. 1932). Cała seria karykatur rzeźbiarskich wykonanych przez Józefa Gosławskiego pokazuje też ewolucję jego rozwoju artystycznego – dopatrywać się w nich można również inspiracji twórczością Augusta Zamoyskiego i stylistyką "art déco". W przedwojennych dziełach artysty czerpał również z dorobku sztuki starożytnego Egiptu, co związane jest m.in. z popularnością tego kierunku w ówczesnej Europie oraz z pobytem twórcy we Włoszech podczas wojny włosko-abisyńskiej. Jednak w całej twórczości przedwojennej Józefa Gosławskiego dominowały głównie wpływy Dunikowskiego i Szukalskiego. Słabo zachowana dokumentacja oraz zawirowania wojenne wpłynęły na trudności w tworzeniu opracowań dotyczących dokonań artysty z tego okresu – żaden katalog nie potwierdza np. informacji o możliwym współudziale Józefa Gosławskiego przy tworzeniu ze Stanisławem Kazimierzem Ostrowskim Pomnika Grunwaldzkiego na Wystawę Światową w Nowym Jorku w 1939, o czym wspomina jedynie Krzysztof Głuchowski.
Po wojnie artysta zwrócił się ku formom monumentalnym realizując grupę "Muzyka" (1952) na warszawskim MDM-ie i pomniki: Fryderyka Chopina w Żelazowej Woli (1955), Adama Mickiewicza w Gorzowie Wielkopolskim (1956) oraz "Nigdy wojny" (1956) poświęcony pamięci ofiar obozu w Żabikowie pod Poznaniem. Tworzył również portrety (m.in. "Portret córki Bożenki" – 1953 oraz "Portret bratanka Janusza" – 1958). W 1961 wykonał prawdopodobnie jedyny istniejący pełnopostaciowy pomnik Cypriana Kamila Norwida. W związku z organizowanymi w latach 50. i 60. konkursami rzeźbiarskimi Gosławski stworzył też wiele projektów, które nie zostały dotychczas zrealizowane, m.in. "Pomnika Bohaterów Warszawy" (1958/1959), "Pomnika Żołnierzy I Armii WP" (1959), "Płonące getto" (1962) oraz "Pomnika Bolesława Prusa" (1962). Równolegle powstawały dzieła o tematyce sakralnej – np. "Krucyfiks" (1943), postacie świętych dla katedry w Lublinie (1947–1948), czy też "Ołtarz Przemienienia Pańskiego" dla Masłowa Pierwszego pod Kielcami (1960). Dla kościoła w Masłowie Pierwszym, podobnie jak dla kościoła św. Jana Kantego w Poznaniu, wykonał stacje drogi krzyżowej. Spośród licznych projektów wykonywanych przez Józefa Gosławskiego zrealizowany został zespół płaskorzeźb z herbami polskich miast dla moskiewskiego hotelu "Warszawa" (1961).
Medale i plakiety.
Dorobek medalierski Józefa Gosławskiego składa się z kilkudziesięciu dzieł. Najprawdopodobniej jednym z ważniejszych czynników, które skłoniły rzeźbiarza ku tej dziedzinie twórczości była znajomość z Włodzimierzem Głuchowskim:
Pierwsze prace powstały jeszcze przed wybuchem II wojny światowej, w czasie pobytu artysty we Włoszech. Były to m.in. trzy plakiety z 1939 o tematyce religijnej – "Ucieczka do Egiptu", "Wskrzeszenie córki Jaira" oraz "Zwiastowanie" – widoczne są w nich wyraźne wpływy antyczne, renesansowe, a także pewne koncepcje stosowane przez Antoniego Madeyskiego. Jeszcze wcześniej, bo w 1935, także w Rzymie, powstała plakieta z popiersiem Józefa Piłsudskiego. Z punktu widzenia twórczości medalierskiej sam pobyt w "Wiecznym Mieście" zaowocował również istotną znajomością – z Jerzym Wankiewiczem, odlewnikiem, z którym artysta w przyszłości miał wielokrotnie współpracować.
Pierwsze medale powstały już podczas okupacji – były to m.in.: "Rok 1939" (1939), "Bolesław Chrobry" (1940) i "Majdanek" (1944). Powstające wówczas dzieła, w przeważającej mierze o tematyce martyrologicznej wyrażały protest przeciwko wojnie i towarzyszącym jej okrucieństwom. Po zakończeniu działań zbrojnych artysta kontynuował twórczość medalierską, w której zdecydował się na upamiętnienie żołnierzy polskich, walczących zarówno w wojnie obronnej (m.in. "Westerplatte I" – 1949 i "Westerplatte II" – 1954), jak i Ludowym Wojsku Polskim ("Lenino I" – 1949) oraz Polskich Siłach Zbrojnych na Zachodzie ("Monte Cassino" – 1949). Wiele medali poświęconych zostało ofiarom zbrodni niemieckich w Polsce, a także wojny jako takiej (m.in. "Radogoszcz oskarża faszyzm niemiecki" – 1949, "Męczennikom obozów koncentracyjnych XX wieku" – 1961, "Hańba mordercom kobiet i dzieci" – 1961, oraz "Nigdy wojny" – 1963). Liczne prace są wyrazem pamięci i uznania dla znanych Polaków – do tej grupy medali należą np. "Fryderykowi Chopinowi w setną trzydziestą dziewiątą rocznicę urodzin. Geniuszowi muzyki polskiej w setną rocznicę zgonu", "Juliuszowi Słowackiemu w setną rocznicę zgonu" oraz "Adamowi Mickiewiczowi w sto pięćdziesiątą rocznicę urodzin" (wszystkie trzy z 1949). Innymi tematami podejmowanymi przez artystę były rocznice wydarzeń historycznych (m.in. "Grunwald 1410–1960" – 1960 oraz "1000-lecie Chrztu Polski" – 1966) i polskie miasta (m.in. "500-lecie powrotu Gdańska do Polski" – 1954 oraz "Lidzbark Warmiński – miasto mężów znakomitych" – 1958). W twórczości Józefa Gosławskiego pojawiła się również tematyka sportowa – np. plakiety "Dyskobol" i "Tenisistka" (obie z 1950).
Większość powstających dzieł była doceniana jeszcze za życia artysty, o czym świadczą liczne zakupy do muzeów krajowych (m.in. Warszawa, Wrocław, Kraków, Lublin, Toruń) i zagranicznych (m.in. Praga, Ateny, Budapeszt, Rzym, Watykan, Paryż, Haga, Moskwa, Sankt Petersburg). Zdarzały się jednak przypadki, gdy wpływ decydentów politycznych na kierunki rozwoju kultury prezentowanej szerokiemu gronu odbiorców był dla twórcy niekorzystny:
Charakterystyczne dla medali Józefa Gosławskiego jest poświęcenie szczególnej uwagi liternictwu, widoczne np. w dziele "Hańba mordercom kobiet i dzieci", gdzie wyrazy "HAŃBA" zostały ułożone w kształcie krzyża. Z kolei zastosowanie odmiennych od powszechnie dominujących kompozycji wpisanych w okrąg uczyniło Gosławskiego prekursorem odejścia od klasycznej formy i kształtu medalu (np. "Kołobrzeg 1945–1955" z 1955). Wykorzystywane przez niego rozwiązania wpłynęły na dalszy rozwój polskiego medalierstwa. Jego rolę w tym zakresie jednoznacznie oceniał także dr Adam Więcek:
Monety.
Konkurs NBP na monety 2, 5 i 10 zł z lat 1957/58.
Twórczość Józefa Gosławskiego w zakresie monet związana jest głównie z ogłoszonym w listopadzie 1957 przez NBP konkursem. Jak głosiła broszura z jego warunkami, w związku z trwałością materiału monety miały stać się w przyszłości świadectwem historycznym i artystycznym, zatem:
Rozstrzygnięcie z marca 1958 było wyraźnym sukcesem Józefa Gosławskiego. Za monetę 10 zł z Mieszkiem I i Dobrawą uzyskał pierwszą nagrodę – zdecydowano o wybiciu jej jako srebrnej monety milenijnej (100 zł) w związku ze zbliżającym się jubileuszem Tysiąclecia Państwa Polskiego. Moneta 2 zł ("Kogutki") przyniosła z kolei drugą nagrodę. Ponadto Gosławskiemu przyznano łącznie cztery wyróżnienia za monety: 10 zł ("Mikołaj Kopernik"), 5 zł ("Rybak"), 5 zł ("Statek Waryński") oraz 2 zł ("Łoś"). Po wybiciu monet próbnych podjęto decyzję o emisji 5 zł z rybakiem oraz 10 zł z Kopernikiem jako monet obiegowych. Z kolei monety z "Łosiem" i "Kogutkami" nie zostały wybite nawet w wersji próbnej.
Moneta "Mieszko i Dąbrówka" (100 zł) stała się jedną z najdroższych monet okresu PRL, a w latach 70. w konkursie "Biuletynu Numizmatycznego" zyskała miano "Najpiękniejszej Monety Polskiej". Pożądane przez kolekcjonerów są także rzadkie odmiany "Rybaka" (5zł) – ze "słoneczkiem" (przebicie stemplem) i "bałwankiem" (inna ósemka w dacie "1958"). Wyjątkową monetą jest również 10 zł z wizerunkiem Kazimierza Wielkiego, bita jako moneta próbna w 1964, gdyż w związku z przyjętym założeniem na awersie miał znaleźć się wizerunek orła białego z czasów panowania ostatniego władcy piastowskiego – tym samym stała się ona jedyną monetą wybitą w PRL, na której znalazł się orzeł w koronie.
Pozostałe dzieła.
Poza twórczością typową rzeźbiarską i medalierską Józef Gosławski wykonał także szereg innych dzieł. Były to głównie rysunki i akwarele (m.in. z Kazimierza Dolnego oraz z podróży do ZSRR w 1958). W latach 50. i na początku 60. powstał również zestaw zabawek choinkowych.
W czasie pobytu w Wąwolnicy w latach okupacji wraz z bratem Stanisławem wykonali narzędzia, za pomocą których tworzyli prace z zakresu rzemiosła artystycznego:
Z tego okresu pochodzą także drewniane figurki wojów słowiańskich (1943) oraz odlana w brązie "Plakieta z Matką Boską Częstochowską" (1944). Z kolei po wojnie Józef Gosławski projektował liczne odznaczenia, m.in.: "Odznakę Nagrody Państwowej" (1951), "Medal 10-lecia Polski Ludowej" (1954), "Odznakę Wzorowego Żołnierza" (po 1958), "Medal za Ofiarność i Odwagę" (1960) oraz "Odznakę absolwenta Akademii Medycznej w Warszawie" (1962). Równolegle powstawały medalioniki, m.in. z żoną Wandą (1949), Adamem Mickiewiczem (1955) i Fryderykiem Chopinem (1955). Artysta wykonywał także dzieła z zakresu rzeźby ceramicznej, jak np. "Madonnę z Dzieciątkiem" z 1960, czy też karykaturę ubogiego malarza – "Cołaska" z 1962. W zrealizowanych przez niego popiersiach wystawienniczych do ekspozycji biżuterii dla "Jablonexu" z 1961 widoczne są podobne tendencje stylistyczne, jakie spotyka się w dziełach Józefa Trenarowskiego, a także Haliny Chrostowskiej.
Upamiętnienie.
Postać Józefa Gosławskiego i jego twórczość, szczególnie medalierska, przypominana jest nie tylko przy okazji organizowanych wystaw. W grudniu 2008 Mennica Polska wyemitowała dla Lidzbarka Warmińskiego dukat lokalny "Czterech mężów", w którym awers wykonano na podstawie medalu Gosławskiego – "Lidzbark Warmiński – miasto mężów znakomitych".
W 2009 Józefowi Gosławskiemu poświęcono zestaw numizmatów z serii "Słynni medalierzy" – stał się tym samym drugim, po Stanisławie Wątróbskiej-Frindt, medalierem upamiętnionym w ten sposób. W zestawie tym wyemitowany został m.in. medal "Rok 1939", który powstały według modelu wykonanego przez J. Gosławskiego podczas II wojny światowej. Przy tej okazji po raz pierwszy zaprezentowano publicznie ten model. Towarzyszył mu też medal Hanny Jelonek z wizerunkiem artysty (awers) oraz pomnikiem Chopina jego autorstwa (rewers). Wspomniany pomnik stał się inspiracją także dla cyklu obrazów autorstwa Piotra Pawińskiego.
W 2009 wybito srebrne i złote repliki monety 5 zł z wizerunkiem rybaka, którą Józef Gosławski zaprojektował na konkurs NBP w 1957-58. W 2012 Mennica Polska znów sięgnęła po projekty przygotowane na ten konkurs. Wyemitowano wówczas repliki monet "Kogutki" (2 zł, w srebrze i w złocie), "Łoś" (2 zł, w srebrze i w złocie) oraz złotą replikę 100-złotowej monety z Mieszkiem i Dobrawą. Od 2016 w pałacu w Jaszunach na Wileńszczyźnie znajduje się odlew rzeźby Juliusza Słowackiego wykonany na podstawie projektu autorstwa Józefa Gosławskiego. W tym samym roku na gmachu Sejmu RP zamontowano płaskorzeźby wykonane według projektu artysty z lat 50. XX wieku.
Imię artysty nosi jedna z ulic w Wąwolnicy – miejscowości, z którą artysta był związany przez szereg lat.
Wśród kustoszy pamięci o Józefie Gosławskim jest jego rodzina, m.in. wnukowie Piotr i Tadeusz Rudzcy.

</doc>
<doc id="636852" url="https://pl.wikipedia.org/wiki?curid=636852" title="Polypterus delhezi">
Polypterus delhezi

Polypterus delhezi – gatunek słodkowodnej ryby z rodziny wielopłetwcowatych (Polypteridae). Spotykana w dużych akwariach.
Występowanie.
Dorzecze rzeki Kongo w Afryce.
Opis.
Ciało prawie cylindryczne, szaro-oliwkowe, w części brzusznej żółtawe, pokryte łuskami ganoidalnymi (52–58 łusek w linii bocznej). Siedem do ośmiu czarnych pasów na grzbiecie. Szczęki równe lub górna szczęka nieco wysunięta. Płetwa grzbietowa podzielona na 9–11 części. Płetwa piersiowa nie sięga podstawy płetwy grzbietowej. Czarne cętki tworzą pas pomiędzy wargami a pokrywą skrzelową. Płetwy żółte z brązowymi lub czarnymi cętkami. Osiąga maksymalnie do 44 cm długości. 

</doc>
<doc id="636853" url="https://pl.wikipedia.org/wiki?curid=636853" title="Julian Filipowicz">
Julian Filipowicz

Julian Filipowicz, ps. „Pobóg”, „Róg”, „Kogan” (ur. 13 września 1895 w majątku Dziewiałkowice k. Jarosławia, zm. 14 sierpnia 1945 w Otwocku) – generał dywizji Wojska Polskiego, komendant Obszaru Kraków-Śląsk Związku Walki Zbrojnej od stycznia do lutego 1940 roku, komendant Okręgu Kraków Służby Zwycięstwu Polski i ZWZ od października 1939 do czerwca 1941, inspektor Komendy Głównej ZWZ/ AK w latach 1941–1944.
Życiorys.
Urodził się 13 września 1895 w majątku Dziewiałkowice k. Jarosławia, w rodzinie Antoniego i Justyny z Derpowskich. Był bratem Pawła Piotra i Tadeusza Justyna, podpułkowników artylerii, zamordowanych w 1940, w Charkowie. 
W 1913 ukończył naukę w szkole realnej we Lwowie, następnie studiował tamtejszej Wyższej Szkole Politechnicznej.
Po wybuchu I wojny światowej, 6 sierpnia 1914 wstąpił ochotniczo do I Brygady Legionów Polskich. Do lipca 1917 walczył w 1 pułku ułanów. Od 5 lutego do 31 marca 1917 był słuchaczem kawaleryjskiego kursu oficerskiego przy 1 Pułku Ułanów w Ostrołęce. Kurs ukończył z wynikiem bardzo dobrym. Posiadał wówczas stopień wachmistrza szefa. 23 lipca 1917, po kryzysie przysięgowym, został członkiem Polskiego Korpusu Posiłkowego w Galicji. 21 listopada tego samego roku pod zarzutem wrogiej agitacji, próby rokoszu wojskowego i przynależności do rad żołnierskich został aresztowany i przez dwa miesiące więziony w Twierdzy Przemyśl. Po zwolnieniu, w styczniu 1918 został wcielony do 8 pułku ułanów armii austriackiej, który stacjonował w Siedmiogrodzie. W czerwcu 1918 otrzymał urlop, wówczas zdezerterował i wstąpił do Polskiej Organizacji Wojskowej na Lubelszczyźnie. 
W czasie pobytu we Lwowie w listopadzie 1918 wstąpił do oddziału kpt. Mieczysława Boruty-Spiechowicza, gdy tylko wybuchły walki polsko-ukraińskie. Od 7 listopada 1918 w był oficerem zwiadowczym w 2 baterii por. Tadeusza Filipowicza, od 5 grudnia 1918 – w 1 baterii 1 Lwowskiego Pułku Artylerii Polowej, a od 31 grudnia 1918 – w 1 baterii 4 Pułku Artylerii Polowej. W czerwcu przeniesiony do 11 Pułku Ułanów Legionowych jako dowódca szwadronu w wojnie z bolszewikami. Już w październiku został skierowany do Oficerskiej Szkoły Jazdy, po ukończeniu której w kwietniu 1920 został instruktorem i łącznikiem przy ukraińskiej 6 Dywizji. W lipcu tego samego roku został awansowany do stopnia porucznika. W sierpniu wrócił do macierzystego 11 Pułku Ułanów jako dowódca szwadronu.
Po zakończeniu wojny pozostał w 11 puł na stanowisku dowódcy szwadronu. Od 15 sierpnia 1924, po awansie do stopnia majora, był dowódcą szkoły podoficerskiej w swoim pułku. W czasie przewrotu majowego skierował pułk w trybie alarmowym do Warszawy, gdzie wsparł oddziały Piłsudskiego. 23 maja 1927 został wyznaczony na stanowisko zastępcy dowódcy pułku.
W latach 1928–1930 był słuchaczem Wyższej Szkoły Wojennej w Warszawie. Z dniem 1 listopada 1930, po ukończeniu kursu i uzyskaniu dyplomu naukowego oficera dyplomowanego, został wyznaczony na stanowisko dowódcy 7 Pułku Ułanów Lubelskich w Mińsku Mazowieckim. 4 lipca 1935 objął dowództwo 3 Pułku Strzelców Konnych w Wołkowysku.
W czerwcu 1939 powierzono mu dowództwo Wołyńskiej Brygady Kawalerii w Równem. Poprowadził brygadę podczas kampanii wrześniowej, przechodząc szlak bojowy od Mokrej przez Warszawę aż po bitwę pod Tomaszowem Lubelskim.
23 września 1939 rozwiązał resztki swojej jednostki i w cywilnym ubraniu przedostał się do Warszawy, w której włączył się w działalność konspiracyjnej Służbie Zwycięstwu Polski (potem Związku Walki Zbrojnej). Już na początku 1940 został aresztowany przez Gestapo i osadzony w więzieniu na Pawiaku, z którego zbiegł 10 maja 1940 ukryty w ciężarówce wywożącej śmieci.
Po ucieczce i rekonwalescencji stanął na czele Okręgu Krakowskiego, którym dowodził do marca 1941. Ponownie aresztowany i osadzony w więzieniu przy ul. Montelupich, gdzie był torturowany w czasie przesłuchań. Skatowany do nieprzytomności, został omyłkowo uznany za zmarłego i wywieziony do kostnicy, z której zbiegł po odzyskaniu przytomności. W czasie pobytu w więzieniu i podczas ucieczki nabawił się gruźlicy. Ewakuowany do Otwocka, gdzie został ulokowany w prywatnym pensjonacie w pobliżu sanatorium pulmonologicznego. W związku z brakiem możliwości powrotu do Krakowa, został mianowany dowódcą okręgu białostockiego AK. Z powodu ciężkiej choroby nie zdołał objąć nowego stanowiska, został urlopowany i przeniesiony do rezerwy osobowej. 15 sierpnia 1942 został awansowany do stopnia generała brygady na wniosek Komendanta Głównego AK. Na wniosek Ministra Obrony Narodowej, Prezydent RP Andrzej Duda, postanowieniem z dnia 11 lipca 2019 r. mianował go pośmiertnie na stopień generała dywizji.
Przed powstaniem warszawskim powołany do sztabu Komendy Głównej AK, nie dotarł z powodu wkroczenia Armii Czerwonej. Z powodu nabytych chorób rozwinął się u niego rak płuc. Zmarł 14 sierpnia 1945 w Otwocku na skutek krwotoku wywołanego nowotworem i został pochowany na tamtejszym cmentarzu Parafialnym (sektor V-15-353c).
Z opinii służbowej: Wybitny. Charakter silny i wypróbowany. Energiczny, z inicjatywą, o szybkiej decyzji. Wybitne zdolności dowódcze. Świetny żołnierz i zawołany kawalerzysta. Pracy sztabowej nie lubi.
Żonaty z Heleną z Marchlów Szelochową, para nie miała dzieci. Miał syna Wiesława (ur. 1928), ze związku pozamałżeńskiego.

</doc>
<doc id="636855" url="https://pl.wikipedia.org/wiki?curid=636855" title="Jan Majorkiewicz">
Jan Majorkiewicz

Jan Majorkiewicz pseud. Mazur z Płockiego (ur. 1 czerwca 1820 w Płońsku, zm. 23 marca 1847 w Warszawie) – historyk literatury polskiej, filozof; związany z "Cyganerią Warszawską" i kręgiem "Przeglądu Naukowego", działacz niepodległościowy.
Życiorys.
Urodził się w zamożnej rodzinie mieszczańskiej. Jego ojciec był burmistrzem Płońska i zarazem właścicielem pobliskiego majątku ziemskiego. Wykształcenie zdobywał początkowo w szkole prowadzonej przez reformatów w Żurominie, potem w płockim Gimnazjum Gubernialnym. W roku 1840 wyjechał do Warszawy, by uczestniczyć w kursach prawnych i pedagogicznych. Wówczas zetknął się z Cyganerią Warszawską i zaczął brać udział w spotkaniach młodych artystów. Wówczas zaprzyjaźnił się m.in. z Sewerynem Fillebornem, Karolem Brodowskim, Sewerynem Sierpińskim, Tadeuszem Brodowskim. W roku 1841 wyjechał studiować prawo do Moskwy dzięki uzyskaniu stypendium rządowego. Na Uniwersytecie Moskiewskim zapoznał się z filozofią G.W.F. Hegla. W Moskwie zetknął się i zaangażował w działalność spiskową. Czynnie uczestniczył tu w spotkaniach tajnego koła samokształceniowego wraz z m.in. z Henrykiem Krajewskim i Romualdem Świerzbińskim, którzy po powrocie do kraju założyli tajną organizację mającą na celu wzniecenie niepodległościowego powstania i zbudowania Polski według idei Towarzystwa Patriotycznego.
Na przełomie lat 1844/1845 Majorkiewicz powrócił do Królestwa i podjął pracę w trybunale płockim jako aplikant. Tam zaczął podupadać na zdrowiu, dlatego w roku 1846 przeniósł się do Warszawy obejmując posadę w komitecie prawodawczym przy Komisji Rządowej Sprawiedliwości. Tutaj zintensyfikował swoje studia nad dziejami literatury polskiej, nie porzucając działalności konspiracyjnej i propagandowej. Współpracował również ze środowiskiem entuzjastek. W 1847 roku zmarł w trakcie prac nad kolejnymi tomami cyklu "Historia, literatura, krytyka".
Został pochowany na cmentarzu Powązkowskim w Warszawie (kwatera 20-1-19/20).
Twórczość.
Charakterystyka.
Działalność pisarską rozpoczął jako uczeń gimnazjum w 1839. Na rok 1840 przypada jego debiut na łamach "Piśmiennictwa Krajowego". 7 lat między debiutem a śmiercią było okresem bardzo intensywnej działalności pisarskiej i badawczej, z szerokiej gamy dziedzin: literatury, historii, filozofii, geografii, religii, psychologii, ekonomii czy nauk przyrodniczych.
W 1842 zaczął współpracę z "Przeglądem Naukowym" pod redakcją Edwarda Dembowskiego i Hipolita Skimbrowicza, w którym ukazała się większość jego pism z lat 1842-1847.
W swoich pracach pozostawał pod dominującym wpływem filozofii Hegla (bardzo popularnego wtedy zarówno na ziemiach polskich, jak i w Rosji). Przejawem tego są m.in. analiza roli procesów historycznych i społecznego osadzenia zjawisk kulturowych (literatury, filozofii). Z kolei podkreślanie roli praktyczności i niespekulatywnych nauk przyrodniczych czyni go jednego z przedstawicieli prepozytywizmu.

</doc>
<doc id="636858" url="https://pl.wikipedia.org/wiki?curid=636858" title="Pomacentridae">
Pomacentridae



</doc>
<doc id="636860" url="https://pl.wikipedia.org/wiki?curid=636860" title="Scaridae">
Scaridae



</doc>
<doc id="636863" url="https://pl.wikipedia.org/wiki?curid=636863" title="Subh-i-Azal">
Subh-i-Azal

Subh-i-Azal (właściwie Mírzá Yaḥyá Núrí; 1831 - 29 kwietnia 1912) – przywódca babizmu w latach 1850 - 1863 (1868), a po jego rozpadzie przywódca azalitów. Jego przydomek "Ṣubḥ-i-Azal" oznacza po persku "Poranek Wieczności".
Mirza Yahya był synem Kuchak Khanum i Mírzy Buzurga oraz młodszym bratem przyrodnim Bahá'u'lláha (przez ojca). Pochodził z wyższej arystokracji. Jego matka zmarła przy porodzie, a ojciec w 1834 roku. Opiekę nad chłopcem przejęła wówczas jego macocha Khadíjih Khánum (matka Bahá'u'lláha). Jeszcze przed śmiercią Bába objął przywództwo babizmu - początkowo miało być to tymczasowe, aż do przejęcia pieczy Bożej Religii przez Bahá'u'lláha, ale w związku z chęcią władzy u Mírzá Yaḥyá Núrí sytuacja zaczęła się komplikować. Báb stwierdził, że Jego Następca (Bahá'u'lláh) ukończy niekompletny jeszcze Perski Bayan (świętą księgę babistów). Tytuł "Subh-i-Azal" miał mu nadać Báb prawdopodobnie na przełomie 1849 i 1850. Po śmierci Bába w 1850 Yahaya objął całkowite kierownictwo nad grupą zgodnie z Wolą i testamentem Bába oraz listem wysłanym do niego. Przez cały czas przebywał w areszcie domowym w Bagdadzie. W 1863 Bahá'u'lláh ogłosi się następcą Bába po objawieniach jakie miał otrzymywać od 1853 - nastąpiło to jednak w wąskim gronie znajomych i rodziny. W tym samym roku obaj bracia zostali zesłani do Adrianopola. Do 1866 sytuacja w babizmie była niejasna, tym bardziej, że pretendentów do następstwa było prawie 30. Wówczas to Bahá'u'lláh oficjalnie oderwał się (ogłosił swe objawienia publicznie) od babizmu tworząc bahaizm. W 1866 Yahya został zesłany na Cypr, skąd kierował azalityzmem-babizmem aż do swej śmierci w Famaguście w 1912 roku. Został pochowany zgodnie z muzułmańskimi tradycjami. Bahaici twierdzą iż był inicjatorem kilku zabójstw i prób zabójstw bahaitów w tym próby otrucia Bahá'u'lláha (azalici twierdzą iż próbował on się otruć sam). Sprawa sukcesji w azalityzmie po Subh-i-Azalu nie została do końca wyjaśniona.

</doc>
<doc id="636866" url="https://pl.wikipedia.org/wiki?curid=636866" title="Rowerowe hamulce szczękowe">
Rowerowe hamulce szczękowe



</doc>
<doc id="636867" url="https://pl.wikipedia.org/wiki?curid=636867" title="Scatophagidae">
Scatophagidae



</doc>
<doc id="636870" url="https://pl.wikipedia.org/wiki?curid=636870" title="Szemu’el Noach Eisenstadt">
Szemu’el Noach Eisenstadt

Szemu’el Noach Eisenstadt, hebr. שמואל נח אייזנשטדט (ur. 10 września 1923 w Warszawie, zm. 2 września 2010) – izraelski socjolog. Zajmował się socjologią historyczną i porównawczą analizą cywilizacji.
Życiorys.
Jeszcze w dzieciństwie wyemigrował do Palestyny, gdzie ukończył liceum oraz studia socjologiczne na Uniwersytecie Hebrajskim w Jerozolimie. Tam też napisał doktorat pod kierunkiem Martina Bubera. Studia postdoktoranckie odbył w London School of Economics. Od 1959 pracownik wydziału socjologii na Uniwersytecie Hebrajskim. Wykładał też gościnnie na wielu uniwersytetach na całym świecie. Od 1990 profesor emerytowany. Laureat wielu nagród i "doktor honoris causa" kilku uniwersytetów. 26 października 2005 doktorat "honoris causa" przyznał mu Uniwersytet Warszawski.
Teoria.
Koncepcje teoretyczne Eisenstadta nawiązują do teorii cywilizacji Maksa Webera i Karla Jaspersa. Cywilizacje nie są dla niego czymś zamkniętym i gotowym, lecz jednostkami podlegającymi nieustannym zmianom zarówno w wyniku swej wewnętrznej dynamiki, jak i pod wpływem kontaktu z innymi cywilizacjami. Nawiązuje do zaproponowanej przez Jaspersa koncepcji „epoki osi” - okresu w dziejach ludzkości, gdy w trzech kręgach kulturowych (Chiny, Indie i Zachód) niezależnie od siebie doszło do powstania koncepcji wyższego, transcendentnego porządku, który pozwala mierzyć i oceniać zastaną rzeczywistość. Na tej podstawie Eisenstadt odróżnia cywilizacje osiowe i nieosiowe. W cywilizacjach osiowych istnieje „napięcie transcendentalne” odpowiadające za ich dynamikę. Z napięcia transcendentalnego rodzą się utopie, herezje i ruchy protestu, dzięki którym cywilizacje osiowe mogą się rozwijać.
Eisenstadt sprzeciwia się utożsamianiu nowoczesności z cywilizacją zachodnią. Nowoczesność, nazywana przez niego „drugą epoką osi”, zrodziła się na Zachodzie, ale nie stanowi on dla niej jedynego obowiązującego wzoru. Powstanie pierwszej, zachodniej nowoczesności było jedynie początkiem procesu tworzenia się kolejnych „nowoczesności zwielokrotnionych”. W dzisiejszym świecie istnieje wiele różniących się między sobą cywilizacji nowoczesnych, zarówno osiowych, jak i nieosiowych (cywilizacja japońska). Także ruchy fundamentalistyczne mają jego zdaniem głęboko nowoczesny charakter, odzwierciedlając „jakobiński” wymiar nowoczesności.

</doc>
<doc id="636871" url="https://pl.wikipedia.org/wiki?curid=636871" title="FR 1">
FR 1

FR 1 – drugi (po Astérixie) francuski sztuczny satelita. Był cywilnym satelitą naukowym prowadzącym radiowe badania jonosfery. Pracował do sierpnia 1968.
Opis misji.
FR 1 był małym satelitą jonosferycznym przenoszącym dwa eksperymenty.
Na konstrukcję statku składały się dwie, złączone razem, ścięte ośmiościenne piramidy. Bryła mierzyła 68,6 cm, od rogu do rogu. Podstawa była pokryta ogniwami słonecznymi i mierzyła ok. 71,2 cm wysokości. Od spodu, na odległość 48,3 cm, wystawał próbnik elektronów. W górę wystawała antena składowej magnetycznej (71,2 cm wysokości). Ze szczytu korpusu, diagonalnie, wystawały 4 anteny telemetrii. Cztery anteny składowej elektrycznej (198 cm), wystawały symetrycznie z czterech stron korpusu. Statek był stabilizowany obrotowo. Pozycja i obroty były ustalane na podstawie obserwacji Słońca i danych z magnetometru trójosiowego. Na pokładzie nie było rejestratora danych – dane były odbierane w czasie rzeczywistym przez wyznaczone stacje naziemne.

</doc>
<doc id="636875" url="https://pl.wikipedia.org/wiki?curid=636875" title="Feliks Jan Majorkiewicz">
Feliks Jan Majorkiewicz



</doc>
<doc id="636876" url="https://pl.wikipedia.org/wiki?curid=636876" title="Grzegorz Stencel">
Grzegorz Stencel

Grzegorz Stencel (ur. 25 stycznia 1962 w Sochaczewie) – polski piłkarz, bramkarz, reprezentant Polski. 
Był zawodnikiem Bzury Chodaków, Unii Skierniewice, ŁKS-u Łódź, Bałtyku Gdynia, Olimpii Poznań i Hutnika Warszawa. Debiutował w Ekstraklasie w 1985 roku w barwach Bałtyku. W pierwszej lidze rozegrał 112 meczów, z czego 30 w barwach Bałtyku, a 82 w barwach Olimpii.

</doc>
<doc id="636878" url="https://pl.wikipedia.org/wiki?curid=636878" title="Rowerowe hamulce tarczowe">
Rowerowe hamulce tarczowe

Hamulce tarczowe to najnowsze rozwiązanie stosowane do wyhamowywania roweru.
Istnieją zasadniczo dwa rodzaje hamulców tarczowych:

</doc>
<doc id="636881" url="https://pl.wikipedia.org/wiki?curid=636881" title="Szklanka (żegluga)">
Szklanka (żegluga)

Szklanka (lub bicie/wybijanie szklanek) – na żaglowcach system bicia w dzwon okrętowy informujący o aktualnej godzinie wachty znajdujące się na statku.
Jako szklankę określa się pojedyncze uderzenie w dzwon okrętowy, odpowiadające upływowi kolejnych 30 minut w systemie 4 godzinnych wacht. 
Ma to związek z używanymi dawniej do odmierzania czasu szklanymi klepsydrami (standardowo główne klepsydry na statku odmierzały 30 minut oraz 4 godziny). Po przesypaniu się piasku, klepsydrę 30 minutową obracano i uderzano w dzwon, z tendencją wzrostową: pierwsze 30 minut wachty - 1 uderzenie, kolejne 30 minut - 2 uderzenia itd. aż do końca wachty po 4 godzinach - 8 uderzeń (8 szklanek). Następna rozpoczynająca służbę wachta, wybijała najpierw 8 szklanek (na rozpoczęcie) po czym wybijała je od początku (po 30 minutach - 1 szklanka, po kolejnych 30 minutach - 2 szklanki itd.).
Wybijaniu szklanek towarzyszyła również odpowiednia rytmika. Każdej pełnej godzinie - 2 szybkie uderzenia, każdej połowie godziny - pojedyncze. Na przykład po upływie 3,5 godziny wachty wybijano: po 2 szybkie uderzenia dla każdej godziny (łącznie 3 serie) oraz pojedyncze uderzenie dla połowy godziny.
Szklanki wybijano o następujących godzinach (w systemie uproszczonym): 

</doc>
<doc id="636885" url="https://pl.wikipedia.org/wiki?curid=636885" title="Śródmiejska Dzielnica Mieszkaniowa">
Śródmiejska Dzielnica Mieszkaniowa



</doc>
<doc id="636887" url="https://pl.wikipedia.org/wiki?curid=636887" title="Scarus">
Scarus

Scarus – rodzaj ryb okoniokształtnych z rodziny skarusowatych.
Klasyfikacja.
Gatunki zaliczane do tego rodzaju :

</doc>
<doc id="636892" url="https://pl.wikipedia.org/wiki?curid=636892" title="Sparisoma">
Sparisoma

Sparisoma – rodzaj ryb okoniokształtnych z rodziny skarusowatych.
Klasyfikacja.
Gatunki zaliczane do tego rodzaju :

</doc>
<doc id="636898" url="https://pl.wikipedia.org/wiki?curid=636898" title="Calotomus">
Calotomus

Calotomus - rodzaj ryb okoniokształtnych z rodziny skarusowatych.
Klasyfikacja.
Gatunki zaliczane do tego rodzaju :

</doc>
<doc id="636900" url="https://pl.wikipedia.org/wiki?curid=636900" title="ZFC">
ZFC



</doc>
<doc id="636904" url="https://pl.wikipedia.org/wiki?curid=636904" title="Lutjanidae">
Lutjanidae



</doc>
<doc id="636905" url="https://pl.wikipedia.org/wiki?curid=636905" title="Kartagena">
Kartagena

Kartagena () – miasto w południowo-wschodniej Hiszpanii (region Murcja), nad Morzem Śródziemnym, ok. 205 tys. mieszkańców (2005).
Port wojenny i handlowy, stocznia, rafineria ropy naftowej, huty; kąpielisko morskie.

</doc>
<doc id="636906" url="https://pl.wikipedia.org/wiki?curid=636906" title="Monodactylidae">
Monodactylidae



</doc>
<doc id="636907" url="https://pl.wikipedia.org/wiki?curid=636907" title="Moronidae">
Moronidae



</doc>
<doc id="636909" url="https://pl.wikipedia.org/wiki?curid=636909" title="Mullidae">
Mullidae



</doc>
<doc id="636911" url="https://pl.wikipedia.org/wiki?curid=636911" title="Nandidae">
Nandidae



</doc>
<doc id="636912" url="https://pl.wikipedia.org/wiki?curid=636912" title="Nemipteridae">
Nemipteridae



</doc>
<doc id="636913" url="https://pl.wikipedia.org/wiki?curid=636913" title="Nototheniidae">
Nototheniidae



</doc>
<doc id="636914" url="https://pl.wikipedia.org/wiki?curid=636914" title="Prozopografia">
Prozopografia

Prozopografia – metoda badań historycznych polegająca na zbiorczej analizie danych dotyczących przedstawicieli określonej grupy (przede wszystkim elit politycznych i społecznych); nauka pomocnicza historii zajmująca się identyfikacją człowieka w społeczeństwie, śledzeniem jego związków rodzinnych, rodowych, towarzyskich i społecznych w aspekcie kariery, prowadzącej do posiadania i wykonywania władzy w tymże społeczeństwie.
Definicja.
Nazwa prozopografia wywodzi się z greckiego prósopon = osoba i grafe = piszę. Jest odrębną dyscypliną pomocniczą historii.
Przedmiot badań.
Przedmiotem prozopografii jest identyfikacja człowieka w masie społeczeństwa, śledzenie jego związków rodzinnych, rodowych, towarzyskich i społecznych, zawsze w aspekcie kariery, prowadzącej do posiadania i wykonywania władzy w tymże społeczeństwie. Zatem niekiedy głównym celem tych badań staje się proces kreacji struktury władzy. Jednakże nie chodzi tutaj o badanie indywidualnych przypadków. Prozopografia bada ich określoną liczbę ludzi, zarówno jednostek, jak ich zbiorów, takich jak rodzina, ród, określeni urzędnicy, grup o określonym statusie społeczno-prawnym (np. profesorowie akademiccy), w celu uzyskania odpowiedzi na pytanie o wspólne prawidłowości postępowania. Prozopografia interesuje się także instytucjami władzy zarówno świeckiej, jak i kościelnej i ich personalną obsadą oraz osobami kontrolującymi te grupy lub ich kontrpartnerami. Prozopografia bowiem stwarza możliwości docierania do anonimowego społeczeństwa i w tej mierze rokuje poważne nadzieje dla genealogii.
Stosowana jest zwłaszcza przez badaczy historii politycznej (np. badania nad parlamentarzystami) i społecznej (studia poświęcone duchownym, przedstawicielom wybranych grup zawodowych), wiąże się też często z badaniami genealogicznymi. Metoda ta pozwala na opis wspólnych cech badanej grupy, powiązań między jej członkami, określenie modeli karier, wyróżnienie występujących w jej ramach podgrup. Cechami najczęściej branymi pod uwagę w analizie prozopograficznej są między innymi:
Rozwój badań prozopograficznych.
Prozopografia rozwinęła się na gruncie historii starożytnej i średniowiecznej. Ważną rolę odegrały ustalenia biograficzne, a tym samym metoda ma wiele cech wspólnych z badaniami genealogicznymi. W genealogii i jej metodach zdają się także tkwić inspiracje prozopografii. Skoro zasób źródeł, którymi zwykła dysponować genealogia dla okresów wcześniejszych, jest niepełny i wręcz szczątkowy, należało szukać takich rozwiązań metodycznych, które dawałyby odpowiedź na te pytania stawiane także w wyniku zastosowania metod z dziedziny genealogii. Duży wpływ na rozwój nauki miał kryzys genealogii po drugiej wojnie światowej jak również generalny zwrotu ku historii społecznej. W tym kontekście należy widzieć narodziny prozopografii jako metody. W historiografii niemieckiej zastąpiła ona tzw. "Familienforschung" czy "Sippenforschung".

</doc>
<doc id="636916" url="https://pl.wikipedia.org/wiki?curid=636916" title="Osmeridae">
Osmeridae



</doc>
<doc id="636918" url="https://pl.wikipedia.org/wiki?curid=636918" title="Pempheridae">
Pempheridae



</doc>
<doc id="636919" url="https://pl.wikipedia.org/wiki?curid=636919" title="Percichthyidae">
Percichthyidae



</doc>
<doc id="636920" url="https://pl.wikipedia.org/wiki?curid=636920" title="Pholidae">
Pholidae



</doc>
<doc id="636921" url="https://pl.wikipedia.org/wiki?curid=636921" title="Polynemidae">
Polynemidae



</doc>
<doc id="636922" url="https://pl.wikipedia.org/wiki?curid=636922" title="Pomacanthidae">
Pomacanthidae



</doc>
<doc id="636923" url="https://pl.wikipedia.org/wiki?curid=636923" title="Priacanthidae">
Priacanthidae



</doc>
<doc id="636924" url="https://pl.wikipedia.org/wiki?curid=636924" title="Pseudochromidae">
Pseudochromidae



</doc>
<doc id="636926" url="https://pl.wikipedia.org/wiki?curid=636926" title="Rachycentridae">
Rachycentridae



</doc>
<doc id="636927" url="https://pl.wikipedia.org/wiki?curid=636927" title="Sciaenidae">
Sciaenidae



</doc>
<doc id="636928" url="https://pl.wikipedia.org/wiki?curid=636928" title="Scombridae">
Scombridae



</doc>
<doc id="636929" url="https://pl.wikipedia.org/wiki?curid=636929" title="Siganidae">
Siganidae



</doc>
<doc id="636930" url="https://pl.wikipedia.org/wiki?curid=636930" title="Czynnik VIII">
Czynnik VIII

Czynnik VIII, czynnik antyhemofilowy, globulina antyhemofilowa, czynnik płytkowy 1 – białko odpowiadające za krzepnięcie krwi, występujące w ludzkim organizmie.
Jego brak w 85% powoduje u ludzi hemofilię typu A. W 1965 roku lekarzom udało się wytworzyć preparat czynnika VIII, w postaci koncentratu. Obecnie osobom cierpiącym na hemofilię wstrzykuje się takie preparaty do układu krwionośnego, dzięki czemu chorzy nie są zagrożeni krwawieniami (mogącymi doprowadzić do śmierci).

</doc>
<doc id="636931" url="https://pl.wikipedia.org/wiki?curid=636931" title="Park Narodowy Aulavik">
Park Narodowy Aulavik

Park narodowy Aulavik (ang. "Aulavik National Park", fr. "Parc national de Aulavik") – park narodowy położony w północnej części Wyspy Banksa należącej do Terytoriów Północno-Zachodnich w Kanadzie. Park został utworzony w 1992 roku i obejmuje powierzchnię 12 274 km2. Obszar parku to przede wszystkim pustynie arktyczne, gdzie często występują bardzo silne wiatry. Roczna suma opadów wynosi ok. 300 mm.
Fauna.
Na terenie parku występuje największa na świecie populacja piżmowołów, których liczbę szacuje się na 68 000 do 80 000 sztuk. Ponadto w parku występują: renifer, lis polarny, wilk, zając polarny, oraz leming. Ptaki występujące w parku to m.in.: sowa śnieżna, myszołów włochaty, sokół norweski oraz sokół wędrowny.
Turystyka.
Najlepszym sposobem dotarcia do parku jest przelot wyczarterowanym samolotem. W 2005 roku w parku znajdowały się cztery miejsca przeznaczone do lądowania.

</doc>
<doc id="636934" url="https://pl.wikipedia.org/wiki?curid=636934" title="Serranidae">
Serranidae



</doc>
<doc id="636935" url="https://pl.wikipedia.org/wiki?curid=636935" title="Sillaginidae">
Sillaginidae



</doc>
<doc id="636936" url="https://pl.wikipedia.org/wiki?curid=636936" title="Sparidae">
Sparidae



</doc>
<doc id="636937" url="https://pl.wikipedia.org/wiki?curid=636937" title="Sphyraenidae">
Sphyraenidae



</doc>
<doc id="636938" url="https://pl.wikipedia.org/wiki?curid=636938" title="Stichaeidae">
Stichaeidae



</doc>
<doc id="636939" url="https://pl.wikipedia.org/wiki?curid=636939" title="Gimnasia y Esgrima La Plata">
Gimnasia y Esgrima La Plata

Gimnasia y Esgrima La Plata – argentyński klub sportowy z siedzibą w mieście La Plata, znanym głównie ze swej sekcji piłki nożnej.
Historia.
Klub został założony 3 czerwca 1887 i jest najstarszym klubem w pierwszej lidze argentyńskiej.
Klub był jednym z sieci klubów o nazwie "Gimnasia y Esgrima" ("Gimnastyka i Fechtunek") utworzonych w Argentynie w końcu XIX w. W roku 1905 z klubu wydzielił się Estudiantes de La Plata, gdyż zarząd klubu w swych początkach nie zgadzał się by główną uprawianą dyscypliną był futbol.
W 1905 Gimansia rozpoczęła grę w trzeciej lidze, wówczas amatorskiej, a także w lidze drużyn do lat 17. Wkrótce klub wycofał się z rozgrywek aż do roku 1915, kiedy to wygrał Intermedia (drugą ligę). W roku 1929, a więc na krótko przed nastaniem ery futbolu profesjonalnego w Argentynie klub zdobył mistrzostwo kraju.
Gimnasia spadała do drugiej ligi w latach 1943, 1945, 1951 i 1979. Ostatnim razem klub wrócił do pierwszej ligi w roku 1985. Klub także został mistrzem drugiej ligi argentyńskiej w latach 1944, 1947 i 1952.
W roku 1995 Gimnasia zajęła drugie miejsce w turnieju Clausura, a w następnym roku powtórzyła ten wyczyn. W tym okresie drużynę prowadził weteran wśród trenerów – Carlos Timoteo Griguol.
Z powodu „systemu uśredniającego” (o spadku z ligi decyduje średnia liczba punktów na mecz z ostatnich trzech sezonów) stosowanego w Argentynie Gimnasia podczas turnieju Clausura 2005 bliska była spadku z pierwszej ligi, jednak dzięki znakomitej postawie w końcówce turnieju i drugiemu miejscu w turnieju Apertura 2005, udało się klubowi uniknąć tego nieszczęścia.
W następstwie wydarzeń które o mało nie doprowadziły do spadku na stanowisku trenera zespołu zatwierdzony został Pedro Troglio. W pierwszych meczach turnieju Clausura 2006 poziom gry prezentowany przez drużynę był nierówny, co w znacznej mierze można tłumaczyć odejściem dotychczasowego reżysera gry zespołu Lucasa Lobosa do Cádiz CF Kadyks.
Stadion.
Stadion „Juan Carlos Zerrillo”, znany jako "el Bosque" (las, gdyż jest położony w parku La Plata o tej samej nazwie, w spacerowej odległości od boiska Estudiantes). Stadion może pomieścić 33000 widzów.
Pomimo że miasto La Plata wybudowało stadion miejski, zarówno Gimnasia, jak i Estudiantes wolą pozostać przy swoich własnych boiskach, chyba że oba zostałyby zamknięte ze względów bezpieczeństwa.
Przystępując do turnieju Clausura 2006 Gimnasia korzysta z nowego stadionu. Wielu wyraziło swoje niezadowolenie z tego faktu, a kibice protestowali nawet w miejskim ratuszu.
Kibice.
W mieście La Plata i jego okolicach kibice klubu Gimnasia wywodzą się z klasy pracującej, w odróżnieniu od zwolenników Estudiantes, którzy w większości pochodzą z klasy średniej. Bardzo wielu zwolenników klubu Gimnasia pochodzi z okolic miasta La Plata.
Kibice klubu sami siebie nazywają „la 22”, a to ze względu na ulicę 22. w La Plata, przy której mieszkają lub mieszkali najsłynniejsi spośród nich, szczególnie Marcelo Amuchástegui, znany jako "Loco Fierro". Amuchástegui stał się szczególnie sławny po swym wyczynie, kiedy to na maszcie stadionu Boca Juniors „La Bombonera” powiesił 100-metrową flagę klubu Gimnasia. Zginął w Rosario zastrzelony przez tamtejszą policję w mrocznym epizodzie z 28 maja 1991 r.
Przydomki.
Gimnasia zwana jest "el lobo" (wilk), gdyż jej stadion leży wewnątrz "bosque" (lasu).
Inny przydomek brzmi "mensanas" i pochodzi z łacińskiego motto "Mens sana in corpore sano" (w zdrowym ciele zdrowy duch).
Przydomek "triperos" ("operatorzy wnętrzności") pochodzi z faktu, że wielu kibiców klubu pracuje w przetwórniach mięsa w pobliżu Berisso.
Rywale zwą Gimnasia jako "subcampeones" (wicemistrzowie), gdyż ci pięciokrotnie byli wicemistrzami Argentyny w erze profesjonalnego futbolu. Pomimo tego Gimnasia wygrała amatorskie mistrzostwo w 1929 r., a także wygrała w 1994 oraz organizowany przez narodową federację piłkarską Centenario Cup.

</doc>
<doc id="636940" url="https://pl.wikipedia.org/wiki?curid=636940" title="Stromateidae">
Stromateidae



</doc>
<doc id="636941" url="https://pl.wikipedia.org/wiki?curid=636941" title="Machabejczycy">
Machabejczycy



</doc>
<doc id="636942" url="https://pl.wikipedia.org/wiki?curid=636942" title="Toxotidae">
Toxotidae



</doc>
<doc id="636946" url="https://pl.wikipedia.org/wiki?curid=636946" title="Trachinidae">
Trachinidae



</doc>
<doc id="636947" url="https://pl.wikipedia.org/wiki?curid=636947" title="Trichiuridae">
Trichiuridae



</doc>
<doc id="636948" url="https://pl.wikipedia.org/wiki?curid=636948" title="Prosta Tower">
Prosta Tower

Prosta Tower – biurowiec znajdujący się na warszawskiej Woli przy ulicy Prostej.
Historia.
Pozwolenia na budowę budynku uzyskano w roku 2006, jednak budowa rozpoczęła się w październiku 2007 roku, a zakończyła we wrześniu 2011. Inwestorem był Marvipol a wykonawcą Warbud. Prosta Tower ma 19 kondygnacji nadziemnych oraz 5-kondygnacyjny parking podziemny na 75 samochodów. Przylega północną ścianą do mieszkalnego wieżowca Łucka City, co tworzy jedyny w Polsce i rzadko spotykany na świecie układ pary zrośniętych wysokościowców.
Budynek zaprojektowany został przez Autorską Pracownię Architektury pod kierownictwem Stefana Kuryłowicza. Początkowo projekt różnił się od obecnego, gdyż wieżowiec miał być apartamentowcem, plany pokrzyżował jednakże kryzys finansowy i zmniejszenie się popytu na nowe mieszkania pod koniec 2008 roku. Inwestor zmienił swoje plany i zdecydował o przeznaczeniu obiektu na cele biurowe. W nowym projekcie budynek zyskał charakterystyczną ażurową fasadę z żelbetu. Unikalny system poprawił parametry ekonomiczne budynku: stał się elementem ograniczającym nadmierne nasłonecznienie powierzchni biurowych o około 40% i wyeliminował konieczność zastosowania w pd-zach elewacji żaluzji, poprawiając dodatkowo właściwości akustyczne wnętrz.. W budynku istnieje również część garażowa licząca 5 kondygnacji.
Zarządcą budynku jest od 2020 firma MVGM Property Management Poland Sp. z o.o.

</doc>
<doc id="636949" url="https://pl.wikipedia.org/wiki?curid=636949" title="Uranoscopidae">
Uranoscopidae



</doc>
<doc id="636950" url="https://pl.wikipedia.org/wiki?curid=636950" title="Miecznikowate (ryby)">
Miecznikowate (ryby)

Miecznikowate (Xiphiidae) – rodzina morskich ryb z rzędu Perciformes.
Klasyfikacja.
Rodzaje zaliczane do tej rodziny:

</doc>
<doc id="636951" url="https://pl.wikipedia.org/wiki?curid=636951" title="Zoarcidae">
Zoarcidae



</doc>
<doc id="636953" url="https://pl.wikipedia.org/wiki?curid=636953" title="Club de Gimnasia y Esgrima La Plata">
Club de Gimnasia y Esgrima La Plata



</doc>
<doc id="636955" url="https://pl.wikipedia.org/wiki?curid=636955" title="Aleksander Janneusz">
Aleksander Janneusz



</doc>
<doc id="636956" url="https://pl.wikipedia.org/wiki?curid=636956" title="Primera División Argentina">
Primera División Argentina



</doc>
<doc id="636957" url="https://pl.wikipedia.org/wiki?curid=636957" title="Zamek w Gliwicach">
Zamek w Gliwicach



</doc>
<doc id="636959" url="https://pl.wikipedia.org/wiki?curid=636959" title="Położenie stępki">
Położenie stępki



</doc>
<doc id="636961" url="https://pl.wikipedia.org/wiki?curid=636961" title="Chaba">
Chaba

Chaba – władca starożytnego Egiptu z III dynastii.
Lata panowania.
Lata panowania tego władcy są bardzo niepewne, niektórzy egiptolodzy nie podejmują się nawet ich przybliżonego określenia, podając jedynie czas panowania całej dynastii. Na Papirusie Turyńskim jego imię jest określane jako „nieczytelne” (egip. hudżefa), ten sam dokument przyznaje mu 6 lat rządów. Niepewna jest w ogóle kolejność panowania i liczba ostatnich władców z tej dynastii po Sechemchecie; wobec braku źródeł pisanych ustalenie kolejności opiera się na analizie ewolucji architektonicznej ich grobowców.
Koncepcje odnośnie do tego władcy.
Przyjmuje się, że został pochowany w południowej, warstwowej piramidzie w Zawijet el-Arian, która prawdopodobnie nie została nigdy ukończona. Piramida ta przy podstawie o długości 84 m miała mieć 42 m wysokości. Nie jest ona prawdziwą piramidą schodkową, ale piramidą ułożoną warstwami, stąd nazwa: piramida warstwowa. W pobliskiej mastabie określanej symbolem Z-500 z okresu III dynastii, oddalonej od piramidy 200 m na północ, odkryto 8 alabastrowych naczyń z serechem Chaby.
Imię jego odnaleziono również na zabytkach z Hierakonpolis i Elefantyny.

</doc>
<doc id="636962" url="https://pl.wikipedia.org/wiki?curid=636962" title="Angielski pacjent (powieść)">
Angielski pacjent (powieść)

Angielski pacjent – powieść Michaela Ondaatje, wydana w 1992 r. Została nagrodzona m.in. Nagrodą Bookera i sfilmowana w 1996 r. Film zdobył 9 Oscarów.
Akcja powieści rozgrywa się we Włoszech, pod koniec II wojny światowej. Bohaterami książki są pielęgniarka Hana, Caravaggio – złodziej szpiegujący w czasie wojny dla aliantów, saper Kirpal Singh oraz najbardziej tajemnicza postać – ciężko poparzony mężczyzna, podający się za Anglika, którym opiekuje się Hana. Wszyscy oni przebywają w przerobionym na szpital, prawie całkowicie opustoszałym klasztorze – Villa san Girolamo niedaleko Florencji. Akcja powieści to mozaika złożona z ówczesnych losów bohaterów, a także ich wspomnień z przeszłości, głównie z czasów wojny. Najbardziej zagadkowa jest tożsamość rannego Anglika.

</doc>
<doc id="636964" url="https://pl.wikipedia.org/wiki?curid=636964" title="Zamek Piastowski">
Zamek Piastowski



</doc>
<doc id="636965" url="https://pl.wikipedia.org/wiki?curid=636965" title="Moab">
Moab

Moab – historyczna kraina położona na wschodnim brzegu Morza Martwego na terenie dzisiejszej Jordanii. W starożytności zamieszkiwał ją lud Moabitów podbity przez wojska izraelskie pod wodzą Dawida. Na północ od Moabu zamieszkiwali Ammonici.

</doc>
<doc id="636966" url="https://pl.wikipedia.org/wiki?curid=636966" title="Lockheed Martin X-35">
Lockheed Martin X-35



</doc>
<doc id="636967" url="https://pl.wikipedia.org/wiki?curid=636967" title="Browar w Żywcu">
Browar w Żywcu

Grupa Żywiec S.A. Browar w Żywcu – duży browar przemysłowy powstały w 1856 w Żywcu. Zakład należy do holenderskiego koncernu Heineken i wchodzi w skład grupy piwowarskiej Grupa Żywiec.
Historia.
Browar w Żywcu powstał z inicjatywy księcia cieszyńskiego i właściciela tzw. państwa żywieckiego Albrechta Fryderyka Habsburga. Był on synem arcyksięcia Karola Ludwika Habsburga, który odziedziczył Księstwo Cieszyńskie i dobra żywieckie po swoim ojczymie księciu Albercie Kazimierzu Sasko-Cieszyńskim, który z kolei był synem króla polskiego Augusta III Sasa. Zarówno książę Albert, jak i jego adoptowany syn Karol Ludwik sukcesywnie powiększali drogą zakupów swoje posiadłości, gromadząc w swych rękach niemal całe państwo żywieckie, które przeszło następnie w posiadanie arcyks. Albrechta Fryderyka Habsburga.
Browar Albrechta Fryderyka Habsburga.
Żywiecki browar powstał na gruntach wsi Pawlusie, znajdującej się w części państwa żywieckiego – tzw. państwie Wieprz, które ojciec arcyks. Albrechta Karol Ludwik kupił w 1838 r. od hrabiego Adama Wielopolskiego. Arcyks. Albrecht usatysfakcjonowany popularnością, jaką zdobyło piwo warzone przez wcześniej założony przez niego browar w Cieszynie zapragnął rozszerzyć swoją działalność i zlecił budowę nowego zakładu piwowarskiego w dobrach żywieckich. Nowy browar Habsburgów został wzniesiony w miejscu gorzelni, a architektem całego przedsięwzięcia był Karol Pietschka, który w latach 1852–1891 był autorem projektów budowlanych wszystkich budynków i urządzeń Browaru na Pawlusiu. Zaprojektował on m.in. warzelnię, słodownię, spichlerze jęczmienia i słodu, susznię, budynek laboratoryjny, Budynek główny, halę maszyn, chłodnię, kotłownię z charakterystycznym kominem, leżakownię z lodownią, bednarnię, a także inne budynki administracyjne i gospodarcze. Za rok założenia Browaru w Żywcu przyjmuje się oficjalnie 1856 r., czyli datę rejestracji firmy. Kamień węgielny pod budowę browaru położony został już 16 czerwca 1852 roku przez Dyrekcję Dóbr Żywieckich, która była formalnie administratorem własności arcyksięcia. W momencie rejestracji firmy browar posiadał już warzelnię, słodownię z suszarnią, piwnice fermentacyjne, składowe i zabudowania pomocnicze. W 1857 r. Habsburgowie kupili od bogatej chłopskiej rodziny, Józefa i Mateusza Pawlusów, dwie ostatnie działki, nad rzeką Leśna, z zezwoleniem na ujęcie wody dla browaru i zakładem do spławu drzewa, a tym samym, ostatecznie ustalili granice, na których umiejscowiony został browar Żywiecki. W latach 1852–1857 na budowę browaru wydano z arcyksiążęcej kasy 194902 guldeny, czyli złote reńskie.
W 1857 r. browar żywiecki uwarzył 17 856 hl piwa, a dwanaście lat później podwoił swoją produkcję i z 7-procentowym udziałem stał się największym zakładem wśród 260 browarów działających w Galicji. Wodę browar czerpał ze źródeł Leśnianki, wypływającej z góry Skrzyczne. Dzięki sukcesywnie montowanym urządzeniom, takim jak maszyna do sortowania jęczmienia (1877), urządzenia filtrujące piwo podczas rozlewu (1894), agregat chłodniczy systemu Lindego (1894), warzelnia systemu Ringhofera (1898), nowoczesna flaszkownia (1923) piwo z Żywca uchodziło za bardzo dobrej jakości i było popularne. Do 1881 r. browar warzył wyłącznie piwa dolnej fermentacji, zarówno jasne, jak i ciemne. Powodzeniem cieszyły się takie piwa jak Cesarskie, Eksportowe, Marcowe, Lagrowe czy Bock. W 1881 r. browar w Żywcu rozpoczął produkcję Porteru – piwa górnej fermentacji w angielskim stylu Double Stout, a 10 lat później piwa Ale. Pierwszym naczelnym piwowarem żywieckim był Henryk Bauer piastujący tę funkcję do 1875 r. Jego następcą był Juliusz Wagner, twórca receptury żywieckiego Porteru.
Browar Karola Stefana Habsburga.
Po śmierci Albrechta Fryderyka Habsburga w 1895 r. browar przejął jego bratanek arcyksiążę Karol Stefan Habsburg, który jeszcze przed I wojną światową zlecił wybudowanie drugiej warzelni i powiększenie piwnic fermentacyjnych i składowych. W tym czasie browar posiadał rozbudowane laboratorium analityczno-badawcze, a drożdże piwowarskie otrzymywał ze stacji doświadczalnej Akademii Piwowarskiej w Wiedniu. Rozbudowa sieci kolejowej w Galicji i stworzenie w browarze własnego taboru kolejowego przyczyniły się do szybkiego transportu świeżego piwa żywieckiego i jego popularności w kraju i zagranicą.
Koniec I wojny światowej zakończył okres rozbiorów Polski i zapoczątkował II Rzeczpospolitą, która na podstawie traktatu pokojowego w Saint-Germain przejęła wszystkie majątki cesarskie i rodzinne domu panującego. Na początku 1919 r. w żywieckich dobrach ustanowiony został przymusowy zarząd państwowy. Uchylony on został w 1924 r. m.in. w uznaniu zasług rodziny Habsburgów dla państwa polskiego. Sam arcyks. Karol Stefan był prorektorem Polskiej Akademii Umiejętności w Krakowie i hojnym darczyńcą, jego synowie Karol Olbracht i Leon Karol walczyli jako żołnierze Armii Polskiej w obronie Lwowa w 1919 r. i w wojnie polsko-bolszewickiej, zdobywając stopnie oficerskie, w końcu w 1921 r. Ministerstwo Spraw Wewnętrznych przyznało Karolowi Stefanowi i całej jego rodzinie obywatelstwo polskie.
W latach 20. XX wieku browar dysponował m.in. kotłownią z czterema kotłami, halą maszyn z trzema maszynami parowymi i 155 motorami elektrycznymi, słodownią z maszyną do czyszczenia i sortowania jęczmienia, magazynem składowym tzw. silo do przechowywania jęczmienia i słodu, dwoma warzelniami o wydajności 2000 hl na dobę, piwnicami fermentacyjnymi ze 118 kadziami dębowymi o pojemności od 30 do 380 hl, automatyczną flaszkownią z pasteryzatorem o wydajności 54000 butelek dziennie. W 1925 r. browar zatrudniał 328 robotników.
Browar sprzedawał swoje piwo poprzez system dystrybucji i promocji piwa. Trzon tego systemu stanowiły reprezentacje zwane przedstawicielstwami lub zastępstwami. Regionalnymi dystrybutorami piwa żywieckiego zostawali lokalni kupcy lub przedsiębiorcy. W okresie międzywojennym browar współpracował z okołu stu reprezentacjami. Przed podpisaniem umowy współpracy z browarem kandydaci byli gruntownie lustrowani w wywiadowniach gospodarczych. Browar w Żywcu miał wykupiony abonament w czterech agencjach wywiadowczo-informacyjnych w Krakowie, Lwowie, Warszawie i Katowicach. Miasta te wraz z przyległymi regionami stanowiły główne centra dystrybucyjne piwa z Żywca.
Browar Karola Olbrachta.
Umierając w 1933 r. arcyks. Karol Stefan zapisał browar w testamencie swojemu synowi Karolowi Olbrachtowi. W tym czasie w browarze wytwarzano pięć podstawowych gatunków piwa:
Po wybuchu II wojny światowej w 1939 r. Niemcy zajęły Żywiec, zmieniając jego nazwę na niemiecki Saybusch. Przed śmiercią uchroniło arcyksięcia wstawiennictwo króla szwedzkiego i włoskiego u najwyższych hitlerowskich władz. Karol Olbracht wtrącony został do więzienia, a browar został przejęty przez III Rzeszę. Otrzymał on wówczas oficjalną nazwę Beskidenbrauerei Saybusch. Produkcja w browarze została utrzymana, jednakże piwo przeznaczone było głównie na potrzeby wojska niemieckiego. Podstawowym piwem produkowanym wówczas w Żywcu był Saybuscher Quell zbliżony składem do Zdroju Żywieckiego. Na potrzeby armii i policji niemieckiej warzono również jasne piwo Beskiden-Gold oraz niewielkie ilości Porteru, Ale i Export Dunkel. Mimo że wycofujące się wojska hitlerowskie zniszczyły w mieście niemal wszystkie ważniejsze obiekty, to browar ocalał. Niemcy wywieźli co prawda trochę maszyn i urządzeń, częściowo spalili archiwum, wysadzili bocznicę kolejową i podłożyli ładunki wybuchowe pod zabudowania browaru, jednakże dzięki ofiarnej postawie robotników browaru nie zdążyli ich zdetonować.
Browar Skarbu Państwa.
Bezpośrednio po wycofaniu się wojsk hitlerowskich browar przejęła Armia Czerwona, następnie został on przejęty przez Skarb Państwa na mocy dekretu o reformie rolnej z 6 września 1944 r. Od maja 1945 r. browar funkcjonował więc jako zakład państwowy. Jeszcze do końca roku browar wyprodukował 18,8 tys. hl piwa, a po usunięciu dewastacji wojennych produkcja w 1949 r. wzrosła do 156,3 tys. hl, z których piwo butelkowe zajmowało 4%. Browar wytwarzał wówczas lekki Zdrój, pełny Zdrój Żywiecki, Porter i piwo Marcowe oraz piwo Słodowe. Dzięki modernizacji zakładu produkcja piwa wzrosła do 1953 r. niemal dwukrotnie, a do portfolio browaru dołączyło mocne piwo Krzepkie (22% ekstraktu), piwo jasne pełne (12% e.w.) oraz Beskidzki Zdrój (12,5% e.w.). W 1955 roku browar w Żywcu został połączony z browarami w Cieszynie i Bielsku. W latach pięćdziesiątych XX w. browar prowadził zaawansowane prace nad przygotowaniem eksportowej wersji piwa żywieckiego. Ścisła współpraca z Instytutem Fermentacyjnym w Warszawie zaowocowała nową metodą wytwarzania piwa, dzięki której zyskało ono trwałość do sześciu miesięcy. Piwem tym zainteresował się polski emigrant z Ameryki o nazwisku Lutom (imię nieustalone), który zaproponował jego eksport do USA. W tym celu powstała w 1956 r. słynna etykieta tańczącej pary w strojach krakowskich. Jej projekt nadzorował osobiście Lutom, który chciał, by etykieta kojarzyła się amerykańskiej Polonii z ojczyzną. Dlatego mimo sugestii o wykorzystanie motywów beskidzkich, żywieckich, zdecydował się on na krakowską parę. Piwo eksportowe pod nazwą Full Light Żywiec Beer, dostępne początkowo jedynie w sklepach wolnocłowych, polskich statkach pasażerskich i w Stanach Zjednoczonych, rozpoczęło swoją karierę. W 1960 r. browar wznowił również produkcję Porteru według nowej technologii opracowanej przez Instytut Fermentacyjny w Warszawie, reaktywował piwo Marcowe oraz sukcesywnie wprowadzał na rynek nowe marki: Beskidzkie Specjalne, Karmelowe, Specjal Zdrój, Piast. W 1975 r. powstała kolejna słynna marka eksportowa browaru żywieckiego: Krakus. Jej znakiem rozpoznawczym były trzy choinki, używane już co prawda jako dodatkowy element od roku 1960, jednakże na etykiecie piwa Krakus stanowiły one główny znak graficzny. Choinki te symbolizują lasy beskidzkie. Pomysłodawcą opracowania nowej marki piwa był Leon Rubin, szef firmy Atalanta Corporation, która sprowadzała do USA żywność. Firma ta odniosła duży sukces importując z Polski szynkę Krakus, Rubin wpadł więc na pomysł, aby nowe piwo również tak się nazywało. Piwo Krakus Light Beer browar w Żywcu eksportował do Stanów Zjednoczonych przez prawie 20 lat.
Do lat 80. XX wieku browar zwiększył produkcję z 270,2 tys. hl piwa w 1958 do 589 tys. hl w roku 1980. Jednakże zmiany społeczno-polityczne w początku lat 80. spowodowały spadek produkcji, sprzedaży i eksportu. W tym czasie w Żywcu produkowano piwa Full Light, Piast, Krakus, Porter oraz Marcowe.
31 grudnia 1990 r. browar w Żywcu został przekształcony w jednoosobową spółkę Skarbu Państwa i przyjął nazwę Zakłady Piwowarskie w Żywcu SA. W lipcu 1992 r. browar sprzedał ponad 70% akcji w ofercie publicznej, doprowadzając tym samym do prywatyzacji zakładu. W tym czasie udział Browaru Żywiec w rynku piwnym wynosił 8%. 24 września 1991 r. firma zadebiutowała na Giełdzie Papierów Wartościowych w Warszawie.
Browar koncernu Heineken.
W 1994 roku głównym udziałowcem w przedsiębiorstwie Browary Żywiec S.A. został holenderski koncern Heineken International Beheer B.V.
Nazwy urzędowe Browaru żywieckiego.
W okresie ponad 150 letniej historii zakładu wielokrotnie zmieniały się nazwy urzędowe browaru. Najczęstszą przyczyną była zmiana właściciela lub strukturalne dostosowanie browaru do sytuacji polityczno-ekonomicznej. Dotychczasowe nazwy browaru:&lt;ref name="Sp/Zw/2001"&gt;&lt;/ref&gt;
Produkty.
Lager
Piwo aromatyzowane

</doc>
<doc id="636968" url="https://pl.wikipedia.org/wiki?curid=636968" title="Richard Nemec">
Richard Nemec

Richard Nemec (ur. 3 maja 1972 w Bratysławie) – słowacki siatkarz, występujący na pozycji środkowego bloku.
Jego atrybuty fizyczne to 201 cm i 98 kg. Zasięg w ataku tego gracza wynosi 353 cm, a zasięg w bloku 351 cm. Był członkiem juniorskiej i seniorskiej reprezentacji Czechosłowacji, występował na Mistrzostwach Świata Kadetów w Zjednoczonych Emiratach Arabskich rozgrywanych w roku 1989. Występował także w roku 1991 na Mistrzostwach Świata Juniorów w Egipcie. Z reprezentacją Słowacji występował na Mistrzostwach Europy 1993, 1997 rozgrywanych w Holandii, 2001, rozgrywanych w czeskiej Ostrawie i 2003. Wraz z zespołem VKP Bratislava zdobył pięciokrotne mistrzostwo Słowacji, z zespołem VfB Friedrichshafen mistrz Niemiec i zdobywca Pucharu Niemiec (1998), z Herculesem Saloniki wicemistrz Grecji (2001), z Sisleyem Treviso wicemistrz (2002) i mistrz (2003) Włoch, także zdobywca Pucharu Włoch. Trzykrotnie z rzędu był mistrzem Słowacji w siatkówce plażowej (1997, 1998, 1999), pięciokrotnie został wybrany najlepszym słowackim siatkarzem (1995, 1996, 1997, 1998, 1999). Oprócz tego wraz z zespołem Sisleya Treviso w roku 2003 zdobył puchar siatkarskiej Ligi Mistrzów. Richard Nemeč jest najwybitniejszym i najbardziej utytułowanym słowackim siatkarzem w historii.
Kluby:

</doc>
<doc id="636971" url="https://pl.wikipedia.org/wiki?curid=636971" title="Return of the Champions">
Return of the Champions

Return of the Champions – podwójny album koncertowy zawierający występ brytyjskiego zespołu Queen wraz z gościnnym udziałem wokalisty Paula Rodgersa.
Historia powstania projektu.
Koncert został zarejestrowany w brytyjskim Sheffield w roku 2005 w ramach trasy pod szyldem „Queen + Paul Rodgers”. Była to pierwsza trasa koncertowa Queen od 1986 roku, kiedy to (jeszcze z Freddiem Mercurym i Johnem Deaconem) grupa promowała swój album "A Kind of Magic". Basista, John Deacon, wycofał się z działalności muzycznej w 2000 roku, jednak w liście napisanym do Briana Maya i Rogera Taylora zaakceptował wszelkie ich działania pod szyldem Queen. Pomysł wspólnej trasy zrodził się w głowach Paula, Briana i Rogera po wspólnym występie podczas Rock and Roll Hall of Fame w Royal Albert Hall, gdzie wykonali utwory "We Will Rock You", "We Are the Champions" i "All Right Now". Do nowo powstałego koncertowego składu grupy należą ponadto Spike Edney (współpracuje z Queen od 1985 roku jako muzyk koncertowy), Jamie Moses (wcześniej działał, jako muzyk sesyjny i koncertowy w zespole Briana Maya) oraz Danny Miranda (wcześniej członek grupy rockowej Blue Öyster Cult, a także basista amerykańskiej obsady musicalu „We Will Rock You” opartego o największe przeboje Queen). Początkowo trasa Q+PR miała mieć miejsce jedynie w krajach Europy, ale z powodu ogromnego zainteresowania fanów została rozszerzona także o Japonię i USA. Podczas koncertów grupa wykonuje nie tylko utwory z repertuaru Queen, ale także te, które podczas swojej kariery muzycznej nagrał Paul Rodgers.
Równolegle wydano także wersję DVD koncertu w reżyserii Davida Maleta.
Album w Polsce uzyskał status platynowej płyty.
Lista utworów.
CD2.
Utwory 12-13 umieszczone dodatkowo tylko w wersji wideo na DVD.

</doc>
<doc id="636972" url="https://pl.wikipedia.org/wiki?curid=636972" title="Patrick Leahy">
Patrick Leahy

Patrick Joseph Leahy (ur. 31 marca 1940 w Montpelier) – amerykański polityk, działacz Partii Demokratycznej, od 1975 do 2023 reprezentował stan Vermont w Senacie Stanów Zjednoczonych. Leahy był jednym z najbardziej znanych i wpływowych demokratów zasiadających w izbie wyższej amerykańskiego Kongresu (był m.in. przewodniczącym Senackiej Komisji Sądowniczej i ds. Rolnictwa i Leśnictwa). Pierwszy w historii senator Stanów Zjednoczonych ze stanu Vermont, należący do Partii Demokratycznej. W latach 2012-2015 oraz 2021-2023 Przewodniczący pro tempore Senatu Stanów Zjednoczonych.
Życiorys.
Przed wyborem na senatora.
Urodził się w stolicy Vermontu, Montpelier. Jego ojciec, Howard Francis Leahy, był drukarzem pochodzenia irlandzkiego. Matka zaś, Alba Zambon Leahy, wywodziła się z rodziny o włoskich korzeniach. W 1961 Patrick Leahy ukończył Saint Michael’s College w Winooski (Vermont). Studia kontynuował na Georgetown University (prawo, ukończone w 1964). W tym samym 1964 przyjęto go do palestry, dzięki czemu mógł rozpocząć swoją praktykę w Burlington.
Jego pierwszym publicznym stanowiskiem (i jedynym przed wyborem do Senatu) była funkcja prokuratora okręgowego Chittenden County (1966–1974).
Senator Stanów Zjednoczonych.
Jakkolwiek Vermont był niemal od zawsze zdominowany pod względem politycznym przez liberałów, to jednak przez ogromnie długi czas pozostawał bastionem Partii Republikańskiej, która systematycznie ewoluowała na prawo. Był to jeden z zaledwie dwóch stanów, w których wygrał wybory w 1936 Alf Landon, przeciwko urzędującemu prezydentowi-demokracie Franklinowi D. Rooseveltowi.
Kiedy więc, po rezygnacji z ubiegania się o ponowny wybór wieloletniego senatora, liberalnego republikanina George’a Aikena, Leahy zgłosił swoją kandydaturę na wakujące miejsce, byłby pierwszym w ogóle wybranym demokratą do Senatu z Vermontu, gdyby mu się powiodło. Był to jednak wyraźny rok demokratów w całym kraju, po ciosie, jaki zadała republikanom Afera Watergate, więc zdobył miejsce w Senacie. Wybierano go ponownie w 1980, 1986, 1992, 1998, 2004, 2010, 2016.
Działalność w komisjach.
Kiedy demokraci odzyskali w 1987 roku większość w Senacie nowym przewodniczącym tamtejszej komisji ds. rolnictwa i leśnictwa (zajmowanej kiedyś notabene przez Aikena) został desygnowany Leahy. To stanowisko piastował aż do ponownej utraty większości w 1995.
Kiedy demokraci odzyskali ponownie większość w czerwcu 2001, po przejściu na ich stronę senackiego kolegi Leahy’ego z Vermontu, Jima Jeffordsa, Leahy objął funkcję przewodniczącego senackiej komisji sądownictwa, którą piastował przez cały okres owej większości, czyli stycznia 2003.
Obecnie jest najwyższym rangą demokratycznym członkiem komitetów ds. sądownictwa, rolnictwa. Zasiada też w "Senate Appropriations Committee".
Cel ataku terrorystycznego.
W roku 2001 przewodniczący komisji sądowniczej Leahy był jednym z dwóch senatorów, obok lidera demokratycznej większości Toma Daschle’a z Dakoty Południowej, do których został wysłany list z proszkiem zawierającym bakterie wąglika. Obu senatorom nic się nie stało, gdyż list został wpierw otworzony przez pracowników ich biura.
Kwestia swobód obywatelskich.
Leahy, mimo zdecydowanie liberalnej postawy w kwestiach politycznych, był, z racji swej funkcji w komisji sądownictwa, jednym z autorów kontrowersyjnego USA PATRIOT Act, który pozwalał rządowi federalnemu na prowadzenie daleko idącego ograniczenia wolności i swobód osobistych amerykanów w ramach „wojny z terrorem”. Ustawa została uchwalona praktycznie jednogłośnie. Wielu potem krytykowało ją jako nie tylko nieskuteczną, ale też ograniczającą bezpodstawnie owe swobody. Leahy był jednym z owych krytyków i głosujących przeciwko jej reautoryzacji.
W opinii wielu nie należy uważać senatora, mimo prac nad ustawą, za wroga swobód obywatelskich czy zwolennika ich ograniczenia. Senator Leahy uchodzi za jednego z największych zwolenników idei poszanowania prywatności obywateli w Kongresie. Został z tego tytułu uhonorowany Champion of Freedom Award w 2004.
Poglądy polityczne.
Popiera prawo kobiet do przerywania ciąży, ale z pewnymi ograniczeniami. Sprzeciwia się jakiejkolwiek dyskryminacji osób przez wzgląd na ich orientację seksualną. Uchodzi za adwokata spraw emerytów i ludzi starszych w Senacie; sprzeciwia się prywatyzacji systemu ubezpieczeń społecznych. Sprzeciwia się instytucji kary śmierci oraz nieograniczonemu prawu do posiadania broni palnej, choć w tym ostatnim wypadku zajmuje bardziej umiarkowane stanowisko niż niektórzy jego koledzy partyjni Od początku nie popierał interwencji w Iraku
Mimo liberalnych poglądów Leahy w 2005 roku poparł nominację Johna Glovera Robertsa na prezesa Sądu Najwyższego Stanów Zjednoczonych. Głosował natomiast przeciwko nominacji do tego sądu Samuela Alito.
Życie prywatne.
W 1962 ożenił się z Marcelle Pomerleau. Państwo Leahy mają troje dzieci: dwóch synów Kevina i Marka, oraz córkę Alicię Jackson. Senator Leahy poza obowiązkami senatora, znany jest też jako fotograf amator. Jest też wielkim fanem komiksów o Batmanie. Użyczył m.in. swego głosu w jednym z odcinków serii animowanej. Występował też gościnnie, w rolach epizodycznych, w filmach "Batman i Robin" oraz "Mroczny rycerz".

</doc>
<doc id="636978" url="https://pl.wikipedia.org/wiki?curid=636978" title="Myśliwiec">
Myśliwiec



</doc>
<doc id="636979" url="https://pl.wikipedia.org/wiki?curid=636979" title="Droga wojewódzka nr 777">
Droga wojewódzka nr 777

Droga wojewódzka nr 777 (DW777) - droga wojewódzka w województwie świętokrzyskim o długości 26,3 km łącząca DK77 i DK79 w Sandomierzu z DK74 w Maruszowie. Droga przebiega przez powiaty: sandomierski i opatowski.

</doc>
<doc id="636985" url="https://pl.wikipedia.org/wiki?curid=636985" title="Walki na Guadalcanal">
Walki na Guadalcanal



</doc>
<doc id="636986" url="https://pl.wikipedia.org/wiki?curid=636986" title="Zvonimir Deranja">
Zvonimir Deranja

Zvonimir Deranja (ur. 22 października 1979 w Dubrowniku) – piłkarz chorwacki grający na pozycji napastnika. Nosi boiskowy przydomek „Popaj”.
Kariera.
Deranja na początku piłkarskiej kariery grał w małych klubach: Slaven Prevlaka, GOŠK 1919 Dubrownik oraz NK Grude. Z czasem jednak skauci Hajduka Split wypatrzyli w nim wielki talent i ściągneli do tamtejszej szkółki piłkarskiej. W sezonie 1996/1997 młody Deranja zadebiutował w barwach Hajduka w pierwszej lidze mając wówczas 17 lat. W całym sezonie zagrał 5 razy i nawet zdołał zdobyć swojego premierowego gola w lidze. W kolejnym sezonie tylko 1 raz pojawił się na boisku i więcej grał w juniorskim zespole Hajduka jak pierwszym. Dopiero w sezonie 1998/1999 Deranja pokazał próbkę swoich możliwości. Błysnął już w 2. kolejce ligi w meczu z drużyną Mladost Suhopolje, kiedy to zaliczył hat-tricka. W całym sezonie zdobył 14 bramek i był najlepszym strzelcem Hajduka, a w lidze więcej bramek od niego zdobył tylko Joško Popović z drużyny HNK Šibenik (21 goli). Hajduk zajął wówczas 3. miejsce w lidze. Eksperci przewidywali mu wielką karierę i uznali za wielką nadzieję Hajduka na następne lata. Pierwszy sukces w barwach Hajduka Deranja odniósł w sezonie 1999/2000, kiedy to zdobył Puchar Chorwacji. Przez cały sezon zdobył tylko 6 bramek, ale było to spowodowane kontuzją, przez którą opuścił dość dużą część meczów. Natomiast w sezonie 2000/2001 Deranja mógł świętować z Hajdukiem swój pierwszy tytuł mistrzowski, a przyczynił się do tego swoimi 11 zdobytymi bramkami, a Hajduk wreszcie odzyskał prymat w Chorwacji po pięcioletniej dominacji Dinama Zagrzeb. Rok później to jednak NK Zagrzeb dość niespodziewanie został mistrzem kraju, a Hajduk z Deranją, który ponownie zdobył 11 bramek, musiał zadowolić się wicemistrzostwem. W sezonie 2002/2003 splicki klub znów został wicemistrzem kraju na rzecz Dinama, ale za to zdobył Puchar Chorwacji – drugi za czasów gry Zvonimira w tym klubie. Sezon 2003/2004 Deranja prawie cały stracił z powodu leczenia kontuzji i zdołał zagrać tylko w 6 meczach, w których to zdobył 3 bramki, ale dzięki temu mógł czuć się po raz drugi w karierze mistrzem kraju.
Latem 2004 Deranja zdecydował się odejść z Hajduka i przystał na ofertę klubu Ligue 2, Le Mans UC72. We francuskim zespole jednak nie sprawdził się. Zagrał tylko w mniej niż połowie meczów i zdobył tylko 4 gole. Le Mans co prawda awansowało do pierwszej ligi, ale Deranji podziękowano za usługu i Zvonimir powrócił do Hajduka. Niestety jego forma była już nie taka jak kilka lat wcześniej i także w Hajduku szło mu źle. Co prawda został trzeci raz mistrzem kraju, ale grał bardzo mało i zdobył tylko 1 gola. Latem 2006 wydawało się, że Deranja wyjedzie do jednego z klubów koreańskich, jednak ostatecznie skorzystał z oferty beniaminka Ligue 2, FC Libourne-Saint-Seurin.
Na początku 2008 roku Deranja przeszedł do belgijskiego Excelsioru Mouscron. W Eerste Klasse zadebiutował 9 lutego 2008 w przegranym 1:2 domowym spotkaniu z KVC Westerlo.
Deranji nigdy nie udało się zadebiutować w reprezentacji Chorwacji, chociaż w najlepszym okresie jego kariery były głosy o powołaniu go do kadry. Jedyne doświadczenia z drużyną reprezentacji to jak dotąd występy w młodzieżowych reprezentacjach w kategoriach Under-17, Under-19 i Under-21.

</doc>
<doc id="636987" url="https://pl.wikipedia.org/wiki?curid=636987" title="DW777">
DW777



</doc>
<doc id="636990" url="https://pl.wikipedia.org/wiki?curid=636990" title="Muzeum Browaru Żywiec">
Muzeum Browaru Żywiec

Muzeum Browaru Żywiec – otwarta w 2006 roku instytucja muzealna zawierająca eksponaty związane z piwem i ukazujące historię browaru w Żywcu.
Historia.
Muzeum Browaru Żywiec zostało uruchomione 9 września 2006 roku w wykutych w skale piwnicach leżakowych żywieckiego browaru z okazji 150-lecia jego istnienia.
W drugiej połowie 2016 roku w muzeum odbył się półroczny remont, dzięki czemu wprowadzono więcej interaktywnych i multimedialnych ekspozycji.
W sierpniu 2018 roku muzeum odwiedził milionowy gość.
Wnętrza muzeum i ekspozycja.
Muzeum składa się z 18 sal o łącznej powierzchni ok. 1600 m². Wnętrza – zaprojektowane przez zespół architektów pracowni Modulor oraz studio graficzne Pirus MTL – odwzorowują proces powstawania piwa w browarze.
Wizyta rozpoczyna się w Sali Trzech Żywiołów, w której można obejrzeć składniki, z których robi się piwo oraz szczegółową makietę browaru. Kolejne sale przenoszą zwiedzających przy pomocy „wehikułu czasu” do XIX-wiecznego Żywca, gdzie można obejrzeć pracownię architektoniczną, zakład bednarski, drukarnię, sklep kolonialny czy galicyjską karczmę.
Kolejne sale to już XX w. Atrakcją jest np. sala w stylu art déco z kręgielnią, sale pokazujące proces tworzenia piwa od dawnych czasów po współczesne. Całość ekspozycji uatrakcyjniają multimedialne pokazy (zdjęcia, film, dźwięk, projekcja), stworzone przez agencję Ad!venture. Zwiedzanie muzeum kończy się w salach prezentujących okres socjalizmu oraz w labiryncie wypełnionym dziesiątkami zdjęć, z którego należy znaleźć wyjście. Po zwiedzaniu możliwa jest degustacja piwa (bądź soku) w specjalnie do tego przeznaczonej sali.

</doc>
<doc id="636993" url="https://pl.wikipedia.org/wiki?curid=636993" title="Copa Sudamericana 2004">
Copa Sudamericana 2004

III Copa Sudamericana 2004
1/8 finału.
Kluby podzielone zostały na 6 sekcji. Z sekcji 1 (argentyńskiej) oraz sekcji 2 (brazylijskiej) do ćwierćfinału awansowały po dwa zespoły, podczas gdy z pozostałych czterech sekcji – po jednym zespole.
Sekcja 1 (Argentyna).
Pierwsza faza:
 Quilmes AC – CA San Lorenzo de Almagro 0:2 i 0:0 (mecze 18.08 i 01.09)
 Arsenal Sarandí – CA Banfield 1:1 i 4:3 (mecze 10.08 i 02.09)
Druga faza:
 Arsenal Sarandí – CA River Plate 2:1 i 0:0 (mecze 07.09 i 30.09)
 CA San Lorenzo de Almagro – CA Boca Juniors 1:0 i 1:2, karne 1:4 (mecze 16.09 i 29.09, drugi mecz w Salta)
Sekcja 2 (Brazylia).
Pierwsza faza (25.08 i 04.09):
 Paraná Clube – Santos FC 2:1 i 0:3
 Figueirense FC – SC Internacional 0:0 i 1:1, karne 2:4 (drugi mecz 05.09)
 Goiás EC – Clube Atlético Mineiro 4:2 i 1:1
 Coritiba FBC – AD São Caetano 1:2 i 2:2 (pierwszy mecz 26.08)
Druga faza (15.08 i 22.08):
 Santos FC – CR Flamengo 0:0 i 2:2, karne 5:4 (drugi mecz w Volta Redonda)
 SC Internacional – Grêmio Porto Alegre 2:0 i 1:2
 Goiás EC – Cruzeiro EC 2:2 i 2:3 (pierwszy mecz 16.08)
 AD São Caetano – São Paulo FC 1:1 i 1:1, karne 1:4
Trzecia faza (10.10 i 20.10):
 Santos FC – São Paulo FC 1:0 i 1:1
 SC Internacional – Cruzeiro EC 3:1 i 1:0
Sekcja 3 (Club Cienciano, Ekwador, Wenezuela).
Pierwsza faza:
 ItalChacao – Carabobo FC 0:0 i 0:2 (mecze 12.08 i 17.08)
Druga faza:
 Carabobo FC – Club Cienciano 1:2 i 1:6 (mecze 24.08 i 31.08)
 LDU Quito – SD Aucas 1:0 i 1:1 (mecze 11.08 i 14.09)
Trzecia faza (28.09 i 05.10):
 LDU Quito – Club Cienciano 4:0 i 2:2
Sekcja 4 (Boliwia, Chile).
Pierwsza faza:
 Club Aurora – Club Bolívar 1:2 i 1:3 (mecze 12.08 i 19.08)
 CD Universidad de Concepción – Santiago Wanderers 2:1 i 1:0 (mecze 31.08 i 08.09)
Druga faza (28.09 i 19.10):
 CD Universidad de Concepción – Club Bolívar 0:0 i 2:4
Sekcja 5 (Kolumbia, Peru).
Pierwsza faza:
 Coronel Bolognesi – Alianza Atlético 1:0 i 1:4 (mecze 17.08 i 14.09, drugi mecz w Piura)
 Millonarios FC – Atlético Junior 1:0 i 0:2 (mecze 19.08 i 09.09)
Druga faza (30.09 i 19.10):
 Alianza Atlético – Atlético Junior 0:2 i 1:4 (pierwszy mecz w Piura)
Sekcja 6 (Paragwaj, Urugwaj).
Pierwsza faza:
 Cerro Porteño – Club Libertad 1:1 i 2:0 (mecze 11.08 i 24.08)
 Danubio FC – CA Peñarol 1:2 i 1:1 (mecze 09.08 i 21.09)
Druga faza (07.10 i 21.10):
 CA Peñarol – Cerro Porteño 1:3 i 2:1
1/4 finału (03.11 i 10.11).
 CA Boca Juniors – Cerro Porteño 1:1 i 0:0, karne 8:7 (pierwszy mecz 27.10 w Salta)
 Arsenal Sarandí – Club Bolívar 1:0 i 0:3 (mecze 28.10 i 04.11)
 LDU Quito – Santos FC 3:2 i 2:1
 SC Internacional – Atlético Junior 1:0 i 1:1
1/2 finału.
 CA Boca Juniors – SC Internacional 4:2 i 0:0 (mecze 24.11 i 01.12)
 LDU Quito – Club Bolívar 1:1 i 1:2 (mecze 25.11 i 02.12)
FINAŁ.
 Club Bolívar – CA Boca Juniors 1:0 i 0:2
8 grudnia 2004 Estadio Hernando Siles La Paz (42798)
 Club Bolívar – CA Boca Juniors 1:0(0:0)
Sędzia: Carlos Simon (Brazylia)
Bramki: 1:0 Horacio Chiorazzo 75
Żółte kartki: Ferreira / Abbondanzieri, Vargas, Calvo
Club Bolívar: Mauro Machado – Oscar Sánchez, Julio César Ferreira, Marco Sandy, Daner Pachi, Rubén Tufiño, Ronald García (74 Pedro Guiberguis), Gonzalo Galindo (66 Percy Colque), Limberg Gutiérrez, Roger Suárez, Horacio Chiorazzo. Trener: Vladimir Soria
Club Atlético Boca Juniors: Roberto Abbondanzieri – José María Calvo, Rolando Schiavi, Cristian Traverso, Anibal Matellán, Diego Cagna, Raúl Cascini, Fabián Vargas (66 Neri Cardozo), Andrés Guglielminpietro (82 Matías Donnet), Guillermo Barros Schelotto (88 Ariel Carreño), Carlos Tevez; Trener: Jorge Benítez.
17 grudnia 2004 Estadio La Bombonera Buenos Aires (55000)
 CA Boca Juniors – Club Bolívar 2:0(2:0)
Sędzia: Carlos Chandía (Chile)
Bramki: 1:0 Martín Palermo 14, 2:0 Carlos Tevez 28
Żółte kartki: Traverso / Ferreira, Sandy
Club Atlético Boca Juniors: Roberto Abbondanzieri – José María Calvo, Rolando Schiavi, Cristián Traverso, Aníbal Matellán, Diego Cagna (67 Pablo Ledesma), Alfredo Cascini, Andrés Guglielminpietro (82 Nery Cardozo), Guillermo Barros Schelotto, Martín Palermo, Carlos Tevez (75 Fabián Vargas). Trener: Jorge Benítez
Club Bolívar: Mauro Machado – Julio César Ferreira, Oscar Sánchez, Marco Sandy, Percy Colque (46 Roger Suárez), Rubén Tufiño, Gonzalo Galindo, Limbert Pizarro, Ronald García, Limberg Gutiérrez, Horacio Chiorazzo. Trener: Vladimir Soria.

</doc>
<doc id="636997" url="https://pl.wikipedia.org/wiki?curid=636997" title="Emil Gargorow">
Emil Gargorow



</doc>
<doc id="636999" url="https://pl.wikipedia.org/wiki?curid=636999" title="Queen on Fire – Live at the Bowl">
Queen on Fire – Live at the Bowl

Queen on Fire – Live at the Bowl – podwójny album koncertowy brytyjskiego zespołu Queen zawierający zapis ich występu w angielskim Milton Keynes z 5 czerwca 1982 roku. Koncert ten był częścią trasy Hot Space Tour. Wieńczył on także europejską odnogę trasy, na którą składało się łącznie 30 występów. Wykonane podczas trasy nowe utwory Queen zostały przearanżowane i w konsekwencji tego brzmią dużo ostrzej od produkcji z albumu. 
Występ, wraz z materiałami dodatkowymi wydany został na DVD.
W Polsce nagrania uzyskały status platynowej płyty.
Lista utworów.
Koncert został też wydany w wersji DVD – Video. Został także wydany na trzech płytach winylowych.

</doc>
<doc id="637000" url="https://pl.wikipedia.org/wiki?curid=637000" title="Krzysztof Banaszyk">
Krzysztof Banaszyk

Krzysztof Tomasz Banaszyk (ur. 23 marca 1970 w Poznaniu) – polski aktor teatralny, filmowy, telewizyjny i dubbingowy, także lektor.
Życiorys.
W 1993 roku ukończył studia na PWST w Warszawie, a w 1997 roku zdał eksternistyczny egzamin aktorski. Występował w serialach telewizyjnych, m.in. w "Przeprowadzkach", "Samym życiu", "Hotelu 52" oraz w "Na dobre i na złe".
W latach 1995–1998 był adeptem Teatru Polskiego w Poznaniu, w latach 1998-1999 aktorem łódzkiego Teatru Nowego. Następnie współpracował z różnymi teatrami bez stałego etatu.

</doc>
<doc id="637001" url="https://pl.wikipedia.org/wiki?curid=637001" title="Eggingen (Badenia-Wirtembergia)">
Eggingen (Badenia-Wirtembergia)

Eggingen – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Hochrhein-Bodensee, w powiecie Waldshut, wchodzi w skład wspólnoty administracyjnej Wutöschingen. Leży przy granicy ze Szwajcarią, pomiędzy Stühlingen a Waldshut-Tiengen, nad rzeką Wutach.

</doc>
<doc id="637010" url="https://pl.wikipedia.org/wiki?curid=637010" title="MMM">
MMM

MMM – rosyjskie przedsiębiorstwo, które zorganizowało największą w historii tego kraju piramidę finansową. Wzięły w niej udział przynajmniej 2 miliony Rosjan, a zagarnięta przez twórców kwota mogła sięgnąć nawet półtora miliarda dolarów.
MMM została założona w 1989 r. przez Siergieja Mawrodiego, jego brata Wiaczesława oraz ówczesną narzeczoną Wiaczesława (obecnie jego żonę) Marinę Murawiewą. Nazwę utworzono od pierwszych liter nazwisk założycieli.
Początkowo przedsiębiorstwo zajmowało się importem komputerów i urządzeń biurowych. W styczniu 1992 r. rosyjska policja skarbowa oskarżyła MMM o unikanie płacenia podatków, doprowadzając do upadku MMM-bank i uniemożliwiając MMM zaciąganie kredytów. Wywołane tym trudności w przeprowadzaniu transakcji handlowych wymusiły na MMM zmianę profilu działalności. MMM weszła do sektora finansowego z ofertą sprzedaży akcji amerykańskich spółek – nie osiągnęła jednak sukcesu. Utworzono również spółkę córkę MMM-invest zajmującą się handlem bonami prywatyzacyjnymi (również bez powodzenia).
Działalność związana z piramidą finansową rozpoczęła się w połowie roku 1993. MMM zaczęła przyciągać inwestorów indywidualnych, których zachęcała obietnicą sięgających 1000 procent zysków (w warunkach hiperinflacji nie była to wartość nierealna). Trudno stwierdzić czy oszustwo było już wtedy w planach Mawrodich.
MMM z dnia na dzień stała się ogromnym przedsiębiorstwem, obracającym milionami dolarów. W lutym 1994 roku przedsiębiorstwo rozpoczęło agresywną kampanię reklamową w telewizji. Papiery wartościowe emitowane przez MMM nie były notowane na żadnej giełdzie, lecz miały zagwarantowany stały wzrost wartości rzędu 1000% rocznie.
W swoich reklamach MMM posłużyła się stworzoną na potrzeby kampanii postacią „typowego Rosjanina” Lionii Gołubkowa, z którym miał się identyfikować przeciętny obywatel („target” kampanii). Częścią kampanii były także spektakularne akcje społeczne, takie jak wykupienie darmowych przejazdów moskiewskim metrem – dla wszystkich Moskwian – przez jeden dzień.
W swoim szczytowym okresie MMM osiągała wpływy rzędu 20 miliardów rubli (wówczas równowartość 11 milionów dolarów) każdego dnia. Zainwestowało w nią (szacunkowo) od 5 do 10 milionów ludzi.
Fikcyjne „notowania” akcji MMM doprowadziły do wydania w czerwcu 1994 r. przez prezydenta Borysa Jelcyna dekretu zakazującego tego typu reklamy. Z pomysłu MMM zaczęły bowiem korzystać rozmaite firmy pseudofinansowe takie jak: Tibet, Chara, Khoper-Invest, Selenga, Telemarket etc.
22 lipca 1994 r. policja skarbowa ostatecznie zamknęła biura MMM z powodu ogromnych zaległości podatkowych (poprzez spółkę-córkę Invest-Consulting była winna fiskusowi ponad 50 miliardów rubli (26 milionów dolarów). Przez kilka dni bracia Mawrodi usiłowali kontynuować oszustwo, lecz paniki drobnych ciułaczy nie można już było uniknąć. Zadłużenie wobec inwestorów sięgnęło przynajmniej 100 miliardów rubli (50 milionów dolarów), a według najbardziej pesymistycznych szacunków – 3 bilionów rubli (półtora miliarda dolarów). MMM była, rzecz jasna, niewypłacalna.
Oszustwo kosztowało życie przynajmniej 50 drobnych inwestorów, którzy utraciwszy zbierane latami oszczędności popełnili samobójstwa.
Wkrótce potem powstało kilka stowarzyszeń „pokrzywdzonych inwestorów”, mających na celu odzyskanie pieniędzy. Siergiej Mawrodi zamiast wrogiem publicznym numer 1 stał się dla nich bohaterem, walczącym z rządem, który przez przeciętnych Rosjan winiony był za upadek MMM.
Mawrodi został aresztowany w sierpniu 1994 r. (pod zarzutem niepłacenia podatków), ale wkrótce został zwolniony z powodu wyboru na deputowanego Dumy Państwowej. Obiecywał doprowadzić do wypłaty odszkodowań dla pokrzywdzonych, lecz słowa nie dotrzymał (odszkodowania były jedynie symboliczne).
W październiku 1995 r. Duma uchyliła Mawrodiemu immunitet (z powodu niestawiania się na przesłuchania). W 1996 r. usiłował on startować w wyborach prezydenckich, lecz komisja wyborcza odrzuciła większość podpisów pod jego listami poparcia.
MMM ostatecznie ogłosiła bankructwo 22 września 1997 r.
Według krążących plotek Siergiej Mawrodi wyjechał z resztą pieniędzy do USA. Bardziej prawdopodobne jest jednak, że pozostał w Moskwie, skąd kierował kolejnym swoim biznesem (założonym oficjalnie przez jego dalekiego krewnego) – fałszywą giełdą papierów wartościowych Stock Generation Ltd. Przynajmniej 20 000 osób pozwoliło się oszukać Mawrodiemu, mimo że na stronie internetowej „giełdy” wyraźnie napisano, że jest to „tylko zabawa”.
Mawrodi został ponownie aresztowany w Moskwie w 2003 r. Przez długi czas jego sprawa nie stawała przed sądem z powodu ogromnej objętości akt (650 teczek po 250 kart każda). W kwietniu 2007 Mawrodi został uznany winnym oszustwa i otrzymał wyrok czterech i pół roku więzienia. Na poczet kary zaliczono mu jednak ponad 4 lata spędzone w areszcie. 22 maja 2007 został zwolniony.
Brat Siergieja, Wiaczesław otworzył kolejną firmę-piramidę pod nazwą MMM-96. Został aresztowany w 1998 r.
W 2010 roku na bazie MMM powstał film PiraMMMida.

</doc>
<doc id="637012" url="https://pl.wikipedia.org/wiki?curid=637012" title="Entwicklungsserie">
Entwicklungsserie

Entwicklungsserie ("E-Serie") – niemiecki projekt serii pojazdów pancernych z okresu II wojny światowej. Miał opierać się na standaryzowanym projekcie, produkowanym w sześciu klasach wagowych, z możliwością wprowadzenia drobnych modyfikacji i budowy wariantów specjalistycznych. Miało to umożliwić łatwiejszy dostęp do części zamiennych nowych czołgów oraz jeszcze bardziej ułatwić i przyspieszyć proces produkcji. W pojazdach z serii "E", zastosowanie znajdować miały wczesne systemy noktowizyjne, umożliwiające walkę w nocy.
E-5.
E-5 miał ważyć 5-10 ton i stanowić podstawę rodziny konstrukcji lekkich czołgów, pojazdów zwiadowczych, niszczycieli czołgów i bojowych wozów piechoty.
E-10.
E-10 był projektowany jako zastąpienie czołgu Panzer 38(t), którego podwozie było wykorzystywane jako baza dla najróżniejszych niszczycieli czołgów, takich jak Hetzer czy Marder. Zakres wagowy konstrukcji E-10 szacowano na 10-25 ton. Pojazdy te miały być używane jako niszczyciele czołgów, uzbrojone w działo 7,5 cm KwK 40 w wariancie L/43 bądź L/48 - takie samo jak w czołgu Panzer IV. Ciekawą właściwością tego pojazdu miało być regulowane podwozie, umożliwiające obniżenie sylwetki pojazdu. Podwozie E-10 rozważano także jako podwozie dla pojazdów z serii Waffenträger.
E-25.
E-25 miały ważyć od 25 do 30 ton i pełnić rolę średnich pojazdów zwiadowczych bądź niszczycieli czołgów. Miały zastąpić pojazdy opierające się na podwoziu czołgów Panzer III i Panzer IV. Prace projektowe były prowadzone przez firmę Argus z Karlsruhe pod przewodnictwem Hermana Klaue. Hipotetyczne uzbrojenie pojazdu to działo 75 mm KwK 42 L/70, takie samo jak w słynnym PzKpfw V Panther.
E-50 Standardpanzer.
E-50 miał ważyć 50-75 ton i pełnić rolę zbliżoną do czołgu podstawowego, zastępując czołgi takie jak PzKpfw V Panther i PzKpfw VI Tiger. Była to konstrukcja podobna lub zbliżona do prototypowej Pantery II. Kadłub E-50 miał bazować na wykorzystywanym w PzKpfw VI B Königstiger. Na pojeździe planowano zamontować wieżę Schmalturm, podobną do tej z czołgu Panther ausf. F. Uzbrojeniem czołgu byłaby najprawdopodobniej armata 88 mm KwK 43 L/71, taka sama jak w Tygrysie II. Podwozie E-50 mogłoby być używane jako baza dla niszczycieli czołgów, o osiągach zbliżonych do Jagdpanthery, ale uzbrojony w działo 12,8 cm PaK 44.
E-75.
E-75 ważący 75-100 ton, miał być czołgiem ciężkim, zastępującym PzKpfw VI B Königstiger. Konstrukcja miała być masywniejszą wersją E-50. Uzbrojenie czołgu E-75 miało się najprawdopodobniej składać ze sprawdzonej armaty 88 mm KwK 43 L/71. Rozważano również zastosowanie armaty 88 mm L/100 o jeszcze dłuższej lufie niż ta użyta w Tygrysie II, a nawet długolufowej armaty o kalibrze 105 mm. Podobnie jak w przypadku E-50, istniała koncepcja użycia kadłuba E-75 dla niszczyciela czołgów z armatą 12,8 cm PaK 44. Nowy ciężki niszczyciel czołgów mógłby zastąpić Jagdtigera.
E-100.
E-100 planowano jako czołg superciężki, o konstrukcji opartej na powiększonym "Tygrysie II" - PzKpfw VI B Königstiger. Czołg ten miał być wyposażony w działo 150 mm KwK 44 L/38 bądź 128 mm KwK 44 L/55 takie samo jak w przypadku czołgu PzKpfw VIII Maus. Istniał nawet pomysł zastosowania działa o kalibrze 170 mm. E-100 posiadał kilka projektów wież, opracowanych przez firmy Krupp oraz Henschel, choć istniał pomysł użycia wieży z Mausa. Prace nad tym czołgiem rozpoczęto w 1943 roku, jednak w 1944 projekt ten został porzucony w dość zaawansowanym stadium. Pomimo tego, firma Henschel prowadziła prace nad konstrukcją aż do końca wojny, do momentu kiedy niekompletne podwozie zostało przejęte przez Brytyjczyków. Rozważano również wykorzystanie kadłuba czołgu E-100 jako bazy dla superciężkiego niszczyciela czołgów, bądź jako platformę przeciwlotniczą.

</doc>
<doc id="637013" url="https://pl.wikipedia.org/wiki?curid=637013" title="Naruhito">
Naruhito

 – 126. cesarz Japonii od 1 maja 2019, książę w latach 1989–2019 jako następca tronu ("kōtaishi") Japonii.
Sukcesja tronu.
8 sierpnia 2016 cesarz Akihito wygłosił orędzie do narodu, wyrażając w nim swoją wolę abdykacji ze względu na zły stan zdrowia i podeszły wiek. Doszło do niej 30 kwietnia 2019 po uzgodnieniach pomiędzy: Dworem Cesarskim, Agencją Dworu Cesarskiego i rządem. Następnego dnia odbyła się pierwsza z głównych ceremonii, w długim procesie intronizacji, polegająca na przekazaniu regaliów cesarskich jego starszemu synowi, księciu Naruhito, który tym samym został kolejnym, 126. cesarzem Japonii, rozpoczynając przy tym erę Reiwa.
22 października 2019 cesarz Naruhito formalnie ogłosił swoją intronizację oraz przyjął gratulacje od przedstawicieli narodu japońskiego i licznych gości zagranicznych. Główna ceremonia intronizacji o nazwie „Sokuirei-Seiden-no-gi” odbyła się w sali Seiden-Matsu-no-Ma w Pałacu Cesarskim w Tokio. 
W Japonii, gdy mówi się o cesarzu, nie używa się jego imienia, ale tytułu .
Życiorys.
Urodził się jako najstarszy syn księcia Akihito, następcy tronu, oraz księżnej Michiko. W 1989 roku jego ojciec objął tron po śmierci swego ojca cesarza Hirohito, a Naruhito został następcą tronu.
Jest magistrem historii (1988). Pisał artykuły naukowe, jest autorem książki: "The Thames and I: A Memoir of Two Years at Oxford". Jest znany z działalności dobroczynnej.
W 1993 roku ożenił się z dyplomatką Masako Owadą, ma z nią jedną córkę – Aiko (ur. 2001). Narodziny dziewczynki były wielkim zawodem dla oczekujących na narodziny chłopca, pierwszego w rodzinie cesarskiej od kilkudziesięciu lat. Wywołały one dyskusję na temat konieczności zmian w ustawodawstwie, dopuszczających sukcesję w linii żeńskiej. Skończyła się ona w momencie narodzin (6 września 2006) jego bratanka Hisahito.
1 kwietnia 2019 rząd Japonii ogłosił, że era panowania nowego cesarza została nazwana Reiwa („Piękna Harmonia”).

</doc>
<doc id="637015" url="https://pl.wikipedia.org/wiki?curid=637015" title="Dirk Pitt">
Dirk Pitt

Dirk Pitt – fikcyjna postać występująca w popularnych powieściach przygodowych Clive’a Cusslera. Autor zastrzegł nawet prawa autorskie dla tego imienia i nazwiska.
Informacje o postaci i o współtowarzyszach.
Dirk Eryk Pitt jest znanym poszukiwaczem przygód, w pewnym sensie jest mieszaniną cech Indiany Jonesa, MacGyvera i Jamesa Bonda. Opisywany jako wysoki mężczyzna o smukłej budowie (wzrost 6 stóp i 3 cale ~ około 192 cm), mający mocne spojrzenie i faliste włosy. Jednak jego najbardziej uderzającą cechą są zielone oczy, które mogą zarówno uwodzić jak i zastraszać, gdy jest to potrzebne. Dirk posiada dominującą osobowość, która połączona z jego figlarnymi żartami, często doprowadza jego oponentów do furii. Jego komiczne przekomarzanie się z Alem Giordino w trudnych sytuacjach nie pozostawia czytelnikowi wątpliwości, że obaj są pewni swoich umiejętności. Dirk nie jest taki jak inni superbohaterowie. Jest on normalnym człowiekiem, którego przygody odbiły piętno na jego życiu. 
Dirk jest synem senatora George’a Pitta z Kalifornii. Wraz z Summer Moran ma dwójkę dzieci: Dirka Pitta Juniora i Summer Pitt. Dirk miał długotrwały związek z członkinią kongresu Loren Smith, która poślubił. Opuścił Akademię Wojskową Stanów Zjednoczonych w randze majora (W filmie Sahara została ona zmieniona na Akademię Marynarki wojennej) wraz ze swoim najlepszym przyjacielem Alem Giordino. Jego ulubioną bronią jest Colt M1911, którego otrzymał od ojca. Jeśli chodzi o alkohol to najbardziej lubi tequilę z solą i limonką. Często się go widuje w zegarku dla nurków z pomarańczową tarczą firmy Doxa. 
Dirk otrzymał imię po Dirku Cusslerze, synu autora, który obecnie wraz z ojcem współtworzy kolejne części powieściowej epopei.
Kiedy Dirk nie jest w podróży, co zazwyczaj robi, mieszka w swoim nietypowym domu - przebudowanym hangarze na terenie lotniska im. Ronalda Reagana w Waszyngtonie. Hangar mieści jego unikalną kolekcję zabytkowych samochodów jak i Messerschmitta Me 262, wagon restauracyjny ‘Pullman’, a nawet wannę z parowca z zamontowanym silnikiem zaburtowym. W hangarze znajdują się również przedmioty zebrane z wcześniejszych przygód, wszystko to chronione jest najnowocześniejszym systemem ochrony. 
W pracy jest morskim inżynierem Narodowej Agencji Badań Podwodnych, organizacji oceanograficznej kierowanej przez admirała Jamesa Sandeckera i Rudiego Gunna jako wiceszefa. Dirkowi udało się odkryć liczne wraki, ale przede wszystkim udaremnić wiele spisków, mających na celu spowodowanie globalnej katastrofy, lub uzyskanie przez spiskowców dominacji na świecie. W ostatnich powieściach Dirk awansował na dyrektora NUMA, tuż po tym jak admirał Sandecker został wyznaczony na wiceprezydenta Stanów Zjednoczonych przez prezydenta Warda, po nagłej śmierci poprzedniego wiceprezydenta.
Styl.
Książki mają bardzo wartką akcję i podążają wzdłuż prostego, przewidywalnego schematu (omówione poniżej). Najwięcej wysiłku twórczego jest włożone w bardzo rozbudowane opisy wydarzeń i technologii, które były niezbędne by akcja posunęła się do przodu. Determinacja, wytrwałość i zdolność pokonywania sytuacji z pozoru beznadziejnych są cechą charakterystyczną głównych bohaterów, którzy nawet w ciężkich sytuacjach nie tracą poczucia humoru, którym rozwścieczają wrogów lub podnoszą własne morale. Działania głównych bohaterów są często opisywane jako ciąg kilku dni, które czynią bohaterów coraz bardziej zdeterminowanymi jak i wyczerpanymi. W wielu powieściach Dirk spotyka ekscentryczną osobowość, czasami dosłownie określaną jako Clive Cussler, czasami pozostałą w domyśle (C.C. lub coś podobnego). Takie pojawianie się autora jako rodzaj postaci (cameo) jest stosunkowo rzadkie we współczesnych powieściach.
Tematyka.
Najbardziej oczywistą tematyką powieści jest szacunek dla tajemnic i dla morza. Wydaje się oczywiste, że Cussler zdobył taki podziw w swoim własnym życiu, a teraz nieustannie go wyraża w każdej powieści. Łatwo można dojść do wniosku, że Cussler chciałby istnienia agencji rządowej, która tak jak NUMA (opisana w powieściach) istniałaby i zarządzana przez zdolnego przywódcę, takiego jak Sandecker, chroniła oraz badała oceany. Trzeba wspomnieć, że organizacja NUMA założona przez Clive’a Cusslera ma odrobinę inny cel. Cussler-owska ‘NUMA’ jest firmą poświęcą poszukiwaniom wraków, niemającą na celu przynoszenie zysków.
Inną główną tematyką powieści o Dirku Pittcie jest włączenie i pomieszanie nowoczesności ze starodawnym. Porównując ultranowoczesne laboratorium komputerowe Hirama Yeagera do niezorganizowanej kolekcji St. Juliena Perlmuttera, widzimy, że oba te źródła informacji są używane na korzyść Dirka, często nawet w tej samej powieści. Technologicznie zaawansowany sprzęt NUMA jest często wspomagany przez zabytkowe samochody lub samoloty, które są pasją Dirka. Główny bohater, odkrywając wraki i rozwiązując dawne zagadki, nierzadko prowadzi do odkryć użytecznych w nowoczesnym świecie. Postacie występujące w książce badają i zachowują historię. 
Książki podkreślają świętość ludzkiego życia, książkowe postacie nie szczędzą wydatków jak i osobistych poświęceń by zachować nawet pojedyncze życie, chociaż akcja zazwyczaj podsuwa wydarzenia wpływające na losy tysięcy.
Filmy.
Dirk na szerokim ekranie pojawił się m.in. w filmowej adaptacji „Wydobyć Titanica” w 1980, oraz Saharze w 2005. We wcześniejszej adaptacji Dirka grał Richard Jordan, a w późniejszej Matthew McConaughey. Cussler nie był zadowolony z filmowej adaptacji Sahary i pozwał wytwórnię filmową. Miał on prawo do wyrażenia swojego opinii na temat obsady jak i scenariusza, jednak, po wielu odrzuconych projektach scenariusza, producent zdecydował się zacząć kręcenie filmu bez zezwolenia autora, co spowodowało pozew ze strony Cusslera ze względu na niedotrzymanie warunków umowy.

</doc>
<doc id="637016" url="https://pl.wikipedia.org/wiki?curid=637016" title="Kattowitz">
Kattowitz



</doc>
<doc id="637020" url="https://pl.wikipedia.org/wiki?curid=637020" title="Niemiecka Partia Piratów">
Niemiecka Partia Piratów

Niemiecka Partia Piratów () – niemiecka partia polityczna, która stawia sobie za cel wzmocnienie ochrony danych osobowych oraz osłabienia ochrony własności intelektualnej.
Nazwa partii pirackiej wywodzi się od powstałej w Szwecji „Piratpartiet”.
Historia.
Partia została założona 10 września 2006 przez ok. 50 osób, podczas spotkania w klubie c-base w Berlinie. Na stanowisko przewodniczącego został wybrany Christof Leng, pracownik naukowy Uniwersytetu Technicznego w Darmstadt, który zajmuje się badaniem komunikacji peer-to-peer.
W wyborach lokalnych w Hesji 27 stycznia 2008 partia zdobyła 6955 głosów, a tym samym 0,3% ogólnie oddanych. W wyborach parlamentarnych w 2009 roku otrzymała 2% głosów – najlepszy wynik spośród wszystkich partii, które nie osiągnęły pięcioprocentowego progu wyborczego. 25 marca 2012 w wyborach do Landtagu Saary uzyskała 7% głosów, a 13 maja 2012 w wyborach do Landtagu Nadrenii Północnej-Westfalii 7,8% głosów – w obu przypadkach zasiadając w krajowych legislatywach.
Program.
Partia popiera legalizację wolnej wymiany plików w celach niekomercyjnych. Twierdzi, że dzisiaj artyści dużą część swoich dochodów uzyskują już nie dzięki sprzedaży nośników, lecz poprzez występy i sprzedaż gadżetów. Sieci wymiany plików mogłyby – zdaniem Jana Huwalda, politycznego przewodniczącego partii – stanowić dla ich utworów pozytywny impuls reklamowy.
Piraci proponują też wolny dostęp do wszelkiej własności intelektualnej powstałej na zlecenie państwa i za pieniądze publiczne. Ponadto partia chce ograniczenia możliwości patentowania. Jest zwłaszcza przeciwna patentowaniu oprogramowania oraz wyników badań genetycznych.
Partia domaga się prawnego ograniczenia stosowania urządzeń technicznych do obserwacji obywateli (takich jak kamery w miejscach publicznych czy instalowane przez policję na komputerach obywateli konie trojańskie), wskazując na możliwość nadużyć. Jednocześnie popiera wzrost liczby etatów w policji.
Partia programowo nie określa się jako prawicowa lub lewicowa, lecz chce pozostać tzw. partią obywatelską.

</doc>
<doc id="637022" url="https://pl.wikipedia.org/wiki?curid=637022" title="Amused to Death">
Amused to Death

Amused to Death – solowy album Rogera Watersa, wieloletniego basisty, wokalisty i lidera brytyjskiej grupy Pink Floyd, nagrany wraz z towarzyszącymi mu muzykami grającymi jako "The Bleeding Hearts". Płyta została wydana w 1992 roku przez wytwórnię Columbia Records oraz (na terenie Europy) - EMI. 
Waters materiał na "Amused to Death" zbierał od 1982 roku, pracował nad nim w 11 studiach na dwóch kontynentach. W warstwie tekstowej album jest swego rodzaju literackim studium kultury masowej i jej narzędzi (głównie telewizji). W większości utworów Waters zrezygnował ze śpiewu na rzecz melodeklamacji. Materiał zbliżony jest muzycznie do albumu Pink Floyd "The Final Cut", który przez niektórych jest określany pierwszym solowym albumem tego muzyka (z racji niewielkiego wkładu pozostałych członków zespołu w jego kształt).

</doc>
<doc id="637025" url="https://pl.wikipedia.org/wiki?curid=637025" title="Mizdrowanie">
Mizdrowanie



</doc>
<doc id="637026" url="https://pl.wikipedia.org/wiki?curid=637026" title="Garbowanie">
Garbowanie

Garbowanie – proces technologiczny prowadzący do zabezpieczenia przed procesami gnilnymi skóry surowej, tzw. golizny i wzrostu odporności termicznej. Skóra, która zachowała strukturę włóknistą, lecz której fizyczne i chemiczne właściwości włókien i samej tkanki skórnej uległy zasadniczym zmianom, nazywamy skórą wyprawioną. Skórę wyprawioną uzyskuje się w pierwszej kolejności przez stosowanie różnych substancji garbujących zwanych garbnikami.
Proces garbowania.
Skórę ściągniętą ze zwierzęcia rozwieszano do wyschnięcia (tylko gdy nie można było od razu przystąpić do garbowania), następnie moczono ok. 2 doby w wodzie, po czym usuwano z wewnętrznej strony skóry resztki tkanek podskórnych (tzw. mizdrowanie). Skóry płukano i rozwieszano do obcieknięcia.
Przed przystąpieniem do właściwego garbowania, ściągniętą ze zwierzęcia skórę należy poddać zabiegom wstępnym (tzw. warsztatowi mokremu), mającym na celu usunięcie włosów i rozluźnieniu tkanki skórnej. W tym celu na skórę umieszczoną w dołach wyłożonych połówkami belek i wylepionych gliną, działano substancjami o odczynie zasadowym. Najczęściej stosowano popiół drzewny lub wapno gaszone (np. w Nowym Targu odkryto dół z 2. połowy XII wieku ze skórami przemieszanymi z iłem, popiołem i wapnem).
Przed garbowaniem usuwano resztki zasad za pomocą kwasowych kąpieli z otrąb (fermentacja) oraz wytrawiano nawozem (kurzym lub gołębim). Zawarte w nim enzymy proteolityczne hydrolizowały białko skórne, zmydlały tłuszcz, usuwały wapno. Skóra po zabiegu była bardziej ciągliwa i miękka. W czasach wcześniejszych w celu usunięcia włosia stosowano tzw. pocenie skóry. Jest to metoda polegająca na celowym dopuszczeniu do zapoczątkowania procesów gnilnych, przy których następuje rozluźnienie nasady włosa i jego wychodzenie, podczas gdy włókna tkanki skórnej pozostawały jeszcze nienaruszone. Metoda ta stosowana jest do dzisiaj przy skórach zwartych (siodlarstwo, futrzarstwo). Skóra ta przy wysokiej wodoodporności jest bardzo wytrzymała na rozciąganie. Można ją zabezpieczyć metodami zarówno fizycznymi, jak i chemicznymi.
Już w neolicie garbowano skóry upolowanych zwierząt poprzez mechaniczne wgniatanie w nie tłuszczu zwierzęcego, tranu lub innych mieszanin. Podczas naciągania skóry i jednoczesnego wcierania tłuszczu, wypiera on znajdującą się w niej wodę. Opis tego procesu zachował się w "Iliadzie" Homera:
"„Jak garbarz, namaściwszy tłuszczem skórę wołu, Każe ją mnóstwu ludzi uchwycić pospołu."
"Ci, gdy równo pociągną, wraz się skóra poci, A tłustość w nią wstępuje na miejsce wilgoci”"
Tak potraktowana skóra stawała się miękka, co pozwalało na jej użycie do wyrobu odzieży. Uzyskiwała także zabezpieczenie przed rozkładem i częściową wodoodporność. Metoda ta była stosowana przez tysiąclecia, wykorzystywana była też we wczesnośredniowiecznej Polsce. Indianie w celu nadania skórze pożądanych własności, wędzili ją w dymie jałowcowym. Taka metoda dawała skórę twardą i mniej podatną na przemakanie. Używano także łajna bydlęcego, papki z mózgu i popiołu.
Spośród wielu metod garbowania stosowanych w wyprawie różnych rodzajów skór, garbowanie chromowe zalicza się do najpowszechniejszych. Zmodernizowało ono dawniej stosowane przewlekłe metody wyprawy dominujące do XIX wieku. Pierwsze patenty związane z garbowaniem chromowym były ogłoszone w 1858 r. przez , ale praktyczne zastosowanie tej metody w garbarstwie przypada na lata 1884–1893.
Oprócz garbników mineralnych do garbowania skór stosowano także garbniki roślinne, np. taninę uzyskiwaną z kory dębu, wierzby (do skór delikatnych) i brzozy (do jasnych skór). Garbowano w kadziach, przesypując skóry warstwami zmielonej kory (kadzie z ok. XIII wieku znaleziono w Nysie i Szczecinie). Skóry przekładano z kadzi do kadzi i moczono w brzeczkach (kąpielach garbarskich) o wzrastającym stężeniu. Garbniki roślinne dzieli się na 2 grupy: hydrolizujące i nie hydrolizujące (skondensowane).
Nazwy geograficzne.
Rzemiosło to dało nazwę między innymi ulicom Garbary w Gdańsku i Poznaniu, ze względu na liczne warsztaty garbarzy w tym rejonie w dawnych czasach, a także ulicy Garbarskiej i klubowi sportowemu Garbarnia w Krakowie, ulica Garbary i Białoskórnicza (od jednej z metod wyprawiania skór) istnieją we Wrocławiu. Istnieją też liczne miejscowości o nazwie Garbary lub pokrewnych.

</doc>
<doc id="637029" url="https://pl.wikipedia.org/wiki?curid=637029" title="Cuba libre">
Cuba libre

Cuba Libre (hiszp. "wolna Kuba") – koktajl alkoholowy łączący rum, colę i ewentualnie limonkę. Znany również jako „rum z colą” (ang. "rum and coke").
Koktajl ten powstał około 1900 roku w kubańskiej Hawanie. W czasie wojny amerykańsko-hiszpańskiej połączono składniki symboliczne dla sprzymierzonych stron, a napój nazwany został tak przez Amerykanów na cześć walczącego o niepodległość kraju. Jednym z żołnierzy tej wojny był Emilito Bacardi, syn producenta kubańskiego rumu. Później, w okresie prohibicji, koktajl pozwalał na ukrycie alkoholu w Coca-Coli.
W 1944 roku grupa The Andrews Sisters nagrała utwór "Rum and Coca-Cola", którego tytuł zawierał nazwy podstawowych składników koktajlu. M.in. dzięki tej piosence napój osiągnął znaczną popularność i dziś należy do bardziej znanych koktajli na świecie.

</doc>
<doc id="637030" url="https://pl.wikipedia.org/wiki?curid=637030" title="The Music Factory">
The Music Factory

The Music Factory (skr. TMF) – muzyczny kanał telewizyjny nadający w Holandii (jako TMF Holandia), Belgii (jako TMF Vlaanderen) oraz wcześniej w Wielkiej Brytanii łącznie z Irlandią (jako TMF UK, w 2009 kanał zastąpiono lokalną wersją telewizji VIVA). Stacja uruchomiona została w 1995 roku, a zakończyła nadawanie po tą nazwą w 2015 roku.
Właścicielem stacji od 2002 roku jest MTV Networks Europe, które jest jednocześnie częścią ViacomCBS. 
Na kanale TMF emitowana była przede wszystkim muzyka pop. Nadawała też niektóre programy produkcji MTV, m.in. "W domu u..." ("MTV Cribs") i "Newlyweds".

</doc>
<doc id="637031" url="https://pl.wikipedia.org/wiki?curid=637031" title="TMF">
TMF



</doc>
<doc id="637034" url="https://pl.wikipedia.org/wiki?curid=637034" title="Boletaceae">
Boletaceae



</doc>
<doc id="637035" url="https://pl.wikipedia.org/wiki?curid=637035" title="Boletus radicans">
Boletus radicans



</doc>
<doc id="637036" url="https://pl.wikipedia.org/wiki?curid=637036" title="Boletus regius">
Boletus regius



</doc>
<doc id="637037" url="https://pl.wikipedia.org/wiki?curid=637037" title="Xerocomus parasiticus">
Xerocomus parasiticus



</doc>
<doc id="637039" url="https://pl.wikipedia.org/wiki?curid=637039" title="Strobilomyces strobilaceus">
Strobilomyces strobilaceus



</doc>
<doc id="637040" url="https://pl.wikipedia.org/wiki?curid=637040" title="Aya Ueto">
Aya Ueto

 – japońska aktorka i piosenkarka. W 1997 r. na siódmym ogólnokrajowym konkursie młodych piękności zdobyła nagrodę specjalną. Otworzyło jej to drzwi do reklamy, co miało wpływ na przyszły wybór kariery aktorskiej. W 1999 r. wraz z Nejiki Mami, Fujiya Mai, Nishiwaki Manami utworzyła grupę Z-1, która przed rozpadem nagrała pięć singli. Dwa lata po rozpadzie Z-1, już jako solistka podpisała kontrakt z wytwórnią płytową Pony Canyon co zaowocowało w 2002 r. pierwszym singlem "Pureness", a w 2003 r. płytą "AYAUETO". Karierę aktorską rozpoczęła w 1999 r., w filmie "Murderer - killer of paraiso". Aya ma dwóch starszych od siebie braci, Makoto o szesnaście lat i Shuna o dwa lata.

</doc>
<doc id="637041" url="https://pl.wikipedia.org/wiki?curid=637041" title="Edison Music Awards">
Edison Music Awards

The Edison Award – najstarsza i najbardziej prestiżowa nagroda muzyczna przyznawana w Holandii od 1960 roku. Laureaci otrzymują wykonaną z brązu statuetkę przedstawiającą Thomasa Edisona, zaprojektowaną przez holenderskiego rzeźbiarza Pietera d’Honta.
Artyści z największą liczbą nagród.
13 – Marco Borsato
9 – Anouk
8 – Herman van Veen
7: Bløf
6 – Ilse DeLange
5: Boudewijn de Groot
5 – Kane
5 – Quincy Jones
5 – Robert Long
5 – Rob de Nijs

</doc>
<doc id="637043" url="https://pl.wikipedia.org/wiki?curid=637043" title="Tricholomataceae">
Tricholomataceae



</doc>
<doc id="637045" url="https://pl.wikipedia.org/wiki?curid=637045" title="Geastraceae">
Geastraceae



</doc>
<doc id="637050" url="https://pl.wikipedia.org/wiki?curid=637050" title="Golden Earring">
Golden Earring

Golden Earring – holenderska grupa -popowa. Powstała w 1961 r. w Hadze. Do 2021 r. był to najstarszy na świecie działający zespół rockowy (ostatnie koncerty Utrecht, październik 2015). Największe, międzynarodowe hity zespołu to: "Eight Miles High" (1969), "Back Home" (1970), "Radar Love" (1973), "Twilight Zone" (1982), "When the Lady Smiles" (1984) i "Going to the Run" (1991).
Zespół oficjalnie zakończył działalność w roku 2021 z powodu choroby jednego z muzyków – George'a Kooymansa. Zespół nagrał 25 albumów i jedną EP-kę.

</doc>
<doc id="637051" url="https://pl.wikipedia.org/wiki?curid=637051" title="Serech">
Serech

Serech (z egip. − uczynić wiadomym) − w starożytnym Egipcie prostokątna, pionowa ramka stanowiąca wizerunek pałacu w postaci planu (rzutu poziomego), poprzedzonego frontalnym przedstawieniem fasady i w związku z tym podzielona na dwie nierówne części. W górnej, mniejszej zapisywano imię władcy, w większej przedstawiano fasadę pałacu lub sarkofagu. Cała ramka była zwieńczona wizerunkiem sokoła, symbolizującego boga Horusa lub - rzadko - zwierzęcia Seta, jak w przypadku władców Peribsena i Chasechema (Chasechemui). Całość stanowi zapis Horusowego imienia władcy.
Zobacz też: Królewski Protokół

</doc>
<doc id="637052" url="https://pl.wikipedia.org/wiki?curid=637052" title="Jehan Tabourot">
Jehan Tabourot



</doc>
<doc id="637053" url="https://pl.wikipedia.org/wiki?curid=637053" title="Tanngrisnir i Tanngnjóstr">
Tanngrisnir i Tanngnjóstr

Tanngrísnir i Tanngnjóstr – w mitologii nordyckiej Tanngrisnir (Zgrzytający zębami) i Tanngnjóstr (Miażdżący zębami) to dwa magiczne kozły ciągnące latający rydwan Thora. Miały tę właściwość, że Thor mógł je zjeść, pozostawiając skórę i kości, a następnego dnia ożywić.

</doc>
<doc id="637055" url="https://pl.wikipedia.org/wiki?curid=637055" title="Barry Hay">
Barry Hay

Barry Andrew Hay (ur. 16 sierpnia 1948, w Faizabad w Indiach) – wokalista Golden Earring.
Hay urodził się w Indiach i przeprowadził do Holandii w wieku 10 lat. Początkowo rodzice mieszkali w Amsterdamie, lecz później przenieśli się do Hagi. Latem 1967 dołączył do Golden Earrings, zastępując Fransa Krassenburg. Występuje tam do dziś.

</doc>
<doc id="637056" url="https://pl.wikipedia.org/wiki?curid=637056" title="Tanngrisnir">
Tanngrisnir



</doc>
<doc id="637057" url="https://pl.wikipedia.org/wiki?curid=637057" title="Tanngrísnir">
Tanngrísnir



</doc>
<doc id="637058" url="https://pl.wikipedia.org/wiki?curid=637058" title="Tanngnjóstr">
Tanngnjóstr



</doc>
<doc id="637060" url="https://pl.wikipedia.org/wiki?curid=637060" title="Boletinus cavipes">
Boletinus cavipes



</doc>
<doc id="637061" url="https://pl.wikipedia.org/wiki?curid=637061" title="Tanngnjostr">
Tanngnjostr



</doc>
<doc id="637062" url="https://pl.wikipedia.org/wiki?curid=637062" title="Tanngrisnir i tanngnjostr">
Tanngrisnir i tanngnjostr



</doc>
<doc id="637065" url="https://pl.wikipedia.org/wiki?curid=637065" title="Suillus flavidus">
Suillus flavidus



</doc>
<doc id="637066" url="https://pl.wikipedia.org/wiki?curid=637066" title="Małżeństwo za namową rodziny">
Małżeństwo za namową rodziny

Małżeństwo z przymusu (z ang. "shotgun wedding") – ślub zawarty pod przymusem, niepowodowany miłością państwa młodych, lecz próbą uniknięcia skandalu związanego z niechcianą ciążą. Nie należy mylić z wymuszonym małżeństwem (z ang. "forced marriage"), w którym małżeństwo dokonywane jest wbrew woli jednej ze stron.

</doc>
<doc id="637067" url="https://pl.wikipedia.org/wiki?curid=637067" title="Shotgun wedding">
Shotgun wedding



</doc>
<doc id="637068" url="https://pl.wikipedia.org/wiki?curid=637068" title="Fomitopsidaceae">
Fomitopsidaceae



</doc>
<doc id="637069" url="https://pl.wikipedia.org/wiki?curid=637069" title="FK Željezničar">
FK Željezničar

Fudbalski Klub Željezničar – bośniacki klub piłkarski z siedzibą w Sarajewie.
Historia.
Klub został założony w 1921 roku przez kolejarzy ("željezničar" oznacza kolejarz). W okresie Jugosławii był jednym z klubów ligi jugosłowiańskiej. Obecnie to jeden z najlepszych klubów ligi bośniackiej. Na arenie międzynarodowej największym jego osiągnięciem jest półfinał Pucharu UEFA w sezonie 1984/85.

</doc>
<doc id="637073" url="https://pl.wikipedia.org/wiki?curid=637073" title="Nowa Biela">
Nowa Biela

Nowa Biela (niem. "Neu Bielendorf") – uroczysko-dawna miejscowość, dawniej przysiółek wsi Bielice położonej w województwie dolnośląskim, w powiecie kłodzkim, w gminie Stronie Śląskie.
Położenie.
Nowa Biela położona była na południe od Bielic, w górnej części doliny Białej Lądeckiej, w pobliżu ujścia do niej potoku Bielawka, na wysokości około 750–770 m n.p.m.
Historia.
Powstała jako kolonia pobliskiej wsi Bielice prawdopodobnie w XVI wieku. To tutaj w 1693 roku urodził się Michael Klahr, słynny śląski rzeźbiarz doby baroku. Na początku XIX wieku wieś liczyła 80 mieszkańców i 19 gospodarstw, a także miała własną kaplicę z modrzewiową dzwonnicą.
Po 1945 roku po wysiedleniu ludności niemieckiej, wieś pozostała niezasiedlona. Przez kilka lat domy służyły jako łatwo dostępny surowiec budowlany lub materiał opałowy (także modrzewiowa dzwonnica), często wywożony w całości do Polski centralnej. Przez dłuższy czas, aż do końca lat 80. XX wieku zachował się jedynie okazały budynek dawnego posterunku celnego, w którym najpierw po wojnie funkcjonowała strażnica WOP, a później ośrodek wypoczynkowy. Po przejęciu zarządzania budynkiem przez Nadleśnictwo Lądek Zdrój, został on całkowicie zdewastowany, a w końcu rozebrany w 1995 roku.
Turystyka.
Teren dawnego przysiółka jest wyjątkowo ciekawy krajobrazowo. Ponad doliną wznoszą się dwie grupy skalne, z których roztacza się szeroki, malowniczy widok na góry. Latem na jednej z nadrzecznych łąk regularnie obozują harcerze. Przez przysiółek prowadzą znakowane szlaki:

</doc>
<doc id="637074" url="https://pl.wikipedia.org/wiki?curid=637074" title="Zeljeznicar Sarajewo">
Zeljeznicar Sarajewo



</doc>
<doc id="637077" url="https://pl.wikipedia.org/wiki?curid=637077" title="Quilmes">
Quilmes

Quilmes – miasto w Argentynie w prowincji Buenos Aires, wchodzące w skład zespołu miejskiego "Gran Buenos Aires".
Miasto liczy około 520 tysięcy mieszkańców.

</doc>
<doc id="637078" url="https://pl.wikipedia.org/wiki?curid=637078" title="Domki Profesorskie w Szczecinie">
Domki Profesorskie w Szczecinie

Domki Profesorskie – usytuowane są przy pl. Żołnierza 6-11 i ul. Mariackiej 26 w Szczecinie, pierwotnie należały do zespołu kolegiaty pw. Najświętszej Marii Panny.
W średniowieczu w Domkach Profesorskich mieszkali kanonicy kapituły kolegiaty. Po reformacji natomiast – profesorowie Książęcego Pedagogium Szczecińskiego. Początkowo kamieniczki były zorientowane odwrotnie niż obecnie – ich fasady wychodziły na stronę kościoła, gdyż 3 metry za budynkami przebiegał mur miejski. W 1739 rozpoczęto przebudowę domków i dotychczasowe ściany tylne stały się teraz elewacjami frontowymi. Na narożniku obecnych ulic Korsarzy i Mariackiej położony był tzw. ekonomat. Dalej przy ulicy Mariackiej, znajdowało się Wielkie Audytorium. W 1831 ponownie przekształcono dwa budynki położone przy narożniku ulicy Mariackiej, zaś 100 lat później rozebrano jeden z nich. Gruntowne remonty ocalałych podczas II wojny światowej domków przeprowadzono w latach 1964-1969.
Pod częścią budynku zachowały się gotyckie piwnice z XV w. z charakterystycznymi sklepieniami krzyżowo-żebrowymi. Obecnie w piwnicach mieści się lokal gastronomiczny.

</doc>
<doc id="637079" url="https://pl.wikipedia.org/wiki?curid=637079" title="Zawijat al-Arjan">
Zawijat al-Arjan

Zawijat al-Arjan ("Zāwiyat al-‛Aryān") – miasto w Egipcie pomiędzy Gizą a Abusir. 
Na zachód od miasta na terenach pustynnych, 7 km na północ od Sakkary, znajduje się staroegipska nekropola z 2 piramidami: południową, warstwową piramidą, należącą prawdopodobnie do króla Chaby z III dynastii, oraz słabo poznaną północną, prawdopodobnie należącą do Neferki z III dynastii lub któregoś z władców z IV dynastii (najczęściej wymieniany jest Baka).

</doc>
<doc id="637082" url="https://pl.wikipedia.org/wiki?curid=637082" title="Arthur Guinness">
Arthur Guinness

Arthur Guinness (ur. 24 września 1725, zm. 23 stycznia 1803) – założyciel i właściciel browaru "Guinness Breweries" produkującego najbardziej znane irlandzkie piwo, Guinnessa.
Urodził się w Celbridge (hrabstwo Kildare, Irlandia). Jego ojciec pracował dla arcybiskupa Cashel, dr. Arthura Price’a, warząc piwo dla pracowników folwarku.
Arthur Guinness rozpoczął warzenie piwa początkowo w Leixlip, a od 1759 w St. James’s Gate Brewery w Dublinie.

</doc>
<doc id="637084" url="https://pl.wikipedia.org/wiki?curid=637084" title="Technical University of Lodz">
Technical University of Lodz



</doc>
<doc id="637086" url="https://pl.wikipedia.org/wiki?curid=637086" title="Bacówka PTTK na Krawcowym Wierchu">
Bacówka PTTK na Krawcowym Wierchu

Bacówka PTTK na Krawcowym Wierchu – górskie schronisko turystyczne Polskiego Towarzystwa Turystyczno-Krajoznawczego w Beskidzie Żywieckim, na Hali Krawcula pod Krawcowym Wierchem. Położone jest na wysokości 1038 m w Żywieckim Parku Krajobrazowym. Terytorialnie należy do gminy Ujsoły. 
Historia.
Schronisko powstało w latach 1975–1976. Zostało oddane do użytku 4 grudnia 1976. Pierwszym kierownikiem obiektu był Zbigniew Gowin. Zostało wyremontowane w latach 2000–2005 przez Szymona Kreczmera. Ze schroniska roztacza się panorama widokowa na Małą Fatrę i południowo-zachodnią część Beskidów.
Obiekt należał do "Klubu Bacówkarza".
Warunki pobytu.
Schronisko dysponuje 35 miejscami noclegowymi w pokojach od 2- do 10-osobowych oraz miejscami poza pokojami na własnej karimacie. W schronisku znajduje się również bufet i jadalnia na 30 osób.
Do 21 grudnia 2007 niedaleko od bacówki znajdowało się przejście graniczne do Słowacji na przełęczy Glinka. Wraz z przystąpieniem Polski i Słowacji do Układu z Schengen zostało ono zlikwidowane i można swobodnie przejść przez granicę.
Od kilku lat organizuje się "Noc Krawculi" – nocny rajd do bacówki. W przeszłości bacówka organizowała również Wierchowe Granie i Górolskie Śpiewanie – imprezę folklorystyczną, cieszącą się dużą popularnością.

</doc>
<doc id="637089" url="https://pl.wikipedia.org/wiki?curid=637089" title="Artur Guinness">
Artur Guinness



</doc>
<doc id="637090" url="https://pl.wikipedia.org/wiki?curid=637090" title="Bronisław Antoni Szwarce">
Bronisław Antoni Szwarce



</doc>
<doc id="637094" url="https://pl.wikipedia.org/wiki?curid=637094" title="Rokita">
Rokita

Nazwisko:
Inne:

</doc>
<doc id="637095" url="https://pl.wikipedia.org/wiki?curid=637095" title="Bronisław Szwarce">
Bronisław Szwarce

Bronisław Antoni Szwarce (ur. 8 października 1834 w Lochrist, zm. 18 lutego 1904 we Lwowie) – polski inżynier i działacz niepodległościowy; tłumacz literatury rosyjskiej, m.in. poezji Michaiła Lermontowa i Aleksandra Puszkina, członek korespondent Towarzystwa Muzeum Narodowego Polskiego w Rapperswilu od 1896 roku.
Życiorys.
Bronisław Szwarce był synem Józefa Jana Szwarcego, wygnańca politycznego, który schronił się w Bretanii po upadku powstania listopadowego (1832). Jako czternastolatek w 1848 brał udział w Wiośnie Ludów. W 1852 ukończył studia w politechnicznej École centrale des arts et manufactures w Paryżu.
W 1857 przeprowadził się do Wiednia, a w 1859 trafił do Warszawy. Później mieszkał w Białymstoku (pracował przy budowie kolei) i Łapach; w Białymstoku zorganizował siatkę powstańczą. Działacz „stronnictwa czerwonych” przed wybuchem powstania styczniowego (1863). Kierował Wydziałem Spraw Wewnętrznych Centralnego Komitetu Narodowego, lecz został aresztowany przez władze carskie wkrótce przed wybuchem powstania 22 grudnia 1862 i uwięziony w Cytadeli Warszawskiej. 13 maja 1863 został skazany na karę śmierci, którą dzięki wstawiennictwu francuskiej cesarzowej Eugenii zamieniono na więzienie (zachował obywatelstwo francuskie) na roboty w kopalniach nerczyńskich. Podczas odbywania drogi na zesłanie, został cofnięty do Petersburga i osadzony w twierdzy Szlisselburg. Wobec pogorszenia stanu zdrowia w 1870 został zesłany do Turkiestanu. Następnie w obawie przed ucieczką w 1879 został przeniesiony do Tomska, w 1884 do Irkucka, a później do Tunki. W trakcie zesłania poznał m.in. Walerego Łukasińskiego (w twierdzy szlisselburskiej), a w Tunce także Józefa Piłsudskiego i jako jeden z lokalnych polskich autorytetów był jednym z jego mentorów. Był członkiem Ligi Polskiej.
Łącznie spędził 27 lat w uwięzieniu. W 1891 został zwolniony i wydalony z Rosji. Wówczas wrócił na ziemie polskie. Początkowo mieszkał w Krakowie, gdzie zajmował się dziennikarstwem, po czym przeniósł się do Lwowa i tam został urzędnikiem w wydziale solnym wydziału krajowego.
Napisał wspomnienia „Siedm lat w Szlyselburgu” wydane we Lwowie w 1893 roku.
Zmarł 18 lutego 1904. W uznaniu zasług z 21 lutego został pochowany na koszt Rady miasta Lwowa na "górce powstańców styczniowych" Cmentarza Łyczakowskiego we Lwowie.
Po jego śmierci powstał Komitet budowy pomnika Bronisława Szwarcego, na jego czele stanął Boleslaw Anc. W październiku 1907 ustawiono pomnik, którego autorem był rzeźbiarz Aleksander Zagórski. 1 listopada odbyło się spotkanie przy świeżo ustawionym pomniku. Na dużej, z kamienia wykutej księdze – dwie karty noszą napis: „Dzieje 1863”. Na pierwszej karcie: „Bronisław Szwarce, członek pierwszego Rządu Narodowego, porwany przez wroga 22 listopada 1862, 7 lat kazamat Schlusselburga, 23 lat pustyni Turkestanu i lodów Sybiru, syn wygnańców z r. 1831”.Na drugiej karcie: „Urodzony we Francji 8 października 1833, w Lochrist, w Bretanii, umarł we Lwowie 18 lutego 1904. Osierocił troje dzieci wyrwanych z narażeniem życia Sybirowi i carosławiu. Wiernie, ofiarnie i wytrwale służył do końca Ojczyźnie i ludzkości”.

</doc>
<doc id="637096" url="https://pl.wikipedia.org/wiki?curid=637096" title="Centralny Komitet Narodowy">
Centralny Komitet Narodowy



</doc>
<doc id="637099" url="https://pl.wikipedia.org/wiki?curid=637099" title="CD Cobreloa">
CD Cobreloa

Club de Deportes Cobreloa – chilijski klub piłkarski z siedzibą w mieście Calama.
Historia.
W odróżnieniu od powszechnie znanych klubów Cobreloa jest stosunkowo młodym klubem, utworzonym 7 stycznia 1977. Klub bardzo szybko dotarł na szczyty chilijskiego futbolu i od momentu awansu ani razu nie spadł z pierwszej ligi.
Prawdopodobnie nie ma takiego drugiego klubu, który by tak szybko od momentu swego powstania doszedł w pobliże szczytów światowego futbolu. Już cztery lata od momentu założenia Cobreloa dotarła do finału Copa Libertadores w 1981 roku, przegrywając w finale z CR Flamengo. W następnym roku Cobreloa ponownie dotarła do finału Copa Libertadores, tym razem ulegając drużynie Peñarol. Kolejny, jak dotąd ostatni znaczący wyczyn na skalę międzynarodową w wykonaniu klubu Cobreloa miał miejsce w roku 1987, kiedy to zespół dotarł do półfinału Copa Libertadores.
Aktualny skład klubu.
"stan z sierpnia 2011"

</doc>
<doc id="637101" url="https://pl.wikipedia.org/wiki?curid=637101" title="Club de Deportes Cobreloa">
Club de Deportes Cobreloa



</doc>
<doc id="637103" url="https://pl.wikipedia.org/wiki?curid=637103" title="Václav Bedřich">
Václav Bedřich

Václav Bedřich (ur. 28 sierpnia 1918 w Przybramie, zm. 7 marca 2009 w Pradze) – czechosłowacki animator i reżyser filmów animowanych.

</doc>
<doc id="637104" url="https://pl.wikipedia.org/wiki?curid=637104" title="Vaclav Bedrzich">
Vaclav Bedrzich



</doc>
<doc id="637108" url="https://pl.wikipedia.org/wiki?curid=637108" title="Wolnomularstwo Narodowe">
Wolnomularstwo Narodowe

Wolnomularstwo Narodowe – organizacja stworzona przez majora Waleriana Łukasińskiego 3 maja 1819, rozwiązana w sierpniu 1820. Przyjęła strukturę wolnomularską. Podstawowymi komórkami organizacji były loże, kierowane przez kapitułę. Zachowano obrzędowość wolnomularską i 4 stopnie wtajemniczenia. Powołano loże w Warszawie, Kaliszu, Wilnie i Poznaniu. Skupiały około 200 osób, wśród których przeważali oficerowie niższych stopni.
W swoim pamiętniku W. Łukasiński naszkicował cele Wolnomularstwa Narodowego: 
Wolnomularstwo Narodowe zostało rozwiązane w 1820 wskutek sprzeczności w kierownictwie i zagrożenia aresztowaniem jego członków. Rok później Łukasiński utworzył Narodowe Towarzystwo Patriotyczne.
Sąd Wojenny Najwyższy w zastępstwie Sądu Sejmowego oskarżył 6 członków Wolnomularstwa Narodowego. Wśród 5 członków sądu 4 było wolnomularzami.

</doc>
<doc id="637109" url="https://pl.wikipedia.org/wiki?curid=637109" title="Radek Pilař">
Radek Pilař

Radek Pilař (ur. 23 kwietnia 1931 w Písku, zm. 7 lutego 1993 w Pradze) – czechosłowacki rysownik, twórca graficznego wizerunku rozbójnika Rumcajsa, laureat Orderu Uśmiechu.

</doc>
<doc id="637110" url="https://pl.wikipedia.org/wiki?curid=637110" title="Radek Pilarz">
Radek Pilarz



</doc>
<doc id="637114" url="https://pl.wikipedia.org/wiki?curid=637114" title="Instytut Europejski">
Instytut Europejski



</doc>
<doc id="637131" url="https://pl.wikipedia.org/wiki?curid=637131" title="Görwihl">
Görwihl

Görwihl – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Hochrhein-Bodensee, w powiecie Waldshut. Leży w Schwarzwaldzie, nad Alb, ok. 7 km na północ od Albbruck.
60% obszaru gminy stanowią lasy.

</doc>
<doc id="637132" url="https://pl.wikipedia.org/wiki?curid=637132" title="Gorwihl">
Gorwihl



</doc>
<doc id="637133" url="https://pl.wikipedia.org/wiki?curid=637133" title="Goerwihl">
Goerwihl



</doc>
<doc id="637134" url="https://pl.wikipedia.org/wiki?curid=637134" title="Cheilinus">
Cheilinus

Cheilinus - rodzaj ryb okoniokształtnych z rodziny wargaczowatych.
Klasyfikacja.
Gatunki zaliczane do tego rodzaju :

</doc>
<doc id="637138" url="https://pl.wikipedia.org/wiki?curid=637138" title="Saab 37 Viggen">
Saab 37 Viggen



</doc>
<doc id="637140" url="https://pl.wikipedia.org/wiki?curid=637140" title="Agencja Pinkertona">
Agencja Pinkertona

Pinkerton (pierwotnie: Pinkerton National Detective Agency) – amerykańskie przedsiębiorstwo zajmujące się ochroną mienia i osób oraz wykonujące usługi detektywistyczne, założone w 1850 roku przez Allana Pinkertona. Sam założyciel stał się rozpoznawalny, kiedy odkrył spisek mający na celu zamordowanie prezydenta elekta Abrahama Lincolna. Apogeum działalności agencji przypada na lata 80. XIX w., kiedy miała ona mieć większą liczbę ludzi niż ówczesna armia amerykańska. Sprawiło to, że m.in. stan Ohio zakazał jej działalności na swoim terytorium, obawiając się, że może być ona użyta jako prywatna armia.
W czasie strajków robotniczych w XIX w. właściciele fabryk wynajmowali pinkertonów, żeby ci uniemożliwiali wstęp do ich zakładów strajkującym i działaczom związkowym. Najsłynniejszym przykładem takiej akcji był tzw. Homestead Strike w 1892 roku, gdy pracownicy agencji, pacyfikując strajkujących, zabili dziewięciu hutników, tracąc przy tym siedmiu agentów. Znakiem firmowym agencji było oko i napis „Nigdy nie śpimy” („We never sleep”). Pracownicy agencji Pinkertona pełnili także rolę straży w zamieszkach w kopalniach węgla i żelaza oraz przy strajkach kolejarzy (1877).
Obecnie przedsiębiorstwo Pinkerton działa jako oddział firmy Securitas AB.
Początki.
W pierwszej połowie lat 50. XIX wieku Allan Pinkerton razem z Edwardem Ruckerem utworzyli w Chicago North-Western Police Agency, przemianowaną później na Pinkerton National Detective Agency. Do jej powstania przyczyniło się zapotrzebowanie, które zgłaszali prywatni przedsiębiorcy, a w szczególności właściciele linii kolejowych.
Praca dla rządu federalnego.
W 1871 roku Kongres Stanów Zjednoczonych wyasygnował kwotę 50 tys. USD dla nowo utworzonego Departamentu Sprawiedliwości; suma ta miała być użyta na „wykrywanie i oskarżanie osób pogwałcających prawa federalne”. Pieniądze te okazały się niewystarczające do realizacji powierzonych zadań, dlatego też Departament Sprawiedliwości zdecydował, że zawierane będą umowy na wykonywanie pewnych usług przez podmioty prywatne, takie jak m.in. agencja Pinkertona.
Molly Maguires.
W latach 70. XIX w. Franklin B. Gowen, ówczesny prezes kolei Philadelphia and Reading Railroad, wynajął agencję w celu inwigilacji związków zawodowych działających w kopalniach należących do Gowena. Jeden z agentów, James McParlan, zinfiltrował tajną organizację Molly Maguires, posługując się pseudonimem James McKenna, i doprowadził do jej upadku. Incydent ten stał się inspiracją dla Arthura Conana Doyle’a, który wykorzystał go w ostatniej powieści o przygodach Sherlocka Holmesa – "Dolina trwogi" (1915).
Strajk Homestead.
W czasie strajku Homestead, który miał miejsce 6 lipca 1892 roku, przybycie 300 pinkertonów z Nowego Jorku i Chicago wywołało gwałtowne starcia, w których zginęło 16 osób, musiano także wezwać dwie brygady milicji stanowej.
Morderstwo Steunenberga i proces.
Kiedy policja stanowa z Idaho aresztowała górnika Alberta Horsleya, zeznał on agentowi Jamesowi McParlandowi, że w 1905 roku dokonał zamachu na gubernatora stanu Idaho, Franka Steunenberga, który wtedy zginął. W szeroko nagłośnionym procesie Orchard został skazany na dożywocie, ale później wyrok złagodzono.
Działalność na Dzikim Zachodzie i konkurencja.
Agenci Pinkertona byli wynajmowani w celu tropienia banitów i przestępców grasujących na Dzikim Zachodzie, takich jak m.in.: Jesse James, bracia Reno oraz gang „Wild Bunch” (do którego należeli: Butch Cassidy i Sundance Kid).
Konkurencyjną działalność prowadziła także przedsiębiorstwo Thiel Detective Service Company (z siedzibą w Saint Louis), które założył były pracownik Pinkertona, G.H. Thiel. Siedziby należącej do niego agencji mieściły się m.in. w Nowym Jorku i Portland.
W 1910 roku były agent Secret Service, William J. Burns, założył Burns Detective Agency. Do 1915 roku Burns miał 20 biur na terenie Stanów Zjednoczonych oraz jedno w Londynie.
Przejęcie.
W 1999 roku Securitas przejął Pinkerton’s, Inc., tworząc północnoamerykańską platformę. Było to największe przejęcie w historii szwedzkiego przedsiębiorstwa. Rok później Securitas nabył kilka innych amerykańskich firm ochroniarskich, m.in. Burns International. W lipcu 2003 roku połączone amerykańskie przedsiębiorstwa przyjęły nazwę Securitas Security Services USA, Inc. Jest to jedno z największych przedsiębiorstw tego typu na świecie.
Pinkerton w Polsce.
W 2016 roku Pinkerton Inc. wykupił IBBC Group, polską firmę działającą w obszarze zarządzania ryzykiem biznesu, tym samym rozpoczynając oficjalnie działalność na polskim rynku usług z zakresu bezpieczeństwa. Pierwszym dyrektorem Pinkerton w Polsce został Bartosz Pastuszka, licencjonowany detektyw oraz wykładowca na Uniwersytecie Warszawskim. 
Według magazynu „Vice”, w 2020 roku Amazon zatrudnił szpiegów Pinkertona, którzy zostali oddelegowani do wrocławskiego oddziału firmy w celu zbadania zarzutów, że kierownictwo udzielało kandydatom do pracy wskazówek, jak przeprowadzać rozmowy kwalifikacyjne, a być może nawet przeprowadzało cały proces za nich.

</doc>
<doc id="637141" url="https://pl.wikipedia.org/wiki?curid=637141" title="Eje">
Eje



</doc>
<doc id="637142" url="https://pl.wikipedia.org/wiki?curid=637142" title="Grafenhausen">
Grafenhausen

Grafenhausen – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Hochrhein-Bodensee, w powiecie Waldshut, wchodzi w skład związku gmin Oberes Schlüchttal. Leży w Schwarzwaldzie, nad rzeką Schlücht, ok. 8 km na południowy wschód od jeziora Schluch.
Około 62% gminy pokrywają lasy.
Współpraca.
Miejscowości partnerskie:

</doc>
<doc id="637144" url="https://pl.wikipedia.org/wiki?curid=637144" title="Bodianus">
Bodianus

Bodianus – rodzaj ryb okoniokształtnych z rodziny wargaczowatych (Labridae).
Klasyfikacja.
Gatunki zaliczane do tego rodzaju:

</doc>
<doc id="637149" url="https://pl.wikipedia.org/wiki?curid=637149" title="Henry Percy (11. książę Northumberland)">
Henry Percy (11. książę Northumberland)

Henry Alan Walter Richard Percy (ur. 1 lipca 1953, zm. 31 października 1995) – 11. książę Northumberland, par Wielkiej Brytanii, jeden z największych posiadaczy ziemskich Zjednoczonego Królestwa; najstarszy syn Hugh Percy'ego, 10. księcia Northumberland, i Elizabeth Diany Montagu-Douglas-Scott, córki 8. księcia Buccleuch.
Kształcił się w Eton College i Christ Church w Oksfordzie. Tytuł książęcy odziedziczył po śmierci swojego ojca w 1988 r. Jako książę zajmował się przybliżaniem i popularyzowaniem historii swojego rodu i wybitnych jego przedstawicieli. Zajął się także upiększaniem rodowej rezydencji Percy'ch, Syon House. Książę chiał również zaistnieć w branży filmowej. Założył więc własne studio ("The Hotspur Productions"), które w 1994 r. wyprodukowało film "Zagubieni w Afryce" ("Lost in Africa") w którym małą rolę (porwanego turysty George'a) zagrał sam książę. Jak sam twierdził nigdy nie zapomniał swoich kwestii z tego filmu.
Studio nie spełniło pokładanych w nim nadziei i książę musiał zrezygnować z podboju świata filmu. Stał się bohaterem tabloidów, kiedy wyszedł na jaw jego romans z matką supermodelki Naomi Campbell. Książę zmarł w 1995 r., w wieku 42. lat. Nigdy się nie ożenił i nie zostawił potomstwa. Przyczyną jego śmierci było chroniczne zmęczenie mięśni ("myalgic encephalomyelitis"), związane prawdopodobnie z uzależnieniem od amfetaminy.
Northumberland był chrześniakiem królowej Elżbiety II i członkiem Towarzystwa Królewskiego.
Tytuł książęcy przejął młodszy brat Henry'ego, Ralph.

</doc>
<doc id="637152" url="https://pl.wikipedia.org/wiki?curid=637152" title="Harfa szklana">
Harfa szklana

Harfa szklana, anielskie organy lub verrilion – instrument muzyczny zbudowany z kieliszków, w którym dźwięk powstaje poprzez pocieranie zwilżonym opuszkiem palca rantu czarki.
Można również uderzać kielich lub np. pocierać go smyczkiem.
Twórcą nazwy i pierwszym wirtuozem tego instrumentu był Irlandczyk Richard Pockridge, który wynalazł instrument w 1743 roku. Rozsławił szklaną muzykę najpierw w Dublinie, a potem w Wielkiej Brytanii. Do jej popularyzacji przyczynił się również Ch.W. Gluck, który koncertował z powodzeniem na swym verrilionie zbudowanym z kieliszków.
W XVIII wieku anielskie organy stały się bardzo popularne i – dzięki koncertom granym przez prawdziwych wirtuozów – cieszyły się dużym prestiżem. W następnym stuleciu ich znaczenie gwałtownie zmalało. Na sceny wkroczyły instrumenty głośniejsze i bardziej wirtuozowskie, jeśli chodzi o możliwości – fisharmonia i fortepian młoteczkowy.
W XX wieku reaktywował je i spopularyzował Bruno Hoffmann. To on nadał instrumentowi zbudowanemu z kieliszków nową nazwę – harfa szklana. Nazwa instrumentu jego konstrukcji nawiązuje do harfy Eola, a skojarzenie Hoffmanna odwołuje się do jakości i charakteru brzmienia, a nie do konstrukcji, która w niczym nie przypomina przecież strunowej harfy.
Wykonawców podtrzymujących tradycje wskrzeszone przez Hoffmanna jest dziś na świecie bardzo niewielu. W Polsce kultywuje je zespół Glass Duo.

</doc>
<doc id="637154" url="https://pl.wikipedia.org/wiki?curid=637154" title="Anielskie organy">
Anielskie organy



</doc>
<doc id="637156" url="https://pl.wikipedia.org/wiki?curid=637156" title="Glass Duo">
Glass Duo

Glass Duo – założony w 1998 roku przez Annę i Arkadiusza Szafrańców duet grający na szklanej harfie. Odwołując się do XVIII-wiecznej tradycji związanej z grą na anielskich organach wskrzesza zapomnianą tradycję koncertowania na instrumencie zbudowanym ze szklanych kieliszków.
Twórczość.
Muzycy Glass Duo, poza licznymi recitalami, mają na swym koncie występy z towarzyszeniem zespołów (Rubinsnstein Quartet, Hanseatica Quartet), czy orkiestr (orkiestra Filharmonii Narodowej w Warszawie, Orkiestra Symfoniczna Polskiej Filharmonii Bałtyckiej w Gdańsku, Orkiestra Symfoniczna Filharmonii Szczecińskiej, Państwowa Orkiestra Symfoniczna Filharmonii Białostockiej, Orkiestra Zbigniewa Górnego w Poznaniu, Orkiestra Kameralna "Capella Bydgostiensis" w Bydgoszczy, Orkiestra Symfoniczna Filharmonii Zabrzańskiej, Orkiestra Filharmonii Zielonogórskiej, Orkiestra Symfoniczna Filharmonii Świętokrzyskiej w Kielcach, Orkiestra Filharmonii Koszalińskiej, Orkiestra Filharmonii Sudeckiej w Wałbrzychu, Płocka Orkiestra Symfoniczna, Orkiestra Filharmonii "Sinfonia Baltica" w Słupsku, Elbląska Orkiestra Kameralna, Inowrocławska Orkiestra Symfoniczna „Pro Arte”, Orkiestra Filharmonii Kameralnej im. Witolda Lutosławskiego w Łomży, Orkiestra Filharmonii Opolskiej, Toruńska Orkiestra Symfoniczna, Orkiestra Kameralna Miasta Kłajpedy z Litwy).
Glass Duo współpracuje z kompozytorami (Zbigniew Preisner, Mieczysław Litwiński, Garry Eister, Zbigniew Pniewski, Piotr Salaber, Anna Pęcherzewska, Aleksander Przeradowski, Daniele Furlati czy Jean Chatillon), jak i formami awangardowymi np. Teatrem Tworzenia - Jarosława Pijarowskiego. 
Muzyka Glass Duo wykorzystywana jest w spektaklach granych na deskach m.in. Teatru Ateneum w Warszawie, Teatru im. Stefana Jaracza w Łodzi, czy Teatru Nowego w Słupsku.
Ze swym projektem opracowanym na szklaną harfę, flet, obój, altówkę i wiolonczelę Glass Duo brał udział w organizowanych zarówno w Polsce jak i na całym świecie obchodach Roku Chopinowskiego (koncerty w Polsce, Austrii, na Słowacji, w Bułgarii, Stanach Zjednoczonych).
Udział w festiwalach:
i wiele innych
Muzycy GLASS DUO mają na swym koncie również współpracę z Instytutami Polskimi, oraz innymi placówkami dyplomatycznymi, na których zaproszenie odwiedzili m.in. Sofię, Warnę, Pleven, Bukareszt, Hunedoarę, Charków, Wiedeń, Düsseldorf, Brukselę czy Bombaj.

</doc>
<doc id="637157" url="https://pl.wikipedia.org/wiki?curid=637157" title="Buk czerwonolistny">
Buk czerwonolistny



</doc>
<doc id="637159" url="https://pl.wikipedia.org/wiki?curid=637159" title="Coris">
Coris

Coris – rodzaj ryb okoniokształtnych z rodziny wargaczowatych (Labridae).
Klasyfikacja.
Gatunki zaliczane do tego rodzaju:

</doc>
<doc id="637160" url="https://pl.wikipedia.org/wiki?curid=637160" title="Nerw czuciowy">
Nerw czuciowy

Nerw czuciowy (nerw wstępujący) – nerw odbierający bodźce czuciowe, przewodzący impulsy z receptorów do ośrodkowego układu nerwowego. Nerwy czuciowe podobnie jak ruchowe należą do somatycznej części obwodowego układu nerwowego.

</doc>
<doc id="637162" url="https://pl.wikipedia.org/wiki?curid=637162" title="Häusern (Badenia-Wirtembergia)">
Häusern (Badenia-Wirtembergia)

Häusern – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Hochrhein-Bodensee, w powiecie Waldshut, wchodzi w skład związku gmin St. Blasien. Leży w Schwarzwaldzie, ok. 3 km na wschód od St. Blasien, przy drodze krajowej B500.
Współpraca.
Miejscowość partnerska:

</doc>
<doc id="637164" url="https://pl.wikipedia.org/wiki?curid=637164" title="Hausern">
Hausern



</doc>
<doc id="637165" url="https://pl.wikipedia.org/wiki?curid=637165" title="Haeusern">
Haeusern



</doc>
<doc id="637168" url="https://pl.wikipedia.org/wiki?curid=637168" title="Santiago Wanderers">
Santiago Wanderers

Club de Deportes Santiago Wanderers – chilijski klub piłkarski z siedzibą w mieście Valparaíso, stolicy regionu Valparaíso.
Historia.
Klub Santiago Wanderers założony został 15 sierpnia 1892 i gra obecnie w pierwszej lidze chilijskiej (Primera División de Chile).
Stadion klubu oddano do użytku w roku 1931.
Klub Santiago Wanderers rozegrał:

</doc>
<doc id="637169" url="https://pl.wikipedia.org/wiki?curid=637169" title="Sankt Blasien">
Sankt Blasien



</doc>
<doc id="637172" url="https://pl.wikipedia.org/wiki?curid=637172" title="Szklana muzyka">
Szklana muzyka

Szklana muzyka – obiegowe określenie odwołujące się do muzyki granej na szklanych instrumentach.
Dotyczy przede wszystkim dwóch, najbardziej charakterystycznych instrumentów: szklanej harfy i szklanej harmoniki.

</doc>
<doc id="637179" url="https://pl.wikipedia.org/wiki?curid=637179" title="Doraz">
Doraz

Doraz – wieś położona w województwie świętokrzyskim, w powiecie sandomierskim, w gminie Dwikozy, położona na skraju Wyżyny Sandomierskiej, przy drodze wojewódzkiej nr 777 Sandomierz - Maruszów.
Historia.
Doraz w XIX wieku – wieś w powiecie sandomierskim, gminie Dwikozy, parafii Sandomierz odległa o 4 wiorsty od Sandomierza. W roku 1883 liczyła 4 domy, 11 mieszkańców i 44 mórg ziemi włościańskiej. W 1975 roku włączona w granice administracyjne wsi Rzeczyca Mokra.

</doc>
<doc id="637181" url="https://pl.wikipedia.org/wiki?curid=637181" title="Verrilion">
Verrilion



</doc>
<doc id="637182" url="https://pl.wikipedia.org/wiki?curid=637182" title="Andrzej Szpilman">
Andrzej Szpilman

Andrzej Jerzy Szpilman (ur. 1956 w Warszawie) – polski kompozytor, producent muzyczny i lekarz stomatolog. Syn Władysława Szpilmana i Haliny Szpilman.
W latach 1984–1988 był pracownikiem naukowym na wydziale stomatologicznym (stomatologia zachowawcza) Uniwersytetu w Hamburgu. Od 1988 roku prowadził działalność terapeutyczną we własnej klinice w Hamburgu. Od 1978 roku produkował nagrania muzyczne dla Polskiego Radia.
Skomponował muzykę m.in. do następujących piosenek:
W 1980 roku był producentem nowej wersji piosenki „Autobus czerwony” Władysława Szpilmana ze sł. Kazimierza Winklera w wyk. Wojciecha Bruślika. Do udziału w tym nagraniu pozyskał trzech polskich gitarzystów: Jana Borysewicza, Ryszarda Sygitowicza i Winicjusza Chrósta. W 1983 roku współprodukował pierwszą płytę Oddziału Zamkniętego z piosenką „Andzia i ja”. Od 1983 roku za granicą współpracuje z Wolfem Biermannem, Wendy Lands oraz innymi wykonawcami, produkując nagrania muzyczne dla takich wytwórni jak Universal Music USA, Sony Europe, Selected Sound, Sherman Records, BCI Eclipse, a także w Polsce. W 1998 roku skomponował muzykę do baletu Incense w choreografii Gamala Gouda wystawionego w Operze Hamburskiej. W latach 1998–1999 skomponował muzykę do filmów „Jej Wysokość Kolejka” i „I Tam Zostałem już Na Zawsze” w reż. Tadeusza Śmiarowskiego.
W 1998 roku wydał książkę swojego ojca, Władysława Szpilmana pt. "Pianista", która zyskała światowy rozgłos (tłumaczenia na ponad 35 języków). Później doprowadził do ekranizacji "Pianisty" w reżyserii Romana Polańskiego, filmu nagrodzonego m.in. 3 Oscarami i Złotą Palmą w Cannes.
W latach 2000–2001 prowadził konkurs radiowy w Studiu S-1 pt. „Mikrofon dla Wszystkich” według koncepcji Władysława Szpilmana z roku 1952. Od 2003 roku był producentem nagrań w Los Angeles, biorąc jednocześnie udział w promocji filmu „Pianista” Romana Polańskiego. Wyprodukował w Sony Classical szereg płyt CD z nagraniami Władysława Szpilmana. Jest producentem filmowym i przygotowuje 90-minutowy film o Władysławie Szpilmanie we własnej reżyserii w koprodukcji ze studiem w USA.
Od sierpnia 2010 roku mieszka i pracuje jako lekarz stomatolog w Weil am Rhein na granicy Niemiec, Francji i Szwajcarii.

</doc>
<doc id="637186" url="https://pl.wikipedia.org/wiki?curid=637186" title="Tesla (amerykańskie przedsiębiorstwo)">
Tesla (amerykańskie przedsiębiorstwo)

Tesla, Inc. – amerykański producent samochodów elektrycznych, stacji ładowania, paneli fotowoltaicznych oraz akumulatorów z siedzibą w Austin, działający od 2003 roku.
Historia.
Początki.
Od 2003 do 2008 roku trwały prace nad wprowadzeniem do produkcji pierwszego samochodu marki Tesla o nazwie Roadster. Auto powstało we współpracy z Lotus Cars. Sylwetka auta zbliżona jest do Lotusa Elise oraz Europa. Pojazd wprowadzono do produkcji w 2008 roku. Rok później zaprezentowano prototyp 7-osobowego liftbacka segmentu E o zasięgu na jednym ładowaniu 300 mil oraz sportowych osiągach.
Pojazdy.
Produkcja pierwszego seryjnego samochodu Tesli rozpoczęła się w czerwcu 2012 roku pod nazwą Model S. Pod koniec 2014 roku do produkcji wszedł wariant z dwoma silnikami elektrycznymi, pozwalający na osiągnięcie 100 km/h w 3,2 s. Każdy produkowany od tamtego momentu pojazd otrzymał system aktywnej prewencji kolizji oraz możliwość dokupienia systemu Autopilot.
29 września 2015 roku odbyła się prezentacja oraz wręczenie pierwszych kluczyków do nowego Modelu X, który jest siedmioosobowym crossoverem. 31 marca 2016 został zaprezentowany Model 3. W 2019 roku odbyły się z kolei dwie premiery nowych pojazdów – w marcu przedstawionego średniej wielkości crossovera Model Y, a w listopadzie dużego pickupa Cybertruck.
Sprzedaż.
Globalna sprzedaż Tesli przekroczyła 250 000 sztuk we wrześniu 2017 r., a 300 000 pojazd został wyprodukowany w lutym 2018 r. Najlepiej sprzedającym się samochodem był początkowo Model S, którego sprzedaż na całym świecie wyniosła około 218 874 sztuk w okresie od czerwca 2012 r. do grudnia 2017 r., a model X – około 72 059 sztuk sprzedanych w okresie od września 2015 r. do grudnia 2017 r. Dostawy modelu 3 wyniosły w 2017 r. 1764 sztuki.
W sierpniu 2015 r. Tesla rozpoczęła reorganizację swoich sklepów, wprowadzając interaktywne wyświetlacze dotyczące bezpieczeństwa, autopilota, sieci ładującej i silników. W 2017 r. Tesla dysponowała budżetem marketingowym w wysokości 52 mln USD i skorzystała z programu rekomendacji oraz kampanii informacyjnej, aby przyciągnąć kupujących.
W 2016 BYD Auto było najlepiej sprzedającym się producentem aut elektrycznych na świecie, sprzedając 101 183 sztuk, a Tesla – 76 243. Przychody Tesli osiągnęły jednak 6,35 mld USD, podczas gdy indeks BYD osiągnął 3,88 mld USD. Również w 2016 roku firma sprzedała samochody o wartości 1 miliarda USD w Chinach, największym na świecie rynku pojazdów elektrycznych, a w październiku następnego roku osiągnęła porozumienie z chińskim rządem w sprawie budowy fabryki w Szanghaju.
Od października 2016 r. Tesla prowadziła około 260 galerii lub punktów sprzedaży detalicznej w Stanach Zjednoczonych. W czerwcu 2016 r. Tesla otworzyła swój pierwszy „sklep w sklepie”: małą placówkę w domu towarowym Nordstrom w centrum handlowym The Grove w Los Angeles. W 2017 roku Tesla otworzyła lokalizacje handlowe w Dubaju i Korei Południowej.
16 marca 2020 produkcja Tesli przekroczyła poziom miliona samochodów. Milionowym pojazdem była Tesla Model Y w kolorze czerwonym. Od czasu osiągnięcia poziomu produkcji 300 tysięcy sztuk w 2018 roku do miliona w 2020 minęły dwa lata.
W 2021 roku według Kantar BrandZ Tesla stała się najcenniejszą marką motoryzacyjną świata, z wyceną na poziomie 42 miliardów dolarów (ok. 161,3 miliarda złotych). Sam wzrost wartości wyniósł ponad 275 procent. Dodatkowo po raz pierwszy w historii spółka zanotowała całoroczny zysk.
Pierwszy kwartał 2022 roku był rekordowym dla Tesli. Sprzedano 305 407 samochodów oraz dostarczono do klientów 310 048 aut. To wzrost o 69% względem takiego samego okresu w 2021 roku. Najczęściej wybieranymi modelami Tesli był Model 3/Y z produkcją na poziomie 291 189 sztuk.
Oprogramowanie.
Oprogramowanie Tesli umożliwia nie tylko jazdę autonomiczną. Od aktualizacji 9.0 ma pozwalać także na granie w gry z Atari. Nie tylko na wyświetlaczu, np. kontrolerem w Pole Position ma być kierownica samochodu (podczas postoju).
Wartość giełdowa.
Akcje Tesli zadebiutowały na nowojorskiej giełdzie NASDAQ 29 czerwca 2010 roku, ceną 17 dolarów za akcję. Tesla na giełdzie w 2017 była wyceniana wyżej niż General Motors i Ford. Odpowiednio dla Tesli było 50,84 mld dolarów, około 50 mln dolarów więcej niż GM, Ford był wyceniany na 45 mld. W styczniu 2018 na Wall Street, za akcję Tesli płacono ok. 346 dolarów. Akcje General Motors wyceniane są na 44,16 dolara, a Forda na 12,05 dolara. Szczególnie szybki wzrost cen akcji w przypadku Tesli zanotowano w 2020 roku, gdy od stycznia 2020 (95 $) do stycznia 2021 (895 $) wzrosły o ~800 dolarów. W styczniu 2021 roku giełdowa wartość Tesli wzrosła do 700 miliardów dolarów amerykańskich, akcje natomiast osiągnęły rekordową wartość właśnie 895 dolarów amerykańskich.
Strategia.
Strategia motoryzacyjna Tesli polega na emulowaniu typowych cykli życia produktów technologicznych i początkowo skierowana jest do zamożnych nabywców. Następnie wprowadziłby się na większe rynki w niższych cenach (wraz ze wzrostem sprzedaży i ogólnej popularności samochodów elektrycznych na świecie). Technologia akumulatora i napędu elektrycznego dla każdego modelu będzie opracowywana i opłacana poprzez sprzedaż wcześniejszych modeli. Roadster był niskobudżetowy i wyceniony na 109 000 USD. Model S i Model X były ukierunkowane na bardziej luksusowy rynek. Model 3 jest skierowany do segmentu wyższego rzędu, jednak sporo tańszy od modelu S. Ta strategia biznesowa jest powszechna w branży technologicznej. Według postu na blogu Elona Muska, „Nowa technologia w dowolnej dziedzinie wymaga kilku wersji do optymalizacji przed dotarciem na rynek masowy, w tym przypadku konkuruje ze 150 latami i bilionami dolarów wydanymi na samochody benzynowe”.
Strategia produkcji Tesli obejmuje wysoki stopień integracji pionowej (80% na 2016 r.), która obejmuje produkcję komponentów i własną infrastrukturę do ładowania. Firma prowadzi ogromne fabryki, aby uzyskać korzyści skali. Tesla buduje elektryczne podzespoły układu napędowego do pojazdów innych producentów, w tym inteligentny napęd elektryczny ED2 ForTwo (najtańszy samochód Daimler AG), Toyota RAV4 EV i niestandardowy elektryczny samochód dostawczy Freightliner. Integracja pionowa jest rzadkością w branży motoryzacyjnej, gdzie firmy zazwyczaj zlecają dostawcom wytworzenie 80% komponentów i koncentrują się na produkcji silników i montażu końcowym.
Strategia sprzedaży Tesli polega na sprzedaży swoich pojazdów w salonach firmowych i w Internecie, zamiast na tradycyjnej strategii dealerskiej. Strategia technologiczna Tesli koncentruje się na czysto-elektrycznej technologii napędowej i przenoszeniu innych podejść z branży technologicznej na transport, takich jak aktualizacje oprogramowania online. Tesla umożliwia używanie patentów technologicznych każdemu, kto będzie to robił w dobrej wierze. Umowy licencyjne zawierają postanowienia, na mocy których odbiorca zgadza się nie składać pozwów przeciwko Tesli lub bezpośrednio kopiować ich wzorów. Tesla zachowała kontrolę nad swoją inną własnością intelektualną, taką jak znaki handlowe i tajemnice handlowe, aby zapobiec bezpośredniemu kopiowaniu jej technologii.
Wiceprezes ds. zasobów ludzkich Arnnon Geshuri zobowiązał się do przeniesienia prac produkcyjnych „z powrotem do Kalifornii”. W 2015 r. Geshuri przeprowadził gwałtowny wzrost zatrudnienia, o którym mówił; „W ciągu ostatnich 14 miesięcy mieliśmy 1,5 miliona aplikacji z całego świata, ludzie chcą tu pracować”. Geshuri kładzie nacisk na zatrudnianie weteranów, mówiąc: „Weterani są świetnym źródłem talentu dla Tesli i my tego chcemy”.
Do 31 stycznia 2016 przedsiębiorstwo funkcjonowało pod firmą Tesla Motors.
Full Self-Driving Beta.
Full Self-Driving Beta to płatna aktualizacja oprogramowania Tesli poprawiająca osiągi związane z jazdą autonomiczną (tzw. „autopilot”). Zwykły autopilot w Tesli ma rozwiązania w stylu aktywnych tempomatów co ułatwia jazdę po autostradzie (co najmniej poziom 1. pojazdu autonomicznego). Nowe oprogramowanie natomiast dodaje funkcję automatycznej zmiany pasa ruchu, rozpoznawania znaku "STOP", wykrywania sygnalizacji świetlnej, oraz automatycznego parkowania równoległego lub prostopadłego. To czyni z samochodów Tesli samochód autonomiczny poziomu 3., być może nawet poziomu 4., zwłaszcza w amerykańskich miastach z prostym układem ulic.
W praktyce został on przetestowany w 2021 przez osoby związane z „Whole Mars Catalog”, gdzie niemal samodzielnie pojazd Tesli pokonał 600 km z San Francisco do Los Angeles. Z materiałów przedstawionych przez osoby związane z „Whole Mars Catalog” może nie wynikać, że interwencja człowieka była potrzebna i niezbędna.
Robot Tesli.
Podczas konferencji na temat sztucznej inteligencji Elon Musk zapowiedział powstanie robota Tesli o nazwie Tesla Bot. Ma być to robot humanoidalny, kształtem przypominający średniego wzrostu człowieka.
Kolory robota to połączenie bieli ciała i czerni głowy, zgodne z kolorystyką używaną podczas lotów SpaceX. Wysokość robota to 172,72 cm, masa to ok. 56,7 kilograma. Ma mieć możliwość przenoszenia rzeczy o masie ok. 20,41 kg oraz wykonywać martwy ciąg o wadze ok. 68,04 kg. Przy maksymalnym wyciągnięciu ręki ma mieć możliwość uniesienia na końcu ok. 4,54 kg. Maksymalna prędkość to ok. 8 kilometrów na godzinę.
Robot ma mieć na głowie ekran do wyświetlania informacji oraz kamery analogicznie do samochodów Tesli, które umożliwiają pozyskanie danych niezbędnych do samodzielnego poruszania się. W nogach umieszczono sensory z tzw. sprzężeniem zwrotnym, ręce reagują jak ludzkie. Do stworzenia robota wykorzystano 40 elektromechanicznych siłowników: w rękach 12, w szyi 2, w korpusie 2, w ramionach 12, w nogach 12. Dodatkowo zamontowano 2 osie do balansowania w nogach.
Całość wykonana jest z lekkich materiałów. Dane ma przetwarzać komputer FSD umieszczony w korpusie. Ten sam komputer może być wykorzystywany w samochodach Tesli z autopilotem. Poruszanie się i wykonywanie poleceń ma być oparte o sieć neuronową, planowanie Dojo i inne metody wykorzystywane przy projektowaniu i używaniu pilota Tesli.

</doc>
<doc id="637189" url="https://pl.wikipedia.org/wiki?curid=637189" title="Verrophone">
Verrophone

Verrophone lub verrofon – instrument szklany, zbudowany ze szklanych rur osadzonych na ramie. Wymyślony został w 1983 przez Reckerta. Dźwięk powstaje przez pocieranie rantu rury, podobnie jak w przypadku szklanej harfy. Wydaję dźwięki z przedziału G3 do F6.

</doc>
<doc id="637191" url="https://pl.wikipedia.org/wiki?curid=637191" title="Fiat Brava">
Fiat Brava

Fiat Brava – samochód osobowy klasy kompaktowej produkowany przez włoską markę FIAT w latach 1995–2001. 
Historia i opis modelu.
Samochód został po raz pierwszy oficjalnie zaprezentowany w sierpniu 1995 roku w Turynie jednocześnie w dwóch wersjach nadwoziowych: 5-drzwiowy hatchback oferowanej pod nazwą Brava oraz 3-drzwiowy hatchback produkowanej pod nazwą Bravo. W 1996 roku do dwóch wersji nadwoziowych pojazdu dodane zostały kolejne dwie: sedan oraz kombi oferowane jako Marea i Marea Weekend. Nadwozie pojazdu zaprojektował Chris Bangle, który zaprojektował m.in. model Fiat Coupe oraz BMW X6.
W 1999 roku auto przeszło delikatny lifting. Wprowadzone zostały nowe jednostki napędowe, rozszerzono listę wyposażenia oraz poprawiona została jakość wykończenia wnętrza.
W latach 1999–2003 Fiat Brava produkowany był także w zakładzie firmy Fiat Automóveis w Betim w Brazylii, a w latach 1998–2000 montowany był w polskiej fabryce Fiat Auto Poland w systemie SKD.
Samochód zdobył tytuł Car of the Year 1996 pokonując m.in. Peugeota 406 i Audi A4.
Wersje wyposażeniowe.
Standardowe wyposażenie podstawowej wersji pojazdu SX obejmuje m.in. spryskiwacz i wycieraczkę tylnej szyby, zagłówki tylnej kanapy, regulowaną na wysokość kierownicę, wspomaganie kierownicy, zamek centralny, elektryczne sterowanie szyb przednich, 4-głośnikowy system audio z radiem oraz poduszkę powietrzną kierowcy. Wersja HSX dodatkowo wyposażona została m.in. w światła przeciwmgłowe, alufelgi, 6-głośnikowy system audio z radiem oraz zmieniarką płyt CD, a także system ABS. Wersja ELX dodatkowo wyposażona została m.in. w podgrzewanie oraz elektryczne sterowanie lusterek i centralny zamek z pilotem.

</doc>
<doc id="637193" url="https://pl.wikipedia.org/wiki?curid=637193" title="Henry Scrymgeour-Wedderburn">
Henry Scrymgeour-Wedderburn

Henry James Scrymgeour-Wedderburn (ur. 3 maja 1902 w Edynburgu, zm. 29 czerwca 1983) – brytyjski arystokrata, 11. hrabia Dundee, par Szkocji, członek Izby Lordów; syn pułkownika Henry’ego Scrymgeoura-Wedderburna, "de iure" 10. hrabiego Dundee (tytuł został zawieszony w 1668 r. przez króla Karola II) i Edith Moffat.
Kształcił się w Winchesterze i w Balliol College na Uniwersytecie w Oksfordzie, gdzie został przewodniczącym stowarzyszenia Oxford Union (październik 1924 r.). Służbę wojskową odbył w 3 batalionie Królewskiego Szkockiego Regimentu ("3rd Battalion, Royal Regiment of Scotland"), zwanym "The Black Watch".
W latach 1931-1945 był członkiem Izby Gmin z ramienia unionistów (Scottish Unionis Party) jako reprezentant okręgu West Renfrewshire. W latach 1936-1939 i 1941-1942 był podsekretarzem stanu do spraw Szkocji. W 1953 r. oficjalnie przywrócono mu tytuł hrabiego Dundee, dzięki czemu zdobył prawo do zasiadania w Izbie Lordów. W latach 1958-1961 był ministrem bez teki w rządzie Macmillana. W latach 1961-1964 był ministrem stanu w Foreign Office. Był również asystentem zastępcy przewodniczącego Izby Lordów w latach 1960-1962 i zastępcą przewodniczącego Izby w latach 1962-1964.
Dundee sprawował urząd Chorążego Królestwa Szkocji ("Royal Standard-Bearer for Scotland"). W 1959 r. został członkiem Tajnej Rady, zaś w 1954 r. honorowym Doktorem Prawa na Uniwersytecie w St Andrews. W 1954 r. został parem Zjednoczonego Królestwa jako baron Glassary.
30 października 1946 r. w Knigthsbrigde poślubił Patricię Montagu-Douglas-Scott (ur. 9 października 1910), córkę podpułkownika lorda Herberta Montagu-Douglas-Scotta i Marie Josephine Edwards, córki Jamesa Edwardsa. Henry i Patricia mieli razem jednego syna:

</doc>
<doc id="637196" url="https://pl.wikipedia.org/wiki?curid=637196" title="Club de Deportes Santiago Wanderers">
Club de Deportes Santiago Wanderers



</doc>
<doc id="637199" url="https://pl.wikipedia.org/wiki?curid=637199" title="Émilie Mondor">
Émilie Mondor

Émilie Mondor (ur. 29 kwietnia 1981 w Mascouche, Quebec, zm. 9 września 2006 koło Hawkesbury, Ontario), lekkoatletka kanadyjska, rekordzistka kraju, medalistka przełajowych mistrzostw świata, olimpijka.
Studiowała nauki biologiczne na McGill University i Simon Frazier University. Jako lekkoatletka specjalizowała się w biegach na średnich i długich dystansach, regularnie startując w przełajowych mistrzostwach świata. W 1998 w biegu juniorek na przełajowych mistrzostwach świata w Marrakeszu uplasowała się na 10. miejscu, w 2003 w Lozannie była 12. w biegu krótkim seniorek, rok później w Brukseli zajęła 13. miejsce na tym samym dystansie. Na brukselskich mistrzostwach poprowadziła ekipę kanadyjską do brązowego medalu w rywalizacji drużynowej. Krążek ten był pierwszym medalem dla Kanady na przełajowych mistrzostwach świata od 1983.
Zdobyła kilka medali (również złotych) w mistrzostwach Kanady zarówno w rywalizacji przełajowej, jak i biegach klasycznych. W 2003 ustanowiła rekord kraju w biegu na 5 000 m, jako pierwsza Kanadyjka łamiąc barierę 15 minut (14:59,68). Na mistrzostwach świata w Paryżu w 2003 zajęła na tym dystansie 12. miejsce. Rok później na igrzyskach olimpijskich w Atenach uplasowała się na 17. miejscu, będąc najwyżej sklasyfikowaną reprezentantką kontynentów amerykańskich. Uczestniczyła w zawodach lekkoatletycznej Złotej Ligi.
W sezonie 2005 prawie nie startowała z powodu kontuzji. Po powrocie do uprawiania sportu zamierzała próbować sił w biegach maratońskich, ale nie zdążyła zrealizować tych planów. 
Zginęła w wypadku samochodowym.
Jedna z jej sióstr Marie-Christine (ur. 25 czerwca 1985 w Montrealu) jest zawodową siatkarką plażową.

</doc>
<doc id="637200" url="https://pl.wikipedia.org/wiki?curid=637200" title="Ransomware (licencja)">
Ransomware (licencja)

Ransomware – oprogramowanie na pewnego rodzaju licencji, którego autor zgadza się na przeniesienie go do open source w zamian za określoną sumę pieniędzy.

</doc>
<doc id="637202" url="https://pl.wikipedia.org/wiki?curid=637202" title="Emilie Mondor">
Emilie Mondor



</doc>
<doc id="637203" url="https://pl.wikipedia.org/wiki?curid=637203" title="Hrabia Dundee">
Hrabia Dundee

Tytuł Hrabiego Dundee (Earl of Dundee) został utworzony w 1668 dla Johna Scrymgeour, dziedzicznego Królewskiego Chorążego Szkocji i konstabla Dundee. Po jego śmierci król Karol II uznał, że 1. hrabia Dundee nie pozostawił męskich spadkobierców i ogłosił parostwo za wygasłe, przejmując jego ziemie na rzecz Korony.
Dopiero w 1953 udowodniono, że wbrew dawnej królewskiej decyzji, pozostali legalni, męscy spadkobiercy tytułu. Tytuł został w tym samym roku odnowiony i nadany Henry`emu Jamesowi Scrymgeour-Wedderburnowi, jako 11.hrabiemu Dundee. Zaistniała tu niezwykła sytuacja, wskutek, której wymienieni poniżej hrabiowie Dundee żyjący między rokiem 1668 a 1953 nie używali tytułu, a zostali nim zaszczyceni w zasadzie pośmiertnie.
Informacje ogólne.
Wicehrabiowie Dunhope 1. kreacji (parostwo Szkocji)
Hrabiowie Dundee 1. kreacji (parostwo Szkocji)
Następca 12. hrabiego Dundee: Henry David Scrymgeour-Wedderburn, lord Scrymgeour

</doc>
<doc id="637205" url="https://pl.wikipedia.org/wiki?curid=637205" title="Labroides">
Labroides

Labroides – rodzaj ryb okoniokształtnych z rodziny wargaczowatych.
Charakterystyka.
Ryby z rodzaju "Labroides" mają cylindrycznie wydłużone ciało długości kilku do kilkunastu centymetrów. Związane są ze środowiskiem raf koralowych, gdzie pełnią funkcję "ryb czyścicieli" – i pod taką nazwą są powszechnie znane. Żywią się pasożytami zewnętrznymi ryb, oczyszczając w ten sposób skórę, płetwy, jamy skrzelowe i jamę gębową innych, często dużych, drapieżnych gatunków ryb.
Klasyfikacja.
Gatunki zaliczane do tego rodzaju :

</doc>
<doc id="637206" url="https://pl.wikipedia.org/wiki?curid=637206" title="Henry James Scrymgeour-Wedderburn, 11. hrabia Dundee">
Henry James Scrymgeour-Wedderburn, 11. hrabia Dundee



</doc>
<doc id="637210" url="https://pl.wikipedia.org/wiki?curid=637210" title="Patricia Montagu-Douglas-Scott">
Patricia Montagu-Douglas-Scott



</doc>
<doc id="637211" url="https://pl.wikipedia.org/wiki?curid=637211" title="Trujillanos FC">
Trujillanos FC

Trujillanos Fútbol Club – wenezuelski klub piłkarski, z siedzibą w mieście Valera, w stanie Trujillo. Klub gra obecnie w drugiej lidze wenezuelskiej i rozgrywa swe mecze na stadionie Estadio José Alberto Pérez.
Linki zewnętrzne.
Oficjalna strona klubu Trujillanos

</doc>
<doc id="637212" url="https://pl.wikipedia.org/wiki?curid=637212" title="Trujillanos Fútbol Club">
Trujillanos Fútbol Club



</doc>
<doc id="637216" url="https://pl.wikipedia.org/wiki?curid=637216" title="Tata Motors">
Tata Motors

Tata Motors Limited () – największy prywatny producent samochodów i autobusów, a także indyjski gigant przemysłowy. Tata Motors jest częścią spółki Tata Group, założonej przez Jamsetji Tatę. Samochody tej marki sprzedawane są głównie na kontynencie azjatyckim, choć od pewnego czasu firma oferuje je także na niektórych rynkach europejskich. Samochody Taty sprzedawane są we Włoszech, Hiszpanii, Turcji oraz od 1 września 2008 roku w Polsce.
O Tacie bardzo głośno zrobiło się w połowie 2008 roku, kiedy to firma ogłosiła chęć produkowania najtańszego auta na świecie, modelu Nano, oraz odkupiła za 2,3 mld dolarów od Ford Motor Company prawa do marek Land Rover, Jaguar, Daimler, Lanchester oraz Rover. Guenter Butschek jest prezesem TATA Motors.
Historia.
Tata weszła do sektora pojazdów użytkowych w 1954 roku, po utworzeniu joint venture z niemiecką firmą Daimler-Benz. Po latach dominacji na rynku pojazdów użytkowych w Indiach, Tata Motors weszła na rynek samochodów osobowych w 1991 roku, uruchamiając Tata Sierra, pojazd wielofunkcyjny. Tata uruchomił następnie Tata Estate (1992 r., Projekt kombi oparty na wcześniejszym „TataMobile” (1989), lekkim pojeździe użytkowym), Tata Sumo (1994 r., LCV) i Tata Safari (1998 r., pierwszy indyjski samochód sportowy).
Tata uruchomiła Indica w 1998 roku, pierwszy w pełni autochtoniczny indyjski samochód osobowy. Choć początkowo krytykowany przez analityków samochodowych, jego znakomita ekonomika paliwowa, mocny silnik i agresywna strategia marketingowa sprawiły, że jest to jeden z najlepiej sprzedających się samochodów w historii indyjskiego przemysłu samochodowego. Nowsza wersja samochodu, o nazwie Indica V2, była znaczącym ulepszeniem w stosunku do poprzedniej wersji i szybko stała się ulubieńcem mas. Tata Motors z powodzeniem eksportowała dużą liczbę samochodów do Republiki Południowej Afryki. Sukces Indica odegrał kluczową rolę w rozwoju Tata Motors.
W 2004 r. Tata Motors przejęła fabrykę samochodów ciężarowych Daewoo w Korei Południowej, Daewoo Commercial Vehicles Company, później przemianowaną na Tata Daewoo.
27 września 2004 r. Tata Motors wszedł na giełdę w Nowym Jorku.
W 2005 r. Tata Motors przejęła 21% udziałów hiszpańskiego producenta autobusów i autokarów Hispano Carrocera. Tata Motors kontynuowała ekspansję na rynku poprzez wprowadzenie nowych produktów, takich jak autobusy (Starbus i Globus, wspólnie opracowane z filią Hispano Carrocera) i ciężarówki (Novus, wspólnie opracowane z filią Tata Daewoo).
W 2006 roku Tata utworzyła joint venture z brazylijskim Marcopolo, Tata Marcopolo Bus, w celu produkcji autobusów i autokarów.
W 2008 roku Tata Motors przejęła angielskiego producenta samochodów Jaguar Land Rover, producenta Jaguara i Land Rovera od Ford Motor Company.
W maju 2009 r. Tata zaprezentowała gamę Tata World Truck opracowaną wspólnie z Tata Daewoo; asortyment trafił do sprzedaży w Korei Południowej, RPA, krajach SAARC i na Bliskim Wschodzie pod koniec 2009 roku.
Tata nabył pełną własność Hispano Carrocera w 2009 roku.
W 2009 r. Fabryka Lucknow otrzymała nagrodę „Najlepsza ze wszystkich” Rajiv Gandhi National Quality Award.
W 2010 roku Tata Motors nabyła 80% udziałów we włoskiej firmie projektowo-inżynieryjnej Trilix za 1,85 miliona euro. Przejęcie stanowiło część planu firmy mającego na celu poprawę jej stylistyki i możliwości projektowych.
W 2012 roku Tata Motors ogłosiła, że zainwestuje około 6 miliardów euro w rozwój Futuristic Infantry Combat Vehicles we współpracy z DRDO.
W 2013 roku Tata Motors ogłosiła, że będzie sprzedawać w Indiach pierwszy na świecie pojazd napędzany sprężonym powietrzem (silniki zaprojektowane przez francuską firmę MDI) i będzie on nazwany „Mini CAT”.
W 2014 roku Tata Motors wprowadziła pierwsze mistrzostwa Truck Racing w Indiach „T1 Prima Truck Racing Championship”.
26 stycznia 2014 r. dyrektor zarządzający Karl Slym został znaleziony martwy. Upadł z 22. na czwarte piętro Shangri-La Hotel w Bangkoku, gdzie miał uczestniczyć w spotkaniu Tata Motors Thailand.
2 listopada 2015 r. Tata Motors ogłosiła Lionela Messiego jako ambasadora globalnego marki w Nowym Delhi, aby promować samochody osobowe na całym świecie.
27 grudnia 2016 r. Tata Motors ogłosiła, że aktor Bollywood Akshay Kumar jest ambasadorem marki w swojej ofercie pojazdów użytkowych.
8 marca 2017 r. Tata Motors ogłosiła, że podpisała memorandum o porozumieniu z Volkswagenem w sprawie rozwoju pojazdów na rynek krajowy Indii.
3 maja 2018 r. Tata Motors ogłosiła, że sprzedała swój przemysł lotniczy i obronny innemu podmiotowi Tata Group, Tata Advanced Systems, aby uwolnić swój pełny potencjał.

</doc>
<doc id="637217" url="https://pl.wikipedia.org/wiki?curid=637217" title="Moszenica wierzbówka">
Moszenica wierzbówka

Moszenica wierzbówka ("Clytra laeviuscula") - owad z rzędu chrząszczy,o długości 7-11 mm. Podstawowym pokarmem moszenicy są liście wierzby.
Występuje w środkowej i południowej Europie, Syberii Zachodniej i Japonii.

</doc>
<doc id="637218" url="https://pl.wikipedia.org/wiki?curid=637218" title="Clytra laeviuscula">
Clytra laeviuscula



</doc>
<doc id="637221" url="https://pl.wikipedia.org/wiki?curid=637221" title="Roman Podoski">
Roman Podoski

Roman Podoski (ur. 15 sierpnia 1873 w Dąbrowicy, zm. 23 listopada 1954 w Zielonce) – polski uczony elektryk, pionier elektryfikacji polskich kolei, profesor Politechniki Warszawskiej, współzałożyciel Stowarzyszenia Elektryków Polskich.
Życiorys.
Był potomkiem galicyjskiej rodziny ziemiańskiej h. Junosza – synem Józefa, dyrektora cukrowni w Cybulowie, i Cecylii z Krasickich. Rozpoczął naukę w gimnazjum księży Pijarów w Tarnopolu, a następnie w 1890 w gimnazjum we Lwowie. Po czym podjął studia na Wydziale Mechanicznym Politechniki Lwowskiej. W 1893 przeniósł się na Wydział Elektromechaniczny politechniki w Zurychu, który ukończył w 1896 z tytułem inżyniera. W latach 1896–1897 pracował na uczelni w laboratorium jako asystent profesora Heinricha Friedricha Webera. W 1898 ożenił się z Marią z Zakrzewskich, którą poznał w czasie wakacji na rodzinnej Ukrainie (miał z nią syna Jana i córkę Martę (ur. 1905)). Po studiach pracował jako projektant i budowniczy sieci elektrycznej w Zurychu, Kolonii i Katanii. W 1902 założył w Kijowie przedsiębiorstwo, która elektryfikowało miasta w Rosji, m.in. budując elektrownie, zbankrutowało jednak wkrótce na skutek wydarzeń 1905 roku. Od 1907 pracował przy elektryfikacji warszawskich tramwajów jako naczelnik różnych sekcji technicznych i organizacyjnych Zarządu Tramwajów. W czasie I wojny światowej przebywał w Kniaży k. Humania, gdzie do czasu rewolucji październikowej zarządzał majątkiem szwagra. We wrześniu 1918 udało mu się wrócić wraz z rodziną do Warszawy.
Był pionierem trakcji elektrycznej w Polsce. W 1918 opracował pierwszy projekt elektryfikacji kolei w Polsce, który później kilkakrotnie modyfikował m.in. biorąc pod uwagę wnioski z wyjazdów studialnych do Szwajcarii, Francji i USA (od 1919). Był inicjatorem systemu zasilania trakcji elektrycznej prądem stałym o napięciu 3 kV. Za zadanie pierwszorzędne uznał zelektryfikowanie warszawskiego węzła kolejowego (szczegółowy plan tego przedsięwzięcia opracował w latach 1928–1930), po którym miała nastąpić stopniowa elektryfikacja linii Warszawa – Katowice / Kraków, Warszawa – Poznań i Katowice – Lwów. W latach 1933–1938 współzarządzał przedsiębiorstwem elektroenergetycznym «Oberschlesisches Kraftwerk» w Chorzowie, które pod jego kierownictwem przeszło polonizację (m.in. w 1933 zmieniono nazwę firmy na «Śląskie Zakłady Elektryczne Spółka Akcyjna w Katowicach»). Z tego okresu pochodzi jego autorski projekt elektryfikacji katowickiego węzła kolejowego. Był członkiem zarządu Unii Polskiego Przemysłu Górniczo-Hutniczego i Związku Pracodawców Górnośląskiego Przemysłu Górniczo-Hutniczego oraz członkiem Polskiego Stowarzyszenia Inżynierów i Techników Województwa Śląskiego.
Od 1919 Roman Podoski był wykładowcą na Wydziale Elektrycznym Politechniki Warszawskiej, gdzie wykształcił inżynierów, którzy w późniejszych latach prowadzili elektryfikację kolei. Jego zespół naukowy prowadził wiele badań, m.in. nad mocą silników trakcyjnych i prądami błądzącymi. Asystentami profesora Podoskiego byli, m.in.: Zdzisław Grunwald, Jan Podoski, Witold Szuman. Działalności dydaktycznej nie zaniechał także w trakcie okupacji hitlerowskiej, prowadząc m.in. tajne nauczanie w ramach konspiracji działającej przy Szkole Wawelberga i Rotwanda.
Po zakończeniu II wojny światowej i krótkim pobycie w Krakowie, gdzie organizował wykłady z elektrotechniki w Akademii Górniczej, Roman Podoski zamieszkał w podwarszawskiej Zielonce. Na Politechnice Warszawskiej objął nową Katedrę Kolejnictwa Elektrycznego i Prostowników, którą prowadził aż do śmierci. Był w tym czasie doradcą Ministra Komunikacji i współautorem planu elektryfikacji kolei polskich w nowych granicach państwowych. W okresie powojennym pracował też m.in. nad odbudową warszawskiego węzła kolejowego, budową Szybkiej Kolei Miejskiej w Trójmieście, elektryfikacją linii Warszawa – Śląsk i sieci kolei piaskowych, a także rozbudową sieci trolejbusowej w Wałbrzychu.
Roman Podoski był aktywnym członkiem Biura Elektryfikacji Kraju, a także współinicjatorem powstania m.in. Stowarzyszenia Elektryków Polskich (był długoletnim członkiem zarządu i prezesem Oddziału Warszawskiego tej organizacji) oraz Biura Studiów Elektryfikacji Kolei (w 1919). Od 1921 był współwydawcą „Przegląd Elektrotechniczny” (m.in. jako redaktor naczelny). Habilitację uzyskał w 1923. Potwierdzeniem jego kwalifikacji naukowych było uzyskanie "Veniam legendi" – od 1923 był docentem, a od 1933 profesorem tytularnym Politechniki Warszawskiej; w 1946 otrzymał nominację na profesora zwyczajnego, zaś 1951 uzyskał stopień doktora nauk technicznych. Był członkiem Towarzystwa Naukowego Warszawskiego (od 1950), a następnie Polskiej Akademii Nauk (od 1952).
Pochowany na cmentarzu Parafii Matki Bożej Częstochowskiej w Zielonce (sektor E-21-27_28).
Upamiętnienie.
W latach 60. na wschodnim pawilonie dworca Warszawa Śródmieście umieszczono pamiątkową tablicę, zaś od 2003 imię Romana i Jana Podoskich nosi ulica w warszawskiej dzielnicy Śródmieście. Imię Romana Podoskiego nadano m.in. Zespołowi Szkół Mechanicznych w Krakowie i Szkole Podstawowej nr 4 w Oleśnicy.
Od 1974 Stowarzyszenie Elektryków Polskich przyznaje Medal im. prof. Romana Podoskiego, za szczególne osiągnięcia naukowe oraz pracę zawodową i społeczną w zakresie rozwoju trakcji elektrycznej.

</doc>
<doc id="637222" url="https://pl.wikipedia.org/wiki?curid=637222" title="Iweta Radziewicz">
Iweta Radziewicz



</doc>
<doc id="637226" url="https://pl.wikipedia.org/wiki?curid=637226" title="JM Tower">
JM Tower

JM Tower – wieżowiec znajdujący się przy ul. Grzybowskiej 45 w Warszawie.
Opis.
Budynek jest fragmentem częściowo już zrealizowanego "Centrum Żelazna". Przed rozpoczęciem budowy koncepcja budynku zmieniała się dwukrotnie. Końcowy projekt zakładał iż obiekt ma liczyć 29 kondygnacji nadziemnych i 92 metry wysokości, oraz ma mieć 27 tys. m² powierzchni. Budowa wieżowca zakończyła się na początku 2011.
W budynku znajdują się powierzchnie biurowe oraz hotelowe – Leonardo Royal Hotel Warsaw.

</doc>
<doc id="637228" url="https://pl.wikipedia.org/wiki?curid=637228" title="Thalassoma">
Thalassoma

Thalassoma – rodzaj ryb okoniokształtnych z rodziny wargaczowatych.
Klasyfikacja.
Gatunki zaliczane do tego rodzaju :

</doc>
<doc id="637233" url="https://pl.wikipedia.org/wiki?curid=637233" title="Novaculichthys">
Novaculichthys

Novaculichthys - rodzaj ryb okoniokształtnych z rodziny wargaczowatych.
Klasyfikacja.
Gatunki zaliczane do tego rodzaju :

</doc>
<doc id="637237" url="https://pl.wikipedia.org/wiki?curid=637237" title="Płast brzozowiec">
Płast brzozowiec

Płast brzozowiec ("Craesus septentrionalis") – gatunek owada z rzędu błonkoskrzydłych.
Larwy o długości ok. 22 mm mają czarną lśniącą głowę, ciało żółte do zielonkawoszarego z pomarańczowożółtymi i czarnymi plamami wzdłuż boków. Żerują grupowo na liściach różnych gatunków brzóz, np. na brodawkowatej i jej odmianie 'Youngii', odm. Jacquemonta, oraz żółtej. Zjadają blaszki w całości pozostawiając jedynie unerwienie, a zaczynają od brzegów liści. W czasie zjadania liści larwy charakterystycznie wyginają ciało na kształt litery "S".
Osobniki dorosłe o długości 8–10 mm mają głowę, tułów oraz dwa pierwsze i ostatnie segmenty odwłoka czarne, pozostała część odwłoka jest czerwonawobrązowa. Skrzydła przednie są przezroczyste, z ciemną przepaską w części wierzchołkowej.
Cykl życiowy – po locie godowym samice składają jaja w nerwy liściowe, z których po dwóch tygodniach wylęgają się larwy. Następnie w pełni wyrośnięte larwy schodzą do gleby, aby przepoczwarzyć się w brązowych, jedwabistych kokonach.
W ciągu roku rozwijają się dwa pokolenia płasta.
Zwalczanie: opryski drzewa z larwami preparatem o działaniu kontaktowym.

</doc>
<doc id="637238" url="https://pl.wikipedia.org/wiki?curid=637238" title="Verrofon">
Verrofon



</doc>
<doc id="637239" url="https://pl.wikipedia.org/wiki?curid=637239" title="Live in Rio (album Queen)">
Live in Rio (album Queen)

Live In Rio – wideokaseta zespołu Queen z 1985 roku. Stanowi godzinny zapis koncertu zespołu w Rio de Janeiro w Brazylii 12 stycznia 1985 roku. Był to występ przed największą w dziejach świata publicznością – 250 000 osób. Koncert miał otworzyć 10-dniowy festiwal Rock in Rio. Był to pierwszy występ Queen w Ameryce Południowej od 1981 roku.
Ukazał się na kasetach VHS, płytach winylowych oraz CD.

</doc>
<doc id="637241" url="https://pl.wikipedia.org/wiki?curid=637241" title="Oxycheilinus">
Oxycheilinus

Oxycheilinus - rodzaj ryb okoniokształtnych z rodziny wargaczowatych.
Klasyfikacja.
Gatunki zaliczane do tego rodzaju :

</doc>
<doc id="637243" url="https://pl.wikipedia.org/wiki?curid=637243" title="Pantielejmon Ponomarienko">
Pantielejmon Ponomarienko

Pantelejmon Kondratowicz Ponomarienko (ros. Пантелеймон Кондратьевич Пономаренко, ur. w obwodzie kubańskim, zm. 18 stycznia 1984 w Moskwie) – generał porucznik, polityk radziecki i ambasador ZSRR w Polsce.
Życiorys.
W 1918 wstąpił do Armii Czerwonej. Uczestnik rosyjskiej wojny domowej. Od 1925 członek Wszechzwiązkowej Komunistycznej Partii (bolszewików).
W latach 1938–1947 pierwszy sekretarz KC Komunistycznej Partii Białorusi. W okresie 1941-1944 kierował z Moskwy ruchem partyzanckim na Białorusi. Na Plenum KC 27–28 lutego 1943 mówiąc o celach partyzantki radzieckiej na Białorusi Ponomarienko stwierdził „"walka z wrogim polskim podziemiem jest nieunikniona"”. Zgodnie z jego rozkazem polscy partyzanci mieli być rozbrajani, a kadra oficerska i stawiający opór żołnierze rozstrzeliwani. W celu wykonania tych poleceń partyzanci białoruscy podjęli ograniczoną współpracę z hitlerowcami. 22 czerwca 1943 za jego sprawą Komitet Centralny KP(b) Białorusi podjął na plenum w Moskwie uchwałę „O przedsięwzięciach w zakresie dalszego rozwijania ruchu partyzanckiego w zachodnich obwodach Białorusi” stwierdzającą, że „zachodnie obwody radzieckiej Białorusi stanowią integralną część Republiki Białoruskiej”, że „nacjonalistyczne oddziały i grupy tworzone przez polskie koła reakcyjne należy izolować od ludności przez tworzenie radzieckich oddziałów i grup, składających się z ludzi pracy narodowości polskiej” oraz że należy „wszystkimi sposobami zwalczać oddziały i grupy nacjonalistyczne”. Rozkaz ten stał się podstawą do mordu popełnionego 26 sierpnia 1943 przez sowiecką Brygadę Partyzancką im. Woroszyłowa dowodzoną przez płk Fiodora Markowa na 80 żołnierzach AK z oddziału Antoniego Burzyńskiego „Kmicica” działającego w rejonie jeziora Narocz. 30 listopada 1943 Ponomarienko wydał rozkaz dotyczący rozbrajania polskich oddziałów partyzanckich i rozstrzeliwania ich członków „w razie oporu”. Wykonując ten rozkaz, następnego dnia dowódca sowieckiej Brygady im. Stalina gen. Grigorij Sidoruk zaprosił na rozmowy do Prudziszcza partyzantów Zgrupowania Stołpecko-Nalibockiego AK na czele z dowódcą Zgrupowania, mjr Wacławem Pełką „Wacławem”, którzy zostali wówczas podstępnie rozbrojeni; część z nich przewieziono samolotem do Moskwy i osadzono w obozach internowania, a część (ok. 50 osób) zamordowano.
W 1943 Ponomarienko był także jednym z głównych koordynatorów działalności komunistów polskich z PPR, z ramienia Kominternu i NKWD. 20 stycznia 1943 w swoim memorandum sprecyzował ich zadania. W myśl instrukcji Ponomarienki, ówczesnym celem kierownictwa ZSRR były nie tylko cele wojskowe – partyzanci sowieccy na polskich kresach północno-wschodnich, a PPR w Generalnym Gubernatorstwie zwalczali ugrupowania antykomunistyczne, denuncjując ich członków do niemieckich organów bezpieczeństwa, dążąc do maksymalnego osłabienia polskiego podziemia niepodległościowego w kraju oraz wyniszczenia społeczeństwa polskiego rękami Niemców (m.in. poprzez wzniecenie wojny partyzanckiej i wywołany tym odwet hitlerowców).
W 1946 roku centralne władze sowieckie zarządziły kontrolę działalności gospodarczej i finansowej KC KP(b)B. Kontrola wykazała szereg nadużyć i niegospodarności w zarządzaniu partyjną kasą. Komisja Kontroli Partyjnej WKP(b) odkryła (dzięki donosowi) m.in., że Ponomarienko buduje dla siebie willę z pieniędzy partyjnych. Zarzuciła mu także szereg innych nadużyć, m.in. tworzenie kultu własnej osoby:
Wobec zarzutów Ponomarienko wyraził samokrytykę. Wkrótce jednak on i jego ekipa zostali odwołani. Na stanowisku I sekretarza KC KPB(b) zastąpiony został przez Rosjanina Nikołaja Gusarowa.
Od 27 października 1950 do 12 grudnia 1952 minister zapasów ZSRR. W okresie 16 października 1952 – 6 marca 1953 członek Biura Politycznego KPZR. Zapewne po śmierci Józefa Stalina popadł w chwilową niełaskę. W końcu otrzymał stanowisko I sekretarza Komunistycznej Partii Kazachstanu. Funkcję tę sprawował w okresie marzec 1954 – 7 maja 1955. Bezpośrednio potem został ambasadorem w Polsce, przypadło mu w udziale wręczenie polskim władzom kluczy do daru społeczeństwa radzieckiego – Pałacu Kultury i Nauki w Warszawie. Następnie w latach 1957–1959 był ambasadorem ZSRR w Indiach i Nepalu, a w latach 1959–1962 ambasadorem w Holandii. W okresie 1962-1964 pełnił funkcję stałego przedstawiciela ZSRR w Międzynarodowej Agencji Energii Atomowej. Od 1965 przebywał na emeryturze.
Pracował również jako wykładowca. Założył Narodową Orkiestrę Jazzową w Mińsku.

</doc>
<doc id="637251" url="https://pl.wikipedia.org/wiki?curid=637251" title="Symphodus">
Symphodus

Symphodus – rodzaj ryb okoniokształtnych z rodziny wargaczowatych (Labridae).
Klasyfikacja.
Gatunki zaliczane do tego rodzaju:

</doc>
<doc id="637253" url="https://pl.wikipedia.org/wiki?curid=637253" title="Pseudocheilinus">
Pseudocheilinus

Pseudocheilinus – rodzaj ryb okoniokształtnych z rodziny wargaczowatych.
Klasyfikacja.
Gatunki zaliczane do tego rodzaju :

</doc>
<doc id="637257" url="https://pl.wikipedia.org/wiki?curid=637257" title="Hidżab">
Hidżab

Hidżab (, "ḥiǧāb"; tłum. „okrycie, zasłona”) – w tłumaczeniu z arabskiego oznacza "zasłonę" i "ochronę". Jest to nakrycie głowy, które nosi część kobiet wyznających islam. Kobiety noszą hidżab w obecności dorosłych mężczyzn, którzy nie są ich najbliższymi krewnymi.
Hidżab jako wyraz skromności i prywatności.
Hidżab noszony przez kobiety muzułmańskie, to chusta zakrywająca włosy, uszy i szyję, jednak nie ramiona i twarz. Noszenie jej jest wyrazem skromności i prywatności, cnót nauczanych i praktykowanych w islamie. Skromność w Koranie – według "Encyclopedia of Islam and Muslim World" – dotyczy „spojrzenia, sposobu chodzenia, ubierania się i genitaliów”, zarówno u kobiet jak i mężczyzn. Słowo "hidżab" może być również stosowane w odniesieniu do rozdziału kobiet od mężczyzn w sferze publicznej, lub może zawierać wymiar metafizyczny – " al-hidżabu " odnosi się do „zasłony, która oddziela człowieka czy świat od Boga”.
Według zwyczaju, za którym stoi autorytet hadisów, np. zbioru hadisów al-Buchariego, które przekazał Dżurhad, niektóre części ciała ludzkiego są "aurah", tzn. nie powinny być ukazywane publicznie. U kobiet "aurah" obejmuje całe ciało z wyjątkiem twarzy i dłoni. U mężczyzn – obszar od pępka do kolan. Dodatkowo mężczyznom nie wolno nosić ubrań z jedwabiu (kobietom wolno).
Według szkoły hanbalickiej prawa muzułmańskiego, kobiety powinny zakrywać twarze nikabem lub burką. W niektórych państwach islamskich (np. Arabii Saudyjskiej) zasłanianie twarzy przez kobiety jest nakazane przez prawo. Zwyczaj ten nie jest jednak uznawany przez większość muzułmanów.
Przedislamskie semickie korzenie hidżabu.
Zwyczaj zasłaniania twarzy przez kobiety był znany na Bliskim Wschodzie na wiele wieków przed powstaniem islamu. Występował m.in. w starożytnym Izraelu. Dorastające córki rzadko opuszczały dom rodzinny, a wychodząc zakładały – jak wszystkie kobiety – sięgającą do kostek tunikę z długimi rękawami oraz nakrycie głowy z woalką tak gęstą, że nie można było rozpoznać rysów twarzy. Tak ubrana była np. Zuzanna, gdy stawiła się przed sądem oskarżona przez dwóch starców o zdradę męża (por. Dn 13,32). Zwyczaj zasłaniania twarzy przez kobiety, przyjęty także w trakcie zaślubin, umożliwił Labanowi zamianę córek – zamiast obiecanej Racheli przyprowadził on Jakubowi Leę, o czym ten przekonał się dopiero rano po nocy poślubnej (Rdz 29,23–25). Strój kobiety zależał też od pozycji społecznej, a na wsi ze względu na pracę w polu był mniej rygorystyczny. Ponadto w Rdz 38, 15, czytamy o Tamar, że „Kiedy Juda ją ujrzał, pomyślał, że jest ona nierządnicą, gdyż miała twarz zasłoniętą.”.
Zakrywanie twarzy przez kobiety w Izraelu nie było zwyczajem czysto kulturowym. Miało znaczenie także teologiczne. Jak ukazał to Edgar Haulotte SJ, w Biblii hebrajskiej znajduje się szereg zapisów dotyczących przykrycia ciała, by uchronić jego prywatność, szczególnie, by strzec przed poniżeniem przez pożądliwe spojrzenie, sprowadzające „osobę ludzką do rangi jakiegoś przedmiotu pożądania, spychając ją w ten sposób ponownie do owego chaosu, z którego została wyprowadzona przez Stwórcę.” Tak, w Księdze Rodzaju znajduje się zakaz „uchylania okrycia” ze wstydliwych części ciała mężczyzny (Rdz 9, 20–27) i kobiety (Rdz 34; por. 2 Sm 3). Księga Kapłańska regulowała szczegółowo zasłanianie nagości w małżeństwie i rodzinie: „Nikt z was nie będzie się zbliżał do ciała swojego krewnego, aby odsłonić jego nagość. Ja jestem Pan!” (Kpł 18,6–18). 
Według Biblii hebrajskiej mężczyźni i kobiety powinni nosić różne ubrania (Pwt 22, 5). Zasłona twarzy u kobiet izraelskich miała symboliczne znaczenie w stosunku do zaślubin. Była elementem ceremonii poświęcenia się kobiety temu, który ją sobie wybrał. Tak uczyniła Rebeka, gdy zobaczyła Izaaka:
Jak podkreślił Edgar Haulotte SJ, poświęcenie się kobiety mężowi przez gest zasłonięcia twarzy nie było w tradycji starożytnego Izraela wyrazem jej ubezwłasnowolnienia, „oblubieniec nie bierze w posiadanie swojej oblubienicy (por. Rt 4, 7; Pwt 25, 9; Ps 60, 19), lecz obdarza ją chwałą własnej osoby”. Oblubieniec przekazuje swej żonie wszystko, co posiada, przez „wyciągnięcie nad nią brzegu swego płaszcza" (Rut 3, 9; por. Pwt 23, 1).

</doc>
<doc id="637258" url="https://pl.wikipedia.org/wiki?curid=637258" title="Tomasz Wacek">
Tomasz Wacek

Tomasz Wacek (ur. 30 sierpnia 1976 w Rymanowie) – polski piłkarz, trener.
Kariera.
Od grudnia 2009 do maja 2013 był pierwszym trenerem seniorskiej drużyny Karpat Krosno. Latem 2013 został grającym trenerem Iskry Przysietnica. W maju 2014 został szkoleniowcem LKS Pisarowce.
Po wznowieniu kariery piłkarskiej w marcu 2018 został zawodnikiem Iwonki Iwonicz.

</doc>
<doc id="637259" url="https://pl.wikipedia.org/wiki?curid=637259" title="Staphylococcus aureus">
Staphylococcus aureus



</doc>
<doc id="637260" url="https://pl.wikipedia.org/wiki?curid=637260" title="Zygmunt Okoniewski">
Zygmunt Okoniewski

Zygmunt Okoniewski (ur. 4 marca 1877 w Kijowie, zm. 23 marca 1936) – polski naukowiec z zakresu elektrotechniki, pionier polskiego przemysłu maszyn elektrycznych i transformatorów.
Życiorys.
Ukończył szkołę wyższą w Mittenweidzie, następnie Politechnikę w Charlottenburgu. Prezes i honorowy członek Stowarzyszenia Elektryków Polskich. Honorowy Obywatel Gminy Żychlin.
Od 1909 współpracował z firmą Brown Boveri, przez 12 prowadził jej przedstawicielstwo w Kijowie i Warszawie. Zygmunt Okoniewski był także współtwórcą i dyrektorem Polskich Zakładów Elektrycznych Brown Boveri S.A. w Żychlinie (1921) i Cieszynie (1926). Współzałożyciel czasopisma „Światło i siła”.
Zmarł w wieku 59 lat, w 1936, i został pochowany na cmentarzu parafialnym w Żychlinie. Pomnik grobowca został skierowany w stronę zakładów EMIT.

</doc>
<doc id="637262" url="https://pl.wikipedia.org/wiki?curid=637262" title="Państwowe Liceum Sztuk Plastycznych im. Wojciecha Gersona w Warszawie">
Państwowe Liceum Sztuk Plastycznych im. Wojciecha Gersona w Warszawie

Państwowe Liceum Sztuk Plastycznych im. Wojciecha Gersona (do 2019 Zespół Państwowych Szkół Plastycznych im. Wojciecha Gersona) – państwowa szkoła artystyczna średniego szczebla znajdująca się przy ul. Smoczej 6 w Warszawie. 
Organem prowadzącym placówkę jest Ministerstwo Kultury i Dziedzictwa Narodowego. Podlega ona nadzorowi Centrum Edukacji Artystycznej.
Historia.
Szkoła powstała w 1945 jako Państwowe Liceum Artystyczne i wraz z Wyższą Szkołą Sztuk Plastycznych, mieściła się przy ul. Myśliwieckiej 8. Współpracowała wtedy z Centralnym Ośrodkiem Pedagogicznym i Międzynarodowym Stowarzyszeniem Wychowania przez Sztukę (patronat UNESCO). Pierwszym dyrektorem i założycielem był Antoni Mączak. Ideą nowo powstałej szkoły było „wychowanie przez sztukę”. 
Następnie Liceum przekształcono w Ogólnokształcącą Szkołę Sztuk Pięknych. Od początku realizowała program szkoły średniej, tak więc od roku 1953 zniesiono ograniczenie wyboru studiów, tak aby absolwenci mogli wybierać różne kierunki studiów.
W 1957 przeniesiona do budynku byłej Podchorążówki w Łazienkach Królewskich. W roku 1963 szkoła uzyskała patronat „Centrali przemysłu ludowego i artystycznego” – Cepelia.
PLSP - Państwowe Liceum Plastyczne było miejscem, gdzie młodzież z różnych środowisk odnajdywała wspólny język poprzez twórczość plastyczną.
W następstwie wydarzeń marca 1968 roku usunięto założyciela szkoły dyrektora Antoniego Mączaka oraz wicedyrektora Włodzimierza Tiunina. 
W 1977 przeniesiona na ul. Smoczą (do budynku po przeniesionym XLV LO im. Romualda Traugutta), gdzie znajduje się do dziś. W szkole uczyli m.in. Jacek Kuroń, Maciej Piekarski, Andrzej Rudziński i Włodzimierz Tiunin.
Od 2002 utworzono w niej gimnazjum.
Do 2019 roku funkcjonowało pod nazwą Zespołu Państwowych Szkół Plastycznych.
Absolwenci liceum uzyskują tytuł plastyka z jedną z czterech dostępnych w szkole specjalizacji. Tytuł upoważnia do wykonywania tego zawodu. Od roku 2006 funkcję dyrektora szkoły pełni dr Beata Lewińska-Gwóźdź. Szkoła posiada pracownie artystyczne.
W związku z reformą systemu oświaty dnia 1 września 2019 Zespół Państwowych Szkół Plastycznych im. Wojciecha Gersona w Warszawie został przekształcony w Państwowe Liceum Sztuk Plastycznych im. Wojciecha Gersona w Warszawie.

</doc>
<doc id="637263" url="https://pl.wikipedia.org/wiki?curid=637263" title="ZPSP w Warszawie">
ZPSP w Warszawie



</doc>
<doc id="637264" url="https://pl.wikipedia.org/wiki?curid=637264" title="Chimar">
Chimar

Chimar – arabskie słowo, którego tureckim odpowiednikiem jest „czarczaf”. Chimar zakrywa zarówno głowę, ramiona, jak i górną część ciała, kończąc się tuż nad talią. Nie zakrywa jednak twarzy. Wraz z dopasowaną kolorystycznie spódnicą stanowi strój, którego muzułmanki używają do modlitwy oraz podczas pielgrzymki do Mekki.

</doc>
<doc id="637279" url="https://pl.wikipedia.org/wiki?curid=637279" title="Pałac „Pod Globusem”">
Pałac „Pod Globusem”

Pałac „Pod Globusem” – pałac w Szczecinie, mieszczący się przy pl. Orła Białego.
Historia.
Pałac jest dawnym gmachem Towarzystwa Ubezpieczeniowego „National”, siedzibą Zespołu Szkół Medycznych, a obecnie siedzibą Akademii Sztuki w Szczecinie. Pierwotna, barokowa rezydencja, zwana Pałacem Grumbkowa powstała w latach 1724–1725. Projektantem był Piotr de Montarque – urodzony w Langwedocji Francuz. Przy budowie współpracował Filip Gerlach, szef służb budowlanych Prus, projektant kościołów w Berlinie i Poczdamie. Dekorację rzeźbiarską wykonał nadworny artysta królewski Johann Georg Glume. Pałac ten był budowlą barokową o reprezentacyjnej fasadzie z osiowo usytuowanym ryzalitem podzielonym pilastrami. Około 1800 r. był przebudowany w formach empirowych (bogaty detal).
Pałac był siedzibą Naczelnego Prezydenta Prowincji Pomorskiej Filipa Ottona von Grumbkowa. W 1759 roku w pałacu tym urodziła się księżniczka Zofia Dorota Wirtemberska (późniejsza caryca "Maria Fiodorowna", żona cara Pawła I). W roku 1782 pałac zakupił szczeciński kupiec Fryderyk Wietzlow. Budynek należał do jego spadkobierców do roku 1890, kiedy pałac zakupiło Towarzystwo Ubezpieczeniowe „National” (Allgemeine Versicherungs – Aktien Gesellschaft „National”). Dotychczasowy budynek został rozebrany i w jego miejscu wzniesiono nowy gmach (lata 1890–1891), zaprojektowany przez berlińskiego architekta Franza Wichardsa.
Obecnie jest to neobarokowy budynek, o fasadzie pokrytej w dolnej części kamienną rustyką, a w górnej jasną klinkierową licówką. Frontowy ryzalit podzielony jest pilastrami, dźwigającymi trójkątny tympanon zdobiony płaskorzeźbą. Zwieńczeniem budowli jest globus, od którego pochodzi nazwa pałacu.
Mimo niemal całkowitego zniszczenia starego miasta wskutek nalotów budynek przetrwał wojnę bez szwanku.
W drugiej dekadzie XXI w. pałac został wyremontowany i przekazany na siedzibę Akademii Sztuki w Szczecinie.

</doc>
<doc id="637280" url="https://pl.wikipedia.org/wiki?curid=637280" title="Quilmes AC">
Quilmes AC

Quilmes Atlético Club – jeden z najstarszych klubów piłkarskich Argentyny, grającym obecnie w pierwszej lidze argentyńskiej Primera división argentina.
Historia.
Klub założony został w roku 1887 w Quilmes przez J.T.Stevensona. Pierwotna nazwa klubu brzmiała Quilmes Rovers Club. W 1900 nazwę klubu zmieniono na Quilmes Athletic Club. Pierwszy skład klubu złożony był wyłącznie z brytyjskich imigrantów:
Swą obecną nazwę klub otrzymał w roku 1950, gdy awansował do pierwszej ligi.
Quilmes zwany jest także "El Cervecero" z powodu miejscowego browaru Cerveza Quilmes, który jest jednocześnie sponsorem klubu. Klub zdobył mistrzostwo Argentyny w epoce futbolu amatorskiego w roku 1912. Później często grywał w niższych ligach, skutkiem czego uzbierał pięć tytułów mistrza drugiej ligi. W 1978 zdobyli mistrzostwo pierwszej ligi Metropolitano. Rok 1982 to najbardziej kuriozalny sezon w historii klubu - w pierwszej połowie roku wielki sukces w postaci wicemistrzostwa Argentyny Nacional, natomiast w drugiej połowie fatalna postawa w mistrzostwach Metropolitano i po barażowej porażce z Unión Santa Fe Quilmes spadł do drugiej ligi.
Na stulecie istnienia klubu Quilmes przystąpił do budowy nowego stadionu w roku 1987, który nieoficjalnie oddany został do użytku w 1993 roku, a oficjalnie w 25 kwietnia 1995 roku. W roku 1998 został rozbudowany do obecnej pojemności. Poprzedni stadion zburzono.

</doc>
<doc id="637281" url="https://pl.wikipedia.org/wiki?curid=637281" title="Opera (zespół muzyczny)">
Opera (zespół muzyczny)

 
Opera – polski zespół rockowy utworzony w połowie 1986 roku przez byłych muzyków zespołu Republika.
Gdy w połowie czerwca 1986 roku rozpadł się zespół muzyczny Republika Grzegorz Ciechowski uruchomił swój solowy projekt pod nazwą Obywatel G.C., a pozostali członkowie grupy, tj. gitarzysta Zbigniew Krzywański, basista Paweł Kuczyński i perkusista Sławomir Ciesielski postanowili nadal grać razem pod nazwą Opera. Wokalistą został Sławomir Ciesielski, na krótko zastąpiony przez Mariusza Lubomskiego. Nieco później do grupy dołączył klawiszowiec Jacek Rodziewicz. W 1987 roku do zespołu dołączył Robert Gawliński.
W tym składzie muzycy zagrali kilka koncertów – m.in. w Hali Olivii i na festiwalu w Jarocinie, a także zarejestrowali nagrania na debiutancką płytę. W nagraniu płyty uczestniczyli również saksofonista Włodzimierz Kiniorski oraz chórzystki Beata Sawicka i Lucyna Łączyńska. Materiał ostatecznie nie został wydany, ze względu na długotrwały proces produkcji. Zespół został rozwiązany w 1990 roku w wyniku sporów pomiędzy Gawlińskim a resztą zespołu. Nagrania zostały ostatecznie wydane w 1993 pod nazwą "Gawliński/Opera 1987-1988", w związku z sukcesem komercyjnym zespołu Wilki któremu przewodził Robert Gawliński. W 1993 roku Gawliński przyznał, że nie podobał mu się materiał studyjny. Po rozpadzie zespołu Zbigniew Krzywański i Sławomir Ciesielski porozumieli się z Grzegorzem Ciechowskim i w trójkę reaktywowali Republikę.
W 2013 roku ukazała się reedycja albumu "Gawliński i Opera 1987-1988", wydana na nośniku CD.

</doc>
<doc id="637284" url="https://pl.wikipedia.org/wiki?curid=637284" title="Ewa Balcerowicz">
Ewa Balcerowicz

Ewa Krystyna Balcerowicz (ur. 27 sierpnia 1953) − polska ekonomistka, przewodnicząca rady i była prezes zarządu fundacji Centrum Analiz Społeczno-Ekonomicznych (CASE).
Życiorys.
W 1977 ukończyła studia na Szkole Głównej Planowania i Statystyki w Warszawie. Na tej samej uczelni w 1988 uzyskała stopień doktora nauk ekonomicznych. Od 1992 do 1997 pracowała w redakcji branżowego miesięcznika „Bank”. Zawodowo od 1983 związana z Instytutem Nauk Ekonomicznych Polskiej Akademii Nauk. Była współzałożycielem CASE, od 1991 pełniła funkcję wiceprezesa zarządu, w latach 2004–2008 zajmowała stanowisko prezesa zarządu, a następnie stanęła na czele rady tej fundacji.
Należy m.in. do Towarzystwa Ekonomistów Polskich.
Życie prywatne.
Jest żoną Leszka Balcerowicza, z którym ma troje dzieci: Macieja, Wojciecha i Annę.

</doc>
<doc id="637285" url="https://pl.wikipedia.org/wiki?curid=637285" title="Cádiz Club de Fútbol">
Cádiz Club de Fútbol



</doc>
<doc id="637290" url="https://pl.wikipedia.org/wiki?curid=637290" title="Georgi Iwanow (piłkarz)">
Georgi Iwanow (piłkarz)

Georgi Aleksandrow Iwanow - "Gonzo" (ur. 2 lipca 1976 w Płowdiwie) – bułgarski piłkarz grający na pozycji napastnika, oraz działacz i trener piłkarski.
Kariera klubowa.
Jest wychowankiem Łokomotiwu Płowdiw, z którego odszedł w wieku dwudziestu jeden lat. Kolejne pięć sezonów spędził w Lewskim Sofia, gdzie wyrósł na lidera ataku oraz nową gwiazdę ligi; oprócz licznych osiągnięć zespołowych (trzy mistrzostwa kraju i trzy Puchary), zdobył w tym czasie wiele wyróżnień indywidualnych, m.in. raz koronę króla strzelców i dwukrotnie tytuł piłkarza roku w Bułgarii. Jest jednym z najskuteczniejszych zawodników ekstraklasy bułgarskiej przełomu wieków: w latach 1997–2002 strzelił w meczach ligowych siedemdziesiąt goli, w tym dwadzieścia dwa w jednym sezonie (w dwudziestu czterech spotkaniach) i czternaście w meczach derbowych Lewskiego z CSKA, co jest rekordem. W tym czasie był także najlepiej opłacanym piłkarzem ligi.
Jego kariera załamała się, kiedy po zakończeniu rozgrywek 2001–2002 postanowił wyjechać za granicę. Przygoda z francuskim Stade Rennais, gdzie głównie siedział na ławce rezerwowych, okazała się mało owocna, podobnie jak występy w lidze tureckiej. W 2006 powrócił do Lewskiego, jednak trener Stanimir Stoiłow widział w nim tylko zmiennika młodego Walerego Domowczijskiego. Po półtora roku spędzonym w chorwackiej NK Rijece od lata 2008 po raz czwarty był zawodnikiem Lewskiego. Rok później z powodu kontuzji zakończył piłkarską karierę.
Kariera reprezentacyjna.
W reprezentacji Bułgarii zadebiutował w październiku 1996 w spotkaniu eliminacyjnym do Mundialu 1998 z Luksemburgiem (2:1). Jednak za selekcjonerskiej kadencji Christo Bonewa grał niewiele (łącznie cztery mecze), chociaż znalazł się w kadrze na mistrzostwa. Dopiero kolejni trenerzy drużyny narodowej Dimityr Dimitrow i Stojczo Mładenow zdecydowanie postawili na niego, widząc w nim następcę Christo Stoiczkowa. Iwanow brał udział w przegranych eliminacjach do Euro 2000 i Mundialu 2002. Ostatni raz wystąpił w reprezentacji we wrześniu 2005 roku w spotkaniu ze Szwecją (0:3) w kwalifikacjach do Mundialu 2006.
Kariera działacza i trenera.
Zaraz po zakończeniu kariery piłkarskiej, w lipcu 2009 otrzymał propozycję objęcia stanowiska dyrektora sportowego w Lewskim Sofia.
Trzy miesiące później, po zwolnieniu z funkcji pierwszego trenera Ratka Dostanicia, został jego tymczasowym następcą. Jako że nie posiadał oficjalnej licencji szkoleniowej UEFA, do protokołów wpisywane było nazwisko jego asystenta, Antoniego Zdrawkowa. Duet Iwanow–Zdrawkow doprowadził klub do trzeciego miejsca w lidze, gwarantującego grę w Lidze Europejskiej. Jego misja skończyła się wraz z zakończeniem sezonu 2009–2010; nowym szkoleniowcem Lewskiego został Jasen Petrow.
Iwanow pozostał w klubie jako menedżer, odpowiedzialny za sprawy techniczo-sportowe. Jednak nowy trener nie zdołał wywalczyć mistrzostwa kraju, ponadto klub zanotował słabe wyniki w Lidze Europy i Pucharze Bułgarii, dlatego po zakończeniu sezonu 2010–2011 Petrow otrzymał dymisję, a na stanowisko pierwszego szkoleniowca powrócił Iwanow. Tak jak za pierwszym razem, także i teraz prowadził klub tylko w kilku meczach: po porażce ligowej 0:1 z CSKA Sofia w listopadzie 2011 złożył wymówienie. Pozostał w klubie jako dyrektor sportowy.
W październiku 2012 został trenerem Łokomotiwu Płowdiw, lecz pracował tylko jeden dzień. Zrezygnował, gdy zorientował się jak wielki chaos organizacyjny panuje w tym klubie.
17 grudnia 2012 został trenerem bułgarskiego klubu Czerno More Warna.
Sukcesy.
Kariera piłkarska

</doc>
<doc id="637294" url="https://pl.wikipedia.org/wiki?curid=637294" title="Piotr Andrzej Szulkin">
Piotr Andrzej Szulkin



</doc>
<doc id="637296" url="https://pl.wikipedia.org/wiki?curid=637296" title="Leon Rutkowski">
Leon Rutkowski

Leon Rutkowski (ur. 1862 w Turowie koło Płocka, zm. 7 stycznia 1917 w Płońsku) – lekarz, antropolog, działacz społeczny. 
Prowadził praktykę lekarską w Płońsku, a także badania antropologiczne ludności tego regionu oraz kraniologiczne miejscowej ludności z IX–XI w. (materiał z cmentarzysk). Więziony przez carat w Cytadeli Warszawskiej za działalność patriotyczną. 
Współpracował z Polską Akademią Umiejętności, kładąc liczne zasługi w badaniach naukowych z dziedziny antropologii. Po śmierci Jana Walerego Jędrzejewicza kontynuował jego pracę. Był członkiem Ligi Narodowej w 1895 roku.
Był kierownikiem biura werbunkowego w Płońsku Komitetu Organizacyjnego Legionów Polskich, formowanych u boku wojsk rosyjskich w 1915 roku. 
Jego grób znajduje się na płońskim cmentarzu. Jego imieniem nazwano dawną ulicę Szkolną (1937), Zespół Szkół nr 2 przy ulicy ks. J. Popiełuszki w Płońsku, a także wystawiono mu pomnik na skwerze przed budynkiem MCK.

</doc>
<doc id="637298" url="https://pl.wikipedia.org/wiki?curid=637298" title="Maglić (szczyt)">
Maglić (szczyt)

Maglić (serb., czrng. "Маглић") – najwyższy szczyt w Bośni i Hercegowinie w Górach Dynarskich, wznoszący się na 2386 m n.p.m. w południowo-wschodniej części kraju, na terenie Parku Narodowego Sutjeska, na granicy z Czarnogórą.

</doc>
<doc id="637299" url="https://pl.wikipedia.org/wiki?curid=637299" title="Makrobiotyka">
Makrobiotyka

Makrobiotyka lub dieta makrobiotyczna (z języka greckiego μακρóς, "duży" i βιοτικóς, "dotyczący życia") – rodzaj diety, mającej według jej zwolenników zapobiegać chorobom, zapewniać dobre samopoczucie oraz sprawiać, że stosująca ją osoba nie będzie podatna na niespodziewane pogorszenie zdrowia, a nawet nie będzie ulegała wypadkom. Wstępne założenia makrobiotyki prawdopodobnie powstały na przełomie XVII i XVIII w Japonii, w pierwszej połowie jej samoizolacji (w latach 1639-1853 w okresie panowania Rodu Tokugawa). Rozwinięcie o dietę japońskiego buddyzmu zen było reakcją na wcześniejszą chrystianizację i próbę kolonizacji Japonii oraz pogorszenie kondycji miejscowej ludności. Mimo że założenia pochodzą z Japonii, jej podstawa wywodzi się z chan (buddyzmu) i opiera się na konieczności zrównoważenia domniemanych energii jin i jang (yin i yang), zwłaszcza w spożywanych produktach lub w stosowanych technikach gotowania i naczyniach kuchennych. Zrównoważenie dotyczy również domniemanej energii jin i jang środowiska, z którego pozyskiwany jest pokarm, faktycznie realizowane przez ograniczenie produktów mięsnych w diecie. 
Za twórcę diety makrobiotycznej bywa uznawany George Ohsawa, który około roku 1920 sformalizował i opisał dietę makrobiotyczną, bazującą na zmodyfikowanym przez siebie tradycyjnym japońskim modelu żywienia z okresu Edo. 
Słowo zostało sformułowane przez Christopha Wilhelma Hufelanda z Niemiec w jego książce "Makrobiotik, oder die Kunst das menschliche Leben zu verlängern" ("Makrobiotyka, albo Sztuka Wydłużania Ludzkiego Życia") z 1796 roku .
Historia i filozofia.
Początki makrobiotyki wiązały się z chęcią wymuszenia przez rządzący Japonią ród Tokugawa powrotu do tradycyjnego modelu żywieniowego (tradycyjnych produktów, metod gotowania, naczyń oraz formy spożywania posiłku). W pierwszej kolejności zmiany wprowadzano poprzez nakazy prawne, być może w tym okresie zakazano spożywania mięsa. Wiązało się to ze zmianami w modelu żywieniowym, jakie zaszły w latach wcześniejszych pod wpływem zwłaszcza portugalskich misjonarzy. Wówczas w modelu żywieniowym pojawiała się zwiększona ilość mięsa, w tym nieznana wcześniej wieprzowina. Zanotowano też pojawienie się spożycia wina w znacznych ilościach, wprowadzenie dań przygotowanych nowymi technikami jak tempura, eliminacja dań surowych czy zmiana tradycyjnego sposobu spożywania posiłków. Nowy model żywieniowy w opinii władz był niedostosowany do charakterystyki Japonii, gdzie brakowało np. terenów pod uprawę winorośli, i był jednym z powodów kryzysu japońskiej wsi w okresie Edo (przyjmuje się, że kryzys wsi japońskiej rozpoczął się od krwawo stłumionego buntu chłopów w 1637/1638, czyli w 35 roku okresu Edo, jednak głód na wsi panował przed tym wydarzeniem). Nakazy prawne okazały się niewystarczające i aby wzmocnić trend powrotu do tradycyjnego modelu żywieniowego powiązano go na filozofią buddyzmu zen. Wprowadzony ponownie model żywieniowy zaczął być postrzegany jako prozdrowotny i zapewniający długie życie. Dieta była w ten sposób również postrzegana przez holenderskich kupców, z którymi legenda diety przedłużającej życie dotarła do Europy.
Na przestrzeni lat zakres i zasady makrobiotyki ewoluowały. Początkowo (do końca XVIII wieku) za nadrzędną zasadę uważano konieczność zachowania równowagi, wywodzącą się z idei współistnienia domniemanych energii jin i jang. Oznaczało to np. konieczność zachowania równowagi pomiędzy pracą a spożywaniem posiłków. Oznaką braku równowagi była otyłość notowana wśród obecnych w Japonii Europejczyków. Głoszono również konieczność zachowania zasad minimalizmu, prostoty i pierwotności (surowości), co przekładało się między innymi na rezygnację z przypraw, potraw znacznie przetworzonych czy mięsa zwierząt hodowlanych na rzecz myślistwa i rybołówstwa. Odrzucano również rytuały na rzecz wspólnego przygotowywania posiłków. W tej pierwotnej postaci filozofia zafascynowała Europejczyków i zyskała miano makrobiotyki.
Ważnym elementem były odrodzone w okresie Edo pierwotne założenia buddyzmu, to jest: zakaz hodowli zwierząt na mięso, mleko lub jaja – jako naruszanie domniemanej naturalnej równowagi energetycznej przyrody (dopuszczano łowiectwo i rybołówstwo), nakaz wykorzystywania wszystkich części spożywanych zwierząt (np. spożywanie rybich resztek w postaci sfermentowanej lub marynowanej) oraz zakaz stosowania technik znacznego przetwarzania roślin (np. tłoczenie olejów). 
W latach późniejszych zaczęto domniemaną energię jin i jang przypisywać konkretnym produktom spożywczym na podstawie wielu właściwości: kwaśnego bądź słodkiego smaku, miejsca, w którym dany produkt rósł (teren podmokły albo suchy), z jakiej części rośliny pochodzi, a także jego koloru, kształtu, aromatu czy konsystencji. Za nadrzędną zasadę uważano zrównoważenie jin i jang poprzez mieszanie składników potraw, np. połowę składników stanowiły owoce ziemi, a połowę owoce morza. Zasady te zostały sformalizowane w drugiej połowie XIX wieku przez japońskiego lekarza, który nazywał się Sagen Isuzuka. Zasady Isuzuki były niedostępne dla Europejczyków, ponieważ kładł on szczególny nacisk na spożywanie potraw znanych wyłącznie w Japonii, takich jak algi morskie, daikon czy kudzu. 
W pierwszej połowie XX wieku zasady makrobiotyki przybrały formę sformalizowaną i opisaną przez George'a Ohsawę, który opracował dietę prowadzącą w dziesięciu stopniach do osiągnięcia idealnego stosunku jin i jang wynoszącego 5:1. Według tej koncepcji przeważają potrawy zwane "zimnymi", to jest pokarmy słodkie, bez wyraźnego aromatu, zboża, wodorosty, nabiał, owoce morza, nad pokarmami "gorącymi", to jest kwaskowatymi owocami, ostrymi przyprawami, produktami o intensywnym aromacie, mięsem, używkami. Równocześnie Ohsawa dopuszcza odmienne od tradycyjnych japońskich sposobów metody przyrządzania potraw: dopuszcza stosowanie białego cukru, soli, oleju, kiszenie, tempurę, grillowanie. Ponadto Ohsawa wyróżnia siedem oznak zdrowia, których zachowanie jest bezpośrednio zależne od zbilansowania diety: brak zmęczenia, apetyt, dobry sen, dobra pamięć, dobry humor, jasność umysłu (też: refleks) oraz pozytywne nastawienie do otoczenia (zwane wdzięcznością).
W drugiej połowie XX wieku makrobiotyka przestała być ściśle wiązana z kulturą Japonii, produktami typowo japońskimi i buddyzmem zen ze względu na powiązania z nacjonalizmem japońskim okresu drugiej wojny światowej. W zamian pojawiają się odniesienia do kultury chińskiej, zachęta do spożywania lokalnych produktów (np. w Polsce produktów polskich), produktów organicznych i przygotowywania potraw w sposób ekologiczny. 
Założenia diety makrobiotycznej.
Dieta makrobiotyczna nie ma jasno i precyzyjne określonego składu produktowego oraz istnieje wiele odmian funkcjonujących w poszczególnych krajach, które znacznie się od siebie różnią. Dieta może być dopasowywana do położenia geograficznego i etapu życia, w którym znajduje się osoba stosująca dietę. Najczęściej stosowaną jest prawdopodobnie odmiana zwana "japońską", choć nie zakłada ona stosowania regionalnych produktów spożywczych. Dieta w tej odmianie zakłada znaczą przewagę domniemanej energii jin w produktach oraz równoważenie jej domniemaną energią jang wprowadzaną do pożywienia za pomocą metod przygotowania, używanych naczyń lub specyficznych rytuałów, które towarzyszą spożywaniu posiłków. Dla diety "w odmianie japońskiej" można wyróżnić następujące ogólne zalecenia żywieniowe: 
Produkty niedopuszczalne lub dopuszczalne w niektórych odmianach:
Sposób przygotowania i podawania produktów:
Produkty występujące we współczesnych modyfikacjach diety, zwłaszcza w odmianie zachodniej lub amerykańskiej:
Kompozycja dań makrobiotycznych:
Dania komponuje się na podstawie domniemanych energii produktów spożywczych oraz ewentualnie metod przygotowania, które według zwolenników mogą zwiększać lub obniżać ilość energii jang. Ponieważ ilość energii jin i jang w produktach jest niemierzalna, kolejni teoretycy makrobiotyki określali ich ilość arbitralnie, tak jak np. w przypadku cukru.
Według makrobiotyki nie istnieje energia wypadkowa pożywienia, co wynika z koncepcji taiji: domniemane energie jin i jang współistnieją nierozerwalnie, przenikając się, ale nie znoszą się, nie mieszają i nie wyrównują. Istnienie jednej, innego rodzaju energii "chi", która występuje pod różnymi postaciami, zdolnymi do wzajemnego mieszania się i uśredniania, jest głoszona przez odmienną do makrobiotyki "kuchnię 5 przemian".
Równowaga pomiędzy energiami była różnie definiowana na przestrzeni lat. Początkowo głoszono konieczność uzyskania doskonałej równowagi pomiędzy jin i jang oraz niemal całkowitego ograniczenia procesów modyfikujących stan energetyczny pokarmów (ograniczenie obróbki termicznej, zakaz mrożenia, zakaz stosowania przypraw). W kolejnych latach głoszono konieczność takiego komponowania posiłków, aby energii jin było pięciokrotnie więcej niż energii jang. W kolejnych latach stworzono koncepcję, która wciąż jest w pewnym stopniu uznawana, według której w pożywieniu jest nadmiar energii jin, ale równoważy się ją za pomocą czynności dostarczających domniemaną energie jang (palenie tytoniu, ćwiczenia fizyczne lub określone zachowania seksualne). Współczesne praktyki ponownie bazują na konieczności idealnego zrównoważenia domniemanych energii jin i jang, przy czym nie tylko w produktach, ale także np. w środowisku, z którego pochodzą produktu spożywcze.
Właściwości odżywcze diety i jej wpływ na zdrowie.
Większość wariantów diety makrobiotycznej, w tym wszystkie odmiany proponowane przez Ohsawę, nie zawierają wszystkich niezbędnych składników odżywczych. Osoby stosujące dietę makrobiotyczną są narażone na zwiększone ryzyko wystąpienia anemii oraz ryzyko zachorowania na szkorbut. Występujące niedobory innych składników (poza żelazem i witaminą C) są zależne od odmiany diety makrobiotycznej. W przypadku odmian współczesnych, które zalecają spożywanie ryb i oleju ,występują natomiast niedobory witaminy A oraz witaminy D.
Pierwotne wersje japońskiej diety makrobiotycznej (z okresu Edo) były powiązane z niedoborami żywieniowymi, a nawet ze śmiercią, jednak mogło to wynikać przede wszystkim z sytuacji ekonomicznej ówczesnej Japonii (głód). Zgodnie ze współczesną wiedzą dieta tego rodzaju jest szkodliwa, zwłaszcza dla osób wykazujących zwiększone zapotrzebowanie na składniki odżywcze (wykonujących ciężką pracę, chorych, rekonwalescentów). U dzieci niedobory żywieniowe wynikające z diety makrobiotycznej mogą prowadzić do awitaminozy, a w konsekwencji do takich chorób jak np. ślepota zmierzchowa. Badania wpływu diety makrobiotycznej na stan zdrowia kobiet ciężarnych lub karmiących piersią nie były prowadzone, niemniej zgodnie z dzisiejszym stanem wiedzy niedobory żywieniowe mogą prowadzić do wad płodu lub chorób dziecka w wieku niemowlęcym.
Właściwości przeciwnowotworowe.
Przed 1980 rokiem dieta makrobiotyczna była propagowana głównie jako dieta poprawiająca jakość życia oraz nastrój lub zapewniająca zachowanie dobrej kondycji w podeszłym wieku. Około 1980 roku, mimo braku jakichkolwiek dowodów, pojawiły się liczne publikacje zalecające dietę makrobiotyczną, w tym książka współautorstwa Michio Kushi z 1982 roku zatytułowana "Cancer and heart disease: the macrobiotic approach to degenerative disorders", wprost stwierdzająca, że dieta makrobiotyczna jest podstawowym i wyłącznym środkiem prowadzącym do wyleczenia z choroby nowotworowej. 
Późniejsza analiza dostępnych wyników badań wykazały fałszywość tez o przeciwnowotworowym działaniu tej diety. Brytyjski Instytut Cancer Research of UK w konkluzji stwierdza, że nie istnieją jakiekolwiek dowody na to, że dieta makrobiotyczna może przeciwdziałać lub leczyć raka lub jakąkolwiek inną chorobę. Amerykańskie stowarzyszenie American Cancer Society wskazuje, że w przypadku osób chorych na nowotwory właściwym jest stosowanie diety ubogo-tłuszczowej i bogatej w błonnik, a ścisłe przestrzeganie diety makrobiotycznej może doprowadzić do pogorszenia stanu zdrowia
Pomimo tego, że dieta makrobiotyczna była prezentowana jako dieta, która leczy nowotwory, Michio Kushi i jego żona Aveline Kushi – propagatorzy diety makrobiotycznej w USA – chorowali na nowotwory. Podobnie ich córka Lily, która zmarła na raka szyjki macicy 9 stycznia 1995 roku. U jej matki również zdiagnozowano tę samą chorobę w 1993 roku i zmarła ona 3 lipca 2001 roku. U Michio Kushiego w roku 2004 wykryto raka okrężnicy, który został usunięty operacyjnie.

</doc>
<doc id="637300" url="https://pl.wikipedia.org/wiki?curid=637300" title="Maglić">
Maglić



</doc>
<doc id="637307" url="https://pl.wikipedia.org/wiki?curid=637307" title="Anampses">
Anampses

Anampses – rodzaj ryb okoniokształtnych z rodziny wargaczowatych.
Klasyfikacja.
Gatunki zaliczane do tego rodzaju :

</doc>
<doc id="637308" url="https://pl.wikipedia.org/wiki?curid=637308" title="Ulica Chorzowska">
Ulica Chorzowska



</doc>
<doc id="637309" url="https://pl.wikipedia.org/wiki?curid=637309" title="Gomphosus">
Gomphosus

Gomphosus – rodzaj ryb okoniokształtnych z rodziny wargaczowatych.
Klasyfikacja.
Gatunki zaliczane do tego rodzaju :

</doc>
<doc id="637310" url="https://pl.wikipedia.org/wiki?curid=637310" title="Iniistius">
Iniistius

Iniistius - rodzaj ryb okoniokształtnych z rodziny wargaczowatych.
Klasyfikacja.
Gatunki zaliczane do tego rodzaju :

</doc>
<doc id="637311" url="https://pl.wikipedia.org/wiki?curid=637311" title="Tymczasowy Rząd Narodowy">
Tymczasowy Rząd Narodowy

Tymczasowy Rząd Narodowy właściwie Komitet Centralny Narodowy jako Tymczasowy Rząd Narodowy – centralny organ władz powstania styczniowego od 19 stycznia do 13 marca 1863 i od 21 marca do 23 maja 1863.
Utworzenie.
Kontrolowany przez stronnictwo czerwonych Komitet Centralny Narodowy już od 1862 przygotowywał wybuch powstania w zaborze rosyjskim. Zaplanowane na wiosnę 1863 przygotowania powstańcze pokrzyżowała branka przeprowadzona w Warszawie przez margrabiego Aleksandra Wielopolskiego w nocy z 14 na 15 stycznia. Istniała realna groźba rozbicia organizacji spiskowych w całym kraju. 
W zaistniałej sytuacji KCN postanowił o przyspieszeniu wybuchu powstania i przekształcił się 19 stycznia w Tymczasowy Rząd Narodowy. TRN wydał manifest 22 stycznia, w którym określając się jako jedyny rząd legalny wzywał do walki orężnej o wolność, równość i niepodległość. Opublikował też dwa dekrety o uwłaszczeniu chłopów. Zygmuntowi Padlewskiemu powierzono zadanie opanowania Płocka, gdzie miał on proklamować Rząd Narodowy. Członkowie rządu oczekiwali na ten moment w Kutnie. Rząd tymczasowy mianował naczelników wojskowych w każdym województwie, powierzając im zadanie opanowania poszczególnych celów.
Komisja Wykonawcza Rządu Narodowego.
Próba zajęcia Płocka zakończyła się niepowodzeniem, a pozostający poza Warszawą rząd tymczasowy nie mógł się bezpiecznie ujawnić. W tym czasie rzeczywistą władzę nad powstaniem przejęła kierowana przez rezydującego w Warszawie Stefana Bobrowskiego Komisja Wykonawcza Rządu Narodowego. 
Dyktatura Ludwika Mierosławskiego.
30 stycznia wysłannicy TRN w Paryżu skłonili Ludwika Mierosławskiego do objęcia dyktatury nad powstaniem. Ten 17 lutego przybył w granice Królestwa Polskiego, jednak na skutek klęsk militarnych już [[24 lutego zmuszony był je opuścić.
TRN wezwał go do stawienia się na pole walki przed upływem [[8 marca]].
Dyktatura Mariana Langiewicza.
[[12 marca]] wykorzystało tę sytuację [[stronnictwo białych]], którego przedstawiciele udając emisariuszy TRN, przekonali niezorientowanego w sprawach politycznych [[Marian Langiewicz|Mariana Langiewicza]] do objęcia dyktatury. Ten powołał nowy [[Rząd Narodowy Cywilny]], sprawujący w jego imieniu władzę. 
Dotychczasowi członkowie TRN uznali, że rząd "dotychczasową swoją władzę składa w jego ręce i wzywa cały naród do posłuszeństwa dyktatorowi". Jednak zastrzegli sobie, że "w części kraju zajętej przez nieprzyjaciela z upoważnienia dyktatora rozporządzenia wydawać będzie Komisja Wykonawcza". Utworzono tym samym [[Komisja Wykonawcza Dyktatora w Warszawie|Komisję Wykonawczą Dyktatora w Warszawie]].
Reaktywacja Tymczasowego Rządu Narodowego.
[[19 marca]] Langiewicz przekroczył granicę [[Królestwo Galicji i Lodomerii|Galicji]], gdzie został aresztowany przez [[Austriacy|Austriaków]].
Do [[Kraków|Krakowa]] przybył prezes TRN [[Stefan Bobrowski]], który [[21 marca]] ogłosił tam przywrócenie najwyższej władzy Tymczasowego Rządu Narodowego. Powołał rząd koalicyjny z udziałem przedstawicieli białych i czerwonych. Po śmierci Bobrowskiego w pojedynku [[12 kwietnia]], we władzach powstańczych górę zaczęły brać tendencje umiarkowane. [[10 maja]] Komitet Centralny jako Tymczasowy Rząd Narodowy ogłosił się [[Rząd Narodowy Agatona Gillera|Rządem Narodowym]] pod przewodnictwem [[Agaton Giller|Agatona Gillera]].
Struktura.
Poszczególni członkowie TRN nadzorowali poszczególne agendy rządowe za pośrednictwem dyrektorów komisji (od maja wydziałów) obsadzanych przez referentów. Tylko najważniejsze kwestie podnoszono na kolegium TRN. 
Bibliografia.
[[Kategoria:Rządy powstania styczniowego]]

</doc>
<doc id="637312" url="https://pl.wikipedia.org/wiki?curid=637312" title="Macropharyngodon">
Macropharyngodon

Macropharyngodon - rodzaj ryb okoniokształtnych z rodziny wargaczowatych.
Gatunki

</doc>
<doc id="637316" url="https://pl.wikipedia.org/wiki?curid=637316" title="Notolabrus">
Notolabrus

Notolabrus - rodzaj ryb okoniokształtnych z rodziny wargaczowatych.
Klasyfikacja.
Gatunki zaliczane do tego rodzaju :

</doc>
<doc id="637317" url="https://pl.wikipedia.org/wiki?curid=637317" title="Para sił">
Para sił

Para sił w mechanice bryły sztywnej jest to układ dwóch sił przyłożonych do danego ciała, równych sobie co do wartości i przeciwnie skierowanych, ale zaczepionych w różnych punktach tego ciała. Siła wypadkowa pary jest równa zeru, dlatego przyłożenie do ciała pary sił nie zmienia jego całkowitego pędu. Para sił może natomiast posiadać nieznikający wypadkowy moment siły (dzieje się tak, jeżeli siły pary nie działają wzdłuż tej samej prostej), wpływa więc na ruch obrotowy bryły.
Własnością pary sił jest, że wypadkowy moment siły względem dowolnego punktu leżącego w płaszczyźnie ich działania jest jednakowy i równy iloczynowi wektorowemu jednej z sił przez wektor przesunięcia pomiędzy punktami ich zaczepienia. Wartość momentu pary sił można też wyliczyć jako iloczyn wartości siły i odległości pomiędzy ich liniami działania, zwanej ramieniem pary.
W praktyce para sił występuje wszędzie tam, gdzie mamy do czynienia z bryłą sztywną zamocowaną w jednym punkcie, lub wzdłuż osi. Przyłożenie siły do dowolnego punktu bryły powoduje pojawienie się w punkcie zamocowania siły reakcji więzów, tworzącej wraz z przyłożoną klasyczną parę sił.

</doc>
<doc id="637318" url="https://pl.wikipedia.org/wiki?curid=637318" title="Park Narodowy Nahanni">
Park Narodowy Nahanni

Park Narodowy Nahanni (, ) – park narodowy położony w południowo-wschodniej części Terytoriów Północno-Zachodnich, w Kanadzie. Park został utworzony w 1976, na powierzchni 4766 km2. Nazwa parku pochodzi od słowa nahanni, które w języku Indian Dene oznacza "duch". W 1978 park został wpisany na listę światowego dziedzictwa UNESCO.
Fauna.
Na terenie parku występuje wiele gatunków ptaków, ryb i ssaków. 
Turystyka.
Najlepszym i praktycznie jedynym sposobem dotarcia parku jest przelot wodnosamolotem lub helikopterem. Liczba odwiedzających turystów park wynosi ok. 800-900 rocznie. W centrum turystycznym w Fort Simpson można zapoznać się z historią, kulturą oraz geografią regionu. 
Jedną z głównych atrakcji parku jest wodospad Wirginii, którego wysokość wynosi 90 m. Wodospad ten jest dwa razy wyższy od wodospadu Niagara. W jego centrum znajduje się potężna skała, nazwana skałą Mansona, od nazwiska Billa Mansona, sławnego kanadyjskiego kajakarza, pisarza oraz filmowca.

</doc>
<doc id="637323" url="https://pl.wikipedia.org/wiki?curid=637323" title="Zamek bębenkowy">
Zamek bębenkowy

Zamek bębenkowy – zamek, który zabezpiecza przede wszystkim drzwi do mieszkań. Jest on zbudowany z zasuwy sprężynowej, bębenka i bolców bębenkowych. Zasada zabezpieczania drzwi przez ten zamek opiera się na unieruchomieniu bębenka przez bolce, które sprawiają, że zamek nie otwiera się bez klucza. Nie można go także otworzyć kluczem, który nie pasuje do zamka (ale patrz: lockpicking). Kiedy do niego włoży się właściwy klucz, bolce podnoszą się na odpowiednią wysokość i bębenek obraca się.
Często używanymi w Polsce nazwami tego typu zamków są "yale" i "łucznik" – pierwsza od nazwiska wynalazcy i pierwszego wytwórcy tego typu zamków Linusa Yale seniora, który wynalazł go w 1848 (opatentował go jego syn Linus Yale junior w 1861), druga od nazwy radomskiej fabryki broni "Łucznik", która w ramach produkcji cywilnej produkowała zamki tego typu.

</doc>
<doc id="637325" url="https://pl.wikipedia.org/wiki?curid=637325" title="Semicossyphus">
Semicossyphus

Semicossyphus – rodzaj ryb okoniokształtnych z rodziny wargaczowatych.
Klasyfikacja.
Gatunki zaliczane do tego rodzaju :

</doc>
<doc id="637326" url="https://pl.wikipedia.org/wiki?curid=637326" title="Kościół kapucynów w Krakowie">
Kościół kapucynów w Krakowie



</doc>
<doc id="637327" url="https://pl.wikipedia.org/wiki?curid=637327" title="Stethojulis">
Stethojulis

Stethojulis – rodzaj ryb okoniokształtnych z rodziny wargaczowatych.
Klasyfikacja.
Gatunki zaliczane do tego rodzaju :

</doc>
<doc id="637329" url="https://pl.wikipedia.org/wiki?curid=637329" title="Kłowacz kaktusowy">
Kłowacz kaktusowy

Kłowacz kaktusowy ("Camarhynchus pallidus") – gatunek małego ptaka z rodziny tanagrowatych (Thraupidae), wcześniej zaliczany do trznadlowatych (Emberizidae). Zamieszkuje Wyspy Galapagos. Należy do tak zwanych zięb Darwina. Jest bliski zagrożenia.
Znany jest z tego, że jako jeden z nielicznych gatunków ptaków posługuje się narzędziami. Jako narzędzie służy mu często cierń kaktusowy, przy pomocy którego ptak wydobywa larwy bezkręgowców spod kory drzew. U kłowacza zaobserwowano zdolność do modyfikowania narzędzi, tak aby lepiej spełniały swoje funkcje. Odnotowano również wielokrotne używanie tych samych narzędzi.
Systematyka.
Część systematyków umieszcza kłowacza kaktusowego w rodzaju "Geospiza".
Wyróżniono trzy podgatunki "C. pallidus":
Morfologia.
Długość ciała wynosi około 15 cm, masa ciała 20–31 gramów. U dorosłego samca wierzch ciała ciemny, piaskowobrązowy, sterówki również. Spód ciała białawy. Niektóre osobniki posiadają szarobrązowe paskowanie. Głowa szarobrązowa, policzki i okolice oczu jaśniejsze. Dziób długawy, górna jego krawędź łukowata, prawie prosty "gonys" (miejsce zrostu kości tworzących żuchwę na jej końcu). W okresie lęgowym dziób czarny, poza nim dolna szczęka jaśniejsza. Tęczówki brązowe. Nogi i stopy czarnobrązowe.
Lęgi.
Gniazdo o owalnym kształcie buduje samiec. Budulec stanowią suche trawy, mech i porosty; wejście znajduje się z boku. W lęgu 4 białe jaja. Inkubacja trwa 12–13 dni. Młode są w pełni opierzone około 14 dni po wykluciu.
Status.
IUCN od 2021 roku uznaje kłowacza kaktusowego za gatunek bliski zagrożenia (NT, "Neat Threatened"); wcześniej, od 2015 roku klasyfikowano go jako gatunek narażony (VU, "Vulnerable"), a jeszcze wcześniej jako gatunek najmniejszej troski (LC, "Least Concern"). Liczebność populacji szacuje się na 110–270 tysięcy dorosłych osobników. W 2008 roku oceniano, że na wyspie Santa Cruz, głównie na wyższych wysokościach, żyje około 12 tysięcy śpiewających samców. Trend liczebności populacji uznawany jest za spadkowy. Głównym zagrożeniem jest utrata siedlisk wskutek działalności człowieka.

</doc>
<doc id="637333" url="https://pl.wikipedia.org/wiki?curid=637333" title="161 (ujednoznacznienie)">
161 (ujednoznacznienie)



</doc>
<doc id="637335" url="https://pl.wikipedia.org/wiki?curid=637335" title="Chlorella">
Chlorella

Chlorella ("Chlorella") – glon z gromady zielenic. Najpowszechniej występujący gatunek to chlorella zwyczajna ("Chlorella vulgaris"), podczas gdy gatunek typowy to "Ch. ellipsoidea" Gerneck. Występuje w każdym wodnym i wilgotnym środowisku: w wodach słodkich i słonych, w wilgotnej korze i ziemi (aerofit), a także we wnętrzu innych organizmów, jako zoochlorella. Wśród polskich glonów planktonowych znaleziono następujące gatunki: "Ch. ellipsoidea", "Ch. luteoviridis", "Ch. minutissima" i "Ch. oocystoides" w wodach śródlądowych i "Ch. vulgaris" w Bałtyku. Jest to glon jednokomórkowy o zielonej barwie i kulistym (ewentualnie elipsoidalnym) kształcie. Nie tworzy kolonii. Zawiera jeden duży, kubkowaty chloroplast. Jest organizmem autotroficznym. Zawiera barwnik zwany chlorofilem, który umożliwia przeprowadzanie fotosyntezy. Chlorella bywa także heterotroficzna, gdy pokarm jest łatwo dostępny (miksotrofizm). Rozmnaża się przez podział komórki na autospory, które wydostają się na zewnątrz po rozerwaniu ściany komórkowej komórki macierzystej. 
Według systemu systematycznego Lewisa i McCourta (2004) opierającego się na badaniach molekularnych, przedstawicieli gatunków należących do tego rodzaju należy umieścić w różnych rzędach, a nawet klasach zielenic, gdyż podobieństwo morfologiczne jest jedynie wynikiem konwergencji.

</doc>
<doc id="637336" url="https://pl.wikipedia.org/wiki?curid=637336" title="Suezichthys">
Suezichthys

Suezichthys – rodzaj ryb okoniokształtnych z rodziny wargaczowatych.
Klasyfikacja.
Gatunki zaliczane do tego rodzaju :

</doc>
<doc id="637337" url="https://pl.wikipedia.org/wiki?curid=637337" title="Cova d’en Daina">
Cova d’en Daina

Cova d'en Daina – granitowy dolmen w Katalonii w comarce Selva, w pobliżu miejscowości Romanyà de la Selva. Jedna z najbardziej kompletnych tego typu budowli w Hiszpanii. Na podstawie rozmieszczenia kamieni domniemuje się, że powstał w latach 2700-2200 p.n.e. Wymiary budowli to 760 cm długości, 170 cm szerokości i 150 cm wysokości. Na pierwsze głazy natrafiono w XIX wieku podczas wykopalisk prowadzonych przez Pere Cama i Casasa.

</doc>
<doc id="637340" url="https://pl.wikipedia.org/wiki?curid=637340" title="Anthony Trollope">
Anthony Trollope

Anthony Trollope (ur. 24 kwietnia 1815 w Londynie, zm. 6 grudnia 1882 tamże) – angielski pisarz ery wiktoriańskiej. 
Trollope zdobył popularność cyklem powieści, których akcja toczy się w fikcyjnym hrabstwie brytyjskim Barsetshire. Jego twórczość szczegółowo opisuje system społeczny jego czasów, pokazuje także rolę, jaką w relacjach międzyludzkich odgrywają pieniądze.
Był wieloletnim pracownikiem poczty brytyjskiej. Za jego rekomendacją wprowadzono w 1854 roku pierwszą skrzynkę pocztową w Wielkiej Brytanii, na wyspie Jersey. Pomysł przyjął się i rok później postawiono już pięć pierwszych skrzynek w Londynie.
Wybrane dzieła.
cykl "Palliser novels".
Wydanie polskie pt. "Rodzina Palliserów" (przeł. Maryla Metelska, Endla Oengo-Knoche), oparto na edycji "The Pallisers," którą skrócił Michael Hardwick.

</doc>
<doc id="637342" url="https://pl.wikipedia.org/wiki?curid=637342" title="Władysław Mickiewicz">
Władysław Mickiewicz

Władysław Józef Mickiewicz (ur. 23 czerwca 1838 w Paryżu, zm. 9 czerwca 1926 tamże) – polski księgarz, bibliotekarz, publicysta i działacz emigracyjny.
Życiorys.
Najstarszy syn i drugie dziecko Adama Mickiewicza i Celiny z Szymanowskich. Miał dwie siostry Marię i Helenę oraz trzech braci: Józefa, Aleksandra i Jana. W 1862 roku Władysław ożenił się z bliską kuzynką, Marią z Malewskich (ich matki były rodzonymi siostrami), córką Franciszka Malewskiego.
W 1863 brał udział w wyprawie na Żmudź.
Na emigracji był założycielem czasopisma na emigracji "L’Espérance", które miało bronić sprawy narodów będących w niewoli. Publikował w niej tłumaczenia literatury polskiej m.in. "Księgi pielgrzymstwa polskiego" swojego ojca, "Ulanę" Józefa Ignacego Kraszewskiego, fragmenty "Pamiątek starego szlachcica litewskiego" Henryka Rzewuskiego, "Wacława Dzieje" Stefana Garczyńskiego i inne. Zajmował się promowaniem swojego pisma na terenach Polski pod zaborami oraz w innych krajach.
W 1864 ufundował słynną w tamtych czasach Księgarnię Luksemburską, mającą na celu promowanie dzieł polskich i Polski w języku francuskim i ojczystym. Głównym jej przedsięwzięciem stało się założenie Biblioteki Ludowej Polskiej, wzorca dla kolejnych polskich wydawnictw na emigracji.
W 1903 ufundował Muzeum Adama Mickiewicza w Paryżu, mieszczące się w gmachu Biblioteki Polskiej na Wyspie Świętego Ludwika.
W czasie I wojny światowej przebywał w Szwajcarii, gdzie wziął udział (m.in. z Henrykiem Sienkiewiczem i Ignacym Mościckim) w pracach Szwajcarskiego Komitetu Generalnego Pomocy Ofiarom Wojny w Polsce.
19 października 1924 w Paryżu wręczono mu dyplom honorowy korpusu weteranów polskich i potrójny Krzyż Walecznych.

</doc>
<doc id="637344" url="https://pl.wikipedia.org/wiki?curid=637344" title="Redonda">
Redonda

Redonda – wyspa leżąca na Morzu Karaibskim, 56,2 km na południowy zachód od Antigui, należąca do państwa Antigua i Barbuda. Znajduje się na niej wygasły wulkan.
Historia.
Wyspę odkrył Krzysztof Kolumb w 1493 r., w czasie swojej drugiej podróży, którą przekazał następnie koronie Hiszpańskiej. W 1860 r. stała się posiadłością brytyjską. Na wyspie rozpoczęto wówczas eksploatację złóż guano, które eksportowano m.in. do USA i Niemiec.
Królestwo Redondy.
Za króla Redondy podawał się – być może jedynie dla wykreowania legendy w celu zdobycia większej popularności – brytyjski pisarz pochodzący z Montserratu, . Twierdził on, że pierwszym królem wyspy był jego ojciec – Matthew Dowdy Shiell, który abdykował na rzecz syna w 1880 roku. W związku z zajęciem wyspy przez Wielką Brytanię, kolejne osoby pretendujące do tego tytułu uważały się za władców „na uchodźstwie”. Po wybuchu I wojny światowej eksploatację guano przerwano i jak dotąd nie wznowiono jej. Istniejące na wyspie budynki zniszczył huragan. W latach 50. XX wieku zaoferowano wyspę na sprzedaż Królestwu Szwecji, oferta została jednak odrzucona. Obecnie lista pretendentów do tytułu króla Redondy liczy co najmniej 9 osób.

</doc>
<doc id="637347" url="https://pl.wikipedia.org/wiki?curid=637347" title="162 (ujednoznacznienie)">
162 (ujednoznacznienie)



</doc>
<doc id="637349" url="https://pl.wikipedia.org/wiki?curid=637349" title="Xyrichtys">
Xyrichtys

Xyrichtys – rodzaj ryb okoniokształtnych z rodziny wargaczowatych.
Klasyfikacja.
Gatunki zaliczane do tego rodzaju :

</doc>
<doc id="637351" url="https://pl.wikipedia.org/wiki?curid=637351" title="163 (ujednoznacznienie)">
163 (ujednoznacznienie)



</doc>
<doc id="637352" url="https://pl.wikipedia.org/wiki?curid=637352" title="Lista obiektowych systemów zarządzania bazami danych">
Lista obiektowych systemów zarządzania bazami danych

Lista obiektowych systemów zarządzania bazami danych

</doc>
<doc id="637354" url="https://pl.wikipedia.org/wiki?curid=637354" title="60 minut na godzinę">
60 minut na godzinę

60 minut na godzinę ("Sześćdziesiąt minut na godzinę") – audycja satyryczna emitowana na antenie Programu III Polskiego Radia w latach 1973–1981.
Historia.
Początkowo audycję emitowano w poniedziałki o 20:00, potem w soboty, a wreszcie w niedzielne poranki (w godz. 10.00 – 11.00, powtórki w poniedziałki w godz. 20.00 – 21.00). Część materiałów prezentowana była potem w audycji "Powtórka z rozrywki". Inicjatorem audycji był Marcin Wolski, współpracujący m.in. z Andrzejem Zaorskim i Krzysztofem Materną. Wkrótce, za namową Wolskiego, do grona autorów dołączył Jacek Fedorowicz, stając się od razu jej główną postacią; po pewnym czasie z grona autorów odszedł Materna. Marcin Wolski nazywany był nadredaktorem Magazynu. W roku 1976 zmieniono czołówkę, a nadredaktor mianował się arcydyrektorem. Audycję reżyserował Andrzej Pruski.
W okresie między sierpniem 1980 a wprowadzeniem stanu wojennego w grudniu 1981 r. w audycji wielokrotnie pojawiały się teksty wspierające NSZZ „Solidarność”. W związku z tym kilkakrotnie cenzura PRL zatrzymywała całe audycje już przygotowane do emisji. Niekiedy zastępowano je wtedy na antenie nagraniami audycji sprzed kilku miesięcy, w jednym przypadku nie nadano jej wcale, co było jedną z najbardziej jawnych ingerencji cenzorskich w radiu. Ostatecznie po wprowadzeniu stanu wojennego w dniu 13 grudnia 1981 r. audycja została zawieszona, a potem już nie wróciła na antenę, gdy jej autorzy obłożeni zostali faktycznym zakazem pracy w radiu.
Po zawieszeniu audycji część wykonawców kontynuowała występy w postaci spektaklu estradowego pod szyldem „1000 metrów na kilometr”. W okresie po zmianach politycznych 1989 r. za pewnego rodzaju kontynuację audycji można uważać "ZSYP", emitowany w I programie Polskiego Radia do 2009 r.
Zawartość audycji.
W audycji prezentowano „felietony, słuchowiska, piosenki, wiersze, rysunki i tak dalej” (cytat z pierwotnej czołówki) przeplatane w co drugim magazynie przygodami członków redakcji (w role ich wszystkich wcielał się Jacek Fedorowicz), a w co drugim przygodami „piratów” (których role odgrywali Andrzej Zaorski i Marian Kociniak). Jacek Fedorowicz stworzył tu w sumie kilkanaście postaci, m.in. Kolegi Kierownika, Kolegi Kuchmistrza, Kolegi Spikera, Kolegi Tłumacza, Kolegi Sprawozdawcy, Pana Kazia, Kolegi Inteligenta, Koleżanki Małżonki, Kolegi Panicza. W przygodach piratów występowali także (w różnych odcinkach) m.in. Danuta Rinn (Ceśka), Ewa Złotowska (córka piratów, Cewka), Janusz Gajos (Hetmanek), Krzysztof Kowalewski (pan Krzych).
W audycji można było usłyszeć m.in. następujące cykle:
Całość przeplatana była piosenkami, z których niektóre zostały przebojami ("Ragazza da Provincia" Jacka Zwoźniaka, "Czego się boisz głupia", "Los Andes Cordillera" Jana Kaczmarka i inne piosenki kabaretu "Elita").
Wydanie książkowe.
Niektóre teksty magazynu zostały opublikowane w postaci książkowej pod tytułem „60 minut na godzinę” nakładem Wydawnictwa Radia i Telewizji (Wybór i redakcja Marcin Wolski, Wydawnictwo RTV, 1978, wyd. 2. 1980, il. Jerzy Flisak). Do publikacji była dołączona kaseta magnetofonowa z nagraniami niektórych utworów. 
W 2003 r. Polskie Radio wydało kilka płyt CD z największymi hitami audycji. 
W formie książkowej M. Wolski opublikował też liczne ze swoich słuchowisk, jako powieści lub opowiadania. 

</doc>
<doc id="637355" url="https://pl.wikipedia.org/wiki?curid=637355" title="Sześćdziesiąt minut na godzinę">
Sześćdziesiąt minut na godzinę



</doc>
<doc id="637356" url="https://pl.wikipedia.org/wiki?curid=637356" title="Kościół klarysek w Krakowie">
Kościół klarysek w Krakowie



</doc>
<doc id="637357" url="https://pl.wikipedia.org/wiki?curid=637357" title="164 (ujednoznacznienie)">
164 (ujednoznacznienie)



</doc>
<doc id="637359" url="https://pl.wikipedia.org/wiki?curid=637359" title="Kościół jezuitów w Krakowie">
Kościół jezuitów w Krakowie



</doc>
<doc id="637362" url="https://pl.wikipedia.org/wiki?curid=637362" title="Kościół Bernardynów w Krakowie">
Kościół Bernardynów w Krakowie



</doc>
<doc id="637363" url="https://pl.wikipedia.org/wiki?curid=637363" title="Pomocnik baldaszkowy">
Pomocnik baldaszkowy

Pomocnik baldaszkowy ("Chimaphila umbellata" (L.) W.P.C. Barton) – gatunek rośliny z rodziny wrzosowatych. W systemach wyróżniających rodzinę gruszyczkowatych zaliczany właśnie do niej.
Rozmieszczenie geograficzne.
Zasięg (biogeografia) rozrywany. Rośnie na obszarach Europy, północnej Azji, Ameryki Północnej oraz Grenlandii i Wysp Kanaryjskich. W Polsce występuje na licznych stanowiskach, głównie na niżu w środkowej i wschodniej części kraju w regionach z dużym udziałem siedlisk piaszczystych (piaski sandrowe, rzeczne i inne); w górach rzadki
W roku 2000 znaleziono jego stanowisko na Pogórzu Izerskim w Sudetach Zachodnich.
Morfologia.
Roślina tworzy podziemne rozłogi.
Słupek górny. Jego szyjka gruba i wyraźnie krótsza od pręcików, których jest 10.
Biologia i ekologia.
Bylina, chamefit. Kwitnie od czerwca do sierpnia. Jest zapylana przez owady. Preferuje gleby kwaśne, piaszczyste, bezwapienne. Związany z warstwą mszystą utrzymującą wilgoć. Częsty na siedliskach wspólnych z gruszyczką zielonawą i widliczem spłaszczonym. Jako roślina rozłogowa może tworzyć rozległe płaty, jednak zwykle są one stosunkowo nieduże – od kilkunastu do kilkudziesięciu ramet. Występuje głównie w półcienistych lasach i zaroślach. Głównie w borach sosnowych. W środkowej Europie najczęściej w kontynentalnych borach sosnowych świeżych odmiany typowej lub sasankowej, w pozostałych rzadziej. W klasyfikacji zbiorowisk roślinnych gatunek charakterystyczny dla związku zespołów (All.) "Dicrano-Pinion" i Ass. "Peucedano-Pinetum". Występowanie w innych zbiorowiskach niż bory sosnowe jest co najwyżej incydentalne.
Liczba chromosomów (2n) – 26.
Nazewnictwo.
Nazwa naukowa rodzaju pochodzi od greckich słów 'zima' i 'przyjaciel', co nawiązuje do zimozielonych liści. Epitet gatunkowy ma pochodzenie łacińskie od "umbella" 'parasol', nawiązując do kształtu kwiatostanu.
W dawnej polskiej literaturze określany również jako gruszyczka baldaszkowa albo okółkowa. Inne nazwy, w tym ludowe, to gruszka baldaszkowata, gruszyczka baldaszko-kwiatowa, podwyhnyk żonoczy, stanownik baldaszkowaty lub pierwszy, wraźnik, zimozieleń, a także po prostu pomocnik. Nazywany był też jak borówki: brusznica i czernica. Nazwę „pomocnik” niektórzy wiążą z wykorzystaniem w medycynie ludowej.
Zagrożenia i ochrona.
Od 2014 roku roślina jest objęta w Polsce częściową ochroną gatunkową. W latach 1983–2014 znajdowała się pod ochroną ścisłą. Umieszczona na polskiej czerwonej liście w kategorii NT (bliski zagrożenia).
Zagrożeniem dla gatunku jest użyźnianie siedlisk i sukcesja ekologiczna. Zdarza się zrywanie go oraz wykopywanie z naturalnych siedlisk i przesadzanie do ogródków.
Zastosowanie.
Roślina lecznicza w medycynie ludowej. Stosowany również w homeopatii.

</doc>
<doc id="637364" url="https://pl.wikipedia.org/wiki?curid=637364" title="165 (ujednoznacznienie)">
165 (ujednoznacznienie)



</doc>
<doc id="637366" url="https://pl.wikipedia.org/wiki?curid=637366" title="Wypróżnienie">
Wypróżnienie



</doc>
<doc id="637368" url="https://pl.wikipedia.org/wiki?curid=637368" title="Arsenal de Sarandí">
Arsenal de Sarandí

Arsenal Fútbol Club, zwykle zwany Arsenal Sarandí albo po prostu Arsenal, jest argentyńskim klubem piłkarskim z siedzibą w Sarandí, położonym w sąsiedztwie Avellaneda będącego częścią zespołu miejskiego Buenos Aires.
Historia.
Klub założyli w styczniu 1957 bracia Héctor i Julio Humberto Grondona.
Koszulki klubu są jasnoniebiekie z przekątnym czerwonym pasem (co przypomina koszulki używane przez CA River Plate). Kolory wybrano tak, by odzwierciedlały barwy dwóch największych klubów z Avellaneda – Racing Club de Avellaneda (jasnoniebieskie) i CA Independiente (czerwone).
Julio Grondona został pierwszym prezesem klubu, a od roku 1979 prezydentem argentyńskiej federacji piłkarskiej ("Asociación del Fútbol Argentino") i pełni tę funkcję do dziś. Obecnie jest wiceprezydentem FIFA. Jego brat Héctor, a następnie jego syn Julio Ricardo, zastąpili go na stanowisku prezesa Arsenalu.
Najbardziej znanym graczem w historii klubu jest Jorge Burruchaga, który tutaj właśnie w roku 1979 rozpoczął swą wielką karierę piłkarską. Po zakończeniu gry w piłkę wrócił do korzeni i był trenerem Arsenalu w latach 2002–2005. "Burru" najbardziej znany jest ze zdobycia zwycięskiej bramki w meczu finałowym mistrzostw świata 1986.
"Arse" krok za krokiem piął się w górę, awansując do coraz wyższych lig Argentyny w 1962, 1986, 1992 i w roku 2002 dotarł w końcu na sam szczyt – do Primera división argentina 2002. Klub dotarł do ćwierćfinału Copa Sudamericana w roku 2004.
Dnia 6 września 2006 Arsenal i hiszpański gigant FC Barcelona zawarły umowę o odnowie infrastruktury klubu Arsenal w zamian za możliwość pozyskiwania młodych graczy klubu, którzy w pierwszym zespole nie rozegrali jeszcze pełnego roku. „Chcemy, by Barcelona był główną opcją dla młodych argentyńskich graczy”, stwierdził szef sportowy Barcy Txiki Begiristain. „To długofalowy program, który przyniesie korzyści obu klubom”.
Arsenal wygrywając turniej Copa Sudamericana 2007 osiągnął największy sukces w swojej historii. W finale turnieju klub pokonał na wyjeździe meksykańską drużynę Club América 3:2 i nawet porażka 1:2 u siebie (dzięki większej liczbie bramek zdobytych na wyjeździe) nie odebrała Arsenalowi ostatecznego sukcesu.
Stadion.
Stadion Estadio Julio H. Grondona w Sarandí ma pojmeność 16300 widzów i znany jest pod przydomkiem "el Viaducto" (wiadukt). Znajduje się pod adresem "3660 Juan Díaz De Solís", Sarandí.

</doc>
<doc id="637370" url="https://pl.wikipedia.org/wiki?curid=637370" title="Arsenal Fútbol Club">
Arsenal Fútbol Club



</doc>
<doc id="637372" url="https://pl.wikipedia.org/wiki?curid=637372" title="Kościół i klasztor Dominikanów w Krakowie">
Kościół i klasztor Dominikanów w Krakowie



</doc>
<doc id="637373" url="https://pl.wikipedia.org/wiki?curid=637373" title="166 (ujednoznacznienie)">
166 (ujednoznacznienie)



</doc>
<doc id="637374" url="https://pl.wikipedia.org/wiki?curid=637374" title="Kościół Dominikanów w Krakowie">
Kościół Dominikanów w Krakowie



</doc>
<doc id="637376" url="https://pl.wikipedia.org/wiki?curid=637376" title="Kostnina">
Kostnina

Kostnina – grubowłóknista, splotowata, pierwotna tkanka kostna powstająca w ognisku uszkodzenia lub złamania kości, powodująca jej zrośnięcie. Powstaje w wyniku namnażania się i różnicowania komórek osteogennych rozrodczej warstwy okostnej, śródkostnej oraz szpiku. Wyróżnia się dwa rodzaje kostniny:

</doc>
<doc id="637378" url="https://pl.wikipedia.org/wiki?curid=637378" title="167 (ujednoznacznienie)">
167 (ujednoznacznienie)



</doc>
<doc id="637379" url="https://pl.wikipedia.org/wiki?curid=637379" title="Ligat ha’Al">
Ligat ha’Al

Ligat ha’Al (hebr. "ליגת העל" albo zwana "Izraelską Ekstraklasą" lub "Ligat Toto") – najwyższa w hierarchii klasa męskich ligowych rozgrywek piłkarskich w Izraelu, będąca jednocześnie najwyższym szczeblem centralnym (I poziom ligowy), utworzona w 1999 roku i zarządzana przez Izraelski Związek Piłki Nożnej (IFA). Zmagania w jej ramach toczą się cyklicznie (co sezon) i uczestniczy w nich 14 najlepszych izraelskich klubów piłkarskich. Jej triumfator zostaje Mistrzem Izraela, zaś najsłabsze drużyny są relegowane do Liga Leumit (II ligi izraelskiej).
Historia.
Mistrzostwa Izraela w piłce nożnej rozgrywane są od 1931 roku i przybierały one różne nazwy:
Ligat ha’Al została utworzona w 1999 roku, kiedy Izraelska Federacja Piłkarska zdecydowała się na reorganizację rozgrywek w celu podniesienia poziomu rywalizacji. W pierwszym sezonie rozgrywki rozpoczęło 14 drużyn: 13 najlepszych drużyn sezonu 1998/99 oraz mistrz Liga Artzit, czyli ówczesnej II ligi.
Przez lata zmieniały się nazwy ligi ze względu na pozyskiwanie nowych sponsorów. Sponsor zobowiązany jest także do dodania członu swojej nazwy w nazwie ligi.
Sponsorzy ligi:
System rozgrywek.
Obecny format ligi zakładający prowadzenie rozgrywek dwurundowych obowiązuje od sezonu 2009/10.
Rozgrywki składają się z 26 kolejek spotkań rozgrywanych pomiędzy drużynami systemem kołowym. Każda para drużyn rozgrywa ze sobą dwa mecze – jeden w roli gospodarza, drugi jako goście. Po dwóch rundach rozgrywek zespoły z miejsc 1-6 walczą w trzeciej rundzie o mistrzostwo i europejskie puchary, a zespoły z miejsc 7-14 grają o utrzymanie w lidze. Pierwsza szóstka rozgrywa ze sobą mecze – u siebie oraz na wyjeździe. Dolna ósemka również rozgrywa ze sobą mecze – u siebie oraz na wyjeździe. Od sezonu 2012/13 w lidze występuje 14 zespołów. W przeszłości liczba ta wynosiła od 5 do 22. Drużyna zwycięska za wygrany mecz otrzymuje 3 punkty (do sezonu 1981/82 2 punkty), 1 za remis oraz 0 za porażkę.
Zajęcie pierwszego miejsca po ostatniej kolejce spotkań oznacza zdobycie tytułu Mistrza Izraela. Mistrz Izraela kwalifikuje się do eliminacji Ligi Mistrzów UEFA. Druga oraz trzecia drużyna zdobywają możliwość gry w Lidze Europy UEFA. Również zwycięzca Pucharu Izraela startuje w eliminacjach do Ligi Europy lub, w przypadku, w którym zdobywca krajowego pucharu zajmie pierwsze miejsce w lidze – możliwość gry w eliminacjach do Ligi Europy otrzymuje również czwarta drużyna klasyfikacji końcowej. Zajęcie dwóch ostatnich miejsc wiąże się ze spadkiem drużyn do Liga Leumit.
W przypadku zdobycia tej samej liczby punktów, klasyfikacja końcowa ustalana jest w oparciu o wynik dwumeczu pomiędzy drużynami, w następnej kolejności w przypadku remisu – różnicą bramek w pojedynku bezpośrednim, następnie ogólnym bilansem bramkowym osiągniętym w sezonie, większą liczbą bramek zdobytych oraz w ostateczności losowaniem.

</doc>
<doc id="637381" url="https://pl.wikipedia.org/wiki?curid=637381" title="Ligat ha'al">
Ligat ha'al



</doc>
<doc id="637389" url="https://pl.wikipedia.org/wiki?curid=637389" title="Arsenal Sarandi">
Arsenal Sarandi



</doc>
<doc id="637390" url="https://pl.wikipedia.org/wiki?curid=637390" title="Linus Yale junior">
Linus Yale junior



</doc>
<doc id="637396" url="https://pl.wikipedia.org/wiki?curid=637396" title="Perućica">
Perućica

Perućica – pierwotny las w Bośni i Hercegowinie, porastający stoki gór w Parku Narodowym Sutjeska przy granicy z Czarnogórą. W puszczy dominują drzewa iglaste, zwłaszcza świerki i sosny. Występują tu wilki i niedźwiedzie.

</doc>
<doc id="637397" url="https://pl.wikipedia.org/wiki?curid=637397" title="Arsenal de Sarandí Futbol Club">
Arsenal de Sarandí Futbol Club



</doc>
<doc id="637400" url="https://pl.wikipedia.org/wiki?curid=637400" title="168 (ujednoznacznienie)">
168 (ujednoznacznienie)



</doc>
<doc id="637406" url="https://pl.wikipedia.org/wiki?curid=637406" title="169 (ujednoznacznienie)">
169 (ujednoznacznienie)



</doc>
<doc id="637408" url="https://pl.wikipedia.org/wiki?curid=637408" title="Grające kieliszki">
Grające kieliszki



</doc>
<doc id="637414" url="https://pl.wikipedia.org/wiki?curid=637414" title="Gruszka (jezioro)">
Gruszka (jezioro)

Lake Gruszka, słodkowodne jezioro sezonowe o powierzchni ok. 500 ha położone na pustyni Gibsona w Australii Zachodniej.
Odkryte przez pułkownika Jerzego Gruszkę. Gruszka odkrył to jezioro w czasie pomiarów kartograficznych pustyni Gibsona 14 sierpnia 1961:
Lecieliśmy na wysokości 500 stóp ponad terenem do jednego z punktów, na którym miałem przeprowadzić pomiar wysokości. W pewnym momencie w odległości kilku mil zauważyłem grupę dużych drzew.&lt;br&gt;
Poprosiłem pilota, Darcy Nowella, aby skierował się w tamtym kierunku. Wkrótce ukazał się ciekawy widok. Nad ziemią unosiła się jakby niebieska mgła. Widziałem wiele podobnych zjawisk podczas mych lotów, lecz nigdy w kolorze niebieskim! I to mnie naprawdę zdziwiło. Nawet nie mogłem się łudzić, by mogło to być odbicie wody. Bo skąd woda, jeśli w ostatnich 12 miesiącach obszar ten miał poniżej jednego cala opadów atmosferycznych?&lt;br&gt;
Uwierzyłem swym oczom dopiero wtedy, gdy zobaczyłem kilkanaście czarnych łabędzi płynących spokojnie po tej niebieskiej powierzchni, dziesiątki kaczek i innego wodnego ptactwa, które zrywało się przestraszone hałasem helikoptera.&lt;br&gt;
Krążyliśmy dość długo, nim znaleźliśmy miejsce do lądowania, bo samo jezioro jak i brzegi porosłe są wysokimi drzewami. Nie miałem czasu na dokładne zbadanie tej oazy, ponieważ zbliżał się wieczór, a miałem jeszcze ponad sto mil lotu. Spróbowałem wodę, która jest doskonała, czysta jak kryształ i słodka.&lt;br&gt;
Wielkość jeziora wynosi mniej więcej pół mili szerokości (ok. 800 m) i trzy czwarte mili długości (1200m). Głębokość na środku około 5 stóp (ok. 1.5 m). Dla zorientowania podaję ci również położenie geograficzne: długość 125 stopni 30’, szerokość 25 stopni 30’.

</doc>
<doc id="637417" url="https://pl.wikipedia.org/wiki?curid=637417" title="170 (ujednoznacznienie)">
170 (ujednoznacznienie)



</doc>
<doc id="637424" url="https://pl.wikipedia.org/wiki?curid=637424" title="Ron McGovney">
Ron McGovney

Ron McGovney (ur. 2 listopada 1963) – pierwszy basista zespołu Metallica.
Pierwotnie dołączył do pierwszego zespołu, w którym grał James Hetfield – "Obsession" – jako technik gitarowy Hetfielda. Później grał na basie w zespole Phantom Lord, który Hetfield założył po przeprowadzce do Brea, choć nie umiał grać na gitarze basowej i nie posiadał instrumentu; nauki gry udzielał mu Hetfield.
Nie nagrał z nim jednak żadnej płyty studyjnej (podobnie jak Dave Mustaine), choć brał udział w nagrywaniu pierwszych dem. Ostatecznie ówcześni członkowie Metalliki nie przyznali mu udziału przy tworzeniu któregokolwiek z utworów (w przeciwieństwie do Mustaine’a, którego nazwisko widnieje przy sześciu), argumentując to tym, iż „nie przyczynił się do niczego, tylko naśladował”. Po odejściu z Metalliki przestał grać, lecz po kilku latach przerwy dołączył do zespołu Phantasm, któremu pomógł nagrać jedyną płytę. Rozczarowany światem muzyki wyprzedał cały swój sprzęt, by nigdy już do niego nie powrócić. W Metallice zastąpił go Cliff Burton. Ron w 15 lat po tym jak opuścił rodzinny band wyprzedał większość swych rzeczy związanych z zespołem na aukcji internetowej eBay. Pośród tych przedmiotów nie znalazła się gitara basowa, której używał grając w Metallice.
W grudniu 2011 na obchodach trzydziestej rocznicy aktywności scenicznej Metalliki wystąpił jako gość.

</doc>
<doc id="637427" url="https://pl.wikipedia.org/wiki?curid=637427" title="Kościół prezentek w Krakowie">
Kościół prezentek w Krakowie



</doc>
<doc id="637428" url="https://pl.wikipedia.org/wiki?curid=637428" title="Kościół Bernardynek w Krakowie">
Kościół Bernardynek w Krakowie



</doc>
<doc id="637432" url="https://pl.wikipedia.org/wiki?curid=637432" title="Kościół Karmelitów na Piasku w Krakowie">
Kościół Karmelitów na Piasku w Krakowie



</doc>
<doc id="637435" url="https://pl.wikipedia.org/wiki?curid=637435" title="Kościół karmelitów w Krakowie">
Kościół karmelitów w Krakowie



</doc>
<doc id="637437" url="https://pl.wikipedia.org/wiki?curid=637437" title="Kościół św. Katarzyny w Krakowie">
Kościół św. Katarzyny w Krakowie



</doc>
<doc id="637441" url="https://pl.wikipedia.org/wiki?curid=637441" title="MegaRange">
MegaRange

MegaRange - typ kasety lub wolnobiegu nakręcanego Shimano, w którym ostatnia, największa zębatka ma ponadstandardową liczbę zębów, generalnie 34. Skok w liczbie zębów między ostatnią a przedostatnią koronką jest relatywnie duży, zwykle wynosi 10, podczas gdy między pozostałymi zębatkami wynosi do 3, czasem do 4 zębów. Ponadwymiarowa zębatka jest przydatna podczas podjazdów o dużym nachyleniu, podczas gdy reszta bardziej ciasno zestopniowanych zębatek ma zastosowanie w czasie jazdy po płaskiej nawierzchni.

</doc>
<doc id="637442" url="https://pl.wikipedia.org/wiki?curid=637442" title="Kościół augustianów w Krakowie">
Kościół augustianów w Krakowie



</doc>
<doc id="637443" url="https://pl.wikipedia.org/wiki?curid=637443" title="Zhongnanhai">
Zhongnanhai

Zhongnanhai () – zespół budynków w Pekinie stanowiący część dawnego miasta cesarskiego, położony po zachodniej stronie Zakazanego Miasta, graniczący od północy z parkiem Beihai. Zhongnanhai stanowi obecnie rezydencję najwyższych władz państwowych ChRL i – w przeciwieństwie do Zakazanego Miasta – nie jest dostępne dla zwiedzających. 
Zhongnanhai jest również siedzibą rządzącej partii – KPCh. Podobnie jak Biały Dom, Downing Street 10 czy Kreml, Zhongnanhai pełni rolę metonimicznej nazwy chińskich władz. Miejsce bywa również nazywane "(Nowym) Zakazanym Miastem".
Nazwa oznacza dosłownie Morze Środkowe i Południowe i bierze się od dwu sztucznych jezior na terenie kompleksu. Miejsce było kiedyś cesarskim parkiem, a po 1949 roku zostało przekształcone w pilnie strzeżony kompleks rządowy.
Położenie.
Bezpośrednio na zachód od Zakazanego Miasta leży duży obszar wodny, który urzędnicy sądowi z dynastii Qing nazywali "Jeziorem Zachodnim" ("Xihaizi") lub "Taiyechi". W przeszłości obszar ten został podzielony na trzy części: "Beihai" (Jezioro Północne, które nie należy do zespołu Zhongnanhai), "Zhonghai" (Jezioro Środkowe), i "Nanhai" (Jezioro Południowe). Jezioro Środkowe łączy się z Jeziorem Południowym przez śluzę w pobliżu starej bramy wschodniej. Zhongnanhai otoczone jest murem i oddzielone jest od Jeziora Beihai mostem z białego marmuru, przez który przebiega ulica "Wenjin". Jeziora zasilane są wodą z rzeki wypływającej ze zboczy góry "Yuquan Shan". 
Historia.
Obszar Zhongnanhai był wykorzystywany przez cesarzy już w okresie dynastii Liao. Za rządów dynastii Yuan Zhongnanhai zostało włączone do Cesarskiego Miasta, a jeziora zostały powiększone. 
Kiedy cesarz Yongle przebudowywał Pałac Cesarski w 1417 roku, powiększył obszar swojej rezydencji, włączając przy tym ogrody Zhongnanhai. W czasach dynastii Ming i Qing teren stał się znany jako Zachodnie Ogrody ("Xiyuan") i służył mieszkańcom pałacu jako miejsce wypoczynku. Za panowania dynastii Qing przeprowadzono odnowę parku. Większość budynków i zabytków, które zachowały się do dzisiaj pochodzi z tego okresu.
Po upadku dynastii Qing w 1911 roku, Zhongnanhai zostało siedzibą rządu Yuana Shikai. Po 1949 roku stało się pilnie strzeżonym kompleksem rządowym. Po 1989 roku na terenie Zhongnanhai przetrzymywano w areszcie domowym Zhao Ziyanga, szefa partii, który sprzeciwił się planom zbrojnej rozprawy ze studenckimi protestami na placu Tian’anmen w czerwcu 1989 roku. 25 kwietnia 1999 roku przed wejściem do Zhongnanhai manifestowało 10 tys. zwolenników Falun Gong, co Jiang Zemin potraktował jako pretekst do jej delegalizacji.
Opis.
Nanhai.
Na tereny wokół Nanhai można dostać się poprzez bramę "Xinhuamen", która została zbudowana przez cesarza Qianlonga dla jego muzułmańskiej konkubiny. Obecnie brama jest wejściem do siedzib rządowych. Ponadto do kompleksu można wejść poprzez bramę przy ulicy "Nancheng". Na zachód od niej znajduje się Pawilon Starannego Rządu ("Qinzhengdian"), gdzie cesarz Guangxu zajmował się sprawami państwa. Pawilon został przebudowany w bardziej zachodnim stylu na polecenie Yuana Shikai, który podejmował w nim zagranicznych gości.
Na południe od pawilonu znajduje się most prowadzący na wyspę "Yingtai". Budynki na wyspie pochodzą z okresu rządów cesarzy Shunzhi i Kangxi. Najważniejszymi budowlami są pawilon "Xiangyidian", pawilon "Penglaige" oraz pawilon "Yingxunting", gdzie znajdują się kamienne inskrypcje chwalące zalety i osiągnięcia cesarzy. Wyspa była jednym z ulubionych miejsc wypoczynku cesarzy z dynastii Qing. Po nieudanych próbach reformacji w 1898 roku, cesarz Guangxu został uwięziony na wyspie przez cesarzową Cixi. Za rządów Yuana Shikai na wyspie rezydował ówczesny wiceprezydent Li Yuanhong. Po utworzeniu Chińskiej Republiki Ludowej w 1949 roku, budynki na wyspie były używane przez Radę Państwa. W 1975 roku budowle na wyspie zostały odnowione.
Na północny zachód od "Yingtai" mieści się ogród "Fengzeyuan", gdzie za panowania dynastii Qing odbywały się ceremonie orki przed ołtarzem boga rolnictwa. W budynkach w pobliżu ogrodu rezydował także Mao Zedong. 
Na terenie Nanhai znajduje się Pawilon Spokojnego Morza ("Haiyantang"), zbudowany w zachodnim stylu, dawniej wykorzystywany jako miejsce rozrywki dla kobiet. Wewnątrz budynku znajdują się meble importowane, m.in. z Francji. Gdy Yuan Shikai doszedł do władzy zmienił nazwę budowli na Pawilon Życzliwości ("Jerentang") i również używał go jako miejsce rozrywki dla gości. W 1923 roku budynek pełnił funkcję biura Cao Kuna, a w 1927 roku, po zajęciu Pekinu przez Zhanga Zuolina, pawilon stał się jego rezydencją.
Koło Nanhai znajduje się zespół dziesięciu kwadratowych kamieni, na których wyryto teksty wierszy. Niedaleko wznosi się Kamienna Komnata ("Shishi"), zbudowana w całości z białego marmuru.
Zhonghai.
Najważniejszym budynkiem na terenie Zhonghai jest Pawilon Ogarniającej Życzliwości ("Huairentang"). Pierwotnie na jej miejscu znajdował się Pawilon Cesarskiej Pompy ("Yiluandian"), który został jednak zniszczony. Zbudowano wtedy Wieżę Buddyjskich Refleksji ("Fozhaolou"), której nazwa została zmieniona na Pawilon Ogarniającej Życzliwości w 1912 roku. Odbywały się tam spotkania Zgromadzenia Narodowego i innych organów władzy. Po śmierci Yuana Shikai tymczasowo przechowywano tam jego trumnę. Naprzeciwko pawilonu wystawiono dwanaście posągów z brązu z głowami zwierząt i ciałami ludzi, lwy z brązu, tablice pamiątkowe.
Na północno-zachodnim brzegu jeziora Zhonghai znajduje się Wieża Cynobrowego Światła ("Ziguangge"), gdzie cesarz Zhengde obserwował ćwiczenia wojsk. Wewnątrz wieszano portrety zasłużonych urzędników. Obecnie przechowuje się tam dobrze zachowane mapy i obrazy.
W północno-wschodniej części kompleksu mieści się ogród Jiaoyuan, gdzie w okresie dynastii Ming wznosił się Pałac Wzniosłej Mądrości ("Chongzhidian"). Na północ od ogrodu znajduje się Świątynia Wiecznych Błogosławieństw ("Wanshandian"). Niedaleko wznosi się także Pawilon Chmur na Wodzie ("Shuiyunxie"), którego nazwa wywodzi się od widoku chmur odbijających się w tafli jeziora.
W kulturze popularnej.
Zhongnanhai jest nazwą popularnej w Chinach marki papierosów. Wykorzystując tę dwuznaczność pekiński zespół indie rockowy Carsick Cars nagrał piosenkę "Zhongnanhai, Zhongnanhai", którą można odczytywać jako aluzję pod adresem najwyższych chińskich władz.

</doc>
<doc id="637444" url="https://pl.wikipedia.org/wiki?curid=637444" title="Kościół reformatów w Krakowie">
Kościół reformatów w Krakowie



</doc>
<doc id="637445" url="https://pl.wikipedia.org/wiki?curid=637445" title="Kompleks schronów w Konewce">
Kompleks schronów w Konewce

Kompleks schronów w Konewce – jeden z dwóch kompleksów schronów kolejowych wchodzących w skład Stanowiska dowodzenia „Obszar Środek” (niem. „Anlage Mitte”), położony w lesie obok wsi Konewka (województwo łódzkie).
Charakterystyka.
Kompleks schronów w Konewce składał się ze schronu kolejowego o długości około 385 m, dwóch schronów bojowych i najprawdopodobniej schronów technicznych, podobnie jak w bliźniaczym zespole schronów znajdującym się obok wsi Jeleń (również województwo łódzkie). Kompleks od strony zewnętrznej otoczony był płotem z siatki drucianej i najprawdopodobniej od strony wewnętrznej zasiekami z drutu kolczastego. Budowę kompleksu realizowała Organizacja Todt w okresie od kwietnia do października 1940 r. Mniejsze obiekty realizowane były według standardowych planów Organizacji Todt, jak np. w Wilczym Szańcu czy kwatery (OKH) w Mamerkach.
Schron kolejowy w Konewce jest dłuższy o 50 m od schronu w Jeleniu i w przeciwieństwie do niego jest na całej długości prosty (część obiektu w Jeleniu leży w łuku). Przekrój schronu od strony zewnętrznej ma szerokość przy podstawie 15 m i wysokość 9 m. Wnętrze tunelu przechodzącego przez schron ma wysokość 6 m. Przez środek tunelu biegł tor kolejowy z peronami (rampami) po bokach.
Obecnie schrony porosły mchem, a okoliczni mieszkańcy rozkradli niektóre części metalowe, razem z szynami. Co roku w październiku odbywa się tam zlot pojazdów militarnych.
Kilka lat temu oba schrony zostały wydzierżawione od Lasów Państwowych przez Juliusza Szymańskiego. Obecnie w Konewce mieści się prywatna wystawa militariów, a schron wraz z obiektami towarzyszącymi został udostępniony do zwiedzania.

</doc>
<doc id="637447" url="https://pl.wikipedia.org/wiki?curid=637447" title="Kościół dominikanek w Krakowie">
Kościół dominikanek w Krakowie



</doc>
<doc id="637452" url="https://pl.wikipedia.org/wiki?curid=637452" title="Treści kształcenia">
Treści kształcenia



</doc>
<doc id="637453" url="https://pl.wikipedia.org/wiki?curid=637453" title="Aitor Beguiristain">
Aitor Beguiristain



</doc>
<doc id="637454" url="https://pl.wikipedia.org/wiki?curid=637454" title="Bouvier des Ardennes">
Bouvier des Ardennes

Bouvier des Ardennes – jedna z ras psów, należąca do grupy psów pasterskich i zaganiających, zaklasyfikowana do sekcji psów zaganiających. Podlega próbom pracy.
Rys historyczny.
Niektórzy twierdzą, że Bouvier des Ardennes pochodzą ze skrzyżowania owczarka belgijskiego z pikardyjskim, inni, że jest to rasa starsza, powstała w XVIII wieku poprzez krzyżowanie lokalnych ras psów pasterskich występujących na terenie Belgii i Luksemburga.
Wygląd.
Budowa.
Są to psy średniej wielkości, krótkie, szerokie i masywne. Krótka, szeroka szyja, masywna czaszka, szerokie wargi. Włosy szorstkie, długości około 5 cm, krótsze na kończynach i głowie.
Użytkowość.
Bouvier des Ardennes to przede wszystkim psy pracujące, pasterskie. Od lat zajmowały się pilnowaniem i ochroną bydła. Przyzwyczajone są do ciężkiej pracy i życia na dworze, więc nie nadają się do trzymania w domu. Potrzebują dużo ruchu. Wymagają regularnego szczotkowania.

</doc>
<doc id="637455" url="https://pl.wikipedia.org/wiki?curid=637455" title="Dallas Wings">
Dallas Wings

Dallas Wings – kobiecy klub koszykarski z siedzibą w Arlington, w stanie Teksas, grający w lidze WNBA. Zespół powstał w 1998 jako "Detroit Shock". W 2009 przeniósł się do Tulsy i zmienił nazwę na "Tulsa Shock".
Przed sezonem 2016 klub przeniósł się do Dallas i zmienił przydomek z dotychczasowego "Shock" na "Wings".
W lidze zadebiutowały w 1998, gdy podjęto decyzję o rozszerzeniu ligi o kolejne zespoły. Pierwszym trenerem zespołu była Nancy Lieberman.

</doc>
<doc id="637456" url="https://pl.wikipedia.org/wiki?curid=637456" title="Neferka">
Neferka

Neferka / Neferkare (Neferkara) lub Nebka / Nebkare (Nebkara) – władca starożytnego Egiptu z III dynastii.
Imiona:
Lata panowania.
Nie ma pewności co do identyfikacji imion Neferka(re) i Nebka(re) z Mesochrisem. Tak naprawdę nie wiadomo, czy był taki władca i ile lat panował. Istniejące koncepcje odnośnie do tej postaci to:
Mógł być budowniczym drugiej, północnej, niedokończonej piramidy w Zawijet el-Arian ("Grimal").
Miejsca jego pochówku dotąd nie odnaleziono.

</doc>
<doc id="637457" url="https://pl.wikipedia.org/wiki?curid=637457" title="Trute">
Trute

Trute – przysiółek wsi Lasek w Polsce, położony w województwie małopolskim, w powiecie nowotarskim, w gminie Nowy Targ.
W latach 1975–1998 miejscowość administracyjnie należała do województwa nowosądeckiego. 29 maja 2001 r. nad Trutem przeszła trąba powietrzna.

</doc>
<doc id="637461" url="https://pl.wikipedia.org/wiki?curid=637461" title="Al-Buhturi">
Al-Buhturi

Al-Buhturi, arab. التنوخي (pełne imię:Abu Ubada al-Walid Ibn Ubajd Allah al-Buhturi) (ur. 821 w Manbidżu, zm. 897 tamże) – arabski poeta wczesnego okresu abbasydzkiego.
Należał do Buhtur, jednego ze szczepów plemienia Tajji. Jego poetyckim nauczycielem stał się należący do tego samego plemienia Abu Tammam, za którego rekomendacją został panegirystą notabli miasta Ma’arrat an-Numan, którzy przyznali mu stypendium. Wkrótce dołączył jednak do dworu mecenasa Abu Tammama, namiestnika Mezopotamii Malika Ibn Tawka. Po śmierci Abu Tammama udało mu się dostać na dwór kalifa Al-Mutawakkila (847 - 861), gdzie zyskał sławę i majątek. Po śmierci Al-Mutawakkila powrócił do Manbidżu, jednak udało mu się ponownie dostać na kalifacki dwór za panowania Al-Mutazza (866 - 869). Ostatnim kalifem, którego miał opiewać, był Al-Mutamid (870 - 892). Przez krótki czas był nadwornym poetą Tulunidy Chumarawajha (884 - 896). Na starość powrócił do Manbidżu, gdzie zmarł po długiej chorobie.
Podobnie jak Abu Tammam był autorem antologii dawnej poezji arabskiej, "Al-Hamasa", która jednak była mniej sławna niż ta ułożona przez jego mistrza. W swojej twórczości starał się naśladować dawnych poetów, w znacznie jednak większym stopniu niż Abu Tammam ulegał stylistyce abbasydzkich „modernistów” i nie stronił od przedstawiania życia dworskiego czy miejskiego. Pisał kasydy na cześć Al-Mutawakkila, a po jego śmierci poświęcone mu elegie, jednak w jego twórczości przeważały utwory krótkie, był również autorem wielu erotyków. Zostawił też wiersze zawierające refleksje filozoficzne, jak na przykład opis resztek pałacu Sasanidów (zobacz Tak Kisra), dotykający tematu przemijania wszelkich wspaniałości tego świata. 
W wieku X wzajemne wady i zalety poezji Abu Tammama i Al-Buhturiego były jednym z najważniejszych tematów nowo powstałej arabskiej krytyki literackiej. Podczas gdy poezja Abu Tammama często uchodzi za sztuczną, wymyślną ("masnu"), to twórczość Al-Buhturiego ma opinie lekkiej i naturalnej ("matbu").

</doc>
<doc id="637463" url="https://pl.wikipedia.org/wiki?curid=637463" title="Wobler">
Wobler

Wobler (ang. "to wobble" - telepać się) – sztuczna przynęta imitująca naturalny pokarm ryb drapieżnych (ryby, owady, płazy itp.), wykonana z różnego rodzaju twardych materiałów np.: drewna (najczęściej balsy), plastiku, stosowana w łowieniu ryb metodą spinningową i trollingową. 
Charakterystycznymi cechami każdego woblera są jego praca (czyli sposób poruszania się przynęty w wodzie - w nurcie, lub w czasie ściągania zestawu), wyporność (woblery mogą być zarówno tonące jak i pływające) i głębokość schodzenia (głębokość na jaką zanurza się przynęta podczas ściągania zestawu).
Większość woblerów posiada wbudowany przy dziobie poziomy ster, pozwalający kontrolować głębokość schodzenia przynęty. Im bardziej kąt nachylenia steru woblera do osi przynęty zbliżony jest do 90 stopni, tym płytsza będzie maksymalna głębokość na jakiej będzie można taki wobler poprowadzić. Dlatego woblery imitujące smużące wodę owady mają często ster nachylony pod kątem prostym. Woblery z długimi sterami (nazywane nurkującymi) wyróżniają się tym, że pracują niemal pionowo w dół, przypominając grzebiącą pyszczkiem w dnie rybkę. Zwykle ster jest wbudowany na stałe, choć zdarzają się też stery z możliwością regulacji. Obecnie coraz większą popularnością zaczynają cieszyć się woblery bez steru. Są one używane m.in. w odmianie spinningu - jerkowaniu i w łowieniu powierzchniowym.
Woblery mogą być jedno- i wieloczęściowe. Woblery wieloczęściowe zazwyczaj mają bardziej agresywną akcję, ponadto odznaczają się kilkoma innymi zaletami - bardziej naturalną pracą i wydawaniem dźwięku, co dodatkowo wabi ryby. Dźwięk można jednak "dodać" także do woblera jednoczęściowego, poprzez zamontowanie w środku korpusu grzechotki.
Powstało wiele rodzajów woblerów, różniących się akcją, kolorem, przeznaczeniem, pływalnością, itp. Inaczej bowiem wygląda i pracuje wobler boleniowy, a inaczej mikroskopijny woblerek na okonie. Ta ważna informacja jest stosowana podczas wyrobu nowych modeli woblerów.

</doc>
<doc id="637465" url="https://pl.wikipedia.org/wiki?curid=637465" title="3FM Awards">
3FM Awards

3FM Awards – nagrody muzyczne przyznawane przez holenderskie radio 3FM w marcu każdego roku.
Laureatami nagrody byli między innymi Waylon, Anouk, Ilse DeLange, Alain Clark czy zespoły Within Temptation oraz Krezip. 

</doc>
<doc id="637466" url="https://pl.wikipedia.org/wiki?curid=637466" title="Kościół pijarów w Krakowie">
Kościół pijarów w Krakowie



</doc>
<doc id="637469" url="https://pl.wikipedia.org/wiki?curid=637469" title="Kościół duchaczek w Krakowie">
Kościół duchaczek w Krakowie



</doc>
<doc id="637470" url="https://pl.wikipedia.org/wiki?curid=637470" title="Kościół Wizytek w Krakowie">
Kościół Wizytek w Krakowie



</doc>
<doc id="637472" url="https://pl.wikipedia.org/wiki?curid=637472" title="Pioneer 2">
Pioneer 2

Pioneer 2 – niedoszła sonda Księżyca. Ostatni ze statków serii Able mających wejść na orbitę Księżyca. Wystrzelony przy udziale US Air Force. Misja nie powiodła się w całości. Statek nie osiągnął docelowej orbity z powodu nie włączenia się trzeciego stopnia rakiety nośnej. Pioneer 2 osiągnął trajektorię balistyczną z maksymalną wysokością 1550 km. Wrócił do atmosfery po 6 godzinach i 52 minutach, nad północno-zachodnią Afryką (28,7° N; 1,9° E). Statek pozyskał małą ilość danych naukowych świadczących o wyższym niż wcześniej zakładano promieniowaniu nad równikowymi szerokościami geograficznymi i o tym, że bliżej Ziemi gęstość występowania mikrometeoroidów jest wyższa niż w odleglejszej przestrzeni kosmicznej.
Budowa i działanie.
Pioneer 2 był bardzo podobny do Pioneera 1. Składał się z dwóch sekcji w kształcie ściętych stożków stykających się szerszą podstawą z płaską sekcją cylindryczną. Cylinder miał średnicę 74 cm. Całkowita wysokość kadłuba sondy wynosiła 76 cm. Wzdłuż osi statku umieszczono silnik rakietowy z 11 kg stałego materiału pędnego. Górna sekcja stożkowa posiadała osiem małych silniczków odrzutowych, które po wyczerpaniu paliwa mogły zostać odrzucone od sondy. Układy napędu zasilały baterie niklowo-kadmowe, baterie srebrowe zasilały system telewizyjny, a pozostałe obwody były zasilane z baterii rtęciowych. Statek był stabilizowany obrotowo (1,8 obr./s).
Ładunek.
Całkowita masa aparatury naukowej Pioneera 2 wynosiła 15,6 kg.
Do łączności służyły:

</doc>
<doc id="637473" url="https://pl.wikipedia.org/wiki?curid=637473" title="Kościół wizytek w Krakowie">
Kościół wizytek w Krakowie



</doc>
<doc id="637474" url="https://pl.wikipedia.org/wiki?curid=637474" title="Zagórz (stacja kolejowa)">
Zagórz (stacja kolejowa)

Zagórz – stacja kolejowa w Zagórzu. Przy stacji działa całodobowo posterunek Straży Ochrony Kolei.
W roku 2017 stacja obsługiwała 10–19 pasażerów na dobę.
Historia.
. Budowa kolei przez Zagórz miała na celu połączenie Wiednia i Budapesztu z galicyjską twierdzą Przemyśl. Zagórz w tamtym czasie był maleńką i biedną wioską. Cały odcinek biegnący ze Słowacji przez Komańczę, Zagórz, Chyrów na Ukrainie do Przemyśla stał się przejezdny 25 grudnia 1872. Linia kolejowa Jasło – Zagórz jest o 12 lat młodsza od pozostałych. Poszczególne odcinki linii oddawano do eksploatacji w następujących terminach: Przemyśl-Chyrów; 33,2 km – 13 maja 1872. Chyrów-Krościenko; 19,4 km – 1 lipca 1872. Krościenko-Ustrzyki Dolne; 8,1 km – 3 września 1872. Ustrzyki Dolne-Zagórz-Komańcza; 70,2 km – 12 listopada 1872. Komańcza-Łupków; 13,7 km – 18 grudnia 1872.
W dniu 19 września 1880 przez stację przejeżdżał pociągiem dworskim podróżujący po Galicji cesarz Austrii Franciszek Józef I, który zatrzymał się i spotkał z przedstawicielami władz i ludnością.
W 1892 w Starym Zagórzu zlikwidowano Warsztaty Kolejowe, przenosząc 400 pracowników do ówczesnych Warsztatów w Nowym Sączu, zaś warsztaty zostały wynajęte Fabryce Wagonów i Maszyn w Sanoku Kazimierz Lipiński, obecny Autosan.
Na budynku stacji została umieszczona tablica pamiątkowa o treści inskrypcji: "1872–1972. Dla upamiętnienia setnej rocznicy zbudowania linii kolejowej Krościenko-Zagórz-Łupków oraz poniesionego trudu kilku pokoleń kolejarzy. Pracownicy Węzła PKP Zagórz".
Od 14 grudnia 2014 po kilku latach przerwy do Zagórza wróciły pociągi dalekobieżne (pociąg PKP Intercity TLK „Monciak” z Gdyni Głównej do Zagórza).

</doc>
<doc id="637476" url="https://pl.wikipedia.org/wiki?curid=637476" title="Kościół Arka Pana w Bieńczycach">
Kościół Arka Pana w Bieńczycach



</doc>
<doc id="637479" url="https://pl.wikipedia.org/wiki?curid=637479" title="Ortodydaktyka">
Ortodydaktyka

Ortodydaktyka – dział dydaktyki ogólnej zajmujący się ustaleniem zasad, celów i przebiegu procesów kształcenia osób z niepełnosprawnością intelektualną.
Ortodydaktyka jest dziełem dydaktyki, która prostuje, wyrównuje, poprawia, koryguje zaburzenia rozwojowe uczniów wykazujących trudności w nauce. Opiera się na naukowych podstawach metod rewalidacji i resocjalizacji. Zajmuje się kształceniem jednostki dla której wskazania dydaktyki ogólnej nie są wystarczające.
Zasady ortodydaktyki według Lipkowskiego:

</doc>
<doc id="637484" url="https://pl.wikipedia.org/wiki?curid=637484" title="Złącze DB">
Złącze DB



</doc>
<doc id="637485" url="https://pl.wikipedia.org/wiki?curid=637485" title="DB9">
DB9



</doc>
<doc id="637486" url="https://pl.wikipedia.org/wiki?curid=637486" title="DB15">
DB15



</doc>
<doc id="637487" url="https://pl.wikipedia.org/wiki?curid=637487" title="DB25">
DB25



</doc>
<doc id="637489" url="https://pl.wikipedia.org/wiki?curid=637489" title="DB37">
DB37



</doc>
<doc id="637492" url="https://pl.wikipedia.org/wiki?curid=637492" title="Ivan Udarević">
Ivan Udarević

Ivan Udarević (ur. 18 listopada 1982 w Osijeku) – chorwacki piłkarz grający na pozycji obrońcy.
Kariera klubowa.
Udarević piłkarską karierę zaczynał w NK Osijek, gdzie występował w drużynie juniorów. Jesienią 2002 roku podpisał kontrakt z chorwackim klubem NK Belišće. W jego barwach rozegrał 20 mecze ligowe, w których zdobył 4 gole. Po zakończeniu sezonu podpisał kontrakt z Polonią Warszawa. W Orange Ekstraklasie Udarević zadebiutował 8 lipca 2004 w meczu z Wisłą Kraków. Nie był to udany debiut dla Udarevicia, który zagrał tylko 28 minut. Przez ostrą grę otrzymał dwie żółte kartki w konsekwencji czerwoną i jeszcze w pierwszej połowie udał się do szatni. W swoim trzecim meczu w Ekstraklasie udało mu się zdobyć swoją premierową bramkę na polskich boiskach. W 57. minucie zdobył głową gola w zremisowanym 3:3 meczu z Pogonią Szczecin. Ogółem w całym sezonie Udarević rozegrał 21 meczów ligowych, w których zdobył 2 gole (drugiego zdobył w 17. kolejce w wygranym 3:2 wyjazdowym meczu z GKS Katowice). Do tego dołożył 4 mecze w Pucharze Polski. Po sezonie trafił do pierwszoligowego Interu Zaprešić. Tam zadebiutował w pierwszej lidze Chorwacji, rozegrał 8 ligowych meczów i zimą 2006 odszedł do cypryjskiego APOEL-u Nikozja. Tam w 6 meczach ligowych zdobył 1 gola, a w 4 meczach w pucharze 1 gola. Po sezonie w lipcu 2006 Udarević ponownie trafił do warszawskiej Polonii, do której ściągnął go trener Andrzej Wiśniewski. Ivan rozegrał cały sezon w Polonii, a rundzie wiosennej był jednym z wyróżniających się zawodników, o czym świadczą statystyki: na 31 meczów w lidze 29 rozegrał w pierwszym składzie, i ani razu nie został zmieniony. Tym dziwniejszą była decyzja nowego trenera Polonii, Waldemara Fornalika, by po sezonie wystawić zawodnika na listę transferową.Wiosną 2008 trafił do klubu ŁKS Łódź w którym rozegrał 1 mecz ligowy. W rundzie wiosennej po rozwiązaniu kontraktu pozostał wolnym zawodnikiem. W latach 2008–2010 zawodnik Ilanki Rzepin. Od 2010 roku grał we Flocie Świnoujście, gdzie wystąpił w 83 meczach. Latem 2013 roku został piłkarzem Motoru Lublin. W grudniu 2013 został pozyskany przez drugoligową Odrę Opole.

</doc>
<doc id="637494" url="https://pl.wikipedia.org/wiki?curid=637494" title="Wizjer (budownictwo)">
Wizjer (budownictwo)

Wizjer (potocznie "judasz") – przyrząd optyczny umożliwiający sprawdzenie, czy ktoś stoi po drugiej stronie drzwi. Zapewnia obraz szerokokątny, podobnie jak obiektyw typu rybie oko, co pozwala zobaczyć również osoby stojące obok drzwi lub osobę niskiego wzrostu stojącą blisko drzwi, np. dziecko.
Składa się z metalowej tuby niewielkich rozmiarów, zawierającej w środku układ soczewek. Montuje się go w drzwiach, na wysokości wzroku stojącego człowieka. Pozwala sprawdzić, co dzieje się po drugiej stronie drzwi, bez ich otwierania. Ma chronić przed wpuszczeniem niepożądanego gościa.

</doc>
<doc id="637497" url="https://pl.wikipedia.org/wiki?curid=637497" title="Kazimierz Aleksandrowicz">
Kazimierz Aleksandrowicz

Kazimierz Aleksandrowicz ps. "Huragan" (ur. 3 kwietnia 1915 w Warce, zm. 20 października 1982 w Radomiu) – członek Służby Zwycięstwu Polski, dowódca grupy sabotażowo-dywersyjnej Organizacji Wojskowej PPS i Socjalistycznej Organizacji Bojowej, dowódca partyzancki Armii Krajowej w Radomskiem.
Życiorys.
Młodość i udział w kampanii wrześniowej.
Był synem Jana Aleksandrowicza i Natalii z domu Kubryn. Uczył się w szkole powszechnej w Warce. W 1929 r. przeniósł się do Warszawy, gdzie podjął pracę w firmie swojego wujka, Zakładzie Mechaniki Precyzyjnej. Jednocześnie uczęszczał na Kursy Maturalne im. Marcina Konopnickiego, na których w 1936 r. zdał maturę. Następnie zamieszkał w Radomiu, gdzie zatrudnił się na kilka miesięcy jako wykwalifikowany pracownik techniczny w Państwowej Fabryce Broni. W lutym 1937 r. dostał powołanie do wojska do 11 zmotoryzowanego dywizjonu artylerii przeciwlotniczej. Brał udział w wojnie obronnej 1939 r. w jego szeregach jako podchorąży na stanowisku dowódcy kolumny samochodowej. Wraz z częścią dywizjonu został skierowany do Stężycy koło Dęblina w celu obrony przepraw przez Wisłę; podczas walk został ranny.
Konspiracja.
Po klęsce wrześniowej przebywał początkowo u siostry we wsi Ruda Talubska pod Garwolinem, gdzie m.in. gromadził i ukrywał broń polskich żołnierzy. Na przełomie października i listopada powrócił do Radomia i zgłosił się do uruchomionej przez Niemców Fabryki Broni. W listopadzie rozpoczął działalność konspiracyjną w ramach SZP. Po pewnym czasie związał się też z pracującymi w zakładzie działaczami socjalistycznymi. Stanął na czele grupy dywersyjno-sabotażowej powołanej przez komendanta radomskiej Organizacji Wojskowej PPS Wiktora Jaworskiego ps. „Kwadrat”. Jej zadaniem było organizowanie akcji zdobywania broni i niszczenia niemieckiego sprzętu wojskowego. Prowadzono czynny sabotaż w zakładach zbrojeniowych w Radomiu, Pionkach i Skarżysku-Kamiennej. W marcu 1940 r. podczas jednej z akcji K. Aleksandrowicz został ranny. Dopiero w październiku 1943 r. został zdekonspirowany, w związku z czym został zmuszony do przedostania się do lasów Puszczy Kozienickiej. Tam sformował oddział partyzancki podporządkowany Socjalistycznej Organizacji Bojowej, a tym samym AK. Doszedł on do liczby ok. 200 ludzi, w jego skład wchodzili też Rosjanie, Austriacy, Francuzi, Gruzini, Włosi, którzy zbiegli z oflagów oraz Żydzi, chroniący się po lasach przed eksterminacją. Zgrupowanie prowadziło ożywioną walkę z Niemcami, podczas której stoczono wiele potyczek i bitew, m.in.:
Udział w akcji „Burza”.
Od przełomu lipca i sierpnia 1944 oddział K. Aleksandrowicza brał udział w akcji „Burza” na terenie Okręgu Radomsko-Kieleckiego AK jako 3. kompania 72. pułku piechoty AK. Działał w lasach przysuskich i koneckich, gdzie przeprowadził wiele akcji przeciwko Niemcom. W końcu sierpnia i we wrześniu starł się oddziałem Wehrmachtu i własowców w rejonie wsi Ciechostowice koło Szydłowca. Następnie wspólnie z oddziałem Antoniego Hedy ps. „Szary” Aleksandrowicz zaatakował niemiecki posterunek przy stacji kolejowej w Rykoszynie. Walczył 11 września pod wsią Krasna, gdzie odniósł sukces w starciu z oddziałem Wehrmachtu (kilkunastu zabitych i 13 jeńców) i 19 września pod wsią Siewce, zabijając ok. 40 żołnierzy wroga. W końcu września obozował pod Zakrzowem. Tam doszło 27 września do ostatniej jego bitwy z Niemcami wspieranymi lotnictwem, artylerią i czołgami. Po całodziennej bitwie Niemcy wycofali się, tracąc ok. 100 zabitych i rannych. Wobec ogromnej przewagi wroga otrzymał rozkaz demobilizacji swojego oddziału.
Okres powojenny.
W styczniu 1945 r. powrócił do wyzwolonego Radomia. 12 marca został aresztowany przez UB, ale po 2 miesiącach wypuszczono go na wolność w wyniku osobistej interwencji premiera Rządu Tymczasowego, Edwarda Osóbki-Morawskiego. Następnie wyjechał do Koszalina, a potem do Szczecina, gdzie podjął pracę w PKS-ie, dochodząc do stanowiska naczelnika PKS Pomorza Zachodniego. Jednocześnie organizował tam struktury PPS i Towarzystwa Uniwersytetów Robotniczych. Ze względów zdrowotnych w końcu 1947 r. ponownie zamieszkał w Radomiu. Po kilkumiesięcznym leczeniu pracował w latach 1948-1953 w różnych radomskich przedsiębiorstwach budowlanych, Spółdzielni Pracy Zegarmistrzów i Metalowców, wreszcie założył własny warsztat ślusarski. W 1971 r. przeszedł na rentę inwalidy wojskowego. Zmarł w Radomiu 20 października 1982 r. i pochowano go w rodzinnym grobowcu na miejscowym cmentarzu.
Odznaczenia.
i inne

</doc>
<doc id="637499" url="https://pl.wikipedia.org/wiki?curid=637499" title="Grubizna">
Grubizna

Grubizna – drewno okrągłe posiadające w cieńszym końcu średnicę co najmniej 7 cm w korze lub 5 cm bez kory.
Grube drewno w korze nazywa się grubizną brutto, a bez kory grubizną netto.

</doc>
<doc id="637501" url="https://pl.wikipedia.org/wiki?curid=637501" title="Miejski Stadion Lekkoatletyczny w Szczecinie">
Miejski Stadion Lekkoatletyczny w Szczecinie

Miejski Stadion Lekkoatletyczny im. Wiesława Maniaka w Szczecinie. Mieści się przy ul. Litewskiej 20, na osiedlu Zawadzkiego-Klonowica (dojazd: autobusami linii nr 53, 60, 75, 80, tramwajami linii nr 1 i 9). Od marca 1998 właścicielem obiektu jest gmina Miasto Szczecin a administruje nim Miejski Ośrodek Sportu, Rekreacji i Rehabilitacji w Szczecinie. 
Powstał na początku XX wieku na ówczesnym "Westendzie" w ramach tworzonego w tej dzielnicy szczecińskiego kompleksu sportowego. Wykorzystywany był przez klub sportowy SC Preußen Stettin i do 1933 roku nosił nazwę "Hans-Peltzer-Kampfbahn" (także "Hans-Peltzer-Kampfstätte"); później zmieniono jego nazwę na "Preußen-Sportplatz". 
Po II wojnie światowej służył Wojskowemu Klubowi Sportowemu Wiarus, od lat 70. XX wieku – klubowi sportowemu Budowlani Szczecin. Rada Miasta Szczecina w grudniu 2001 roku podjęła uchwałę o nadaniu stadionowi imienia Wiesława Maniaka, co stało się 20 kwietnia 2002 roku, podczas uroczystego otwarcia obiektu po gruntownej modernizacji. Stadion posiada certyfikat PZLA uprawniający do rozgrywania międzynarodowych zawodów lekkoatletycznych zgodnie z kryteriami IAAF.
Trzykrotnie odbywały się na stadionie Mistrzostwa Polski w lekkoatletyce: w roku 2002, 2008 i 2014 oraz mityngi lekkoatletyczne Pedro's Cup z wieloma wybitnymi i utytułowanymi lekkoatletami w latach 2008 i 2009.
Od 2011 do 2017 roku na stadionie rozgrywany był lekkoatletyczny memoriał Janusza Kusocińskiego .Od 2018 roku na stadionie rozgrywany jest memoriał Wiesława Maniaka. 
Na obiekt składają się:
Stadion jest także siedzibą:

</doc>
<doc id="637502" url="https://pl.wikipedia.org/wiki?curid=637502" title="Ulryk V Wirtemberski">
Ulryk V Wirtemberski

Ulryk V Wirtemberski (ur. 1413, zm. 1 września 1480, Leonberg) – hrabia Wirtembergii, hrabia Wirtembergii-Stuttgartu.
Życiorys.
Był synem Eberharda IV i Henrietty Mömpelgard oraz bratem Ludwika I. W momencie śmierci ojca miał 6 lat, nie mógł więc samodzielnie rządzić. Do czasu, gdy on i jego brat osiągnęli pełnoletniość, rządziła w ich imieniu matka i 32-osobowa rada panów z Wirtembergii. W 1426 roku jego brat stał się pełnoletni, otrzymał tytuł hrabiego Wirtembergii i samodzielnie rządził. Ulryk dołączył do niego w 1433 roku.
23 kwietnia 1441 rok poślubił Małgorzatę z Kleve. Na mocy porozumienia z bratem 25 stycznia 1442 roku bracia podzielili się terenem Wirtembergii. Ulryk otrzymał Stuttgart i część północno-wschodnią.
Od 1444 roku wspierał Habsburgów. Brał udział w wojnie o Zurych po stronie cesarza Fryderyka III. W 1450 roku po śmierci brata chciał zostać gwarantem sukcesji jego małoletnich synów. W ten sposób naraził się na konflikt z Fryderykiem I z Palatynatu. W 1458 roku zburzył zamek w Widdern. To pogłębiło jego konflikt z Fryderykiem I. W Niemczech w tym czasie spierały się ze sobą dwa obozy. Pierwszy, do którego należał Ulryk V, skupił się wokół osoby cesarza Fryderyka III. Przeciwnikami jego byli zwolennicy jego brata Alberta VI Habsburga, do których należał Fryderyk I z Palatynatu. Wojna zakończyła się 30 czerwca 1462 roku zwycięstwem cesarza w bitwie pod Seckenheim.
W 1473 roku Ulryk i Eberhard V Wirtemberski podpisali umowę, na mocy której miało dojść do połączenia obu części Wirtembergii. Jednak porozumienie to weszło w życie dopiero w 1482 roku, gdy Eberhard VI zrezygnował z tytułu hrabiego Wirtembergii-Stuttgartu.
Potomstwo.
Ulryk był trzykrotnie żonaty. Pierwszą żoną była Małgorzata, córka księcia Kleve Adolfa II i Marii Burgundzkiej, z którą miał dwie córki:
Drugą żona została Elżbieta Wittelsbach, córka księcia Bawarii Henryka Wittelsbacha i arcyksiężniczki Małgorzaty Habsburg, która dała mu pięcioro dzieci:
W 1453 roku ożenił się z Małgorzatą Sabaudzką, córką antypapieża Feliksa V. Małgorzata wcześnie była żoną księcia Ludwika Andegaweńskiego i Ludwika IV, elektora Palatynatu. Ulryk i Małgorzata mieli 3 dzieci:
Ulryk miał wiele nieślubnych dzieci.

</doc>
<doc id="637504" url="https://pl.wikipedia.org/wiki?curid=637504" title="Pakta konwenta">
Pakta konwenta



</doc>
<doc id="637507" url="https://pl.wikipedia.org/wiki?curid=637507" title="Cwetan Genkow">
Cwetan Genkow

Cwetan Walentinow Genkow (, ur. 8 lutego 1984 w Mezdrze) – bułgarski piłkarz występujący na pozycji napastnika, reprezentant Bułgarii w latach 2005–2011.
Kariera klubowa.
Łokomotiw Mezdra.
Jest wychowankiem Łokomotiwu Mezdra, w którym rozpoczynał sportową przygodę w sekcji lekkiej atletyki, a później dołączył do drużyny piłkarskiej. W seniorskiej drużynie Łokomotiwu zadebiutował 14 października 2001 roku w spotkaniu z Sitomirem Nikopol. Pierwszą bramkę zdobył 12 maja 2002 roku, w meczu z Olympikiem Tetewen. Była to jedyna bramka strzelona przez Genkowa w sezonie 2001/2002. W sezonie 2002/2003 strzelił już 14 goli, co było najlepszym wynikiem w zespole Łokomotiwu. W kolejnych rozgrywkach zdobył dla klubu 24 gole w lidze, co uczyniło go najskuteczniejszym zawodnikiem drużyny po raz drugi z rzędu. W sumie, w ciągu trzech sezonów, Genkow rozegrał we wszystkich rozgrywkach 75 meczów i strzelił dla Łokomotiwu 40 goli.
Łokomotiw Sofia.
W wieku 20 lat przeniósł się do Łokomotiwu Sofia. W sezonie 2005/2006 zajął z nim czwarte miejsce w tabeli, gwarantujące start w Pucharze UEFA. Rok później podopieczni Stefana Grozdanowa byli ostatecznie trzeci, chociaż do końca walczyli z CSKA Sofia o tytuł wicemistrza. Genkow w 29 meczach trafiał do bramki rywali 27 razy, dzięki czemu na koniec sezonu odebrał nagrodę dla najskuteczniejszego napastnika ligi.
Dinamo Moskwa.
Udane występy w Ekstraklasie bułgarskiej zaowocowały transferem do Dynama Moskwa. W nowym klubie nie był już tak skuteczny. Na początku 2010 roku na zasadzie wypożyczenia powrócił do Łokomotiwu Sofia.
Wisła Kraków.
28 stycznia 2011 roku podpisał 3,5 letni kontrakt z Wisłą Kraków, Pierwszego gola dla Wisły strzelił 16 marca w meczu Pucharu Polski z Podbeskidziem Bielsko-Biała. Sezon zakończył zdobyciem mistrzostwa Polski z Wisłą.
Kariera reprezentacyjna.
Do 2006 roku regularnie występował w reprezentacji Bułgarii U-21. W kadrze seniorskiej zadebiutował w 2005 roku.

</doc>
<doc id="637509" url="https://pl.wikipedia.org/wiki?curid=637509" title="Buhund norweski">
Buhund norweski

Buhund norweski, norweski buhund – rasa psa należąca do grupy szpiców i psów pierwotnych, zaklasyfikowana do sekcji północnych szpiców pasterskich. Nie podlega próbom pracy.
Rys historyczny.
Buhund norweski to rasa, której najstarsze zbadane szczątki znaleziono w wykopaliskach Gokstad w Norwegii. Pochodzą one sprzed 11 stuleci.
Wykorzystywany był zarówno do ochrony domostw (po norwesku "bu" oznacza farmę, zagrodę lub bydło) jak i do pilnowania bydła i owiec oraz ochrony ich przed drapieżnikami. Towarzysząc myśliwemu pomagał także przy polowaniach – był używany do ciągnięcia sanek.
Wygląd.
Budowa.
Są to psy średnich rozmiarów, o krępej budowie. Jak wszystkie szpice mają spiczaste uszy i zadarty ogon. Ponadto cechuje je także trójkątna głowa.
Szata i umaszczenie.
Umaszczenie u tych psów może być od jasnopłowego przez czerwonożółtopłowe po czarne z białymi znaczeniami na piersiach, łapach i szyi. Jest dopuszczalna czarna maska.
Zachowanie i charakter.
Norweski buhund jest psem inteligentnym, łatwym w tresurze. Wierny, potrzebuje bliskiego kontaktu z członkami rodziny.
Żyje 12–15 lat.
Użytkowość.
Buhund jest wszechstronnym psem domowym. Obecnie znalazł zastosowanie w policji, pomaga osobom, które mają problemy ze słuchem, sprawdza się także w zawodach agility i posłuszeństwa. Współcześnie jest przede wszystkim psem rodzinnym.

</doc>
<doc id="637513" url="https://pl.wikipedia.org/wiki?curid=637513" title="Roman Koudelka">
Roman Koudelka

Roman Koudelka (ur. 9 lipca 1989 w Turnovie) – czeski skoczek narciarski, reprezentant klubu LSK Lomnice nad Popelkou, mistrz świata juniorów z 2007, olimpijczyk.
Przebieg kariery.
W 2007 w Planicy na skoczni Bloudkova Velikanka został mistrzem świata juniorów. Pierwszy raz punkty w Pucharze Świata zdobył w sezonie 2006/2007 na skoczni w Engelbergu. Nie udało mu się zakwalifikować do konkursu indywidualnego mistrzostw świata w lotach w Oberstdorfie w 2008.
Na podium zawodów PŚ po raz pierwszy stanął w sezonie 2010/2011. 9 stycznia 2011 podczas konkursu w Harrachovie zajął 3. miejsce. Tego dnia Koudelka ustanowił swój ówczesny rekord życiowy skacząc na mamuciej skoczni – Čerťáku – 211 metrów.
8 grudnia 2011 podczas treningu przed konkursem Pucharu Świata w Harrachovie przez pęknięte wiązania, nie ustał skoku i doznał potłuczenia kręgosłupa szyjnego oraz wstrząśnienia mózgu.
23 listopada 2014 na rozpoczęcie sezonu w Klingenthal zwyciężył po raz pierwszy w karierze w zawodach Pucharu Świata.
Skacze na nartach firmy Fisher, a jego trenerem jest obecny szkoleniowiec reprezentacji Czech, Vasja Bajc.

</doc>
<doc id="637514" url="https://pl.wikipedia.org/wiki?curid=637514" title="Małgorzata Sobieraj">
Małgorzata Sobieraj

Małgorzata Sobieraj, od 2005 do 2011 Ćwienczek, (ur. 16 października 1982 r., w Strzelinie) - polska łuczniczka, olimpijka z Aten i Pekinu, mistrzyni Europy. Córka Stanisława i Urszuli (z d. Żygadło).
W latach 1996-2001 należała do klubu sportowego OSiR Strzelin i MLKS Czarna Strzała Bytom 2001-2012, z którym odnosiła największe sukcesy sportowe. a od 2012 r. jest związana z klubem PTG Sokół Radom. Jej trenerami byli: Zdzisław Kaczorowski i Henryk Patlewicz.
W 2001 r. ukończyła Liceum Ekonomiczne w Ludowie Polskim k. Strzelina. Następnie rozpoczęła studia w chorzowskim Wydziale Zamiejscowym Wyższej Szkoły Bankowej w Poznaniu. Ma córkę Oliwię (2005).
Osiągnięcia sportowe.
Podczas Igrzysk Olimpijskich w Pekinie (2008) w wieloboju drużynowym zajęła 6. miejsce (razem z Iwoną Marcinkiewicz i Justyną Mospinek)..

</doc>
<doc id="637517" url="https://pl.wikipedia.org/wiki?curid=637517" title="Źródło historyczne">
Źródło historyczne



</doc>
<doc id="637520" url="https://pl.wikipedia.org/wiki?curid=637520" title="Kościół bonifratrów w Krakowie">
Kościół bonifratrów w Krakowie



</doc>
<doc id="637521" url="https://pl.wikipedia.org/wiki?curid=637521" title="Jacek Sienicki">
Jacek Sienicki

Jacek Sienicki (ur. 29 lutego 1928 w Warszawie, zm. 14 grudnia 2000 tamże) – polski malarz, pedagog.
Życiorys.
Ukończył Państwowe Liceum Artystyczne w Warszawie. W latach 1948-1954 studiował na warszawskiej Akademii Sztuk Pięknych w pracowni Artura Nachta-Samborskiego. Po raz pierwszy jego prace malarskie ukazały się w 1955 na Ogólnopolskiej Wystawie Młodej Plastyki „Przeciw wojnie – przeciw faszyzmowi”. Następnie był pracownikiem i asystentem na ASP. Od 1981 jej profesor. 1992 przeszedł na emeryturę, lecz już w następnym roku podjął znów pracę na 1/3 etatu. Spoczywa na cmentarzu Powązkowskim w Warszawie (kwatera 4-6-2/3).

</doc>
<doc id="637526" url="https://pl.wikipedia.org/wiki?curid=637526" title="Prędkość ponaddźwiękowa">
Prędkość ponaddźwiękowa



</doc>
<doc id="637529" url="https://pl.wikipedia.org/wiki?curid=637529" title="Rzutnia">
Rzutnia



</doc>
<doc id="637530" url="https://pl.wikipedia.org/wiki?curid=637530" title="Andrzej Marek">
Andrzej Marek



</doc>
<doc id="637531" url="https://pl.wikipedia.org/wiki?curid=637531" title="Eberhard II Wirtemberski (książę)">
Eberhard II Wirtemberski (książę)

Eberhard VI Wirtemberski (ur. 1 lutego 1447 Waiblingen - zm. 17 lutego 1504 Lindenfels) – hrabia Wirtembergii-Stuttgart, książę Wirtembergii.
Syn Ulryka V i Elżbiety z Bawarii.
W młodości przebywał na dworze Burgundii. W 1461 roku wziął udział w koronacji Ludwika XI. Około 1466 roku ożenił się z Elżbietą Hohenzollern, córką margrabiego Brandenburgii Albrechta III Achillesa i Małgorzaty Badeńskiej.
8 lutego 1480 roku przejął władzę po ojcu w hrabstwie Wirtembergii-Stuttgart jako Eberhard VI. Jednak już po dwóch latach 14 grudnia 1482 roku zgodnie z wcześniejszym porozumieniem połączył dwie części Wirtembergii oddając władzę w ręce Eberharda V. W 1495 roku Eberhard V uzyskał tytuł księcia, a Eberhard był jego następcą.
Po śmierci Eberharda V wstąpił na tron jako Eberhard II. Elity Wirtembergii nie uznały jednak tego faktu i poprosiły o działanie cesarza Maksymiliana I. W 1498 roku oddał tron swojemu bratankowi Ulrykowi.
Zmarł na zamku Lindenfels, gdzie był przetrzymywany przez Filipa z Palatynatu.

</doc>
<doc id="637534" url="https://pl.wikipedia.org/wiki?curid=637534" title="IDEA">
IDEA



</doc>
<doc id="637541" url="https://pl.wikipedia.org/wiki?curid=637541" title="Iwona Dzięcioł-Marcinkiewicz">
Iwona Dzięcioł-Marcinkiewicz

Iwona Dzięcioł-Marcinkiewicz (ur. 23 maja 1975 w Warszawie) – polska łuczniczka sportowa. Brązowa medalistka olimpijska z Atlanty (1996) w drużynie i uczestniczka igrzysk olimpijskich (2004, 2008), dwukrotna mistrzyni Europy (2004, 2008) oraz mistrzyni Polski (2002, 2004, 2006).
Jest absolwentką warszawskiego XIX Liceum Ogólnokształcącego im. Powstańców Warszawy. Następnie ukończyła studia w Instytucie Turystyki Krajów Biblijnych Wyższego Seminarium Duchownego w Warszawie (2002). Od 1987 należała do klubu sportowego Drukarz Warszawa. Jej trenerami byli: Roman Staszewski, Paweł Soliński oraz Stanisław Stuligłowa (trener reprezentacji Polski).
Podczas Igrzysk Olimpijskich w Atlancie (1996) w wieloboju indywidualnym w rundzie eliminacyjnej zajęła 57. miejsce, a w klasyfikacji końcowej 33. Natomiast w wieloboju drużynowym razem z Katarzyną Klatą i Joanną Nowicką, w rundzie eliminacyjnej była na 12. miejscu, a ostatecznie zdobyła brązowy medal.
Na Igrzyskach Olimpijskich w Atenach (2004) w wieloboju indywidualnym w rundzie eliminacyjnej zajęła 28. miejsce, a w klasyfikacji końcowej 20. W wieloboju drużynowym w rundzie eliminacyjnej zajęła 4. miejsce, a ostatecznie 15. (razem z Justyną Mospinek i Małgorzatą Sobieraj).
W czasie Igrzysk Olimpijskich w Pekinie (2008) w wieloboju indywidualnym w klasyfikacji końcowej zajęła 26. miejsce. W wieloboju drużynowym w rundzie eliminacyjnej zajęła 4. miejsce a ostatecznie 6 (razem z Małgorzatą Sobieraj i Justyną Mospinek.
Została członkiem honorowego komitetu poparcia Bronisława Komorowskiego przed wyborami prezydenckimi w Polsce w 2015 roku.
W 1996 roku została odznaczona przez prezydenta Aleksandra Kwaśniewskiego Srebrnym Krzyżem Zasługi „za wybitne osiągnięcia sportowe”.
Córka Andrzeja i Hanny (z d. Zdun). Z zawodu specjalista ds. turystyki. Jej mężem jest Robert Marcinkiewicz, były łucznik Stelli Kielce i trener sekcji łucznictwa w klubie KS Rokis Radzymin i RKS Marymont Warszawa. Ma córkę Marię (ur. 2000). Mieszka w Warszawie.

</doc>
<doc id="637545" url="https://pl.wikipedia.org/wiki?curid=637545" title="Marian Romeyko">
Marian Romeyko

Marian Romeyko h. Ślepowron (ur. w , zm. 10 marca 1970 w Warszawie) – pułkownik dyplomowany pilot Wojska Polskiego, kawaler Orderu Virtuti Militari.
Życiorys.
Był synem ziemianina Albina i Stefanii z Sencków. Nauki pobierał w szkole handlowej w Zwinogródce, gdzie zdał maturę (1915). Po wybuchu I wojny światowej został powołany do odbycia służby w armii carskiej i przeniósł się do Aleksiejewskiej Wojskowej Szkoły Inżynieryjnej w Kijowie, którą opuścił w stopniu chorążego. Po służbie w twierdzy Sveaborg (dziś: Suomenlinna, Finlandia) walczył w Armii Imperium Rosyjskiego jako podporucznik i później porucznik na froncie bałtyckim koło Rygi i otrzymał jako dwudziestolatek wysokie odznaczenie, Order Świętej Anny III kl. z mieczami i „"s bantom na ljentje”" – z kokardą na wstędze. Po wybuchu rewolucji bolszewickiej 22 listopada 1917 wstąpił do I Korpusu gen. Józefa Dowbor-Muśnickiego, gdzie służył do 14 marca 1918, potem zaś służył w polskich formacjach na wschodzie.
Po odzyskaniu niepodległości przez Polskę wstąpił odrodzonego Wojska Polskiego, w czerwcu 1919 roku ukończył Francuską Szkołę Pilotów na Mokotowie. Podczas wojny bolszewickiej służył w 3 eskadrze wywiadowczej. W drugiej połowie lipca 1920 roku, w załodze z por. obs. Tadeuszem Zawadzkim, przez kilkanaście dni wykonywał loty na rzecz szefa lotnictwa frontu. 9 sierpnia, w załodze z ppor. obs. Józefem Sieczkowskim, wykonał lot rozpoznawczy podczas którego ustalił, że 3 Dywizja Piechoty Legionów oderwała się od nieprzyjaciela i przeszła w rejon Chełma oraz zrzucił rozkazy dla dowództwa dywizji. Lot został wykonany na niesprawnym samolocie Breguet XIV z uszkodzonym zbiornikiem paliwa i załoga była zmuszona lądować przymusowo w drodze powrotnej.
24 lipca 1920 na rozkaz szefa Sztabu 4 Armii przeprowadził rozpoznanie na trasie Garwolin – Stoczek Łukowski – Maciejowice oraz atakował tabory Armii Czerwonej z niskiej wysokości. 16 sierpnia przeprowadził rozpoznanie w rejonie Maciejowic, Garwolina i Żelechowa. Następnego dnia wykonał długi lot na trasie Stoczek – Bokobrody – Międzyrzecz – Siedlce – Łuków podczas którego szczegółowo wyjaśnił położenie oddziałów polskich i nieprzyjaciela. 18 sierpnia, w trudnych warunkach atmosferycznych przeprowadził szczegółowe rozpoznanie na trasie Węgrów – Sobolów – Drohiczyn oraz atakował tabory nieprzyjaciela z niskiego pułapu. Zebrane przez niego informacje pozwoliły dowództwu 4 Armii przygotować kontratak i odciąć tabory bolszewickie w Drohiczynie.
„Za loty bojowe w okolicy Kijowa i Szepietówki, a następnie podczas ofensywy znad Wieprza i bitwy nad Niemnem, otrzymał Order Virtuti Militari”.
Jesienią 1920 roku, w składzie 3 eskadry wywiadowczej, brał udział w kampanii wileńskiej. W listopadzie 1921 wstąpił do Wyższej Szkoły Wojennej, którą ukończył w 1923. Pełnił służbę w Oddziale II Sztabu Generalnego w Warszawie. W lutym 1924 został przydzielony do Dowództwa Okręgu Korpusu Nr III w Grodnie. 1 grudnia 1924 awansował na majora ze starszeństwem z 15 sierpnia 1924 i 29. lokatą w korpusie oficerów aeronautycznych. Z dniem 1 maja 1926 roku wyznaczony został na stanowisko dowódcy I dywizjonu w 3 pułku lotniczym w Poznaniu. W lutym 1927 został przeniesiony do kadry oficerów lotnictwa z równoczesnym przydziałem do Oddziału III Sztabu Generalnego. Po przejęciu przez gen. Tadeusza Kutrzebę stanowiska komendanta Wyższej Szkoły Wojennej (1929), został wykładowcą taktyki lotnictwa na tej uczelni. Już przedtem odbył liczne podróże zagraniczne, zapoznając się z lotnictwem włoskim, francuskim i czechosłowackim. Na stopień podpułkownika został mianowany ze starszeństwem z 1 stycznia 1936 i 1. lokatą w korpusie oficerów lotnictwa. W tym samym roku wyznaczony został na stanowisko dyrektora nauk Wyższej Szkoły Lotniczej w Warszawie. .
Od kwietnia 1938 do maja 1940 Romeyko piastował funkcję attaché wojskowego, lotniczego i morskiego w Ambasadzie RP w Rzymie i jako taki pomagał w ewakuacji Polaków przez Włochy po klęsce wrześniowej. W styczniu 1942 Romeyko („Mak”) przejął po ewakuowanym do Anglii majorze Wincentym Zarembskim („Tudor”) kierownictwo polsko-francuskiej siatki wywiadowczej Réseau F-2. Na przełomie 1942/1943 roku po licznych aresztowaniach dokonanych przez wywiad niemiecki Abwehrę i przez włoską OVRA, schronił się w Szwajcarii, gdzie nadal działał w wywiadzie polskim.
Po wojnie przebywał we Francji, USA, Maroku i Australii. Z przyczyn dość niezrozumiałych (prawdopodobnie ze względu na złą sytuację materialną na Zachodzie), Romeyko wrócił w 1967 roku do Polski. W 1968 roku Minister Obrony Narodowej awansował go na pułkownika.
Został pochowany na cmentarzu Wojskowym na Powązkach w Warszawie (kwatera B18-4-10).
Życie prywatne.
Był żonaty ze Stanisławą z Dąbrowskich (zm. 1974), również działającą w siatce Réseau F-2 i miał z nią dwóch synów: Jerzego i Tadeusza. Jego dalekim krewnym był radziecki i polski generał Aleksander Romeyko.

</doc>
<doc id="637553" url="https://pl.wikipedia.org/wiki?curid=637553" title="Topologia hierarchiczna">
Topologia hierarchiczna

Topologia hierarchiczna, topologia drzewa, topologia rozproszonej gwiazdy () – jest kombinacją topologii gwiazdy i magistrali, może być także postrzegana jako zbiór sieci w topologii gwiazdy połączonych magistralami w strukturę hierarchiczną (drzewiastą).
Zasada jej budowy polega na dublowaniu poszczególnych magistral. Początkową pierwszą magistralę dołącza się do koncentratora, dzieląc ją na dwie lub więcej magistral przy użyciu przewodów koncentrycznych – w ten sposób powstają kolejne magistrale. Proces dzielenia można kontynuować, tworząc dodatkowe magistrale wychodzące z magistral odchodzących od pierwszej magistrali, co nadaje topologii cechy topologii gwiazdy. Jeśli jedną magistralę podzieli się na trzy magistrale i każdą z nich na kolejne trzy to w efekcie łącznie otrzyma się trzynaście magistral. Tak tworzone są kolejne poziomy drzewa, ale ich liczba jest ograniczona. Na końcu takiego drzewa zawsze znajdują się pojedyncze terminale (urządzenia).

</doc>
<doc id="637554" url="https://pl.wikipedia.org/wiki?curid=637554" title="Bouli">
Bouli

Bouli (spolszczone Buli) – belgijsko-francuska seria filmów animowanych z końca lat 80. XX wieku o przygodach bałwanka o tym samym imieniu. Roztopiony przez słońce, powrócił do dawnych kształtów i ożył, dzięki magicznej mocy Księżyca i dołączył do przyjaciół w Krainie Bałwanków, zamieszkałych w igloo na zamarzniętej rzece. Imię "Bouli" pochodzi od francuskiego określenia "boule de neige", czyli kula śnieżna.
Seria liczyła 114 odcinków – 78 pięciominutowych i 36 siedmiominutowych. W Polsce serial był nadawany od 14 września 1990 – w piątkowej wieczorynce do 1992 przez TVP1 w ramach "Wieczorynki" i był wówczas jedną z najpopularniejszych dobranocek. W oryginalnej wersji większości postaci, w tym głównemu bohaterowi, głos podkładały kobiety. W polskim dubbingu nie zachowano tej reguły.
Po dziewiętnastu latach "Bouli" powrócił do TVP1 10 grudnia 2008 r. w nowej wersji dubbingowej. Od 26 kwietnia 2009 roku jest emitowany w TVP Polonia w bloku "Dobranocka".
Wersja polska.
Wersja z 1990 roku.
Wersja polska: Telewizyjne Studia Dźwięku w Warszawie
Dystrybucja na terenie Polski: Spółka Anima-Pol
Reżyseria:
Dialogi:
Dźwięk: Jerzy Rogowiec
Montaż: Zofia Dmoch
Kierownik produkcji:
Wystąpili:
i inni
Tekst piosenki: Zbigniew Stawecki
Piosenkę śpiewała: Eleni
Wersja VHS.
Wersja wydana na VHS w latach 90 przez Mada Video Film z polskim dubbingiem.
Wersja z 2008 roku.
Wersja polska: Studio Publishing
Producent: Jerzy Jacek Tomczak
Reżyseria: Tomasz Grochoczyński
Tłumaczenie: Anna Wolicka
Dialogi:
Dźwięk i montaż: Jacek Kacperek
Kierownictwo produkcji: Mira Ornatowska
Wystąpili:
i inni
Tekst piosenki: Marta Kacperek
Śpiewała: Magdalena Krylik

</doc>
<doc id="637556" url="https://pl.wikipedia.org/wiki?curid=637556" title="William Cushing">
William Cushing

William Cushing (ur. 1 marca 1732 w Scituate, Massachusetts; zm. 13 września 1810) – sędzia Sądu Najwyższego Stanów Zjednoczonych.
Był trzecim sędzią powołanym do Sądu Najwyższego (przez prezydenta George'a Washingtona).
Cushing był gorącym zwolennikiem Konstytucji Stanów Zjednoczonych i służył jako wiceprzewodniczący konwencji ratyfikacyjnej w stanie Massachusetts.
Podczas gdy oficjalna chronologia Sądu Najwyższego nie uwzględnia Cushinga jako przewodniczącego Sądu Najwyższego, zdaniem niektórych historyków istnieją wystarczające powody aby uznać, że piastował on to stanowisko przez co najmniej dwa dni w lutym 1796 roku.

</doc>
<doc id="637559" url="https://pl.wikipedia.org/wiki?curid=637559" title="Poltegor">
Poltegor



</doc>
<doc id="637561" url="https://pl.wikipedia.org/wiki?curid=637561" title="Ramón Sampedro">
Ramón Sampedro

Ramon Sampedro (ur. 5 stycznia 1943, zm. 12 stycznia 1998) – hiszpański mechanik okrętowy, który po wypadku w trakcie skoku do wody został sparaliżowany w wieku 25 lat.
Przez następne 29 lat walczył o prawo do eutanazji. Po kolejnym odrzuceniu jego wniosku, tym razem przez Komisję Praw Człowieka w Strasburgu, postanowił popełnić samobójstwo. 12 stycznia 1998 roku zażył cyjanek potasu podany przez przyjaciół. Ostatnie chwile swojego życia zarejestrował na taśmie video.
Jego historię opowiada film „Mar adentro” (ang. "The Sea Inside", pol. "W stronę morza") (2004).

</doc>
<doc id="637562" url="https://pl.wikipedia.org/wiki?curid=637562" title="Wielki obłok molekularny">
Wielki obłok molekularny



</doc>
<doc id="637565" url="https://pl.wikipedia.org/wiki?curid=637565" title="Bierwiono">
Bierwiono

Bierwiono – drewno okrągłe, ociosane lub przetarte, używane do budowy ścian wieńcowych
lub sumikowo-łątkowych.

</doc>
<doc id="637570" url="https://pl.wikipedia.org/wiki?curid=637570" title="Ramon Sampedro">
Ramon Sampedro



</doc>
<doc id="637571" url="https://pl.wikipedia.org/wiki?curid=637571" title="Club Atlético Talleres de Córdoba">
Club Atlético Talleres de Córdoba



</doc>
<doc id="637576" url="https://pl.wikipedia.org/wiki?curid=637576" title="Bonia">
Bonia



</doc>
<doc id="637577" url="https://pl.wikipedia.org/wiki?curid=637577" title="Otton I Wittelsbach">
Otton I Wittelsbach

Otton I (ur. 1 czerwca 1815 w Salzburgu, zm. 26 lipca 1867 w Bambergu) – pierwszy król niepodległej Grecji 1832–1862, syn króla Bawarii – Ludwika I Wittelsbacha i Teresy von Sachsen-Hildburghausen. Jego żoną była Amelia Oldenburg.
Osadzony na tronie przez mocarstwa europejskie (Wielką Brytanię, Francję i Rosję) w wyniku ustaleń konferencji londyńskiej w sprawie Grecji 1827–1832. W 1862 roku został zdetronizowany w wyniku puczu wojskowego, popartego przez parlament.
Najwyższy Order Zwiastowania Najświętszej Marii Panny (Order Annuncjaty) nadany mu został w 1845 przez króla Sardynii Karola Alberta.

</doc>
<doc id="637578" url="https://pl.wikipedia.org/wiki?curid=637578" title="Medal Służby Ogólnej w Indiach (1909)">
Medal Służby Ogólnej w Indiach (1909)

Medal Służby Ogólnej w Indiach 1909 (ang. "India General Service Medal 1909", skr. "„1909 IGSM”") – jeden z medali kampanii brytyjskich ustanowiony w roku 1909.
Zasady nadawania.
Medalem nagradzano oficerów i żołnierzy armii Brytyjskiej i Indyjskiej.
"1909 IGSM" był wydawany za wiele ważnych kampanii zbrojnych w Indiach pomiędzy rokiem 1908 i 1935. Każda bitwa lub akcja reprezentowana jest przez odpowiednią klamrę na wstążce medalu, usankcjonowano ich 12.
Nagrodzeni przez Mentioned in Dispatches (MID) po 11 sierpnia 1920 mogli przyczepiać brązowy emblemat liścia dębu na wstążce.
Klamry medalu.
Medal mógł mieć na wstążce maksymalnie 5 lub 6 klamer z poniższych:
Opis medalu.
Medal był bity w Królewskiej Mennicy w Londynie i w Kalkucie w Indiach. Główna różnica pomiędzy tymi wersjami była taka, że medal londyński był bardziej bogato wykończony.
awers:
rewers: przedstawia Fort Jamrud w Khyber Pass, pod spodem napis "INDIA"

</doc>
<doc id="637579" url="https://pl.wikipedia.org/wiki?curid=637579" title="CA Belgrano">
CA Belgrano

Club Atlético Belgrano de Córdoba – argentyński klub piłkarski z siedzibą w mieście Córdoba. Posiada również inne sekcje sportowe. Klub gra obecnie w drugiej lidze argentyńskiej - Primera B Nacional.
Historia.
Klub założony został w roku 1905 przez grupę nastolatków, z mającym 14 lat Arturo Orgazem jako pierwszym prezesem. Nazwali swój klub na cześć argentyńskiego bohatera narodowego Manuela Belgrano, natomiast barwy klubu wywodzą się od flagi narodowej, której twórcą był właśnie Belgrano.
W roku 1908 klub wystartował w drugiej lidze miasta Córdoba, zdobywając mistrzostwo, potem następne dwa mistrzostwa tej ligi dały awans do lokalnej pierwszej ligi. Przydomek "Piratas" („Piraci”) prawdopodobnie wziął się od tego, że kibice podążający za drużyną Belgrano często powodowali zamieszki w innych miastach.
Po założeniu "Federación Cordobesa de Fútbol" („Związek piłkarski prowincji Córdoba”), Belgrano wygrało pierwsze mistrzostwo prowincji w 1913 roku. W kolejnym roku Belgrano obroniło mistrzostwo, a dodatkowo 13 maja 1914 rozegrano pierwsze derby miasta pomiędzy Belgrano a Talleres. Spotkanie trwało jedynie kilka minut, gdyż zawodnicy Talleres opuścili boisko, po tym jak ich zdaniem przeciwnicy zdobyli bramkę ze spalonego.
W latach 1929-1937 Belgrano wygrało wszystkie mistrzostwa ligi prowincji Córdoba, oprócz roku 1934 kiedy to triumfował Talleres. Potem wygrywali jeszcze w 1940, 1946, 1947, 1950, 1952, 1954, 1955, 1956 ("Unión Cordobesa de Fútbol") oraz 1957.
Belgrano grał od 1968 w ogólnokrajowej prowincjonalnej lidze "Nacional". W roku 1986 awansował do drugiej ligi. Pierwszą ligę argentyńską klub osiągnął w roku 1992, w której grał do roku 1996. Po krótkiej absencji Belgrano wrócił do pierwszej ligi w 1998, by w sezonie 2001/02 znów spaść do ligi drugiej.
Pokonując dwukrotnie po 2:1 trzecią od końca pierwszoligowej tabeli spadkowej drużynę Olimpo Bahía Blanca, Belgrano znów znalazł się wśród najlepszych drużyn Argentyny.
Stadion.
Dnia 17 marca 1929 ukończony został jeden z pierwszych cementowych stadionów w Argentynie - Estadio Gigante de Alberdi. "El Gigante" został w 1997 zmodernizowany, by sprostać wymaganiom pierwszej i drugiej ligi argentyńskiej.

</doc>
<doc id="637581" url="https://pl.wikipedia.org/wiki?curid=637581" title="Filtr przelewowy">
Filtr przelewowy

Filtr przelewowy, filtr kaskadowy – urządzenie filtrujące stosowane w akwarystyce do oczyszczania wody z zawiesin i produktów przemiany, mocowane na jednej ze ścian akwarium.
Zbudowany jest ze zbiornika, pompy zasysającej wodę (kaskadowy) lub brzęczyka wypompowującego wodę (przelewowy), substancji filtrujących, rurki wlotowej, i wylotowej lub wylewu (kaskadowy). Woda zasysana z akwarium przechodzi przez substancje filtrujące, na których zatrzymywane są zanieczyszczenia mechaniczne oraz biologiczne, a następnie przelewana (stąd nazwa) jest rurką wylotową lub bezpośrednio ze zbiornika filtrującego wylewem (filtr kaskadowy) do akwarium. Zaletą zewnętrznych urządzeń filtrujących jest możliwość zwiększania ich pojemności bez konieczności ograniczania miejsca wewnątrz zbiornika. Przelewanie filtrowanej wody wylewem do akwarium i jej ciągłe uderzanie w powierzchnię wody wewnątrz zbiornika powoduje jej natlenianie. Przypomina to działanie kaskady (stąd nazwa).
Filtry tego rodzaju zyskują coraz większą popularność, gdyż są łatwe do zainstalowania i do obsługi.

</doc>
<doc id="637583" url="https://pl.wikipedia.org/wiki?curid=637583" title="Club Atlético Belgrano de Córdoba">
Club Atlético Belgrano de Córdoba



</doc>
<doc id="637585" url="https://pl.wikipedia.org/wiki?curid=637585" title="Bróg">
Bróg

Bróg – ruchomy dach przesuwany na (najczęściej) czterech wkopanych w ziemię słupkach (zwanych brożynami), osłaniający składowane pod nim siano, słomę lub zboże przed opadami atmosferycznymi.
Konstrukcja.
Bróg składa się z czterech słupów lub mocnych żerdzi, wbitych w ziemię tworzących plan kwadratu lub prostokąta. W słupach znajdują się otwory, w których umieszczone są kołki. Na kołkach opiera się rama dachu, dodatkowo przywiązywano ją drutem lub sznurkiem. Dach opuszczano lub podnoszono zmieniając położenie kołków, w zależności od wysokości składowanego pod nim siana lub słomy. W brogach najczęściej stosowano dach namiotowy czterospadowy, (stąd nazwa dach brogowy), rzadziej dwuspadowy.
Brogi dwuczęściowe
Czasem bróg spełniał dwie funkcje – część dolna, obudowana deskami, służyła jako miejsce dla zwierząt (najczęściej chlew), wozownia lub magazyn, w części górnej, mającej formę zadaszenia na słupach, magazynowano słomę lub siano.
Zastosowanie.
Bróg służył do przechowywania plonów, głównie zboża. Ręczne młócenie zboża odbywało się w przeszłości przez cały rok, ponieważ było niezmiernie pracochłonne. Zżęte zboże (powiązane w snopki) było przechowywane w stertach i, w miarę potrzeb, młócone. 
Brogi charakterystyczne były dla biedniejszych gospodarstw (zastępowały stodołę). Spotykane też były w gospodarstwach bogatszych, gdzie trzeba było gromadzić paszę dla dużej liczby zwierząt.
Heraldyka.
Wizerunek brogu został umieszczony w jednym z najstarszych polskich herbów szlacheckich - Leszczycu. Bróg znajduje się również w herbach kilku miast.

</doc>
<doc id="637587" url="https://pl.wikipedia.org/wiki?curid=637587" title="Płamen Nikołow (ur. 1957)">
Płamen Nikołow (ur. 1957)

Płamen Nikołow (ur. 24 czerwca 1957 w Plewenie), bułgarski piłkarz grający na pozycji prawego lub środkowego obrońcy, i trener piłkarski. Pierwsze kroki w zawodowym futbolu stawiał w Spartaku Plewen, ale najwięcej sukcesów odniósł z Lewskim Sofia, gdzie grał łącznie przez dwanaście sezonów od 1977 do 1985 i od 1987 do 1992. W międzyczasie, w latach 1985-1987, występował w CSKA Sofia oraz w belgijskim Royalu Antwerp. W Lewskim rozegrał 296 meczów, w których strzelił 6 goli oraz zdobył cztery tytuły mistrza kraju (1979, 1984, 1985 i 1988), dwa Puchary Bułgarii (1984 i 1991) oraz trzy Puchary Armii Sowieckiej (1979, 1984 i 1985). W reprezentacji Bułgarii od 1978 do 1988 roku zagrał w 55 meczach.
W 1984 roku został wybrany na najlepszego piłkarza bułgarskiej ekstraklasy.
Po zakończeniu kariery piłkarskiej pracował jako asystent pierwszego trenera w Lewskim Sofia. Później samodzielnie prowadził m.in. Botew Wraza i Olimpik Tetewen.

</doc>
<doc id="637600" url="https://pl.wikipedia.org/wiki?curid=637600" title="Płamen Nikołow">
Płamen Nikołow



</doc>
<doc id="637602" url="https://pl.wikipedia.org/wiki?curid=637602" title="Bryła dualna">
Bryła dualna



</doc>
<doc id="637603" url="https://pl.wikipedia.org/wiki?curid=637603" title="Bryły dualne">
Bryły dualne



</doc>
<doc id="637606" url="https://pl.wikipedia.org/wiki?curid=637606" title="Program">
Program



</doc>
<doc id="637607" url="https://pl.wikipedia.org/wiki?curid=637607" title="Theodwina">
Theodwina



</doc>
<doc id="637608" url="https://pl.wikipedia.org/wiki?curid=637608" title="MegaKabuterimon">
MegaKabuterimon



</doc>
<doc id="637609" url="https://pl.wikipedia.org/wiki?curid=637609" title="Bad Urach">
Bad Urach

Bad Urach – miasto uzdrowiskowe w Niemczech, w kraju związkowym Badenia-Wirtembergia, w rejencji Tybinga, w regionie Neckar-Alb, w powiecie Reutlingen, siedziba wspólnoty administracyjnej Bad Urach. Leży w Jurze Szwabskiej, nad rzeką Erms. Liczy 12 317 mieszkańców (31 grudnia 2010), powierzchnia miasta wynosi 55,55 km².
Historia.
Miasto powstało ok. XI wieku. Od 1265 r. należało do hrabiego Henryka Fürstenberga, a następnie do Ulryka II. W latach 1442–1482 było rezydencją hrabiów Wirtembergii-Urach.
W 1991 roku w mieście odbywały się dni Badenii-Wirtembergii.
Zabytki.
W górach niedaleko wodospadu znajdują się ruiny zamku Hohenurach. W mieście znajduje się wiele budynków wybudowanych z muru pruskiego, dlatego też miasto znajduje się na szlaku Niemieckiej Drogi Muru Pruskiego ("Deutsche Fachwerkstraße").

</doc>
<doc id="637612" url="https://pl.wikipedia.org/wiki?curid=637612" title="Franciszek z Florencji">
Franciszek z Florencji



</doc>
<doc id="637614" url="https://pl.wikipedia.org/wiki?curid=637614" title="Electro World">
Electro World

Electro World – europejska sieć sklepów wielkopowierzchniowych oferujących artykuły RTV i AGD, sprzęt komputerowy, muzykę, telefony komórkowe oraz sprzęt i akcesoria fotograficzne. Sieć powstała dla Europy Centralnej i otworzyła ona sklepy w 6 krajach: Czechach, Grecji, Polsce, Słowacji, Turcji i Węgrzech. W 2008 Electro World uruchomił sklep internetowy.
W sierpniu 2009 właściciel sieci sklepów DSG International postanowił wycofać się z Polski. We wrześniu 2009 sieć marketów na terenie Polski została przejęta przez koncern Mix Electronics.

</doc>
<doc id="637615" url="https://pl.wikipedia.org/wiki?curid=637615" title="Proklityki">
Proklityki



</doc>
<doc id="637618" url="https://pl.wikipedia.org/wiki?curid=637618" title="Medal Służby Ogólnej w Indiach (1936)">
Medal Służby Ogólnej w Indiach (1936)

The India General Service Medal (1936 IGSM) – medal kampanii brytyjskich, ustanowiony 3 sierpnia 1938.
Zasady nadawania.
Medalem nagradzano oficerów i żołnierzy armii Brytyjskiej i Indyjskiej.
"1936 IGSM" był wydawany za kampanie zbrojne w Indiach pomiędzy rokiem 1936 i 1939. Każda bitwa lub akcja reprezentowana jest przez odpowiednią klamrę na wstążce medalu, usankcjonowano 2 klamry.
Jeśli nagrodzony medalem był również wyróżniony przez Mentioned in Dispatches (MID), był upoważniony do noszenia emblematu srebrnego liścia dębu na wstążce medalu.
Po przyznaniu Indiom niepodległości w roku 1947, medal się zdezaktualizował.
Opis medalu.
Medal był bity przez mennice w Londynie i Kalkucie. Wersja londyńska miała bardziej ozdobny uchwyt do wstążki niż wersja kalkucka, która miała tylko pojedynczy prosty uchwyt.
awers: lewy profil króla Jerzego VI z inskrypcją "GEORGIVS VI G BR OMN REX ET INDIAE IMP"
rewers: wizerunek biegnącego tygrysa, nad nim napis "INDIA"

</doc>
<doc id="637619" url="https://pl.wikipedia.org/wiki?curid=637619" title="Piotr Niedźwiedzki">
Piotr Niedźwiedzki

Piotr Niedźwiedzki herbu Starykoń – marszałek dworu króla Władysława II Jagiełły w latach 1410–1419, krajczy (1414–1423) i stolnik krakowski (od 1433).
Niedźwiedzki był jednym z najbardziej doświadczonych polskich dowódców. Oprócz udziału w wielkiej wojnie z zakonem krzyżackim w latach 1409–1411 walczył we wszystkich ważniejszych konfliktach swoich czasów. Od 1433 roku pełnił urząd stolnika krakowskiego. W 1424 roku dowodził pięciotysięcznym kontyngentem, który posiłkował cesarza Zygmunta Luksemburczyka w walce z husytami. Brał czynny udział w wielkiej wojnie z zakonem krzyżackim w latach 1409–1411, gdzie pokonał wojska krzyżackie w bitwie pod Koronowem. Był jednym z dowódców w wojnie ze zbuntowanym pretendentem do tronu litewskiego Świdrygiełłą. Władysław Jagiełło powierzył mu również delikatne misje dyplomatyczne – w 1416 Piotr posłował do Brabantu, aby zapoznać się z Elżbietą, wdową po miejscowym księciu, kandydatkę na trzecią żonę polskiego monarchy. Zmarł przed 1438 rokiem.

</doc>
<doc id="637627" url="https://pl.wikipedia.org/wiki?curid=637627" title="Queen Latifah">
Queen Latifah

Queen Latifah, właśc. Dana Elaine Owens (ur. 18 marca 1970 w Newark) – amerykańska raperka, piosenkarka, aktorka, prezenterka i producentka muzyczna.
Jej pseudonim artystyczny, "Latifah (لطيفة)", oznacza po arabsku "delikatny", "wrażliwy".
Sprzedała około dwa miliony albumów na całym świecie. Jest jedną z pierwszych kobiet w muzyce hip-hopowej. Za swoje dokonania otrzymała Grammy, Emmy, Złoty Glob oraz nominację do Oscara. Była inspiracją dla takich artystów jak: Missy Elliot, Lil' Kim, Fugees czy Lauryn Hill. W 2006 uhonorowano ją gwiazdą na Hollywood Walk of Fame.
Biografia.
Dorastała w New Jersey i Kalifornii. Jej starszy brat, Lancelot Jr., zginął w 1992 roku w wypadku motocyklowym, jadąc pojazdem zakupionym przez jego siostrę. Queen Latifah do dziś nosi na szyi klucz od tego motocykla.
W 1989 podpisała kontrakt z wytwórnią Tommy Boy Records. Jeszcze tego samego roku wydała debiutancki album "All Hail the Queen." Dwa lata później pojawił się drugi i ostatni album z Tommy Boy Records, "Nature of a Sista".
Karierę filmową rozpoczęła na początku lat 90., grając drugoplanowe role w filmach "Miasto aniołów 2" i "Malaria", które nie odniosły wielkich sukcesów.
W 1993 roku pojawiła się trzecia płyta artystki, "Black Reign", zawierająca przebój „U.N.I.T.Y.”, za który Queen Latifah otrzymała nagrodę Grammy. W 1996 zagrała jedną z głównych ról w filmie "Desperatki." Dwa lata później na rynek muzyczny wyszedł czwarty już album raperki, "Order in the Court". W 1999, u boku Denzela Washingtona i Angeliny Jolie, wystąpiła w thrillerze "Kolekcjoner kości".
Swój główny sukces i uznanie zdobyła dzięki roli Mamy Morton w oscarowym musicalu "Chicago" (2002). Ona sama otrzymała nominację dla najlepszej aktorki drugoplanowej, przegrywając z Catherine Zeta-Jones nagrodzoną za rolę w tym samym filmie.
Kolejne trzy albumy ukazały się w latach 2004, 2007 i 2009; kolejno: "The Dana Owens Album", "Trav'lin' Light" i "Persona". W tym czasie grała również w licznych produkcjach filmowych: "Wszystko się wali" (2003), "New York Taxi" (2004), "Salon piękności" (2005), "Ostatnie wakacje" (2006), "Lakier do włosów" (2007), "Sekretne życie pszczół" (2008), "Radośnie śpiewajmy" (2012) czy "22 Jump Street" (2014). Podkładała także głos pod rolę Eli w "Epoce lodowcowej".
W latach 2013–2015 prowadziła swój własny program telewizyjny "The Queen Latifah Show".

</doc>
<doc id="637630" url="https://pl.wikipedia.org/wiki?curid=637630" title="Stałe łącze">
Stałe łącze



</doc>
<doc id="637632" url="https://pl.wikipedia.org/wiki?curid=637632" title="Maciej Pieprzyca">
Maciej Pieprzyca

Maciej Antoni Pieprzyca (ur. 5 maja 1964 w Katowicach) – polski reżyser filmowo-telewizyjny, scenarzysta, dziennikarz dokumentalny, znany z takich filmów, jak "Chce się żyć" i "Jestem mordercą." Profesor sztuk filmowych.
Życiorys.
Lata dzieciństwa i młodości spędził w Tychach. Ukończył dziennikarstwo na Uniwersytecie Śląskim w Katowicach (1989), Studium Scenariuszowe Państwowej Wyższej Szkoły Filmowej, Telewizyjnej i Teatralnej w Łodzi (1990) i reżyserię na Wydziale Radia i Telewizji Uniwersytetu Śląskiego (1993).
Pieprzyca rozpoczął swą karierę filmową od nagradzanej na studenckich festiwalach etiudy "Inna" (1990). Debiutował w Teatrze Telewizji sztuką "Fryzjer" (1993), napisaną wespół z pisarzem i scenarzystą Bartoszem Kurowskim. W dokumentalnym filmie "Przez nokaut" (1995) poświęcił sylwetce boksera Leszka Błażyńskiego, który popełnił samobójstwo.
Debiutancki film telewizyjny Pieprzycy, "Inferno" (2001), był paradokumentalną opowieścią o dwóch maturzystkach, które zabiły swoją wkraczającą w dorosłość koleżankę. Ewa Nawój komentowała debiut Pieprzycy następująco: „Precyzyjny scenariusz i montaż wzmacniają przesłanie filmu, zarazem czyniąc go zbyt dosłownym”. Większe powodzenie miała "Barbórka" (2005), stworzona w ramach cyklu telewizyjnego "Święta polskie", która została uhonorowana nagrodą Stowarzyszenia Filmowców Polskich za „twórcze przedstawienie rzeczywistości”. Pieprzyca wyreżyserował też kilkanaście odcinków serialu "Kryminalni": 41–43, 53–54, 68–70, 80–82, 92–94 oraz jego wersję filmową "Kryminalni. Misja śląska" (2006).
Jego pełnometrażowy fabularny debiut reżyserski, "Drzazgi" (2008), opowiada historię studenta, kobiety przygotowującej się do ceremonii ślubnej oraz pseudokibica. Film został uhonorowany nagrodą za debiut reżyserski na 33. Festiwalu Polskich Filmów Fabularnych, lecz zebrał mieszane recenzje. Anna Taszycka z portalu Onet, doceniając wprawdzie pieczołowicie skonstruowany portret młodzieży ze Śląska, stwierdziła jednak, że Pieprzyca i scenarzysta Kurowski „nie przemyśleli do końca tych postaci, ich motywacje i przyczyny postępowania pozostają dla widzów niezrozumiałe, niedostępne. I to niestety widać na ekranie”.
Wielkim sukcesem festiwalowym Pieprzycy okazał się natomiast film "Chce się żyć" (2013), historia kaleki cierpiącego na porażenie mózgowe (w tej roli Kamil Tkacz i Dawid Ogrodnik). Janusz Wróblewski z „Polityki” uznał "Chce się żyć" za przeciwieństwo "Motyla i skafandra" (2007) Juliana Schnabla: „Tu bohater, też niepełnosprawny fizycznie, […] przechodzi odwrotną metamorfozę: z piekła wykluczenia do raju, jakim jest odzyskanie godności po 26 latach uznawania za roślinę”. "Chce się żyć" zapewnił reżyserowi Grand Prix Festiwalu Filmowego w Montrealu.
"Jestem mordercą" (2016), fabularny wariant reportażu dokumentalnego Pieprzycy z 1998 roku, jest luźno oparty na sprawie „wampira z Zagłębia” z lat 70. XX wieku. Film przyjmuje perspektywę milicjanta prowadzącego śledztwo w tej sprawie (Mirosław Haniszewski), który pod naciskiem politycznym przełożonych wskazuje na podstawie poszlak rzekomego mordercę (Arkadiusz Jakubik). Sam reżyser wyjaśniał, iż inspirował się pod względem fabuły na filmie "Wodzirej" (1977) Feliksa Falka. Agnieszka Woch z portalu Histmag.org pisała: „"Jestem mordercą" porównuje się do najlepszych kryminałów i kina moralnego niepokoju. Wzorując się na mistrzach, Maciej Pieprzyca zrobił jeden z najlepszych polskich filmów tego roku”. Za film Pieprzyca został uhonorowany Srebrnymi Lwami na 41. Festiwalu Polskich Filmów Fabularnych. 
Kolejne Srebrne Lwy otrzymał za film "Ikar. Legenda Mietka Kosza" (2019), biografię niewidomego pianisty jazzowego (Ogrodnik), ale w tym przypadku opinie były podzielone. Bartosz Staszczyszyn z Culture.pl podsumowywał: „Zamiast opowieści o człowieku toczącym walkę ze światem i sobą samym, otrzymujemy krzepiącą baśń i efektowną pocztówkę z PRL-u, krainy zadymionych kawiarń, wzorzystych koszul i okularów z rogowymi oprawkami”.
Styl filmowy.
Maciej Pieprzyca w swojej karierze wielokrotnie portretował środowisko mieszkańców Śląska, podążając tropem takich reżyserów, jak Kazimierz Kutz oraz Jan Kidawa-Błoński. Jacek Wakar w artykule dla Gildii Reżyserów Polskich pisał, że w filmach Pieprzycy „Śląsk pozostaje niepodrabialną na mapie Polski krainą, ze swym brudem, szarością, ale i jakimś trudnym do nazwania surowym pięknem”. Zwłaszcza w swoich filmach z lat 10. XXI wieku Pieprzyca opisywał, jak sam twierdził, „niedoskonałości człowieka, […] pewne pęknięcia, które w nim są, toczona przez niego w określonych sytuacjach walka dobra ze złem”. Pieprzyca deklarował, że stawia swoich protagonistów „w ekstremalnych sytuacjach, by pokazać pewną prawdę o nich”, przy czym unikał „tematów kontrowersyjnych czy modnych”.

</doc>
<doc id="637635" url="https://pl.wikipedia.org/wiki?curid=637635" title="Personal Handy-phone System">
Personal Handy-phone System

PHS (Personal Handy-phone System), znany również jako PAS (Personal Access System), to system cyfrowej telefonii komórkowej różniący się nieco koncepcją od standardów GSM czy PDC. Jest zbliżony do europejskiego systemu DECT (Digital European Cordless Telecommunication). PHS został opracowany w 1989 roku w Japonii w laboratoriach NTT. Jego założeniem było stworzenie bezprzewodowych telefonów domowych, które poza obszarem macierzystym działały jak telefony komórkowe – istnieje możliwość łączenia się z innymi stacjami bazowymi. System wystartował komercyjnie w 1995, było trzech operatorów: (NTT-Personal, DDI-Pocket i ASTEL), obecnie dwóch zrezygnowało ze świadczenia usług PHS i został tylko DDI-Pocket, który zmienił nazwę na Willcom.
System działa w paśmie 1880–1930 MHz i wykorzystuje dostęp TDMA. Posiada 77 częstotliwości nośnych, każdą podzieloną na 8 szczelin czasowych. Odstęp pomiędzy łączem „w górę” a łączem „w dół” wynosi 300 kHz, szerokość kanału rozmownego to 75 kHz. Głos kodowany jest metodą 32K ADPCM.
Od innych sieci komórkowych odróżnia go przede wszystkim mała moc stacji ruchomych i bazowych. Dzięki temu aparaty zużywają dużo mniej energii a stacje bazowe są dużo tańsze. Ich wadą jest przede wszystkim niewielki zasięg w trybie telefonii komórkowej (100–500 m), co znacznie utrudnia nawiązanie stabilnego połączenia, znalezienia dobrego zasięgu oraz przełączanie się między stacjami bazowymi (handover). Jeżeli użytkownik porusza się z prędkością większą niż 40 km/h to handover staje się niemożliwy. Inne systemy 2G oraz 3G spełniają lepiej swoją funkcję, dlatego od roku 1997 odnotowuje się stały odpływ abonentów PHS, którzy stanowią obecnie niewielki ułamek wszystkich użytkowników sieci komórkowych. Na rynku został tylko jeden operator (Willcom), który skoncentrował się nie na zapewnianiu połączeń głosowych, lecz na transmisji danych. Z kolei operator Astel sprzedał swoją infrastrukturę PHS firmie Yozan, która od grudnia 2005 wykorzystuje stacje bazowe PHS do wprowadzenia WiMAX.
Infrastruktura systemu PHS doskonale nadaje się do transmisji danych. Pierwotnie odbywała się ona z przepływnością 64 kbit/s. System znacznie ulepszono i teraz oferuje dostęp do Internetu z przepływnością do 256 kbit/s. Usługa stałego dostępu do Internetu (Air-H) zatrzymała dalszy odpływ abonentów, zanotowano nawet niewielki wzrost. Usługa ta jest ciągle udoskonalana, operator Willcom oferuje telefony z wbudowaną przeglądarką stron www Opera, oraz obsługę, c-HTML, co oznacza dostęp do wielu tzw. nieoficjalnych stron NTT DoCoMo. Dostęp do Internetu uzyskuje się nie tylko przez telefony, można również kupić kartę do PC lub PDA. W przypadku sieci 3G pełny dostęp do sieci z opłatą miesięczną uzyskuje się tylko przez telefon, nie ma takiej opcji przy korzystaniu z PC lub PDA. Cena za miesięczny dostęp do Internetu to ok. 120 USD miesięcznie. Jest to dużo więcej niż w przypadku ADSL, ale z Internetu możemy korzystać niemal w każdym miejscu (95% zamieszkanej powierzchni), jedynym ograniczeniem jest prędkość, z jaką się porusza abonent – nie może być większa niż 40 km/h. Planuje się zwiększenie prędkości transmisji do 1 Mbit/s. Dostęp do Internetu opiera się na standardzie PIAFS (PHS Internet Access Forum Standard).
System PHS dobrze sprawdza się w terenach miejskich. Stosowanie go w terenach wiejskich jest niepraktyczne z racji małych komórek. System ma jednak wiele niezaprzeczalnych plusów – nie tylko oferuje wiele usług dodanych, ale dobrze sprawdza się jako dostęp „last mile”. Jest to tańsza alternatywa dla telefonów komórkowych, same koszty budowy infrastrukutury stanowią 20% kosztów sieci GSM. Wszystko to sprawia, że system znajduje zastosowanie w takich krajach jak Chiny, Tajwan, Wietnam, Bangladesz, Nigeria, Mali, Tanzania i Honduras.

</doc>
<doc id="637637" url="https://pl.wikipedia.org/wiki?curid=637637" title="Joan Osborne">
Joan Osborne

Joan Elizabeth Osborne (ur. 8 lipca 1962) – amerykańska piosenkarka, gitarzystka i autorka tekstów.
Na scenie muzycznej udzielała się już od 1989 roku, ale została zauważona dopiero na festiwalu muzycznym Lilith Fair, założonym w 1996 roku przez Sarah McLachlan, specjalnie z myślą o promowaniu muzyki wykonywanej przez kobiety. Piosenkarka współpracowała z różnymi, amerykańskimi grupami muzycznymi, m.in. Grateful Dead, Dixie Chicks, The Dead, Phil Lesh and Friends.
„One of Us” jest jednym z nielicznych utworów z oeuvre artystki, utrzymanych w popowych klimatach. Piosenkarka preferowała styl rockowy, balansujący między country, blues, folk i soul. O popularności „One of Us” świadczy fakt, iż singel został użyty między innymi jako opening w serialu "Joan z Arkadii" i znalazł się na ścieżkach dźwiękowych filmów "Vanilla Sky" oraz "Bruce Wszechmogący". Utwór został także wykorzystany w popularnym serialu młodzieżowym "Glee".

</doc>
<doc id="637639" url="https://pl.wikipedia.org/wiki?curid=637639" title="PHS">
PHS



</doc>
<doc id="637643" url="https://pl.wikipedia.org/wiki?curid=637643" title="Bertold z Ratyzbony">
Bertold z Ratyzbony

Bertold z Ratyzbony (ur. ok. 1210, zm. 13 grudnia 1272) – jeden z najważniejszych niemieckich kaznodziejów późnego średniowiecza, urodzony w Ratyzbonie, gdzie wstąpił do zakonu franciszkańskiego.
Był członkiem wspólnoty franciszkańskiej założonej w Ratyzbonie w 1226. Nowicjat spędził pod opieką Dawida z Augsburga. Od 1246 pełnił funkcje kierownicze w swoim zakonie, od lat pięćdziesiątych XIII w. był wędrownym kaznodzieją, najpierw w Bawarii, gdzie skłonił księcia Ottona II do pojednania się z Kościołem. W następnych latach przeniósł się na zachód Niemiec, w 1254 i 1255 przebywał w Spirze, a później przez Alzację podążył do Szwajcarii. W kolejnych latach działał głównie w szwajcarskich kantonach Argowii, Turgowii i Gryzonii, a także w Konstancji i innych miejscowościach nad górnym Renem. W 1260 przeniósł się dalej na wschód, docierając do Austrii, na Morawy, do Węgier, na Śląsk, do Turyngii i być może do Czech. Do wiernych słowiańskich docierał za pomocą tłumacza. Niektóre z jego podróży na wschód były prawdopodobnie związane z ruchem krucjatowym, w którego sprawie głosił kazania na specjalne poruczenie papieża Urbana IV.

</doc>
<doc id="637644" url="https://pl.wikipedia.org/wiki?curid=637644" title="Native Tongues">
Native Tongues

Native Tongues Posse (lub Native Tongues, z ang. "języki ojczyste") to grupa artystów hip-hopowych, tworzących głównie w późnych latach 80. i wczesnych 90. XX wieku. Ich twórczość charakteryzuje pozytywne nastawienie do otaczającej rzeczywistości, afrocentryczne teksty, podane z humorem i podkłady muzyczne powstałe przez samplowanie głównie jazzu. Ruch został zainspirowany wcześniejszą twórczością m.in. Afrika Bambaataa i miał na celu wynieść idee świadomego hip-hopu z podziemia.

</doc>
<doc id="637646" url="https://pl.wikipedia.org/wiki?curid=637646" title="Warszawa Salomea">
Warszawa Salomea

Warszawa Salomea – przystanek Warszawskiej Kolei Dojazdowej położony na terenie warszawskich Włoch przy skrzyżowaniu ulic: Salomejskiej, Serwituty oraz Jutrzenki.
W roku 2017 przystanek obsługiwał 100–149 pasażerów na dobę.
Opis przystanku.
Przystanek składa się z dwóch peronów bocznych leżących naprzeciwko siebie na których znajduje się blaszane wiaty przystankowe. Stacja obsługuje połączenia w kierunku Warszawy Śródmieście (peron 1) i w kierunku Grodziska Mazowieckiego (peron 2).
Na wschodniej głowicy peronu, przy wejściu na przystanek, znajduje się przejazd kolejowy, który położony jest wzdłuż ul. Jutrzenki. Po jednej stronie drogi znajduje się chodnik dla pieszych.

</doc>
<doc id="637656" url="https://pl.wikipedia.org/wiki?curid=637656" title="Teza Churcha">
Teza Churcha



</doc>
<doc id="637663" url="https://pl.wikipedia.org/wiki?curid=637663" title="Junior FC">
Junior FC

Club Deportivo Popular Junior Fútbol Club S.A. – kolumbijski klub piłkarski z siedzibą w mieście Barranquilla, stolicy departamentu Atlántico. Występuje w rozgrywkach Categoría Primera A. Swoje domowe mecze rozgrywa na obiekcie Estadio Metropolitano Roberto Meléndez.
Znany jest powszechnie po przydomkiem „Los Tiburones” (Rekiny).
Historia.
Klub założony został w roku 1924. Mistrzostwo Kolumbii zdobył 5-krotnie, ostatni raz w roku 2004 pokonując arcyrywali – Atlético Nacional.
Duma kolumbijskiego wybrzeża karaibskiego miała swój złoty okres w środku lat 90. XX w., gdy pod wodzą Carlosa "El Pibe" Valderramy klub dwukrotnie został mistrzem kraju – w 1993 i 1995. Później było raz lepiej, raz gorzej, aż w końcu w grudniu 2004 ponownie udało się sięgnąć po tytuł mistrza Kolumbii po wygraniu losowania w rzutach kranych z Atlético Nacional. Gwiazdą owego sezonu był Argentyńczyk Omar Sebastian Perez, który swą wspaniałą postawą zdobył sobie miłość i szacunek całego miasta. Przy czym nie tylko wspaniała technika i umiejętności, lecz przede wszystkim pełna poświęcenia praca dla zespołu były główną przyczyną jego ogromnej popularności wśród kibiców Atlético Junior.
Klub brał wielokrotnie udział w Copa Libertadores. W 1994 r. drużyna była trzecim zespołem turnieju, przegrywając rzutami karnymi z późniejszym triumfatorem – Vélez Sarsfield.
Stadion.
Stadion domowy Atlético Junior zwany jest Estadio Metropolitano lub Estadio Roberto Meléndez, który jest także stadionem używanym przez narodową reprezentację Kolumbii. Oddany został do użytku 11 maja 1986.

</doc>
<doc id="637665" url="https://pl.wikipedia.org/wiki?curid=637665" title="Płamen Nikołow (ur. 1961)">
Płamen Nikołow (ur. 1961)

Płamen Nikołow (ur. 20 kwietnia 1961 w Drjanowie) – bułgarski piłkarz grający na pozycji bramkarza, trener i działacz piłkarski.
Życiorys.
Jest wychowankiem Łokomotiwu Drjanowo. W wieku siedemnastu lat przeszedł do Łokomotiwu Płowdiw, gdzie występował obok reprezentantów kraju Ajana Sadykowa i kończącego karierę Christo Bonewa. Następnie przez dziesięć sezonów był zawodnikiem Łokomotiwu Sofia, ale w jedenastce występował z różną regularnością. W 1991 roku trafił do Lewskiego Sofia jako następca Borisława Michajłowa. Choć początkowo miał być tylko zmiennikiem młodszego Zdrawko Zdrawkowa, wygrał rywalizację o grę w pierwszym zespole: w ciągu sześciu sezonów spędzonych w Lewskim wystąpił łącznie w 132 meczach oraz zdobył trzykrotnie mistrzostwo kraju i dwukrotnie Puchar Bułgarii. Piłkarską karierę zakończył w wieku trzydziestu ośmiu lat w drugoligowym Septemwri Sofia.
W reprezentacji Bułgarii od 28 maja 1991 roku (0:3 z Brazylią) do 16 lipca 1994 roku (0:4 ze Szwecją) rozegrał 6 meczów. Znalazł się w kadrze na mundial 1994, chociaż w eliminacjach częściej od niego grał Antonio Ananiew. Ostatecznie na mistrzostwach Bułgarzy zajęli czwarte miejsce. Nikołow był zmiennikiem Borisława Michajłowa; wystąpił tylko w jednym spotkaniu, w drugiej połowie meczu o trzecie miejsce ze Szwecją.
Po zakończeniu kariery piłkarskiej pracował jako trener bramkarzy, m.in. w Marku Dupnica i Slawii Sofia.
W kwietniu 2010 roku został prezesem, występującego w drugiej lidze, Botewu Wraca. Rok później, w sezonie 2010–2011, Botew, trenowany przez kolegę Nikołowa z kadry, Saszo Angełowa, wyprzedził m.in. Etyr Wielkie Tyrnowo, Sportist Swoge i Wichren Sandanski, i wywalczył awans do ekstraklasy. Powrócił do najwyższej ligi rozgrywkowej po dwudziestu jeden latach.

</doc>
<doc id="637666" url="https://pl.wikipedia.org/wiki?curid=637666" title="Dolchamar">
Dolchamar

Dolchamar – fiński zespół muzyczny założony w 1999 w Londynie, grający rocka, punk, rap, techno i hip-hop. Zespół wszystkie piosenki wykonuje w języku esperanto.
W zespole na keyboardzie grała Leena Peisa, obecnie występująca z grupą Lordi. Pierwszy album, "Lingvo Intermonda", zespół wydał w 2000 r. Jest to jedyny album z udziałem Leeny. 

</doc>
<doc id="637668" url="https://pl.wikipedia.org/wiki?curid=637668" title="Wojewodowie poznańscy">
Wojewodowie poznańscy



</doc>
<doc id="637669" url="https://pl.wikipedia.org/wiki?curid=637669" title="Corporación Popular Deportiva Atlético Junior FBC">
Corporación Popular Deportiva Atlético Junior FBC



</doc>
<doc id="637670" url="https://pl.wikipedia.org/wiki?curid=637670" title="Atletico Junior">
Atletico Junior



</doc>
<doc id="637673" url="https://pl.wikipedia.org/wiki?curid=637673" title="Odległość Minkowskiego">
Odległość Minkowskiego

Odległość Minkowskiego – uogólniona miara odległości między punktami przestrzeni euklidesowej; niekiedy nazywa się także "odległością Lm". Można o niej myśleć jako o uogólnieniu odległości euklidesowej ("L"2), miejskiej ("L"1) oraz Czebyszewa ("L"∞, tzn. "Lm" w granicy przy "m" → ∞).
Definicja formalna.
Dla dowolnych punktów formula_1 przestrzeni formula_2 ich odległość Minkowskiego wyraża się wzorem

</doc>
<doc id="637675" url="https://pl.wikipedia.org/wiki?curid=637675" title="Mounir al Motassadeq">
Mounir al Motassadeq

Mounir al Motassadeq ( "Munīr al-Mutaṣaddiq"; ur. 3 kwietnia 1974 w Marrakeszu) – Marokańczyk, jeden z podejrzanych w związku z zamachami z 11 września 2001.
W pierwszym na świecie procesie wszczętym w Niemczech w związku z zamachami z 11.9.2001 Motassadeq został skazany za pomoc terrorystom i od listopada 2001 znalazł się w areszcie.
Od roku 1993 studiował w Münster, a od 1995 w Politechnice w Hamburg-Harburg.

</doc>
<doc id="637677" url="https://pl.wikipedia.org/wiki?curid=637677" title="Rachuba Namiestników">
Rachuba Namiestników



</doc>
<doc id="637678" url="https://pl.wikipedia.org/wiki?curid=637678" title="Kalendarz namiestników">
Kalendarz namiestników



</doc>
<doc id="637685" url="https://pl.wikipedia.org/wiki?curid=637685" title="Krasówka (dopływ Widawki)">
Krasówka (dopływ Widawki)

Krasówka ("Krasowa") – rzeka, lewy dopływ Widawki o długości 36,02 km i powierzchni zlewni 195,66 km².
Rzeka płynie w województwie łódzkim w powiecie bełchatowskim. Przepływa przez Kotlinę Szczercowską. Jej źródła znajdują się w okolicy miejscowości Łuszczanowice, ujście w miejscowości Korablew.
W XIX wieku rzeka nosiła nazwę "Sosonia"

</doc>
