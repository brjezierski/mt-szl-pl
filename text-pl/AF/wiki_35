<doc id="656315" url="https://pl.wikipedia.org/wiki?curid=656315" title="Lampa halogenowa">
Lampa halogenowa

Lampa halogenowa – rodzaj elektrycznego źródła światła. Jest to żarówka z żarnikiem wolframowym, wypełniona gazem szlachetnym z niewielką ilością halogenu (czyli fluorowca, np. jodu), który regeneruje żarnik, przeciwdziałając jego rozpylaniu, a tym samym ciemnieniu bańki od strony wewnętrznej.
Halogen tworzy związek chemiczny z wolframem (parami wolframu w bańce i na ściankach bańki). Związek ten krąży wraz z gazem w bańce w temperaturze panującej blisko żarnika, a następnie rozpada się na wolfram i fluorowiec. W rezultacie tej reakcji następuje przenoszenie cząstek wyparowanego wolframu z bańki na żarnik. Proces ten nazywa się halogenowym cyklem regeneracyjnym. Występowanie tego cyklu pozwala zwiększyć temperaturę żarnika do około 3200 K, zatem żarówki halogenowe cechują się wyższymi skutecznościami świetlnymi w porównaniu do zwykłych lamp żarowych (do 18 lumenów/wat).
Podane temperatury pracy żarnika odnoszą się do standardowych lamp, dla których przewidziano średni czas pracy 1000 godzin. Czasami, w sytuacjach, w których wymagane jest uzyskanie światła bardziej zbliżonego do światła dziennego (na planie filmowym), stosuje się żarówki pracujące z wyższą temperaturą żarnika. Trwałość takich lamp jest jednak znacznie mniejsza.
Zaletą lamp halogenowych są niewielkie rozmiary, emisja światła w całym paśmie widzialnym zbliżone do słonecznego (duży wskaźnik oddawania barw), co pozwala na, tam gdzie wymagane jest dokładne oddawanie barw, np. oświetlanie dzieł sztuki, brak konieczności stosowania układów zapłonowych, brak emisji UV, możliwość stosowania ściemniaczy, niewielkie zmiany strumienia świetlnego w czasie eksploatacji, brak rtęci.
Wadą jest niewielka skuteczność w porównaniu do świetlówek i lamp LED, która wynika z emisji światła jako promieniowania cieplnego, czyli zamiany energii elektrycznej na ciepło, z którego niewielka część jest odprowadzana jako światło. Wiąże się z tym nagrzewanie lampy i jej otoczenia. Ich trwałość w porównaniu do lamp wyładowczych, czy lamp LED jest również mniejsza, jednakże lampy halogenowe mają dłuższy czas pracy od tradycyjnych żarówek.
Celem zmniejszenia emisji dwutlenku węgla, Komisja Europejska wprowadziła zakaz produkcji i sprzedaży żarówek halogenowych, obowiązujący od 1 września 2018.

</doc>
<doc id="656321" url="https://pl.wikipedia.org/wiki?curid=656321" title="Sonny Rollins">
Sonny Rollins

Sonny Rollins, właśc. Theodore Walter Rollins (ur. 7 września 1930 w Nowym Jorku) – amerykański saksofonista i kompozytor jazzowy.
Gra na saksofonie tenorowym. Znany ze współpracy z takimi muzykami jak Thelonious Monk, John Coltrane, Miles Davis czy Art Blakey. Pionier (wraz z Gerrym Mulliganem) combo jazzowego niezawierającego w składzie instrumentu harmonicznego.
Występował w Polsce na festiwalach Jazz Jamboree (1980) w Warszawie i Jazztopad (2011) we Wrocławiu.
Wybrana dyskografia.
Opracowano na podstawie materiału źródłowego.
Jako lider.
Albumy studyjne:
Albumy koncertowe:
Jako sideman.
Miles Davis:
Kenny Dorham:
Art Farmer:
Dizzy Gillespie:
Ernie Henry:
Abbey Lincoln:
Modern Jazz Quartet:
Thelonious Monk:
Fats Navarro:
Bud Powell:
Max Roach:
The Rolling Stones:

</doc>
<doc id="656322" url="https://pl.wikipedia.org/wiki?curid=656322" title="Pododdział (ujednoznacznienie)">
Pododdział (ujednoznacznienie)



</doc>
<doc id="656326" url="https://pl.wikipedia.org/wiki?curid=656326" title="Ulica Francuska">
Ulica Francuska



</doc>
<doc id="656329" url="https://pl.wikipedia.org/wiki?curid=656329" title="John Lewis">
John Lewis



</doc>
<doc id="656330" url="https://pl.wikipedia.org/wiki?curid=656330" title="Środki zaskarżenia">
Środki zaskarżenia



</doc>
<doc id="656333" url="https://pl.wikipedia.org/wiki?curid=656333" title="Katalog środków zaskarżenia">
Katalog środków zaskarżenia



</doc>
<doc id="656336" url="https://pl.wikipedia.org/wiki?curid=656336" title="Skrót (informatyka)">
Skrót (informatyka)

Skrót (ang. "shortcut") - Rodzaj dowiązania symbolicznego w systemach komputerowych (Microsoft Windows, Linux i innych). Skrót to plik o małych rozmiarach odwołujący się do konkretnego celu, może on zawierać dodatkowe parametry uruchamiania konkretnego celu (programu) jego nazwa posiada najczęściej rozszerzenie LNK lub PIF. Używa ich się głównie korzystając z GUI, reprezentowane jako ikony domyślnie oznaczane są strzałką.

</doc>
<doc id="656339" url="https://pl.wikipedia.org/wiki?curid=656339" title="Kenny Clarke">
Kenny Clarke

Kenneth Spearman Clarke, ps. „Klook”, znany też jako Liaqat Ali Salaam (ur. 9 stycznia 1914 w Pittsburghu, zm. 26 stycznia 1985 w Paryżu) – amerykański perkusista jazzowy.
Znany ze współpracy z takimi muzykami jak Bud Powell, Miles Davis, Pierre Michelot czy Francy Boland, a przede wszystkim z wieloletniej gry w zespole Modern Jazz Quartet. Laureat NEA Jazz Masters Award 1983.

</doc>
<doc id="656342" url="https://pl.wikipedia.org/wiki?curid=656342" title="Dwukąt sferyczny">
Dwukąt sferyczny

Dwukąt sferyczny – część sfery ograniczona dwoma różnymi łukami okręgów wielkich, łączącymi pewne dwa punkty antypodyczne sfery. Równoważnie, dwukąt jest przecięciem sfery i kąta dwuściennego, którego krawędź przechodzi przez środek sfery.
Dwukątem jest np. część powierzchni Ziemi znajdująca się między dwoma południkami.
Powierzchnia dwukąta zdefiniowanego przez sferę o promieniu formula_1 oraz kąt dwuścienny o rozwartości formula_2 wynosi formula_3.

</doc>
<doc id="656343" url="https://pl.wikipedia.org/wiki?curid=656343" title="PIN (zespół muzyczny)">
PIN (zespół muzyczny)

PIN – polski zespół muzyczny z Chorzowa założony w 2003 przez wokalistę Andrzeja Lamperta, gitarzystę Sebastiana Kowola i klawiszowca Aleksandra Woźniaka. W zespole grają również basista Erwin Rudy i perkusista Adam Jendrzyk. Muzycy określają swoją muzykę jako „soft rock”.
Historia.
Swą działalność zespół rozpoczął w 2005 od występu na Mini Recitalu podczas 42. Krajowym Festiwalu Piosenki Polskiej w Opolu. W czerwcu 2005 wydał debiutancki singiel „Bo to co dla mnie”, który stał się Przebojem Lata 2005, a w następnym roku znalazł się na składance "TOPtrendy 2006". 20 sierpnia 2005 muzycy wydali swój debiutancki album pt. "0001", na którym – poza singlem „Bo to co dla mnie” – umieścili m.in. drugi singiel, „Odlot aniołów” oraz utwór „2 kwietnia 2005”, poświęcony papieżowi Janowi Pawłowi II. W tym samym roku rozpoczęli działalność koncertową, zagrali m.in. Festiwalu Jedynki w Sopocie oraz na koncercie bożonarodzeniowym "Święta, święta", na którym wykonali pastorałkę „Święty czas”, polską wersję piosenki Cliffa Richardsa „Mistletoe and Wine”. W listopadzie 2005 Radio WAWA przyznało zespołowi nominację do nagrody Złote Dzioby w kategorii debiut roku.
W 2006 zespół po raz kolejny wystąpił na Festiwalu Jedynki w Sopocie, a ich piosenka „Wina mocny smak” znalazła się na czwartym miejscu. 28 października 2007 muzycy zagrali koncert na Festiwalu Stróżów Poranka w Chorzowie, gdzie gościem specjalnym zespołu był Mirosław Breguła z zespołu Universe. Rok 2006 i 2007 upłynął zespołowi także na pracy nad nową płytą, efektem czego był wydany 29 sierpnia 2008 album pt. "Muzykoplastyka", który promowali m.in. singlem „Niekochanie”, który stała się jednym z hitów lata tego roku, zajął siódme miejsce w plebiscycie na Przebój Lata 2008 RMF FM, znalazł się wśród 11 propozycji do festiwalu w Sopocie oraz stał się utworem promującym film Szymona Jakubowskiego "Jak żyć?", a także znalazł się w ścieżce dźwiękowej serialu "Barwy szczęścia" oraz znalazł się na 16. miejscu w plebiscycie "Hit roku 2008 RMF FM". Drugim singlem promującym płytę było nagranie „Pójdę pod wiatr, jak najdalej”, a trzecim – „Wino i śpiew”.
W 2008 zespół uzyskał nominację do przyznawanej przez Radio Wawa nagrody Złotych Dziobów w kategorii Zespół Roku. 9 października muzycy uczestniczyli w uroczystości odsłonięcia gwiazdy Marka Grechuty w Alei Gwiazd RMF FM w Krakowie pod Wawelem, gdzie wykonali dwie piosenki artysty. W lutym 2009 gościnnie wystąpili z utworem „Niekochanie” w programie "Piosenka dla Europy 2009", stanowiącym polskie eliminacje do 54. Konkursu Piosenki Eurowizji. 18 kwietnia 2009, reprezentowali Polskę podczas finału Festiwalu Piosenki Krajów Nadbałtyckich w Karlshamn, na którym otrzymali nagrodę publiczności. 24 kwietnia, podczas gali Eska Music Awards 2009 otrzymali pierwszą w swojej karierze nagrodę w kategorii Video Roku za teledysk do piosenki „Niekochanie”. 17 października 2009 w Teatrze Rozrywki w Chorzowie zagrali koncert "PIN klasycznie" z udziałem Orkiestry Akademii Beethoveniowskiej z Krakowa oraz Katarzyny Oleś-Blachy w ramach Inauguracji Roku Kulturalnego miasta Chorzów. Następnego dnia w katowickim Spodku wystąpili podczas Memoriału Agaty Mróz-Olszewskiej, na którym zagrali w siatkówkę oraz dali koncert. 25 listopada zakwalifikowali się z utworem „PIN Lady” do finału Krajowych Eliminacji do Konkursu Piosenki Eurowizji 2010, jednak ostatecznie zrezygnowali z udziału w selekcjach, tłumacząc się „koniecznością reorganizacji harmonogramu nagrań ich nowego albumu oraz modyfikacją planów promocyjnych i koncertowych”.
23 lutego 2010 otrzymali nagrodę Złotego Dzioba Radio Wawa w kategorii zespół roku. 3 maja TVP2 wyemitowała odcinek programu "Szansa na sukces", w którym byli jurorami. 24 maja 2011 wydali trzeci album pt. "Film o sobie". Pod koniec 2011 zawiesili swoją działalność artystyczną.
W 2020 grupa wznowiła działalność i wystąpiła z utworem „Samotny dryf” na koncercie Premier na 57. KFPP w Opolu.

</doc>
<doc id="656345" url="https://pl.wikipedia.org/wiki?curid=656345" title="Drugi rząd Kazimierza Bartla">
Drugi rząd Kazimierza Bartla

Drugi rząd Kazimierza Bartla funkcjonował od 8 czerwca 1926 do 24 września 1926.
Skład rządu.
Zmiany w rządzie.
14 czerwca 1926
20 czerwca 1926
21 czerwca 1926
25 czerwca 1926
7 lipca 1926

</doc>
<doc id="656356" url="https://pl.wikipedia.org/wiki?curid=656356" title="Salomon Rysiński">
Salomon Rysiński

Salomon Rysiński herbu Ostoja, zwany też: "Rysinius Sarmata, Pantherus, Leucorussus", (ur. około 1565 w Rysinie koło Połocka, zm. 13 listopada 1625 w Dolatyczach nad Niemnem) – starolitewski paremiolog, pisarz, poeta, tłumacz i filolog.
Życiorys.
Pochodził ze szlacheckiej rodziny zamieszkałej we wsi Rysin w Połockiem. Jako wychowawca młodych Buczyńskich przebywał w Niemczech. Studiował w Altdorf bei Nürnberg, gdzie wydał "Epistolarum Salomonis Pantheri libros duos" (1587) – listy do rodaków oraz postaci nieżyjących i fikcyjnych. Silnie związany z Radziwiłłami: najpierw wychowawca (dworzanin), a później doradca Krzysztofa, któremu towarzyszył podczas jego studiów zagranicznych, a także nauczyciel jego syna Janusza. Po powrocie do Polski przebywał najczęściej w Wilnie. Wyznawca i czynny działacz kalwiński. Nigdy nie założył rodziny. Zmarł 13 listopada roku 1625 w Dolatyczach nad Niemnem, w majątku swego przyjaciela, Daniela Naborowskiego. Pochowany został w pobliskim Lubczu. Był pierwszym człowiekiem, który określał się "Białorusinem" (łac. "Leuсorussus"), a swoją ojczyznę nazywał Białorusią (łac. "Leucorossia").
Twórczość.
Jego głównym dziełem były "Proverbiorum polonicorum... centuriae decem et octo" (1618; tytuł polski: "Przypowieści polskie") – pierwszy zbiór polskich przysłów, zawierający ich 1800, podający również zagraniczne odpowiedniki, wydawany po wielokroć. Twórca licznych panegiryków. Zgromadził dużą bibliotekę, szczególnie bogatą w literaturę religijną.

</doc>
<doc id="656357" url="https://pl.wikipedia.org/wiki?curid=656357" title="Kabaret DNO">
Kabaret DNO



</doc>
<doc id="656358" url="https://pl.wikipedia.org/wiki?curid=656358" title="Trzeci rząd Kazimierza Bartla">
Trzeci rząd Kazimierza Bartla

Trzeci rząd Kazimierza Bartla istniał od 27 września 1926 do 30 września 1926.

</doc>
<doc id="656359" url="https://pl.wikipedia.org/wiki?curid=656359" title="Marcin Kurcz">
Marcin Kurcz

Marcin Daniłowicz Kurcz (ur. ok. 1548, zm. po 26 lutego 1602) – wojewoda derpski (dorpacki) (1600–1602).
Życiorys.
Przedstawiciel rodziny Kurczów, wiązanej obecnie z herbem Radwan, a niegdyś także z herbem własnym Kurcz. Syn Daniela Semenowicza Kurcza, dworzanina królewskiego, dziedzica dóbr w powiecie grodzieńskim.
Od 1560 uczestniczył w wojnach inflanckich. Pod 1567 wymieniany jako rotmistrz królewski. W 1567 nadzorował budowę zamku na uroczysku Saryca w województwie witebskim. Pod rozkazami Romana Sanguszki uczestniczył w bitwie pod Czaśnikami (1567) i w zdobyciu Ułły (1568).
W 1578 (1573) został wojskim witebskim.
Następnie walczył pod Wielkimi Łukami i Pskowem. Za zasługi wojskowe otrzymał starostwo adzelskie (1576) i felińskie (1586). W 1585–1589 był marszałkiem hospodarskim, a w 1600 został wojewodą dorpackim.
Właściciel dóbr powiatach grodzieńskim, lidzkim, nowogródzkim i wołkowyskim, m.in. odziedziczoną po ojcu Przewożę i nabyty od Sapiehów Jatwiesk, w którym fundował kościół.
26 lutego 1602 spisał testament i wkrótce potem zmarł.
Był dziadkiem Stefana Kazimierza Kurcza, wojewody brzeskiego litewskiego.

</doc>
<doc id="656361" url="https://pl.wikipedia.org/wiki?curid=656361" title="Pterapogon">
Pterapogon

Pterapogon – rodzaj morskich ryb z rodziny apogonowatych. 
Klasyfikacja.
Gatunki zaliczane do tego rodzaju :

</doc>
<doc id="656364" url="https://pl.wikipedia.org/wiki?curid=656364" title="George FitzRoy (4. książę Grafton)">
George FitzRoy (4. książę Grafton)

George Henry FitzRoy (ur. 14 stycznia 1760, zm. 28 września 1844) – brytyjski arystokrata i polityk, najstarsze dziecko premiera Wielkiej Brytanii Augustusa FitzRoya, 3. księcia Grafton i Anne Liddell, córki Henry’ego Liddella, 1. barona Ravensworth. 
Ukończył Trinity College na Uniwersytecie Cambridge.
Kawaler Orderu Podwiązki. Lord Namiestnik Suffolk w latach 1790 - 1844. Członek Izby Gmin z okręgu Thetford (w latach 1782-1784) i Cambridge University (1784-1811). Od 1811 r. po odziedziczeniu tytułu księcia Grafton zasiadał w Izbie Lordów.
15 listopada 1784 r. w Navestock w hrabstwie Essex, poślubił lady Charlotte Marię Waldegrave (11 października 1761 - 1 lutego 1808), córkę Jamesa Walderave'a, 2. hrabiego Waldegrave i Marii Walpole, córki sir Edwarda Walpole’a. George i Charlotte mieli razem dwóch synów i trzy córki:

</doc>
<doc id="656365" url="https://pl.wikipedia.org/wiki?curid=656365" title="Dywizjon artylerii">
Dywizjon artylerii



</doc>
<doc id="656366" url="https://pl.wikipedia.org/wiki?curid=656366" title="George Henry FitzRoy, 4. książę Grafton">
George Henry FitzRoy, 4. książę Grafton



</doc>
<doc id="656369" url="https://pl.wikipedia.org/wiki?curid=656369" title="Miasteczko">
Miasteczko



</doc>
<doc id="656378" url="https://pl.wikipedia.org/wiki?curid=656378" title="Pterapogon mirifica">
Pterapogon mirifica

Pterapogon mirifica- gatunek ryby z rodzaju "Pterapogon" należący do rodziny apogonowatych.
Występowanie: australijskie wody przybrzeżne Oceanu Indyjskiego.

</doc>
<doc id="656381" url="https://pl.wikipedia.org/wiki?curid=656381" title="Quinca">
Quinca



</doc>
<doc id="656385" url="https://pl.wikipedia.org/wiki?curid=656385" title="Paxton concilians">
Paxton concilians

Paxton concilians - gatunek ryby z rodziny apogonowatych, jedyny przedstawiciel rodzaju "Paxton".
Występowanie.
Wschodnia część Oceanu Spokojnego wzdłuż zachodnich wybrzeży Australii.
Opis.
Osiąga ok. 7-8 cm długości. 

</doc>
<doc id="656386" url="https://pl.wikipedia.org/wiki?curid=656386" title="Cedric">
Cedric



</doc>
<doc id="656388" url="https://pl.wikipedia.org/wiki?curid=656388" title="Paxton (rodzaj)">
Paxton (rodzaj)



</doc>
<doc id="656391" url="https://pl.wikipedia.org/wiki?curid=656391" title="Robert Monroe">
Robert Monroe

Robert Allan Monroe (ur. 30 października 1915, zm. 17 marca 1995) – amerykański parapsycholog, autor trylogii dotyczącej doznań określanych mianem „poza ciałem” (OOBE – eksterioryzacja), w której opisuje swoje doznania w tym odmiennym stanie świadomości.
Robert Monroe mieszkał w Wirginii, był biznesmenem, posiadaczem własnej stacji radiowej. Był racjonalistą, jednakże to, co go spotkało w 1958 roku, zmieniło jego pogląd na świat. W 1958 doświadczył swoich pierwszych podróży „poza ciałem”. Strach, który na początku odczuwał, z biegiem czasu przerodził się w ciekawość, która popchnęła go do dalszej eksploracji owego odmiennego świata. W późniejszym okresie Robert Monroe założył własne centrum badawcze Instytut Monroe (The Monroe Institute), w którym opracował zestawy nagrań dźwiękowych zwanych Hemi-Sync (ang. "Hemispheric Synchronisation" – synchronizacja półkul). Owe dźwięki umożliwiają synchronizację fal mózgowych, pozwalając na osiągnięcie odmiennych stanów świadomości, m.in. OOBE. Zmarł w wieku 80 lat śmiercią naturalną.
Publikacje.
Wydania polskojęzyczne:

</doc>
<doc id="656392" url="https://pl.wikipedia.org/wiki?curid=656392" title="Jan Damascen Kaliński">
Jan Damascen Kaliński

Jan Damascen Kaliński herbu Jelita, w zlatynizowanej formie Ioannes Damascenus Calinius, (ur. 8 maja 1664 w Sompolinku na Kujawach, zm. 26 listopada 1726 w Dąbrowicy) – polski poeta i mówca, prezbiter. Znawca kultury antycznej, w swoich pismach wzorował się na Wergiliuszu, Horacym i Owidiuszu.
Pochodził z rodziny drobnoszlacheckiej. W 1681 został pijarem. Uczył w kolegiach, był kapelanem Stanisława Rzewuskiego i rektorem kolegium w Dąbrowicy.

</doc>
<doc id="656394" url="https://pl.wikipedia.org/wiki?curid=656394" title="Jan Damasen Kaliński">
Jan Damasen Kaliński



</doc>
<doc id="656395" url="https://pl.wikipedia.org/wiki?curid=656395" title="Trollz">
Trollz

Trollz – serial animowany opowiadający historię pięciu przyjaciółek, trollic. Dziewczyny co dzień muszą zmagać się z magią i swoimi problemami życiowymi. Akcja serialu ma miejsce w Trollzopolis, miasteczku trolli.
Wersja polska.
Opracowanie i udźwiękowienie wersji polskiej: na zlecenie ZigZap – Studio Sonica
Reżyseria: Jerzy Dominik
Dialogi polskie:
Dźwięk i montaż: Zdzisław Zieliński
Organizacja produkcji: Katarzyna Grochowska
Wystąpili:
Teksty piosenek i kierownictwo muzyczne: Marek Krejzler
Śpiewali: Magdalena Krylik, Katarzyna Łaska i Adam Krylik
Bohaterowie.
Dziewczyny
Chłopcy
Starożytni
Wrogowie

</doc>
<doc id="656396" url="https://pl.wikipedia.org/wiki?curid=656396" title="TVN Lingua">
TVN Lingua

TVN Lingua – kanał telewizyjny Grupy TVN, poświęcony nauce języka angielskiego za pomocą telewizji. W ofercie stacji znajdowały się seriale, programy rozrywkowe i edukacyjne oraz teleturnieje interaktywne prowadzone w języku angielskim. Kanał zakończył emisję 15 lipca 2009. Stacja była kodowana i dostępna w ofercie telewizji n, Cyfra + i TP oraz w niektórych sieciach kablowych.

</doc>
<doc id="656400" url="https://pl.wikipedia.org/wiki?curid=656400" title="Okładzina cierna">
Okładzina cierna

Okładzina cierna jest elementem występującym w hamulcach i sprzęgłach. Ma postać nakładek w klockach hamulcowych, okładzin sprzęgłowych, taśm hamulcowych lub okładzin szczęk hamulcowych. 
Okładziny mocuje się do elementów podstawowych za pomocą nitowania lub klejenia. Okładziny cierne wykonuje się z materiałów, które odznaczają się dużym współczynnikiem tarcia oraz dużą odpornością na ścieranie, wysoką temperaturę i duże naciski. Do okładziny wprowadza się niekiedy druty miedziane co ułatwia odprowadzanie ciepła z powierzchni okładziny.

</doc>
<doc id="656401" url="https://pl.wikipedia.org/wiki?curid=656401" title="Szmulowizna">
Szmulowizna

Szmulowizna, dawniej także Szmulowszczyzna, zwyczajowo Szmulki – osiedle i obszar MSI w dzielnicy Praga-Północ w Warszawie.
Położenie.
Granice Szmulowizny wydzielonej jako obszar Miejskiego Systemu Informacji wyznaczają:
Pierwotnie granicę między Pragą (wtedy już częścią miasta Warszawy) a Szmulowizną wyznaczał wał ziemny (część okopów Lubomirskiego) w rejonie ul. Markowskiej i rogatki Ząbkowskie, znajdujące się w miejscu dzisiejszego skrzyżowania ul. Ząbkowskiej z Markowską.
Pochodzenie nazwy.
Szmulowizna.
Nazwa "Szmulowizna" pochodzi od imienia właściciela tych gruntów Szmula (Samuela) Jakubowicza Sonnenberga, zwanego Zbytkowerem (Zbitkawerem) (1756−1801), żydowskiego kupca, bankiera, faktora, protegowanego króla Stanisława Augusta Poniatowskiego, protoplasty rodu Bergsonów (w tym filozofa Henryka Bergsona). Ten najbogatszy Żyd warszawski zrobił znaczny majątek na dostawach dla wojska rosyjskiego. Zbiegł po wybuchu powstania kościuszkowskiego. Jego niektóre zakłady m.in.: garbarnię, młyn na Golędzinowie przejęły władze powstańcze. Początkowo folwark Zbytkowera nosił nazwę Bojnówek, z czasem wraz z okolicznymi terenami (wsią i karczmą) przyjął nazwę Szmulowizna od imienia właściciela. Nazwy tej, również w brzmieniu Szmulowszczyzna używano m.in. w XIX w., widać ją m.in. na zaborczych mapach z tego okresu (w rosyjskiej pisowni "Шмулевизна" lub "Шмулевщизна"). Stosowano również formę Szmulewizna.
Zamiast nazwy "Szmulowizna" na mapach topograficznych od kilkudziesięciu lat umieszcza się potoczną nazwę Szmulki i ta forma znalazła się w oficjalnym Państwowym Rejestrze Nazw Geograficznych.
Michałów.
Tereny we wschodniej części Szmulowizny wykupiło w 1902 małżeństwo książąt Michał i Maria Radziwiłłowie. Odtąd nazwano je Michałowem na cześć księcia – działacza filantropijnego, mecenasa kultury i współfundatora (wraz z małżonką) szkółek i schronisk dla ubogiej młodzieży (m.in. przytułek Nazaret) oraz Bazyliki Najświętszego Serca Jezusowego. Michał Radziwiłł całe swoje życie poświęcił sprawom publicznym, angażując swą energię, a także pieniądze w działalność filantropijną i kulturalną. Był m.in. redaktorem i wydawcą „Biblioteki Warszawskiej”, Prezesem Warszawskiego Towarzystwa Dobroczynności oraz członkiem Towarzystwa Zachęty Sztuk Pięknych. Przewodniczył Komitetowi budowy pomnika Adama Mickiewicza.
Do Michałowa niektórzy zaliczają również tereny za linią kolei nadwiślańskiej, należące już do Targówka Fabrycznego.
Nazwa "Michałów" była w użyciu przede wszystkim w okresie międzywojennym. Dzisiejszy tramwajowy przystanek końcowy "Kawęczyńska-Bazylika" nosił wtedy nazwę "Kawenczyńska (Michałów)". Natomiast obszar Michałowa powiększył się i zamykał w granicach parafii Najświętszego Serca Jezusowego, ustanowionej Dekretem erekcyjnym z dnia 25 października 1919 roku, a granice Michałowa sięgały obecnej ulicy Markowskiej. W latach 20. XX wieku, sporządzono mapę otoczenia Bazyliki NSJ, którą nazwano „Plan Michałowa”. O tym, że nazwa Michałów stosowana była powszechnie świadczyć może m.in.: Dekret księdza Kardynała A.Kakowskiego z 1931 roku przekazujący parafię z Bazyliką Towarzystwu Salezjańskiemu. Istniał również, utworzony przy Państwowym Monopolu Spirytusowym, hufiec "Michałów" organizacji młodzieżowej Orląt. Funkcjonował on w latach 30., będąc najliczniejszym hufcem Orląt w prawobrzeżnej Warszawie, i działał w konspiracji podczas II wojny światowej.
W czasach PRL, zwalczając wpływy ziemiaństwa i Kościoła, upowszechniano nazwę Szmulowizna. Mimo to do dziś pozostała nazwa kolejowego posterunku odgałęźnego Michałów na linii kolei nadwiślańskiej oraz ulicy Michałowskiej, upamiętniającej Michała Radziwiłła.
Przed wojną istniało Towarzystwo Przyjaciół Michałowa – reaktywowane w 2008 jako Praskie Stowarzyszenie Mieszkańców „Michałów”, którego celem jest m.in. przywrócenie tej historycznej nazwy. W dniu imienin Michała (29 września) obchodzone są Dni Michałowa.
W 2009 grupa mieszkańców osiedla podjęła starania o wydzielenie Michałowa ze Szmulowizny, jako oddzielnego obszaru MSI.
Historia.
W XIX w. Szmulowizna została otoczona z 3 stron torami kolejowymi – w 1862 otwarto kolej petersburską od północy, w 1867 kolej terespolską od południa oraz kolej obwodową, tzw. nadwiślańską w 1875–1877. W 1877 na terenie Szmulowizny znajdowało się ok. 100 domów i 1890 mieszkańców. Na obszarze Szmulowizny rozwinął się przemysł – w 1897 powstała przy ul. Ząbkowskiej Wytwórnia Wódek „Koneser”, a przy ul. Siedleckiej późniejsza fabryka Avia (1902, obecnie Fabryka Obrabiarek Precyzyjnych Avia). W 1889 Szmulowizna została włączona do Warszawy. Wiele nowo wytyczanych ulic otrzymało − podobnie jak już istniejące ulice − nazwy od miejscowości leżących na wschód od Wisły.
W okresie międzywojennym nastąpiła rozbudowa dróg, kanalizacji, wodociągów, linii tramwajowych – powstała Zajezdnia Praga na Kawęczyńskiej otwarta 1 lutego 1922. W latach 1907–1923 zbudowano bazylikę Najświętszego Serca Jezusowego.
Po wyzwoleniu Pragi we wrześniu 1944 na Szmulowiźnie, zniszczonej w niewielkim stopniu i znajdującej się poza zasięgiem artylerii niemieckiej, koncentrowało się życie polityczne i społeczne prawobrzeżnej części miasta.
Po wojnie mieszkania opuszczone przez ludność żydowską zajęła uboga ludność z warszawskich przedmieść – a sama Praga, a zwłaszcza Szmulki, zyskały złą sławę. Domy pozbawione przez lata właściwej opieki powoli odzyskują swój wygląd, powstają tu też nowe osiedla mieszkaniowe.
W początku lat 50. pod kierunkiem arch. Zygmunta Stępińskiego powstał projekt nowego osiedla Michałów z monumentalnymi budynkami, Długim Rynkiem i okrągłym placem z wysokościowcem. Na osiedlu miało zamieszkać 18 tys. mieszkańców. Projektu jednak nie zrealizowano.
Osiedle Szmulowizna.
W latach 1969–1975 na tym terenie powstało osiedle mieszkaniowe Szmulowizna zbudowane według projektu Jana Kalinowskiego. Jego charakterystycznym elementem jest najdłuższy budynek w Warszawie, przy ul. Kijowskiej 11, wzniesiony w latach 1971–1973, o długości 508 m.
Powstanie osiedla wysokich bloków spowodowało pocięcie na dwie części ulic: Łochowskiej, Łomżyńskiej, Wiosennej i Wołomińskiej oraz zniknięcie z planu miasta dawnych ulic: Jesiennej, Łamanej i Nowej.
Osiedle składa się z czterech części:

</doc>
<doc id="656402" url="https://pl.wikipedia.org/wiki?curid=656402" title="Województwo dorpackie">
Województwo dorpackie

Województwo dorpackie (derpskie) – województwo I Rzeczypospolitej, wchodzące w skład Inflant.
Utworzone zostało w 1598 za Zygmunta III Wazy po przekształceniu jednej z trzech prezydencji (prezydiów), utworzonych po rozejmie w Jamie Zapolskim w 1582 r. jako jedno z trzech województw inflanckich (obok województwa wendeńskiego i parnawskiego). Stolicą województwa było miasto Dorpat (obecnie Tartu).
Po 1621 r. województwo faktycznie przestało istnieć w wyniku zajęcia Inflant przez Szwecję, choć formalnie zostało zlikwidowane dopiero po pokoju w Oliwie w 1660 r.
Tytuł wojewody dorpackiego, podobnie jak fikcyjne tytuły ziemskie nieistniejącego już wtedy województwa dorpackiego, utrzymały się do końca Rzeczypospolitej Obojga Narodów (zob. urzędy fikcyjne).
Województwo dorpackie było najdalej na północ wysuniętym województwem I Rzeczypospolitej.
Wojewodowie dorpaccy
Kasztelanowie dorpaccy (derpscy)
Województwo dzieliło się na 5 starostw:

</doc>
<doc id="656403" url="https://pl.wikipedia.org/wiki?curid=656403" title="Chaenichthyidae">
Chaenichthyidae



</doc>
<doc id="656407" url="https://pl.wikipedia.org/wiki?curid=656407" title="Anian">
Anian

Anian — imię męskie pochodzenia łacińskiego, genetycznie cognomen od imienia rodu ("gentilicium Annia, gens Annia"). Pochodzenie „gentilicum” jest niejasnej etymologii. Patronem tego imienia jest m.in. św. Anian, biskup Aleksandrii.
W oryginalnej wersji językowej serii książeczek o Mikołajku René Goscinnego było to imię postaci, która w polskim tłumaczeniu występuje jako Ananiasz. 
Anian imieniny obchodzi 25 kwietnia, 10 listopada i 18 maja.
Odpowiedniki w innych językach:
Zobacz też:

</doc>
<doc id="656409" url="https://pl.wikipedia.org/wiki?curid=656409" title="Puma (przedsiębiorstwo)">
Puma (przedsiębiorstwo)

Puma SE – niemieckie przedsiębiorstwo produkujące obuwie i odzież sportową.
Początki przedsiębiorstwa sięgają roku 1924 kiedy to dwaj bracia Rudolf i Adolf „Adi” Dasslerowie założyli fabrykę butów "Gebrüder Dassler Schuhfabrik" (Fabryka Butów Braci Dassler). Bracia produkowali buty dla żołnierzy Wehrmachtu. W 1936 z ich fabryki pochodziło obuwie dla reprezentacji Niemiec i USA na igrzyska olimpijskie w Berlinie.
W 1948 bracia rozstali się i podzielili przedsiębiorstwo. Rudolf Dassler kontynuował działalność pod firmą najpierw "Ruda", przemianowaną później na "Puma Schuhfabrik Rudolf Dassler", a jego brat założył konkurencyjne przedsiębiorstwo Adidas.
Reprezentacje narodowe.
Piłkarskie reprezentacje narodowe sponsorowane przez Pumę:
Sponsoring.
Kluby.
Puma od wielu lat jest jednym z największych technicznych sponsorów działających na europejskim rynku w piłce klubowej. W strojach tego przedsiębiorstwa grają m.in. zespoły z angielskiej Premier League, niemieckiej Bundesligi czy francuskiej Ligue 1. W sezonie 2012/2013 z charakterystycznym logiem pumy występowało w Europie ponad pięćdziesiąt klubów. Więcej zespołów miały jedynie w swoim portfolio Adidas i Nike.

</doc>
<doc id="656411" url="https://pl.wikipedia.org/wiki?curid=656411" title="Champsocephalus">
Champsocephalus

Champsocephalus - rodzaj ryb z rodziny bielankowatych. 
Klasyfikacja.
Gatunki zaliczane do tego rodzaju :

</doc>
<doc id="656413" url="https://pl.wikipedia.org/wiki?curid=656413" title="TVN Med">
TVN Med

TVN Med – polski tematyczny kanał telewizyjny należący do Grupy TVN. Został uruchomiony 19 października 2006, a zakończył nadawanie 1 stycznia 2009 roku.
TVN Med był kanałem dla lekarzy.
Kanał puszczał bloki reklamowe leków, syropów i tabletek.
Nadawanie.
Kanał TVN Med był kodowaną stacją telewizyjną kierowaną do wąskiej grupy odbiorców, jaką są lekarze. Pomysłodawcą, autorem opracowania koncepcji TVNmed i pierwszym dyrektorem zarządzającym był psycholog Krzysztof Korona. Dzięki akredytacji Naczelnej Izby Lekarskiej, kanał umożliwiał lekarzom zbieranie punktów edukacyjnych i realizację obowiązku doskonalenia zawodowego. Z drugiej strony fakt odbioru stacji wyłącznie przez czynnych zawodowo lekarzy umożliwiał jej, jako jedynej w Europie, emisję reklam leków dostępnych tylko na receptę, których nie wolno reklamować w mediach ogólnodostępnych. Programy telewizji dostępne były bezpłatnie na platformie cyfrowej Telewizji Nowej Generacji n i w internecie na www.tvnmed.pl. Do 19 października 2007 dekoder telewizji n, umożliwiający odbiór TVN Med, lekarzom Podstawowej Opieki Zdrowotnej użyczany był bezpłatnie. W listopadzie 2008 Grupa TVN podjęła decyzję o zakończeniu transmisji programu telewizyjnego. W ciągu dwóch lat działalności TVN Med, stacji nie udało się uzyskać rentowności, co było założeniem spółki. Grupa ITI zdecydowała się na kontynuowanie projektu, ale wyłącznie w formie platformy internetowej. Spółka złożyła wniosek w Krajowej Radzie Radiofonii i Telewizji o uchylenie koncesji TVN Med z dniem 31 grudnia 2008.
Od 1 stycznia 2009 audycje są dostępne tylko za pośrednictwem strony internetowej https://zdrowie.tvn.pl.

</doc>
<doc id="656414" url="https://pl.wikipedia.org/wiki?curid=656414" title="Arminiusz (imię)">
Arminiusz (imię)



</doc>
<doc id="656418" url="https://pl.wikipedia.org/wiki?curid=656418" title="Synagoga w Koszycach">
Synagoga w Koszycach

Synagoga w Koszycach () – synagoga znajdująca się w Koszycach na Słowacji, przy ulicy Puškinovej.
Synagoga została zbudowana w latach 1926–1927 z inicjatywy i funduszy bogatych, ortodoksyjnych Żydów. Gmach na 800 miejsc siedzących został zaprojektowany przez Ľudovíta Oelschlägera i Gejzy Zoltána Boski oraz wybudowana przez zespół budowlany pod kierownictwem Hugona Kaboša.
Podczas II wojny światowej synagoga była nieczynna. Po zakończeniu wojny ponownie dostosowana do funkcji kultowych. Obecnie jest największą czynną synagogą i jednym z największych żydowskich centrów religijnych Słowacji.
W 1992 roku na frontowej ścianie synagogi odsłonięto tablicę pamiątkową upamiętniającą 12 tysięcy koszyckich Żydów, którzy zginęli podczas II wojny światowej.

</doc>
<doc id="656419" url="https://pl.wikipedia.org/wiki?curid=656419" title="Channichthys">
Channichthys

Channichthys - rodzaj ryb z rodziny bielankowatych. 
Klasyfikacja.
Gatunki zaliczane do tego rodzaju :

</doc>
<doc id="656421" url="https://pl.wikipedia.org/wiki?curid=656421" title="Tarcznikowate">
Tarcznikowate

Tarcznikowate, tarczniki (Diaspididae) – rodzina owadów z rzędu pluskwiaków licząca około 2650 gatunków, w większości szkodników roślin uprawnych. Tarcznikowate pochodzą z Eurazji i Afryki Północnej, ale obecnie zostały zawleczone także na pozostałe kontynenty. Wiele z gatunków należących do rodziny ma duże znaczenie gospodarcze jako szkodniki roślin ozdobnych i szklarniowych.
Opis.
Tarcznikowate są owadami niewielkimi, osiągają do kilku mm długości. Samce mniejsze od samic. Większość gatunków jest biała, lecz niektóre z nich są brązowe, czerwonawe, czarne lub nawet przeświecające, czy przezroczyste. U osobników dorosłych występuje skrajny dymorfizm płciowy. Ciało samców podzielone jest na standardowe dla owadów tagmy: głowę, tułów i odwłok. Głowa wyposażona jest u nich 10-członowe czułki, a tułów zwykle w dwie pary skrzydeł. Przednie skrzydła są błoniaste, skąpo użyłkowane, tylne zaś przekształcone w rozpinacze. Samce mogą być także bezskrzydłe. Odnóża mają dobrze wykształcone, natomiast uwstecznieniu u dorosłych samców ulegają narządy gębowe, gdyż nie pobierają one pokarmu. U dorosłych samic natomiast typowe tagmy (głowa, tułów, odwłok) ulegają zlaniu, przez co ciało ma formę robakowatą lub miseczkowatą. Trudno zauważalna jest u nich także segmentacja ciała. Czułki położone są po stronie brzusznej części głowowej i zredukowane do niesegmentowanych guzków. Brak jest u nich odnóży. Zredukowane są oczy. W części tułowiowej ich ciała leży aparat gębowy i przednia lub tylna przetchlinka, a po bokach ciała mikro- i makrogruczoły rurkowe. W części odwłokowej mieszczą się kolce gruczołowe, a w pygidium, otwór analny i gruczoły przypochwowe. Samice niektórych gatunków nigdy nie opuszczają zrzuconej drugiej wylinki i całe życie spędzają w jej wnętrzu. Czwarty do ostatniego segmentu odwłoka są złączone i zesklerotyzowane w płaskie pygidium. Samice w stadium imago są beznogie. Tarcznikowate są skrajnymi hydrofobami.
Biologia i ekologia.
Rozmnażanie partenogenetyczne lub płciowe. 
Dymorfizm płciowy przejawia się zarówno w sposobie przebiegu przeobrażenia, jak i liczbie stadiów larwalnych. Samce przechodzą przeobrażenie podobne do holometabolii, w którym po dwóch nieprzyjmujących pokarmu stadiach zwanych przedpoczwarką i poczwarką owad rozwija się do dorosłej, uskrzydlonej postaci.
U samic występuje nieco zmodyfikowane przeobrażenie niezupełne, w którym dorosła, nieuskrzydlona postać przypomina formę niedojrzałą. U większości gatunków występują dwa stadia, lecz spotyka się także gatunki z pojedynczym, kompletnym przeobrażeniem oraz trzy stadia, w którym na końcu drugiego ma miejsce wstępny etap linienia (tzw. "apolysis"), którego efektem jest postać dorosła.
Cykl życiowy jest zróżnicowany w obrębie rodziny - zależnie od autorów liczba stadiów jest różna: Andersen i in. podają jeden do trzech, Howard i in. dwa, a Miller i in. trzy stadia larwalne u samic, natomiast u samców – trzy (Andersen i in.), cztery (Howard i in.) lub pięć stadiów larwalnych (Miller i in.).
Dorosłych samic tarcznikowatych nie okrywa w drugim stadium larwalnym kutykula, lecz wytwarzają z niej nieprzytwierdzoną do powierzchni ciała strukturę zwaną tarczką – stąd polska nazwa zwyczajowa rodziny. Struktura tarczek jest zróżnicowana na poziomie rodzaju.
Rozmieszczenie.
Występują kosmopolitycznie, z wyjątkiem regionów polarnych. Diaspididae jest największą rodziną Coccoidea. Na świecie opisano ok. 2650 gatunków zgrupowanych w ok. 400 rodzajach. W Europie opisano ok. 130 gatunków tarczników, w tym 60 zaliczanych jest do gatunków obcych. W Polsce stwierdzono 19 gatunków występujących na ozdobnych roślinach uprawianych w szklarniach.
Systematyka.
Rodzina dzieli się na 5 plemion i 10 rodzajów o niepewnej pozycji taksonomicznej. Łącznie rodzina zawiera ok. 150 rodzajów (podział za Biolib.cz):
Według Andersena i in. najbliżej spokrewnione z Halimococcidae.
Znaczenie gospodarcze.
Diaspididae są wysoko wyspecjalizowanymi pasożytami roślin. Zależnie od rozmieszczenia geograficznego, występują na różnych roślinach-gospodarzach, jak np. na palmach z rodzajów: "Areca", "Butia", "Calamus", "Cocos", "Dypsis", "Raphia", "Trachycarpus". Wiele z nich to gatunki inwazyjne. W Polsce gatunki z tej rodziny stwierdzone na wielu roślinach ozdobnych.

</doc>
<doc id="656422" url="https://pl.wikipedia.org/wiki?curid=656422" title="Diaspididae">
Diaspididae



</doc>
<doc id="656423" url="https://pl.wikipedia.org/wiki?curid=656423" title="Joannis Kapodhistrias">
Joannis Kapodhistrias



</doc>
<doc id="656424" url="https://pl.wikipedia.org/wiki?curid=656424" title="Tarczniki">
Tarczniki



</doc>
<doc id="656426" url="https://pl.wikipedia.org/wiki?curid=656426" title="Ewodiusz">
Ewodiusz

Ewodiusz — zlatynizowane imię męskie pochodzenia greckiego, złożone z członów "eu-" ("dobry") i "hodos-" ("droga"), i oznaczające "człowiek dobrej drogi, mający powodzenie". Kościół katolicki notuje sześciu świętych o tym imieniu.
Żeńskim odpowiednikiem jest Ewodia.
Ewodiusz imieniny obchodzi 25 kwietnia, 6 maja i 8 października.
Zobacz też:

</doc>
<doc id="656427" url="https://pl.wikipedia.org/wiki?curid=656427" title="Joannis Kapodistrias">
Joannis Kapodistrias



</doc>
<doc id="656428" url="https://pl.wikipedia.org/wiki?curid=656428" title="Synagoga w Świeciu nad Wisłą">
Synagoga w Świeciu nad Wisłą

Synagoga w Świeciu nad Wisłą – nieistniejąca synagoga znajdująca się w Świeciu nad Wisłą przy ulicy Klasztornej.
Synagoga została zbudowana w 1881 roku. Podczas II wojny światowej, pod koniec listopada 1939 roku, hitlerowcy spalili synagogę, następnie rozstrzelali całą żydowską ludność miasta. Gruz ze zburzonej świątyni wykorzystano jako podkład pod remontowany ówcześnie odcinek obecnej ul. Wojska Polskiego w Świeciu, na wysokości urzędu miejskiego. Po wojnie synagogi nie odbudowano.

</doc>
<doc id="656429" url="https://pl.wikipedia.org/wiki?curid=656429" title="Janis Kapodistrias">
Janis Kapodistrias



</doc>
<doc id="656430" url="https://pl.wikipedia.org/wiki?curid=656430" title="Ioannis Metaksas">
Ioannis Metaksas



</doc>
<doc id="656432" url="https://pl.wikipedia.org/wiki?curid=656432" title="Filon">
Filon

Filon – imię męskie pochodzenia greckiego, gr. "Φιλων (Filon)", które pochodzi od "φιλεω (fileo)" – "kochać" i oznacza "kochający". Patronem tego imienia jest św. Filon, wspominany razem ze św. Agatopodem.
Filon imieniny obchodzi 25 kwietnia.
Znane osoby noszące to imię:
Żeński odpowiednik: Filona

</doc>
<doc id="656434" url="https://pl.wikipedia.org/wiki?curid=656434" title="Filona">
Filona

Filona – imię żeńskie pochodzenia greckiego, żeński odpowiednik imienia Filon, które pochodzi od "φιλεω (fileo)" – "kochać" i oznacza "kochająca". Patronem tego imienia jest św. Filon, wspominany razem ze św. Agatopodem.
Filona imieniny obchodzi 25 kwietnia.

</doc>
<doc id="656436" url="https://pl.wikipedia.org/wiki?curid=656436" title="OUM">
OUM



</doc>
<doc id="656438" url="https://pl.wikipedia.org/wiki?curid=656438" title="Lista krążowników United States Navy">
Lista krążowników United States Navy

Ta lista krążowników United States Navy zawiera wszystkie okręty, które kiedykolwiek były nazywane "krążownikami". Od momentu wprowadzenia numeracji kadłubów i kilku mylących przenumerowań i przemianowań, możliwa jest sytuacja gdy kilka wpisów odnosi się do tego samego okrętu.
Budowa ciężkich krążowników CA-149 i CA-151 do CA-153 oraz lekkich krążowników CL-154 do CL-159 została odwołana przed nadaniem im nazwy.
Brakujące numery w serii krążowników rakietowych, 43-46, nie były użyte, więc DDG-47 "Ticonderoga" i DDG-48 "Yorktown" mogą być przeklasyfikowane bez zmiany numeru. Było to argumentem, w niektórych źródłach, że okręty typu DDG-993 (typu "Kidd" - niszczyciele rakietowe), które są zasadniczo identycznie uzbrojone jak krążowniki typu "Ticonderoga", powinny być przemianowane na CG-43 do -46. Podobnie numery CG-13, CG-14 i CG-15 zostały przeskoczone, więc fregaty rakietowe typu "Leahy" (typ DLG-16) mogą być przeklasyfikowane bez zmiany numeracji.
CG-1 do 8 i CG-10 do 12 zostały przerobione z krążowników z II wojny światowej.
CAG-1 USS "Boston" i CAG-2 USS "Canberra" zachowały większość ze swego uzbrojenia lufowego pochodzącego z II wojny światowej i później powróciły do ich numerów pochodzących od krążowników z uzbrojeniem lufowym (CA-69 i CA-70)
Przed 30 czerwca 1975 okręty CG-16 USS "Leahy" do CGN-38 USS "Virginia" były oznaczane jako DLG lub DLGN (Fregata Rakietowa (z napędem jądrowym)). Zostały przeklasyfikowane na krążowniki w wyniku reformy nazewnictwa z 1975. Budowa CGN-39 USS "Texas" i CGN-40 USS "Mississippi" została rozpoczęta jako DLGN ale przemianowano je na CGN przez przyjęciem do służby. CG-47 USS "Ticonderoga" i CG-48 USS "Yorktown" zostały zamówione jako niszczyciele rakietowe (DDG), ale zostały przeklasyfikowane na krążowniki rakietowe (CG) zanim ich stępki zostały położone. CGN-9 "Long Beach", CGN-41 "Arkansas" i CG-49 do 74 zostały zamówione, wodowane i dostarczone jako krążowniki rakietowe. USS "Long Beach" był jedynym od czasów II wojny światowej okrętem zbudowanym z wykorzystaniem kadłuba krążownika (inne krążowniki powstawały na podstawie przerobionego kadłuba niszczyciela) i od ponad dziesięciu lat był jest jedynym nowo wybudowanym krążownikiem rakietowym we flocie.
Zobacz też lista typów lekkich krążowników United States Navy.
Wpisy zakończone gwiazdką ("*") odnoszą się do okrętu, którego budowa została odwołana przed zakończeniem.

</doc>
<doc id="656441" url="https://pl.wikipedia.org/wiki?curid=656441" title="Petros Molyviatis">
Petros Molyviatis



</doc>
<doc id="656446" url="https://pl.wikipedia.org/wiki?curid=656446" title="Sołtykowie herbu własnego">
Sołtykowie herbu własnego

Sołtykowie – polski ród szlachecki herbu własnego (herbu Sołtyk), pochodzący z Prus Królewskich Posiadali także tytuły arystokratyczne.

</doc>
<doc id="656447" url="https://pl.wikipedia.org/wiki?curid=656447" title="PCM (ujednoznacznienie)">
PCM (ujednoznacznienie)



</doc>
<doc id="656451" url="https://pl.wikipedia.org/wiki?curid=656451" title="Buthus occitanus">
Buthus occitanus

Buthus occitanus – gatunek skorpiona z rodziny Buthidae. Osiąga około 8 cm długości, koloru żółtego. Rozpowszechniony w rejonie Morza Śródziemnego. Jego ukąszenie powoduje opuchliznę, osłabienie, swędzenie i pocenie się.

</doc>
<doc id="656452" url="https://pl.wikipedia.org/wiki?curid=656452" title="Komputer przenośny">
Komputer przenośny



</doc>
<doc id="656453" url="https://pl.wikipedia.org/wiki?curid=656453" title="Georgios Papadopoulos">
Georgios Papadopoulos



</doc>
<doc id="656473" url="https://pl.wikipedia.org/wiki?curid=656473" title="Leucaspis pini">
Leucaspis pini

Leucaspis pini – czerwiec z rodziny tarcznikowatych. Pierwotnie występował w Europie, Azji Mniejszej oraz Afryce Północnej, później zawleczony do Ameryki Południowej. Nakłute przez tego owada igły sosen żółkną i opadają.

</doc>
<doc id="656474" url="https://pl.wikipedia.org/wiki?curid=656474" title="Karolos Papoulias">
Karolos Papoulias



</doc>
<doc id="656477" url="https://pl.wikipedia.org/wiki?curid=656477" title="Franciszek Rudzki">
Franciszek Rudzki

Franciszek Ksawery Rudzki (ur. 10 grudnia 1866 w Dębieńsku Wielkim, zm. 23 stycznia 1945 w Groszowicach) – ksiądz katolicki, działacz społeczny.
Jego ojciec Ignacy Rudzki pochodził z Woszczyc. Święcenia kapłańskie przyjął 21 czerwca 1893 we Wrocławiu. Od września 1901 roku sprawował urząd proboszcza parafii w Groszowicach - dzisiejszej dzielnicy Opola. Za jawne przyznawanie się do polskości i popieranie polskich organizacji i inicjatyw niemieckie władze kościelne usunęły go z funkcji proboszcza i zakazały odprawiać nabożeństwa przy wiernych. W 1935 roku przeszedł na emeryturę i nadal mieszkał przy parafii jako proboszcz-emeryt. Został zastrzelony przez sowieckich żołnierzy w 1945 roku w domu przy ulicy, której obecnie patronuje. Został pochowany przy kościele św. Katarzyny Aleksandryjskiej w Groszowicach.

</doc>
<doc id="656478" url="https://pl.wikipedia.org/wiki?curid=656478" title="Popielowie herbu Sulima">
Popielowie herbu Sulima

Popielowie – polski ród szlachecki herbu Sulima wywodzący się ze średniowiecznego rycerstwa ruskiego.
Popielowie spokrewnieni są z arystokratycznymi rodami Rzeczypospolitej, takimi jak np. Radziwiłłowie, Zamoyscy, Rostworowscy, Sołtykowie, Dunin-Borkowscy, Jezierscy, Krasiccy, Badeniowie czy Łubieńscy. 
Obecnie do jednej z gałęzi rodu należy pałac oraz park w Kurozwękach.
Ród Popielów jest także reprezentowany w Związku Szlachty Polskiej

</doc>
<doc id="656480" url="https://pl.wikipedia.org/wiki?curid=656480" title="Synagoga w Łuczeńcu">
Synagoga w Łuczeńcu

Synagoga w Łuczeńcu (słow. "Synagóga v Lučenci") – synagoga znajdująca się w Łuczeńcu na Słowacji.
Synagoga została zbudowana w latach 1923-1925, na miejscu starej synagogi z 1863 roku, według projektu Lipóta Baumhorna, w stylu secesyjnym. Podczas II wojny światowej hitlerowcy zdewastowali wnętrze synagogi. 

</doc>
<doc id="656485" url="https://pl.wikipedia.org/wiki?curid=656485" title="Deportes Magallanes">
Deportes Magallanes

Club Deportivo Magallanes S.A. – chilijski klub piłkarski z siedzibą w mieście Santiago.
Historia.
Klub założony został 27 października 1897 pod nazwą Atlético Escuela Normal F.C.. Jest pierwszym klubem w Chile, który zdobył mistrzostwo kraju trzykrotnie (1933, 1934, 1935). Obecnie klub występuje w drugiej lidze chilijskiej (Primera División B).

</doc>
<doc id="656490" url="https://pl.wikipedia.org/wiki?curid=656490" title="Club Deportivo Magallanes">
Club Deportivo Magallanes



</doc>
<doc id="656492" url="https://pl.wikipedia.org/wiki?curid=656492" title="Chaka Khan">
Chaka Khan

Chaka Khan, właściwie Yvette Marie Stevens (ur. 23 marca 1953 w Great Lakes) – amerykańska piosenkarka i autorka tekstów rhythmandbluesowa, jazzowa i funky.
Życiorys.
Światową karierę muzyczną rozpoczęła w połowie lat 70. jako wokalistka funkowego zespołu Rufus. Dzięki pomocy Steviego Wondera grupa szybko utrwaliła swoją pozycję na listach przebojów muzyki pop i r&amp;b, zdobywając w roku 1974 nagrodę Grammy za utwór „Tell Me Something Good”. Do połowy lat 80. wraz z Rufusem nagrała wiele przebojów, m.in. „Sweet Thing”, „Ain't Nobody”, „Do You Love What You Feel?”, „Once You Get Started”. 
W międzyczasie rozpoczęła karierę solową, nagrywając w roku 1978 swój największy hit „I'm Every Woman”. W chórkach do utworu wystąpiła nieznana wówczas Whitney Houston, która w 1992 roku nagrała własny cover tej piosenki, czyniąc ją jeszcze większym przebojem. Kolejnym wielkim sukcesem okazał się cover utworu Prince'a „I Feel For You”, który w roku 1984 przyniósł jej pierwsze miejsce na amerykańskiej liście przebojów r&amp;b. Od połowy lat 80. nagrywa wyłącznie solowe płyty, często eksperymentując i czerpiąc z wielu muzycznych stylów, takich jak gospel, pop, soul, funk, disco, jazz i hip-hop.
W czasie swojej kariery muzycznej zdobyła 8 nagród Grammy (otrzymując 18 nominacji) oraz 4 nagrody American Music Awards. W grudniu 2004 roku otrzymała tytuł doctor honoris causa słynnej uczelni muzycznej Berklee College of Music.

</doc>
<doc id="656494" url="https://pl.wikipedia.org/wiki?curid=656494" title="Dwukąt">
Dwukąt



</doc>
<doc id="656496" url="https://pl.wikipedia.org/wiki?curid=656496" title="Pół Orła">
Pół Orła

Pół Orła ("Orlica, Paczko, Paczek") – polski herb szlachecki z nobilitacji.
Opis herbu.
Herb występował w co najmniej dwóch wersjach:
Pół Orła (Paczko I): Na tarczy dzielonej w słup w polu prawym, czerwonym, połuorzeł srebrny;
W polu lewym, błękitnym, krokiew złota, po której bokach takież gwiazdy, zaś u jej dołu trójlistne ziele.
W klejnocie takież samo ziele pomiędzy dwoma skrzydłami orlimi prawym czerwonym z pasem srebrnym, lewym złotym z pasem błękitnym, obarczonym dwiema gwiazdami złotymi w pas.
Tak herb opisuje Józef Szymański (jako "Paczko I") oraz Tadeusz Gajl za Ostrowskim (jako "Pół Orła").
Według Wdowiszewskiego, herb ten wyglądał następująco:
W polu z głowicą błękitną, w której między dwiema gwiazdami złotymi takiż skos lewy, dwudzielnym w słup z prawej czerwonym połuorzeł srebrny, z lewej złotym gałązka koniczyny zielona o trzech listkach.
Według innego opisu lewe pole było puste, a orzeł posiadał koronę.
Paczko II: Na tarczy dzielonej w krzyż, w polu pierwszym dzielonym w słup z prawej czerwonym połuorzeł srebrny, z lewej błękitnym, dwie gwiazdy złote, między którymi takiż klin, na którym trójliść zielony;
W polu drugim, czerwonym, gryf srebrny;
W polu trzecim, czerwonym, topór srebrny;
W polu czwartym, czerwonym, lilia srebrna.
Jest to druga wersja herbu, przytaczana przez Szymańskiego za Trelińską.
Najwcześniejsze wzmianki.
17 stycznia 1561 - nobilitacja (indygenat?) Jana Paczko. Herb wywodzi się z nobilitacji od cesarza Ferdynanda I. Herb ten był też używany w Austrii, stąd domniemanie indygenatu. 19 października 1581 - potwierdzenie szlachectwa Janowi Paczko. 1563 i 1632 r. - wzmianka w herbarzu Niesieckiego.
Herbowni.
Poniższa lista sporządzona została na podstawie wiarygodnych źródeł, zwłaszcza klasycznych i współczesnych herbarzy. Zwracamy jednak uwagę na częste zjawisko przypisywania rodom szlacheckim niewłaściwych herbów, szczególnie nasilone w czasie legitymacji szlachectwa przed zaborczymi heroldiami, co zostało następnie utrwalone w wydawanych kolejno herbarzach. Podkreślamy także, że identyczność nazwiska nie musi oznaczać przynależności do danego rodu herbowego. Przynależność taką mogą bezspornie ustalić wyłącznie badania genealogiczne.
Lista nazwisk znajdująca się w artykule pochodzi z "Herbarza polskiego" Tadeusza Gajla. Według jego ustaleń, herb Pół Orła przysługiwał 13 rodzinom herbownych o nazwiskach:
Gojlewicz, Golewicz, Niemorszański, Pacewicz, Packiewicz, Paculewicz, Paczak, Paczek, Paczko, Pocewicz, Rapczyński, Stybicz, Załoga.

</doc>
<doc id="656498" url="https://pl.wikipedia.org/wiki?curid=656498" title="Yannis Xenakis">
Yannis Xenakis



</doc>
<doc id="656500" url="https://pl.wikipedia.org/wiki?curid=656500" title="Lazaros Voreadis">
Lazaros Voreadis



</doc>
<doc id="656506" url="https://pl.wikipedia.org/wiki?curid=656506" title="Lucydiusz">
Lucydiusz

Lucydiusz – imię męskie pochodzenia łacińskiego, oznaczające "błyszczący, lśniący". Patronem tego imienia jest św. Lucydiusz, biskup Werony.
Lucydiusz imieniny obchodzi 26 kwietnia.

</doc>
<doc id="656510" url="https://pl.wikipedia.org/wiki?curid=656510" title="Jerzy Myszor">
Jerzy Myszor

Jerzy Myszor (ur. 11 maja 1950 w Chełmie Śląskim) – polski duchowny katolicki, prałat, prof. dr hab. nauk humanistycznych w zakresie historii nowożytnej i współczesnej. Zajmuje się m.in. historią Kościoła na Śląsku oraz stosunkami Państwo-Kościół po II wojnie światowej. Doktor teologii. Brat ks. prof. Wincentego Myszora.
Życiorys.
Święcenia otrzymał 27 marca 1975 w archikatedrze Chrystusa Króla w Katowicach.
Od 2000 jest przewodniczącym Kolegium Redakcyjnego „Śląskich Studiów Historyczno-Teologicznych”. Sędzia diecezjalny, cenzor książek, członek redakcji periodyku "Materiały i Studia z Dziejów Śląska". W 2006 został powołany na członka Komisji Historycznej przy Konferencji Episkopatu Polski, która ma zbadać działalność księży współpracujących z PRL-owską Służbą Bezpieczeństwa w latach 1949-1989. Pełni funkcję kierownika zakładu Teologii Patrystycznej i Historii Kościoła na Wydziale Teologicznym Uniwersytetu Śląskiego w Katowicach, jest także członkiem Rady tegoż wydziału.

</doc>
<doc id="656511" url="https://pl.wikipedia.org/wiki?curid=656511" title="Zygmunt Jordan">
Zygmunt Jordan

Zygmunt Jordan herbu Trąby (ur. 2 maja 1824 w Tuszynie, zm. 15 czerwca 1866 w Paryżu) – generał wojsk polskich i naczelnik wojenny województwa krakowskiego w czasie powstania styczniowego, major wojsk węgierskich w czasie powstania 1848, pułkownik turecki w czasie wojny krymskiej.
Życiorys.
W 1842 ukończył studia na Wydziale Prawa Uniwersytetu Jagiellońskiego. Wstąpił do wojska rosyjskiego. W 1846 w Galicji przygotowywał wybuch powstania krakowskiego. Gdy w wyznaczonym przez niego miejscu zamiast 2000 ludzi zgromadziło się 200 powstańców, którzy szybko zaczęli się rozchodzić, nie zrezygnował z walki i na czele 40 ludzi zaatakował sotnię kozaków w Proszowicach, rozbijając ją. W Michałowicach przekroczył granicę Wolnego Miasta Krakowa. Tu napotkał uciekających z miasta powstańców, z którymi wycofał się do Chrzanowa. W czasie bitwy pod Gdowem osłaniał odwrót. Internowany przez władze pruskie. Przez Wrocław udał się do Paryża. Tam u boku generała Wojciecha Chrzanowskiego brał udział w tworzeniu szkoły wojskowej. Był słuchaczem francuskiej szkoły wojennej w Saint-Cyr.
Po wybuchu rewolucji węgierskiej udał się na Węgry i został adiutantem generała Henryka Dembińskiego. 26 i 27 lutego brał udział w bitwie pod Kápolną, 2-3 lipca bronił przeprawy przez Cisę pod Szegedynem. Po dymisji Dembińskiego został adiutantem generała Józefa Bema, z którym po stoczeniu krwawej bitwy pod Temeszwarem przekroczył granicę turecką. Za swoją służbę został odznaczony węgierskim powstańczym Orderem Zasługi Wojskowej III klasy. Został przyjęty do armii osmańskiej w randze pułkownika. Związał się ze środowiskiem Hotel Lambert, w 1851 proponował Adamowi Jerzemu Czartoryskiemu wyprawę w celu poparcia powstania Czeczeńców przeciwko Rosji.
W czasie wojny krymskiej był szefem sztabu armii tureckiej walczącej z Rosjanami pod Batumi. W bitwie pod Szekfetynem uszkodził ogniem dział dwa okręty rosyjskie. Następnie wytrzymał przez 5 miesięcy szturm wojsk rosyjskich w Redut-Kale. Przydzielony do brytyjskiego konsula Longwortha, wziął udział w jego wypadzie na Kaukaz.
Po wyjeździe gen. Władysława Zamoyskiego objął dowództwo nad resztką dywizji polskiej. Był politycznym przeciwnikiem Michała Czajkowskiego (Sadyka-Paszy). Brał udział w szeregu misji dyplomatycznych, powierzonych mu przez Hotel Lambert.
W 1863, po wybuchu powstania styczniowego przyjechał do kraju i walczył pod pseudonimem „Spytko”. W połowie kwietnia z ramienia białych został generałem i dowódcą województw krakowskiego i sandomierskiego. Bezskutecznie zabiegał, by Rząd Narodowy powierzył mu dowodzenie wszystkimi oddziałami na lewym brzegu Wisły.
20 czerwca 1863 poniósł klęskę w bitwie pod Komorowem i wycofał się do Galicji.
Zachowała się do naszych czasów jego szabla, obecnie przechowywana w zbiorach Wojciecha Zabłockiego: austriacka oficera kawalerii wz. 1861, przyozdobiona jest na klindze nabijanym złotym wizerunkiem Matki Boskiej z Dzieciątkiem otoczonym inwokacją: „Pod Twoją Obronę Uciekamy Się”.
Pochowany na Cmentarzu Montmartre w Paryżu.
Zmarli powstańcy 1863 roku zostali odznaczeni przez prezydenta RP Ignacego Mościckiego 21 stycznia 1933 roku Krzyżem Niepodległości z Mieczami.

</doc>
<doc id="656514" url="https://pl.wikipedia.org/wiki?curid=656514" title="Tuttlingen">
Tuttlingen

Tuttlingen – miasto powiatowe w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, siedziba powiatu Tuttlingen oraz wspólnoty administracyjnej Tuttlingen. Leży w Jurze Szwabskiej, częściowo na terenie Parku Natury Górnego Dunaju, ok. 100 km na zachód od Memmingen.
Miasto zbudowano w dolinie górnego Dunaju, u stóp wzgórza Honberg. Na jego szczycie znajdował się średniowieczny zamek, który jednak nie przetrwał w swojej pierwotnej formie do naszych czasów. Kamienie z jego murów wykorzystano m.in. do odbudowy miasta po wielkim pożarze w roku 1803. W XIX w. zrekonstruowano jednak dwie wieże zamkowe, które stały się symbolem miasta.
Tuttlingen jest znanym w Niemczech i w Europie ośrodkiem produkcji sprzętu medycznego. W mieście znajduje się prawie 600 firm branży medycznej, dlatego nazywane jest ono często światową stolicą techniki medycznej. Do największych przedsiębiorstw medycznych należą Karl Storz Endoskope, Aesculap AG i KLS Martin Group.
Od 2000 roku w pobliżu Tuttlingen odbywa się w czerwcu festiwal rockowy Southside Festival.
Współpraca.
Miejscowości partnerskie:

</doc>
<doc id="656515" url="https://pl.wikipedia.org/wiki?curid=656515" title="Broken (minialbum Nine Inch Nails)">
Broken (minialbum Nine Inch Nails)

Broken (znany również jako Halo 05) – pierwszy minialbum amerykańskiego zespołu industrialnego Nine Inch Nails, wydany 22 września 1992 roku. Został wyprodukowany przez frontmana zespołu Trenta Reznora i Flooda. Muzycznie "Broken" łączy w sobie elementy metalu industrialnego i noise rocka, oraz jest dużo ostrzejszy w porównaniu do wcześniejszego debiutanckiego albumu grupy "Pretty Hate Machine", którego utwory łączyły w sobie gatunki synthpop i rocka industrialnego.
Promocja EP-ki nie obyła się bez kontrowersji. Film krótkometrażowy "Broken", w którym pojawiło się 5 z 8 utworów albumu, został ocenzurowany i niedopuszczony do dystrybucji, z wyjątkiem kilku teledysków. Mimo to dwa utwory: "Wish" i "Happines in Slavery", zdobyły nagrody Grammy w kategorii Best Metal Performance odpowiednio w 1993 i 1995 roku. Pod koniec 1992 roku został wydany minialbum "Fixed" zawierający remiksy z "Broken".

</doc>
<doc id="656518" url="https://pl.wikipedia.org/wiki?curid=656518" title="Elena Paparizu">
Elena Paparizu



</doc>
<doc id="656523" url="https://pl.wikipedia.org/wiki?curid=656523" title="Aldingen (powiat Tuttlingen)">
Aldingen (powiat Tuttlingen)

Aldingen – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen, wchodzi w skład wspólnoty administracyjnej Spaichingen. Leży w Jurze Szwabskiej, ok. 5 km na północny zachód od Spaichingen, przy drodze krajowej B14.

</doc>
<doc id="656525" url="https://pl.wikipedia.org/wiki?curid=656525" title="Sieć radiowa">
Sieć radiowa

Sieć radiowa (z ang. "radio access network", RAN) to radiowa sieć dostępowa do Internetu lub infrastruktury telekomunikacyjnej oparta na połączeniu bezprzewodowym.

</doc>
<doc id="656526" url="https://pl.wikipedia.org/wiki?curid=656526" title="Platforma n">
Platforma n



</doc>
<doc id="656527" url="https://pl.wikipedia.org/wiki?curid=656527" title="Ulica Henryka Sienkiewicza">
Ulica Henryka Sienkiewicza



</doc>
<doc id="656530" url="https://pl.wikipedia.org/wiki?curid=656530" title="Jeffrey Alexander">
Jeffrey Alexander



</doc>
<doc id="656532" url="https://pl.wikipedia.org/wiki?curid=656532" title="Okręg Warszawa Armii Krajowej">
Okręg Warszawa Armii Krajowej

Okręg Warszawa AK kryptonimy: „40”, „XX”, „Wydra”. „Drapacz”, „Prom” – jednostka terytorialno-organizacyjna Armii Krajowej obejmująca teren Warszawy i powiatu warszawskiego. Jednostki wojskowe okręgu wzięły udział w powstaniu warszawskim. We wrześniu 1944 oddziały okręgu przekształciły się w Warszawski Korpus Armii Krajowej.
Sztab Okręgu.
Komendantami okręgu byli kolejno:
Według danych z lipca 1944 sztab okręgu przedstawiał się następująco:
Struktura.
Okręg początkowo dzielił się sześć obwodów. W styczniu 1942 w wyniku studium powstania powszechnego, z powiatu warszawskiego wyłączono samodzielny rejon Okęcie, włączając go w skład okręgu. Z tego samego powodu w połowie 1942 w skład okręgu włączono powiat warszawski.
Stan liczebny.
W marcu 1943 w okręgu funkcjonowało 355 plutonów pełnych i 116 szkieletowych. Według meldunku Komendanta Głównego AK, w stosunku do września 1942, nastąpiło zwiększenie stanów o 188 plutonów wskutek uzupełnienia stanów plutonów szkieletowych oraz wcielenie oddziałów Polskiej Organizacji Zbrojnej.
Według obliczeń Jerzego Kirchmayera stan ewidencyjny AK na terenie okręgu warszawskiego w lutym 1944 wynosił ok. 50.000 żołnierzy w tym Kedyw Komendy Głównej (ok. 2400 żołnierzy). W okręgu według tych samych danych funkcjonowało 800 plutonów (647 pełnych plutonów oraz 153 plutony „szkieletowe”) w tym 198 plutonów Wojskowej Służby Ochrony Powstania. 
Stan bojowy oddziałów okręgu wynosił w ciągu całego powstania od 25.000 do 28.000 żołnierzy. O godzinie „W” do walki przystąpiło ok. 2500 uzbrojonych powstańców.

</doc>
<doc id="656534" url="https://pl.wikipedia.org/wiki?curid=656534" title="Wielcy chanowie mongolscy">
Wielcy chanowie mongolscy



</doc>
<doc id="656540" url="https://pl.wikipedia.org/wiki?curid=656540" title="CD Huachipato">
CD Huachipato

Club Deportivo Huachipato – chilijski klub piłkarski z siedzibą w mieście Talcahuano leżącym w regionie Biobío.
Historia.
Klub założony został 7 czerwca 1947 i gra obecnie w pierwszej lidze chilijskiej (Primera División). W latach 1956 i 1964 dwukrotnie zdobył mistrzostwo regionu Biobío. Najważniejszym rywalem ("Clásico Rival") Huachipato jest klub Deportes Naval.
Stadion.
Swoje mecze domowe Huachipato rozgrywa na oddanym do użytku w 1960 roku stadionie Estadio Las Higueras, mogącym pomieścić około 10000 widzów.

</doc>
<doc id="656544" url="https://pl.wikipedia.org/wiki?curid=656544" title="Club Deportivo Huachipato">
Club Deportivo Huachipato



</doc>
<doc id="656547" url="https://pl.wikipedia.org/wiki?curid=656547" title="Królowie Burundi">
Królowie Burundi

Lista królów Burundi
"od 1966 republika"

</doc>
<doc id="656552" url="https://pl.wikipedia.org/wiki?curid=656552" title="Pneumatofor">
Pneumatofor



</doc>
<doc id="656553" url="https://pl.wikipedia.org/wiki?curid=656553" title="Balgheim (Badenia-Wirtembergia)">
Balgheim (Badenia-Wirtembergia)

Balgheim – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen, wchodzi w skład wspólnoty administracyjnej Spaichingen. Leży w Jurze Szwabskiej, ok. 2 km na wschód od Spaichingen, przy drodze krajowej B14 oraz linii kolejowej "Gäubahn" (Stuttgart–Singen (Hohentwiel)).

</doc>
<doc id="656554" url="https://pl.wikipedia.org/wiki?curid=656554" title="Aleksander Malanowicz">
Aleksander Malanowicz

Aleksander Józef Malanowicz (ur. 1816 w Rakowie, zm. 29 marca 1893 w Szydłowcu) – ksiądz katolicki.
W 1838 otrzymał święcenia kapłańskie. Był wikarym w Radomiu, następnie proboszczem kościoła św. Jakuba w Skaryszewie, a od 1861 w kościele św. Zygmunta w Szydłowcu. Był członkiem organizacji narodowych.
Po ataku powstańców 23 stycznia 1863 został aresztowany, a następnie więziony w Radomiu i Dęblinie. W lutym 1863 Uszakow powiadomił ks. bp. Juszyńskiemu, że na jego wstawiennictwo wydał rozkaz komendantowi twierdzy Iwanogród, by uwolnił księdza. To wstawiennictwo uchroniło Malanowicza przed zsyłką na Syberię. W ocenie władz rosyjskich należał do inspiratorów ruchu powstańczego, a jego plebania miała stanowić ostoję dla dowódców powstania styczniowego. Dlatego władze pozbawiły go tytułu kanonika, nie otrzymał też funkcji dziekana dekanatu.
Do kapituły powrócił w 1878. W 1891 został prałatem dziekanem.

</doc>
<doc id="656560" url="https://pl.wikipedia.org/wiki?curid=656560" title="Zespół Lescha-Nyhana">
Zespół Lescha-Nyhana

Zespół Lescha-Nyhana (LNS z ang. "Lesch-Nyhan syndrome") – dziedziczne zaburzenie spowodowane całkowitym lub prawie całkowitym niedoborem fosforybozylotransferazy hipoksantynowo-guaninowej (HGPRT, z ang. "hypoxanthine-guanine phosphoribosyl transferase"). Częściowy spadek aktywności enzymu (nie mniej niż 8% normalnej aktywności HGPRT) nie powoduje objawów neurologicznych i określany jest jako "zespół Kelleya-Seegmillera"; jego jedynym objawem jest kamica nerkowa.
Historia.
Schorzenie zostało po raz pierwszy opisane w 1964 roku przez studenta medycyny Michaela Lescha i lekarza pediatrę Williama Nyhana u dwóch braci w wieku 4 i 8 lat, prezentujących charakterystyczne objawy neurologiczne i hiperurykemię. Prawdopodobnie zespół Lescha-Nyhana był opisany już wcześniej, w 1959 roku, przez niemieckich lekarzy Wernera Catela i J. Schmidta. Przypadek opisany przez Niemców 18-miesięcznego dziecka z hiperurykemią, hiperurykozurią i encefalopatią nie został przez nich opisany jako nowa jednostka chorobowa. Metaboliczną przyczynę zespołu wyjaśnił zespół Jarvisa Edwina Seegmillera w 1967 roku.
Epidemiologia.
Zespół Lescha-Nyhana występuje rzadko, dotykając około jedną osobę na 380 tys. żywych urodzeń.
Etiologia.
Choroba jest związana z mutacją w genie "HPRT1" na chromosomie X w "locus" Xq26-q27.2 kodującym białko fosforybozylotransferazy hipoksantynowo-guaninowej (EC 2.4.2.8). Kobiety są bezobjawowymi nosicielkami mutacji: na drugiej kopii chromosomu X mają prawidłową kopię genu HPRT, co chroni je przed rozwinięciem się choroby, chociaż mogą mieć zwiększone ryzyko hiperurykemii. Chorują mężczyźni posiadający tylko jeden chromosom X ze zmutowaną kopią genu. 50% męskiego potomstwa kobiet będących heterozygotami względem zmutowanego genu "HGPRT" otrzymuje tę kopię genu i rozwija objawy zespołu. Choroba nie pozwala dotkniętym mężczyznom mieć potomstwa; jednak w przypadku poronnych postaci schorzenia wszystkie córki chorego z LNS są nosicielkami mutacji i żaden syn nie posiada kopii uszkodzonego genu. Około 50% mutacji powstaje "de novo". Częstość mutacji "de novo" wzrasta w z wiekiem matki, jak w wielu innych sprzężonych z chromosomem X chorobach genetycznych.
Patofizjologia.
Do syntezy DNA (podczas podziałów komórkowych) potrzebne są nukleotydy, cząsteczki budujące DNA. Puryny (adenina i guanina) oraz pirymidyny (tymina i cytozyna) są związane z deoksyrybozą i resztą kwasu ortofosforowego i w razie potrzeby włączane do DNA (zobacz: Replikacja DNA). Zwykle nukleotydy są syntetyzowane "de novo" z aminokwasów i innych prekursorów. Oprócz tego mała ich część jest wytwarzana z produktów rozpadu nukleotydów (nukleozydów oraz zasad purynowych i pirymidynowych) za pośrednictwem ścieżek metabolicznych noszących nazwę reakcji rezerwowych (reakcje reutylizacji, reakcje Salvage, szlaki oszczędzające). Jedną z nich jest szlak zależny od HGPRT (na rysunku HPRT), która katalizuje fosforybozylację guaniny oraz hipoksantyny do odpowiednich nukleotydów (IMP i GMP). Jej brak skutkuje gromadzeniem się w komórkach pirofosforanu fosforybozylu (PRPP), co przy niskim stężeniu IMP i GMP nasila biosyntezę puryn "de novo".
Objawy i przebieg.
LNS daje objawy od chwili urodzenia. Pacjenci mają poważne psychiczne i fizyczne problemy przez całe życie. Zespół Lescha-Nyhana charakteryzuje się trzema głównymi cechami: zaburzeniem czynności neurologicznych, funkcji poznawczych (kognitywnych) oraz dewiacją zachowań, a także nadprodukcją kwasu moczowego (hiperurykemia). Niektórzy mogą być także dotknięci anemią (makrocytarną). W zasadzie wszyscy pacjenci to mężczyźni, którzy mają opóźniony wzrost i dojrzewanie, a ich jądra są pomniejszone lub atroficzne. Kobiety posiadające kopię zmutowanego genu mają zwiększone ryzyko dnawego zapalenia stawów, ale niemal nigdy nie są dotknięte schorzeniem.
Brak HGPRT powoduje zwiększenie stężenia kwasu moczowego we wszystkich płynach ciała i prowadzi do takich problemów, jak dna moczanowa, słaba kontrola mięśniowa, umiarkowane opóźnienie umysłowe, które pojawiają się w pierwszym roku życia. Uderzającą cechą zespołu Lescha-Nyhana są zachowania związane z samookaleczeniem, charakteryzujące się gryzieniem warg i palców, które pojawiają się w drugim roku życia. Nawyk ten jest tak silny, że używaną do niedawna metodą zapobiegania samookaleczaniu się była ekstrakcja zębów. Nienormalnie wysoki poziom kwasu moczowego może powodować wytrącanie się kryształów moczanu sodu w stawach, nerkach, ośrodkowym układzie nerwowym oraz innych tkankach ciała, prowadząc do wystąpienia ostrych ataków dny z obrzmieniem stawów i poważnych problemów z nerkami. Wśród objawów neurologicznych występują: grymasy na twarzy, mimowolne skręcania oraz powtarzanie ruchów rąk i nóg, które przypominają te występujące w pląsawicy Huntingtona. Bezpośrednia przyczyna nieprawidłowości neurologicznych pozostaje nieznana. Niedobór HGPRT sprawia, że organizm słabo wykorzystuje witaminę B12 i u niektórych chłopców może się rozwinąć anemia megaloblastyczna.
Objawy ze strony układu moczowego.
Jednym z pierwszych objawów choroby jest pojawienie się przypominających piasek kryształków kwasu moczowego w pieluszce dotkniętego zespołem niemowlęcia. Nadmierna produkcja kwasu moczowego może prowadzić do powstania kryształów kwasu moczowego (potocznie kamieni) w nerkach, moczowodach lub pęcherzu moczowym. Takie kryształy odłożone później w stawach mogą dawać objawy dnawego zapalenia stawów, takie jak obrzmienie i bolesność dotykowa.
Nadprodukcja kwasu moczowego jest obecna od momentu narodzin, ale może nie być rozpoznana przy pomocy zwykłych klinicznych metod diagnostycznych. Stężenie kwasu moczowego w surowicy jest często w normie, jako że nadmiar puryn jest szybko eliminowany z moczem. Kryształy najczęściej pojawiają się w postaci pomarańczowego, ziarnistego materiału lub łączą się w liczne małe kamienie albo wyraźnie widoczne, duże kamienie, które trudno usuwają się w czasie oddawania moczu. Kamienie są zazwyczaj przyczyną hematurii (pojawienia się krwi w moczu) oraz wzrostu ryzyka zakażeń układu moczowego. U niektórych mogą wystąpić uszkodzenia nerek z powodu kamicy nerkowej. Kamienie mogą być główną cechą w chorobie, ale do momentu ich wykrycia może czasem minąć kilka miesięcy lub nawet lat.
Objawy neurologiczne.
Przez krótki czas po urodzeniu osoby z zespołem Lescha-Nyhana nie prezentują żadnych objawów chorobowych. Pierwsze najczęstsze objawy jakie się pojawiają, to obniżone napięcie mięśniowe (hypotonia) oraz opóźnienie rozwoju, które ujawniają się pomiędzy 3 i 6 miesiącem życia. Osoby dotknięte chorobą później siadają, a większość nigdy nie raczkuje i nie chodzi. Brak mowy jest także powszechną cechą powiązaną z zespołem Lescha-Nyhana.
Drażliwość jest najczęściej zauważana wraz z pierwszymi objawami upośledzenia układu nerwowego. W czasie kilku pierwszych lat życia zajęcie układu pozapiramidowego powoduje rozwinięcie się nienormalnych, mimowolnych skurczów mięśni, takich jak utrata kontroli motorycznej (dystonia), ruchy skręcające (choreoatetoza) oraz łukowate wygięcie się kręgosłupa (opistotonus). Objawy zajęcia układu piramidowego to spastyczność, wygórowanie odruchów (hyperrefleksja) oraz objaw Babińskiego. W aspekcie neurologicznym, zespół Lescha-Nyhana przypomina atetotyczne mózgowe porażenie dziecięce. W wyniku tego, większość pacjentów ma wstępnie zdiagnozowane mózgowe porażenie dziecięce. Niemoc motoryczna jest tak poważna, że większość osób nigdy nie będzie chodzić i do końca życia porusza się na wózku inwalidzkim.
Leczenie.
Objawy spowodowane gromadzeniem się kwasu moczowego (zapalenie stawów, objawy nerkowe) dobrze odpowiadają na leczenie za pomocą takich leków jak allopurinol, który obniża poziom kwasu moczowego w krwi. Upośledzenie umysłowe i zachowania związane z samookaleczaniem nie odpowiadają na leczenie. Wyleczenie nie jest możliwe, ale wielu pacjentów przeżywa do dorosłości. Kamienie nerkowe można leczyć za pomocą litotrypsji, która polega na rozbiciu kamieni przy użyciu lasera lub fal ultradźwiękowych. Nie ma standardu w leczeniu objawów neurologicznych zespołu Lescha-Nyhana. Poprawę mogą dać: karbidopa lub lewodopa, diazepam, fenobarbital lub haloperidol.
Niezbędne jest kontrolowanie nadprodukcji kwasy moczowego, aby obniżyć ryzyko nefropatii, kamicy nerkowej oraz dnawego zapalenia stawów. Allopurinol jest wykorzystywany do zatrzymania przekształcania oksypuryn do kwasu moczowego oraz aby zapobiec powstawaniu guzków dnawych (wykształacających się przy przewlekłej dnie), kamieni nerkowych oraz nefropatii nerkowej. Allopurinol jest przyjmowany doustnie w typowych dawkach 3–20 mg/kg masy ciała na dzień. Następnie ustala się dawkę allopurinolu tak, aby przywrócić poziom kwasu moczowego do stężenia prawidłowego (&lt;3 mg/dL). Większość osób dotkniętych chorobą może być leczona allopurinolem przez całe życie.
Żadne lekarstwo nie jest skuteczne w kontrolowaniu pozapiramidowych ruchowych objawów choroby, jednakże spastyczność można zmniejszyć poprzez przyjmowanie baklofenu lub benzodiazepin. Baklofen to środek zwiotczający mięśnie o działaniu ośrodkowym, który pobudza receptory GABAβ, zlokalizowane pre- i postsynaptycznie, natomiast benzodiazepiny wywierają działanie uspokajające, przeciwlękowe oraz miorelaksacyjne.
Żadna metoda leczenia neurobehawioralnych aspektów choroby nie jest skuteczna. Nawet u dzieci leczonych od urodzenia allopurinolem rozwijają się problemy behawioralne i neurologiczne, pomimo tego, że poziom kwasu moczowego w surowicy nigdy nie był zbyt wysoki. Zachowania autoagresywne i inne niekorzystne zachowania można leczyć łącząc metody farmakologiczne, fizykalne i behawioralne.
Rokowanie.
Rokowanie dla osób z zespołem Lescha-Nyhana jest niekorzystne. Śmierć następuje zazwyczaj z powodu niewydolności nerek w pierwszej lub drugiej dekadzie życia.

</doc>
<doc id="656561" url="https://pl.wikipedia.org/wiki?curid=656561" title="Konstantinos Mitsotakis">
Konstantinos Mitsotakis



</doc>
<doc id="656571" url="https://pl.wikipedia.org/wiki?curid=656571" title="Chanat Czagatajski">
Chanat Czagatajski

Chanat Czagatajski – chanat mongolski powstały z ułusu syna Czyngis-chana Czagataja (zm. 1244/1245), obejmujący większość terytorium Azji Środkowej do momentu rozpadu w latach 1346–1370.
Narodziny państwa.
Przed swą śmiercią w roku 1227 Czyngis-chan wyznaczył swoim synom ułusy, to jest pastwiska wraz z poddanymi ludźmi. Czagataj otrzymał ziemie rozciągające się od terytorium Ujgurów do Samarkandy i Buchary (bez tych miast), a zatem obejmujące tereny na północ od jeziora Bałchasz, Mawarannahr, Siedmiorzecze i Turkiestan Wschodni z wyjątkiem części zajmowanej przez Ujgurów. Jego sezonowe rezydencje leżały nad rzeką Ili, w okolicy miasta Ałmałyk. Czagataj nie był władcą niezależnym – dzierżył on swój ułus od Wielkiego Chana jako „indżu”, ziemię będącą własnością chana i jego rodziny (por. królewszczyzna), i miał prawo do dysponowania dochodami z niej pochodzącymi, chociaż nią nie zarządzał. Finansowa administracja jego ułusu (podobnie jak zarząd nad Bucharą i Samarkandą) należała do urzędników podległych bezpośrednio Wielkiemu Chanowi. Do roku 1240 sprawował ją mianowany przez Ugedeja (1229–1241) Mahmud Jaławacz (zm. 1254), zaś później zastąpił go jego syn, Masud (zm. 1289). Czagataj cieszył się opinią rygorystycznego strażnika jasy, która była nie do pogodzenia z niektórymi przepisami szariatu. Zachowały się opowieści mówiące o wymuszaniu przez niego przestrzegania jasy na muzułmanach, trudno jednak przypuszczać, żeby ta polityka mogła rozciągać się na ludzi spoza jego obozu czy stolicy mongolskiego imperium Karakorum. Poza tym muzułmanów brali w ochronę ich pobratymcy w wierze Jaławacze.
Czagataj zmarł w roku 1244 lub 1245, wyznaczając swoim następcą wnuka, Kara Hülëgü (1244/1245–1246, 1251–1252), jednak Wielki Chan Gujuk (1246–1248) zastąpił go młodszym synem Czagataja, Jisü Möngke (1246–1251). Większość czagatajskich książąt, wraz ze swoimi krewnymi, potomkami Ugedeja, sprzeciwiła się wyborowi Möngke (1251–1259) na Wielkiego Chana, stąd po ostatecznym objęciu przez niego władzy zostali oni wygnani lub zabici. Ten ostatni los spotkał także Jisü Möngke. Nowy Wielki Chan przywrócił do władzy na zmniejszonym terytorium ułusu Kara Hülëgü. Po śmierci tego ostatniego władzę przejęła wdowa po nim, Organa-katun (1252–1260). Po śmierci Möngke znowu wybuchł konflikt o sukcesję, tym razem pomiędzy jego braćmi, Kubiłajem i Arykiem Böge. Ten drugi powierzył ułus Czagataja jego wnukowi, Ałgu (1260–1266), który pozbawił władzy Organę, potem jednak się z nią ożenił. W roku 1262 Ałgu przeszedł na stronę Kubiłaja, co w dużym stopniu przyczyniło się do ostatecznego zwycięstwa tego ostatniego w roku 1264. W rezultacie tej wojny cywilna administracja ułusu przeszła w ręce Ałgu, a ponadto opanował on Bucharę i Samarkandę, które to fakty zostały zalegalizowane przez potrzebującego poparcia w konflikcie z bratem Kubiłaja. Dopiero od tego momentu możemy mówić o istnieniu chanatu Czagataidów.
Po stronie Kajdu.
Następca Ałgu, Mubarak Szah (1266), był synem Organy z jej małżeństwa z Kara Hülëgü i pierwszym Czagataidą, który przyjął islam. Został on jednak obalony przez Baraka (1266–1271), którego Kubiłaj wysłał żeby z nim współrządził. Barak wkrótce zerwał z Wielkim Chanem, musiał jednak stawić czoło innemu mongolskiemu chanowi walczącemu z Kubiłajem, potomkowi Ugedeja Kajdu (zm. ok. 1303), który żądał podporządkowania się jego władzy. Dzięki posiłkom ze Złotej Ordy Kajdu pokonał Baraka i na kurułtaju w Azji Środkowej w roku 1269, na którym został obwołany Wielkim Chanem przez przeciwników Kubiłaja, uzyskał od Baraka uznanie swojej władzy oraz zrzeczenie się na swoją rzecz wszystkich posiadłości oprócz dwóch trzecich Mawarannahru. Barak wdał się następnie w wojnę z Ilchanidami, został jednak 22 lipca 1270 roku rozgromiony przez Abakę (1265–1282) w bitwie pod Heratem, a Kajdu odmówił mu swego poparcia wobec wzbierającej przeciwko niemu rebelii lub wręcz zabił (źródła są sprzeczne). Następcą Baraka był Negübej (1271–1272), którego Kajdu wkrótce zastąpił Buka Temürem (1272–1282). Władza tych Czagataidów była słaba. W roku 1273 miało miejsce znamienne wydarzenie – Abaka zdobył i splądrował Bucharę, a przybyłe po tym wydarzeniu wojska Czagataidów, które pierwotnie miały bronić miasta, dokończyły dzieła rabunku. W roku 1276 Czagataidzi i Ilchanidzi zjednoczyli swe siły w ponownym rabunku miasta, które po tym wydarzeniu miało być przez siedem lat niezamieszkane.
Długie panowanie Duwy (ok. 1282–1307) stało pod znakiem współdziałania z Kajdu. Walki toczyły się przez wiele lat i pozostały nierozstrzygnięte, jednak z punktu widzenia Czagataidów oprócz wspomnianych wyżej klęsk przyniosły im także pewne zdobycze terytorialne. Duwa towarzyszył Kajdu w jego inwazjach na terytoria Ilchanidów w latach 1288, 1291 i 1295/1296, które pozwoliły mu zagarnąć pastwiska leżące na południe od Amu Darii. Około roku 1290 Duwa przyłączył do chanatu dawne terytoria Ujgurów we Wschodnim Turkiestanie, zaś niedługo przed rokiem 1298/1299 udało mu się ustanowić swojego syna Kutluka Kuczę przywódcą Negüderydów, Mongołów, którzy mając siedzibę w Ghaznie (dzis. Ghazni) zajmowali znaczną część dzisiejszego Afganistanu. Ta ostatnia zdobycz umożliwiła Czagataidom podjęcie nowych ataków na Ilchanidów, a także na Indie.
Wykorzystując zaangażowanie Ilchanidów w wojnę przeciwko Mamelukom w roku 1301 przedsięwzięto najazd na Fars i Kerman, jednak w drodze powrotnej siły Czagataidów zostały pokonane przez brata ilchana Ghazana (1295–1304) Char-bande, późniejszego ilchana Oldżajtu (1304–1316), który odparł także atak podjęty w zimie 1302–1303. W roku 1299 Kutluk Kucza podjął wielki najazd na Indie, musiał się jednak wycofać kiedy został śmiertelnie ranny w bitwie. W roku 1303 Mongołowie przez dwa miesiące oblegali Delhi, ostatecznie jednak znowu się wycofali. Wyprawa z roku 1304 została rozgromiona przez wodzów Sułtanatu Delhijskiego Kafura i Tughlaka, jednak dopiero w latach 1307–1308 sułtanowi Ala ad-Dinowi (1296–1316) udało się powstrzymać coroczne mongolskie rajdy.
Na przełomie lat 1297 i 1298 Duwa przeprowadził zaskakujący atak na terytorium Wielkiego Chana i pojmał Körgüza, dowódcę jego armii w Mongolii, kiedy jednak próbował zaatakować kraj Tangutów sam został zaskoczony i rozbity. W trakcie kampanii w latach 1298–1303 następca Kubiłaja, Temür Öldżejtü (1294–1307), wspierany przez zagrażającego Czagataidom od zachodu chana Białej Ordy Bujana (1302–1309), uzyskał przewagę, m.in. zadając ciężką porażkę Kajdu i Duwie podczas ich ataku na Karakorum. Podczas tych walk obaj sprzymierzeni chanowie zostali ranni, Kajdu śmiertelnie – zmarł około roku 1303. Duwa uniemożliwił objęcie władzy desygnowanemu przez niego Urusowi, doprowadzając do jej przejęcia przez jego innego syna, Czepera (1303–1306), który wydawał mu się bardziej sterowalnym zwierzchnikiem. Wskutek nalegań Duwy Czeper uznał władzę Wielkiego Chana i tym samym zapanował pokój, który ilchan Oldżajtu w swoim liście z 1305 roku do Filipa Pięknego uznał za zwiastun pokoju powszechnego. Jednak jeszcze w tym samym roku Duwa, współdziałając z siłami Wielkiego Chana, przedsięwziął zdradziecki atak na zwolenników Czepera, który w roku 1309 został ostatecznie pokonany przez Kebeka (ok. 1320–1327) i nie pozostało mu nic innego jak poddać się władzy Wielkiego Chana. Tym samym imperium założone przez Kajdu upadło, a większość jego terytorium przypadło Czagataidom.
Rozpad.
Chanat dzielił się na dwie wyraźne części. Pierwszą z nich był Mawarannanhr, od tysiącleci posiadający rozwiniętą kulturę miejską i od stuleci muzułmański. Drugą zaś ogromny obszar stepowy rozciągający się od górnego Irtyszu i rzeki Ili do gór Tienszan i od Fergany do jeziora Bałchasz. Był on słabo zaludniony, głównie przez koczowników pochodzenia tureckiego i mongolskiego, chociaż w jego centrum znajdowało się kilka starożytnych miast, takich jak Kaszgar i wspomniany już Ałmałyk. Nomadzi ci nazywali siebie Mogołami, stąd w XIV wieku region ten zaczęto nazywać Mogolistanem. W Mawarannahrze nazywano ich bandytami, "dżatta", co wiązało się z tym, że chętnie podejmowali oni wyprawy rabunkowe na zachodnią część chanatu. Niezgodę pomiędzy Mawarannahrem a Mogolistanem dodatkowo pogłębiał fakt, że większość koczowników stanowili szamaniści.
Historia chanatu w XIV wieku to dzieje powolnej islamizacji i wzrastającego szacunku chanów dla osiadłego trybu życia, co spotykało się ze sprzeciwem Mogołów. I tak Kebek przeprowadził korzystną dla Mawarannahru reformę monetarną, wprowadził nowy podział terytorialny, próbując chociaż trochę scentralizować państwo, odbudował kilka miast i wreszcie wzniósł zamek, wokół którego rozrosło się miasto, przechodząc tym samym na półosiadły tryb życia. Za te działania, odbierane jako faworyzowanie Mawarannahru, Kebek został w roku 1327 zabity przez koczowników. Jego następca, Tarmaszirin (1331–1334), przyjął islam, za co został zamordowany przez szamanistyczną arystokrację koczowniczą oskarżającą go o odstąpienie od Jasy. Jednak także następny chan, Kazan (1343–1346), w swojej polityce zaczął ciążyć ku Mawarannahrowi i w roku 1346 zginął zamordowany przez rzecznika nomadów emira Kazgana. W tym momencie chanat rozpadł się na Mogolistan i Mawarannahr, i zapanowała w nim anarchia. Kazgan nie pochodził z rodu Czagataja, co bardzo osłabiało jego prestiż, i w roku 1358 został zabity. Mogolistan został jednak zjednoczony przez Tugłuka Temüra (1347–1363), który w roku 1359 i 1361 wyprawił się na Mawarannahr, chcąc zjednoczyć cały dawny chanat Czagataidów. Po jego wycofaniu się miejscowi koczownicy, z Timurem na czele, obalali jego władzę. Ostatnią próbę zjednoczenia państwa podjął syn Tugłuka Temüra, Ilias Chodża, który najechał Mawarannahr w roku 1365. Udało mu się pokonać Timura, został jednak odparty przez mieszkańców Samarkandy, a jego armię dosięgła zaraza. W roku 1370 Timur ostatecznie opanował Mawarananhr, obalając tym samym władzę Czagataidów na tym terenie, chociaż utrzymywał ich jako władców marionetkowych. Tym samym chanat ostatecznie rozpadł się na państwo Timura i nadal rządzony przez Czagataidów Mogolistan.

</doc>
<doc id="656572" url="https://pl.wikipedia.org/wiki?curid=656572" title="Piotr Stasiński">
Piotr Stasiński

Piotr Stasiński (ur. 3 lutego 1953 w Warszawie) – polski dziennikarz, doktor nauk humanistycznych, publicysta, zastępca redaktora naczelnego „Gazety Wyborczej”.
Życiorys.
Z wykształcenia jest polonistą. W 1976 ukończył studia na Wydziale Polonistyki Uniwersytetu Warszawskiego. W 1980 uzyskał stopień doktora nauk humanistycznych w Instytucie Badań Literackich Polskiej Akademii Nauk.
W latach 1980–1988 pracował jako adiunkt w IBL PAN. Tam również rozpoczynał działalność opozycyjną. Brał udział w zakładaniu NSZZ „Solidarność” w PAN. W latach 1981–1988 współredagował podziemny tygodnik „Wola”. Za działalność opozycyjną był wielokrotnie represjonowany.
W latach 1989–1993 przebywał w USA, gdzie pełnił funkcję sekretarza redakcji polonijnego „Nowego Dziennika” w Nowym Jorku oraz wykładał w Seton Hall University Business School w South Orange w stanie New Jersey.
Od 1993 jest dziennikarzem „Gazety Wyborczej”, w której kierował działem krajowym, a następnie działem publicystyki. Od lutego 2001 jest zastępcą redaktora naczelnego.
W 2011 odznaczony Krzyżem Oficerskim Orderu Odrodzenia Polski.
W 2015 Stowarzyszenie Dziennikarzy Polskich przyznało Piotrowi Stasińskiemu i Wojciechowi Czuchnowskiemu tytuł Hieny Roku, zarzucając im „lekceważące i pozbawione empatii oraz zawodowej solidarności wypowiedzi na temat zatrzymania i aresztowania dziennikarzy” w czasie wydarzeń w siedzibie Państwowej Komisji Wyborczej w listopadzie 2014. Decyzja ta spotkała się z ostrą krytyką części środowiska dziennikarskiego – w obronie obu dziennikarzy opublikowano listy otwarty, który podpisało ponad 40 osób, w tym także kilku dziennikarzy zatrzymanych w siedzibie PKW, którzy wskazali, że wypowiedzi stanowiły opinie mieszczące się w granicach wolności słowa. Sprawa podzieliła też zarząd SDP, który na spotkaniu w lutym 2015 nie był w stanie wypracować w tej sprawie wspólnego stanowiska.

</doc>
<doc id="656573" url="https://pl.wikipedia.org/wiki?curid=656573" title="Androctonus crassicauda">
Androctonus crassicauda

Androctonus crassicauda - bardzo niebezpieczny skorpion, występujący w południowo-zachodniej Azji (głównie w Arabii Saudyjskiej), aż po Armenię. Ubarwienie jego przechodzi od oliwkowo-brązowego przez czerwono-brązowe do czarnego. Dawka śmiertelna LD50 jego jadu wynosi od 0,08 do 0,5 mg/kg (Simard i Watt: 0,4 mg/kg), przez co jad ten jest uznawany za silniejszy od jadu skorpiona Leiurus quinquestriatus. Księga rekordów Guinnessa odnotowała w 2018 r. rodzaj skorpionów "Androctonus", jako najbardziej jadowity na świecie..
Opis.
"A. crassicauda" jest głównie pustynnym, gatunkiem skorpiona Starego Świata. Dorosłe osobniki mogą różnić się kolorami od jasnobrązowych przez czerwonawe, czarnawo-brązowe, do czarnych. Mogą dorastać do ponad 10cm długości.

</doc>
<doc id="656578" url="https://pl.wikipedia.org/wiki?curid=656578" title="Stadttempel">
Stadttempel

Stadttempel (tłum. synagoga miejska) – synagoga znajdująca się w Wiedniu, stolicy Austrii, w dzielnicy Innere Stadt, przy Seitenstettengasse 4. Jest główną synagogą wiedeńskiej gminy żydowskiej.
Synagoga została zbudowana w latach 1825–1826 przez wiedeńskiego architekta Josepha Kornhäusela w stylu neoklasycystycznym, pomiędzy zabytkowymi kamienicami. Jako jedyna spośród 93 wiedeńskich synagog nie została zniszczona podczas nocy kryształowej z 9 na 10 listopada 1938 roku. Powodem tego była obawa rozprzestrzenienia się ognia na sąsiednie kamienice, ponieważ budynek synagogi stoi w zwartej zabudowie. Jej wyposażenie wnętrza uległo jednak dewastacji oraz rozproszeniu. Po zakończeniu II wojny światowej została wyremontowana i ponownie dostosowana do potrzeb kultu religijnego. W 1963 roku przeszła renowację według projektu Otto Niedermosera.
24 kwietnia 1979 roku palestyńscy terroryści z Al-Fatah zdetonowali bombę podłożoną w synagodze. Nikt nie zginął. Do kolejnego ataku doszło 29 sierpnia 1981 roku, kiedy to trzej palestyńscy terroryści wdarli się do synagogi i otworzyli ogień z broni maszynowej do modlących się w niej Żydów. Zginęło dwoje Żydów, a siedemnaścioro zostało rannych. Rannych zostało także troje policjantów, którzy aresztowali dwóch napastników.

</doc>
<doc id="656580" url="https://pl.wikipedia.org/wiki?curid=656580" title="Dzwonnik z Notre-Dame (musical)">
Dzwonnik z Notre-Dame (musical)



</doc>
<doc id="656582" url="https://pl.wikipedia.org/wiki?curid=656582" title="Synagoga w Lucenecu">
Synagoga w Lucenecu



</doc>
<doc id="656586" url="https://pl.wikipedia.org/wiki?curid=656586" title="Park Krajobrazowy Pojezierze Łęczyńskie">
Park Krajobrazowy Pojezierze Łęczyńskie

Park Krajobrazowy Pojezierze Łęczyńskie – park krajobrazowy w województwie lubelskim. Położony w zachodniej części Pojezierza Łęczyńsko-Włodawskiego i zachodnim fragmencie Równiny Parczewskiej
Park składa się z dwóch części połączonych wspólną otuliną. Zajmuje powierzchnię 11 816 ha, zaś jego otulina liczy 14 095 ha.
Rzeźba terenu.
Krajobraz całego Parku jest równinny, bardziej urozmaicony tylko w jego południowej części, gdzie występują ozy i wydmy. 
Wody.
Jak wskazuje nazwa, w Parku znajdują się liczne jeziora, stawy, jak również torfowiska i mokradła. Jezior jest na terenie Parku 20: mezotroficzne jak Piaseczno i Krasne, eutroficzne jak grupa jezior uścimowskich oraz dystroficzne jak Brzeziczno i Łokietek. Część jezior została włączona do systemu melioracyjnego Kanału Wieprz-Krzna.
Przyroda.
Na terenie Parku znajduje się rezerwat przyrody Jezioro Brzeziczno, dalszych 6 rezerwatów jest projektowanych. Szczególnie cenne okazy roślin występują na torfowiskach i splei. Występują w Parku m.in.: aldrowanda pęcherzykowata, żurawina błotna, modrzewnica, gnidosz błotny, a także rośliny owadożerne: rosiczka okrągłolistna i rosiczka pośrednia. 32% powierzchni Parku stanowią lasy, w których zachowały się fragmenty starodrzewu sosnowego i dębowego.
Jeśli chodzi o faunę, Park zamieszkują m.in.:

</doc>
<doc id="656588" url="https://pl.wikipedia.org/wiki?curid=656588" title="XXI Liceum Ogólnokształcące im. Bolesława Prusa w Łodzi">
XXI Liceum Ogólnokształcące im. Bolesława Prusa w Łodzi

XXI Liceum Ogólnokształcące im. Bolesława Prusa – szkoła w Łodzi przy ul. Kopernika 2.
Historia.
Szkoła powstała 1 lutego 1946 jako Gimnazjum i Liceum Koedukacyjne im. Jarosława Dąbrowskiego Robotniczego Towarzystwa Przyjaciół Dzieci w Łodzi, przy ul. Jaracza 26. Dyrektorem szkoły została dr Genowefa Szwejkowska.
W maju 1949 szkoła przyjęła nową nazwę: I Ogólnokształcąca Szkoła TPD Stopnia Podstawowego i Licealnego im. J. Dąbrowskiego w Łodzi. Od początku lat 50. szkołą kierował dyrektor Franciszek Czerwiński. W owym czasie szkoła była typowa „jedenastolatką”. Pierwsza matura odbyła się w 1951.
1 lutego 1957, już jako XXI LO – przeniesiona do gmachu dawnego Niemieckiego Gimnazjum Reformowanego w Łodzi przy alei Kościuszki 65. W tym samym budynku mieściły się też dwa inne licea dzienne (VII LO, X LO) i dwie szkoły wieczorowe.
14 marca 1959 szkoła przyjęła za patrona Bolesława Prusa.
8 czerwca 1961 szkoła otrzymała obecną siedzibę przy ul. Kopernika 2. W 1976 roku po raz pierwszy odśpiewano hymn szkoły, do którego muzykę skomponowała Janina Golańska, a słowa ułożyła Liliana Rodewald.
Ponieważ liceum dzieliło budynek z II Korespondencyjnym Liceum Wieczorowym dla Pracujących, w 1976 utworzono Zespół Szkół Ogólnokształcących nr 4. Zespół ten został rozwiązany w 1980 przez władze oświatowe i w tym samym czasie liceum dla dorosłych przeniosło się do innego budynku.
Od 1 września 1992 do 23 czerwca 2011 roku dyrektorem XXI LO był Janusz Bąk. Jego następczynią została wicedyrektor, Małgorzata Zaradzka-Cisek.
30 września 2006 odbyły się uroczystości 60-lecia istnienia szkoły i zorganizowano z tej okazji zjazd absolwentów oraz wydano "Encyklopedię XXI LO".
Hymn Szkoły.
MARSZ PO SZCZĘŚCIE
Oto apel do wszystkich, którym człowiek jest bliski-
W samotności żyć przecież niełatwo.
Droga nie jest daleka, cel nasz szczęście człowieka,
Przed młodością jest zawsze zielone światło.
Przybądź więc przyjacielu,
dzisiaj jest nas już wielu,
Podnieś głowę, rozwesel twarz smutną.
Gdy ze światem się zmierzysz,
To od ciebie zależy
Jakie będzie to twoje jutro.
Siły mierz na zamiary, niech nie braknie ci wiary,
Gdy wstrzymywać cię będą złym słowem, złą mową.
Przeciwności łam w marszu, silne dłonie wystarczą,
Gdy kierujesz się sercem i głową.
Bądź radosny, wesoły,
Niechaj patron twej szkoły przewodnikiem ci będzie na drodze.
Niech ci będzie ostoją, mieczem, tarczą i zbroją,
Niechaj będzie najlepszym twym wodzem...

</doc>
<doc id="656589" url="https://pl.wikipedia.org/wiki?curid=656589" title="Notre Dame de Paris (musical)">
Notre Dame de Paris (musical)



</doc>
<doc id="656590" url="https://pl.wikipedia.org/wiki?curid=656590" title="Tytus Karpowicz">
Tytus Karpowicz

Tytus Karpowicz (ur. 4 stycznia 1915 w Wilnie, zm. 25 grudnia 2009 w Gawrych Rudzie) – polski pisarz, autor książek przyrodniczych, przeznaczonych głównie dla dzieci i młodzieży.
Życiorys.
Autor licznych, wielokrotnie wznawianych (ok. 850 tys. wydanych egz.), a nawet ekranizowanych książek o rodzimej przyrodzie. Debiutował w wieku 16 lat (1931), na łamach pisma „Słowo”. Ukończył filologię polską, socjologię i etnografię na Uniwersytecie Warszawskim i równocześnie inżynierię leśną w Szkole Głównej Gospodarstwa Wiejskiego w Warszawie. Harcerz, podczas wojny walczył w oddziałach Armii Krajowej. Po wojnie aresztowany przez NKWD spędził rok w sowieckim łagrze w Gorcach. Był redaktorem naczelnym oddziału „Słowa Powszechnego” we Wrocławiu. Wiele publikował w różnych periodykach, m.in. w „Dookoła Świata”, „Poznaj Swój Kraj”, „Wiadomości Wędkarskie”, „Łowiec Polski”. Opublikował 15 tytułów. Sporo podróżował po świecie. Mieszkał w różnych częściach Polski: m.in. we Wrocławiu, Jeleniej Górze, Karpaczu, Białymstoku, od 1976 r. osiadł w Gawrych Rudzie pow. Suwałki opodal jeziora Wigry. Od 1964 roku przez kilka lat wraz z żoną oraz dziećmi Kingą i Rafałem zamieszkiwał w Chocianowie przy ul. Fabrycznej 6.
Twórczość.
Wychowany w duchu bliskiej styczności z naturą (jego ojciec, urzędnik miejski z Wilna, był przyrodnikiem amatorem i myśliwym), poświęcał swoje realistyczne powieści przyrodzie. Sam był przez całe życie związany był ze środowiskiem łowieckim jako czynny myśliwy. Zadebiutował opowiadaniami o tematyce łowieckiej w 1932 r. Większość jego książek to opowieści o zwierzętach, opowiadające o np. o dzikach ("Szlakiem czarnego zwierza"), o jeleniu ("Tytan, byk nad byki"), o głuszcu ("Pieśń wileńskich lasów"), o rysiach ("Władca Doliny Morskiego Oka"), a także innych zwierzętach ("Bałabuszka – Złoty Lis", "Żelazny wilk" czy "Saga o niedźwiedziu"). W fabule tych powieści ludzie odgrywają jedynie poboczne role.
Pierwsze powieści pisarza opowiadają o Wileńszczyźnie (debiutancka "W zielonych lasach młodości" nie była publikowana przez pisarza przez kilkadziesiąt lat, wydano ją dopiero w 1997 r.). Niektóre (np. "Lato po indiańsku") silnie uwydatniają kontakt człowieka z przyrodą. 
Po wojnie zmuszony do opuszczenia rodzinnych stron, Karpowicz umieszczał akcję swoich dzieł w innych regionach Polski (np. w Karkonoszach), zawsze jednak w miejscowych lasach i puszczach.
Publikacje.
Cykl "Księga puszczy":

</doc>
<doc id="656591" url="https://pl.wikipedia.org/wiki?curid=656591" title="E.L. Doctorow">
E.L. Doctorow

Edgar Laurence Doctorow (ur. 6 stycznia 1931 w Nowym Jorku, zm. 21 lipca 2015 tamże) – amerykański pisarz, wykładowca uniwersytecki.
Jego przodkowie byli rosyjskimi Żydami, on sam urodził się na Bronksie. Studia ukończył na Uniwersytecie Columbia, w latach 1953-1955 służył w wojsku. Następnie pracował w wytwórni filmowej Columbia oraz w wydawnictwach New American Library i Dial Press. Debiutował w 1960 "Witajcie w Ciężkich Czasach", sarkastyczną powieścią rozgrywającą się na Dzikim Zachodzie. W 1971 ukazała się "Księga Daniela", a w 1975 najgłośniejszy utwór Doctorowa - wielowątkowy, rozgrywający się w pierwszych latach XX wieku, "Ragtime". Za "Wystawę Światową" Doctorow w 1986 r. otrzymał National Book Award, a trzy powieści przyniosły mu National Book Critics Circle Award ("Ragtime", "Billy Bathgate" i "Marsz").
W swoich utworach łączy szeroką panoramę amerykańskiej rzeczywistości danej epoki z krytyką istniejącego w Stanach Zjednoczonych systemu społecznego. Akcja wielu powieści Doctorowa rozgrywa się w jego rodzinnej metropolii, pisarz chętnie w losy fikcyjnych bohaterów wplata wydarzenia rzeczywiście mające miejsce i postaci historyczne. I tak na kartach "Ragtime" pojawiają się Harry Houdini, Henry Ford czy Robert Peary, a wśród bohaterów "Billy’ego Bathgate’a" (powieść-finalistka Pulitzera 1990) znajdują się sławni gangsterzy z połowy lat 30. Dutch Schultz i Otto Berman.
Z kolei w "Księdze Daniela" powraca do sprawy Rosenbergów, zmieniając jednak nazwisko oskarżonych na Isaacson. Wiele szczegółów zostaje zmienionych, a cały proces i jego konsekwencje ukazane są z subiektywnej perspektywy Daniela Isaacsona - syna skazanych. W 2005 Doctorow był ponownie finalistą Pulitzera za powieść historyczną "Marsz", traktującą o tzw. Marszu Shermana przez Georgię i obie Karoliny (1864-65), który był jedną z kluczowych operacji amerykańskiej wojny secesyjnej.
Książki Doctorowa są chętnie przenoszone na ekran kinowy. Na podstawie jego prozy zrealizowano następujące filmy:

</doc>
<doc id="656594" url="https://pl.wikipedia.org/wiki?curid=656594" title="Edgar Laurence Doctorow">
Edgar Laurence Doctorow



</doc>
<doc id="656601" url="https://pl.wikipedia.org/wiki?curid=656601" title="I liga argentyńska w piłce nożnej (2005/2006)">
I liga argentyńska w piłce nożnej (2005/2006)

Mistrzem Argentyny w turnieju Apertura został klub Boca Juniors, natomiast wicemistrzem Argentyny turnieju Apertura został klub Gimnasia y Esgrima La Plata.
Mistrzem Argentyny w turnieju Clausura został klub Boca Juniors, natomiast wicemistrzem Argentyny w turnieju Clausura został klub Club Atlético Lanús.
O tym, które zespoły zagrają w międzynarodowych pucharach zadecydowała sumaryczna tabela łącząca wyniki turniejów Apertura i Clausura. Do Copa Libertadores w roku 2007 zakwalifikowały się następujące kluby:
Do Copa Sudamericana w roku 2006 zakwalifikowało się siedem klubów:
Tabela spadkowa zadecydowała o tym, które kluby spadną do drugiej ligi (Primera B Nacional Argentina), a które będą miały szanse obronić swój byt pierwszoligowy w barażach. Bezpośrednio spadły kluby, które w tabeli spadkowej zajęły dwa ostatnie miejsca – Instituto Córdoba i Tiro Federal Rosario. Na ich miejsce awansowały dwie najlepsze drużyny z drugiej ligi – Godoy Cruz Antonio Tomba i Nueva Chicago Buenos Aires. Mecze barażowe musiały stoczyć Argentinos Juniors i Olimpo Bahía Blanca. Olimpo przegrał baraże z Belgrano Córdoba i jako trzeci klub spadł do drugiej ligi.
Torneo Apertura 2005/06.
Tablica spadkowa na koniec turnieju Apertura 2005/06.
Tabela ma jedynie charakter orientacyjny. Dopiero stan tej tabeli na koniec turnieju Clausura zadecyduje, które z zespołów spadną do drugiej ligi, a które zagrają o utrzymanie się w lidze w barażach. Można z tej tabeli odczytać, które z drużyn przed turniejem Clausura były szczególnie zagrożone spadkiem.
Sumaryczna tabela sezonu 2005/06.
Tabela ma znaczenie nie tylko statystyczne. Na jej podstawie wyznaczane są kluby, które reprezentować będą Argentynę w dwóch największych klubowych turniejach południowoamerykańskich Copa Libertadores i Copa Sudamericana.

</doc>
<doc id="656616" url="https://pl.wikipedia.org/wiki?curid=656616" title="Tetaumatawhakatangihangakoauaotamateaurehaeaturipukapihimaungahoronukupokaiwhenuaakitanarahu">
Tetaumatawhakatangihangakoauaotamateaurehaeaturipukapihimaungahoronukupokaiwhenuaakitanarahu



</doc>
<doc id="656618" url="https://pl.wikipedia.org/wiki?curid=656618" title="Böttingen (powiat Tuttlingen)">
Böttingen (powiat Tuttlingen)

Böttingen – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen, wchodzi w skład wspólnoty administracyjnej Spaichingen. Leży w Jurze Szwabskiej, w Parku Natury Górnego Dunaju, ok. 6 km na północny zachód od Spaichingen.

</doc>
<doc id="656620" url="https://pl.wikipedia.org/wiki?curid=656620" title="Tityus serrulatus">
Tityus serrulatus

Tityus serrulatus - niewielkie skorpiony o długości od około 5 do 6 cm. Ubarwienie ciemnobrązowe. Zamieszkuje przedmieścia w całej Brazylii. Jego jad jest niezwykle toksyczny, uznawany za najniebezpieczniejszego skorpiona Brazylli. Jest najczęściej partenogenetyczny. Tworzy gniazda w szczelinach ścian, meblach, zagraconych pomieszczeniach i w stosach drewna. Dawka śmiertelna jego jadu LD50 mg/kg (dla myszy) wynosi odpowiednio: 0,43-1,45 (Simard i Watt: 0,43; 1984; Habermehl: 1,45; 1981).

</doc>
<doc id="656622" url="https://pl.wikipedia.org/wiki?curid=656622" title="Bottingen">
Bottingen



</doc>
<doc id="656624" url="https://pl.wikipedia.org/wiki?curid=656624" title="Boettingen">
Boettingen



</doc>
<doc id="656625" url="https://pl.wikipedia.org/wiki?curid=656625" title="Siedemnaście mgnień wiosny">
Siedemnaście mgnień wiosny

Siedemnaście mgnień wiosny (ros. "Семнадцать мгновений весны") – radziecki serial telewizyjny z 1973 na podstawie jednej z powieści Juliana Siemionowa, w reżyserii Tatiany Lioznowej. Autorem scenariusza i tekstu narratora filmu był sam Siemionow. Serial liczył 12 odcinków, których akcja rozgrywa się w ciągu 17 dni (stąd tytuł). Realizowano go głównie na Łotwie, a Ryga udawała miasta szwajcarskie.
W Polsce premiera serialu odbyła się 19 lutego 1974 roku.
Obsada.
Powstały dwie polskie aktorskie wersje „Siedemnastu mgnień wiosny”. Pierwsza to polski dubbing radzieckiego serialu, a druga to dwuczęściowy spektakl Teatru Sensacji „Kobra” z 1973 roku w reżyserii Andrzeja Zakrzewskiego. Odcinki nosiły tytuły: "Walizka Katherine" i "W pułapce". W obu wersjach postać głównego bohatera – SS Standartenführera Maxa Otto von Stirlitza odtwarzał Piotr Pawłowski.
Polski dubbing.
Wersja polska: Studio Opracowań Filmów w Warszawie
Reżyseria:
Dialogi polskie:
Konsultacja tekstu: Marian Podkowiński
Operator dźwięku: Roman Błocki
Montaż:
Kierownik grupy: Waldemar Szczepański
W wersji polskiej udział wzięli:
Lektor: Krystyna Loska
Wersja polska – Teatr Sensacji „Kobra” z 1973 roku.
Wykonawcy:
oraz:
i inni
Fabuła.
Akcja filmu rozpoczyna się 12 lutego i trwa do 24 marca 1945 w upadającej III Rzeszy (głównie Berlinie). Ukazuje siedemnaście wybranych z tego okresu, pełnych napięcia dni (stąd tytuł serialu). Maksym Maksymowicz Isajew działa w Berlinie jako tajny agent wywiadu radzieckiego Standartenführer Max Otto von Stirlitz. Przeniknął w szeregi wywiadu SS – SD. Pracuje w Głównym Urzędzie Bezpieczeństwa Rzeszy. Główny motyw filmu to realizacja zadania jakie Stirlitz otrzymuje z Moskwy: dowiedzieć się, który z przywódców III Rzeszy próbuje nawiązać rokowania z aliantami zachodnimi w Szwajcarii. Uzyskać dowody, że takie rozmowy się toczą, aby zapobiec zawarciu separatystycznego pokoju pomiędzy hitlerowcami a mocarstwami zachodnimi, przede wszystkim Amerykanami. Isajew dzięki swojej niebywałej inteligencji, opanowaniu i łutowi szczęścia wykonuje zadania. Nie obywa się to jednak bez przeszkód; zanim do tego dojdzie, musi zmierzyć się z szefem RSHA Kaltenbrunerem, który mając wobec niego podejrzenia, zleca jego obserwację, oraz z szefem Gestapo Müllerem, który wszczyna wobec niego śledztwo, a nawet na krótko aresztuje. Na domiar złego jego radiotelegrafista ginie w jednym z nalotów, przerywając łączność Stirlitza z centralą w Moskwie. Ciężarna żona radiotelegrafisty – Katia – trafia do szpitala, a stamtąd na Gestapo.
Odcinki.
Odcinek 1.
Połowa lutego 1945. Berlin. III Rzesza dogorywa, ale odcięty w swoim bunkrze Hitler wciąż roi o ostatecznym zwycięstwie. Tymczasem jego najwyżsi dowódcy planują rozpocząć tajne negocjacje z Zachodem...
Odcinek 2.
Stirlitz dostaje rozkaz z centrali w Moskwie: za wszelką cenę ma się dowiedzieć, kto spośród hitlerowskich przywódców chce rozmawiać z Zachodem o kapitulacji. Później musi zdemaskować go jako zdrajcę...
Odcinek 3.
Stirlitz próbuje zorientować się, kto z hitlerowskiego dowództwa chce rozmawiać z Zachodem. Spotyka się ze swoimi łącznikami i przekazuje wiadomości do centrali w Moskwie. Musi jednak uważać, bo od pewnego czasu na rozkaz szefa RSHA Kaltenbrunera jest śledzony...
Odcinek 4.
Wojska radzieckie zbliżają się do Królewca. Himmler nakazuje natychmiast ewakuować z miasta generała SS Wolfa, który ma w Szwajcarii prowadzić rozmowy z szefem amerykańskich specsłużb Allanem Dullesem. Tymczasem radziecka radiotelegrafistka i zarazem łączniczka Stirlitza wpada w ręce Gestapo...
Odcinek 5.
Generał SS Wolf jedzie do Berna. W ośrodku wywiadu amerykańskiego prowadzi pertraktacje z Zachodem celem zawarcia separatystycznego pokoju. Stirlitz próbuje za wszelką cenę storpedować te rozmowy...
Odcinek 6.
Stirlitz werbuje do współpracy pastora Schlagga. Ma on pojechać do Szwajcarii by przekonać wywiady państw zachodnich, że generał Wolf jest prowokatorem. Tymczasem w Berlinie Gestapo próbuje ustalić czyją łączniczką jest schwytana radiotelegrafistka...
Odcinek 7.
Wśród najwyższych przywódców niemieckich narasta wzajemna nieufność. Gestapo za wszelką cenę próbuje zdemaskować radzieckiego szpiega. Stirltz wywozi do Berlina cennego współpracownika, jednak już w Szwajcarii wpada on w zasadzkę. Stirlitz interweniuje u szefa SD Schellenberga, twierdząc, że działania jego podwładnych szkodzą interesom III Rzeszy...
Odcinek 8.
Po powrocie z Berna Stirlitz zastaje w swoim domu wysłannika szefa Gestapo Müllera, który proponuje mu ucieczkę z Niemiec. Radziecki agent orientuje się, że jest to prowokacja, obezwładnia intruza i przekazuje w ręce Gestapo. Wkrótce Müller dowiaduje się, że odciski palców znalezione na radiostacji radzieckiej radiotelegrafistki należą do Stirlitza...
Odcinek 9.
Gestapo poddaje brutalnym przesłuchaniom radziecką radiotelegrafistkę, chcąc wydobyć od niej informacje i nazwisko jej szefa oraz kody szyfrogramów, ale dziewczyna milczy. Tymczasem Stirlitz rozpracowuje kontakty Martina Bormanna i próbuje zablokować niemieckie prace nad bronią nuklearną...
Odcinek 10.
Stirlitz, wezwany przez SS na przesłuchanie, zostaje aresztowany. Mueller domagają się od niego wyjaśnienia, w jaki sposób odciski jego palców znalazły się na walizce z radiostacją radzieckiej agentki. Tymczasem trwają poszukiwania radiotelegrafistki, której udało się uciec...
Odcinek 11.
Po licznych wyjaśnieniach i konfrontacjach Stirlitz zostaje zwolniony, a śledztwo Gestapo w jego sprawie – zamknięte. Stirlitz, który nie wie, że radiotelegrafistka uciekła, próbuje ustalić co się z nią dzieje...
Odcinek 12.
Stirlitz wraz z radiotelegrafistką przedostają się do Szwajcarii. Przekazują do centrali informacje o tajnych rozmowach Niemców z przedstawicielami Zachodu. Mołotow wysyła oficjalną notę protestacyjną do sojuszników, Stalin pisze ostry list do Roosevelta...
Dane techniczne.
Film został nakręcony na taśmie czarno-białej. Składa się z 12 odcinków trwających od 65 do 79 minut. W materiał fabularny wmontowano liczne fragmenty dokumentalnych kronik filmowych z okresu wojny.
W 2009 zakończyły się trzyletnie prace nad kolorowaną wersją serialu zlecone przez RTR. Brało w nich udział ok. 600 specjalistów z kilku krajów, a koszt wyniósł 3 tys. dolarów za jedną minutę. Odcinki trwały ok. 50 min każdy. Wersja kolorowa serialu wywołała liczne kontrowersje. Głównymi zarzutami jej krytyków było zniszczenie dokumentalnej wymowy filmu poprzez pokolorowanie dzieła, które przez 35 lat, na swój sposób samo stało się dokumentem. Krytykowano fakt ponownej redakcji kultowych wstawek: „Materiały do przemyślenia” i „Teczki personalne” funkcjonariuszy RSHA, które zostały zredagowane na nowo (a i tak z błędami).
Kolorową wersję sparodiowano w programie telewizyjnym "Bolszaja Raznica".

</doc>
<doc id="656627" url="https://pl.wikipedia.org/wiki?curid=656627" title="Denkingen (powiat Tuttlingen)">
Denkingen (powiat Tuttlingen)

Denkingen – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen, wchodzi w skład wspólnoty administracyjnej Spaichingen. Leży w Jurze Szwabskiej, ok. 5 km na północ od Spaichingen. 
Współpraca.
Miejscowość partnerska:

</doc>
<doc id="656628" url="https://pl.wikipedia.org/wiki?curid=656628" title="Menander (imię)">
Menander (imię)

Menander – imię męskie pochodzenia greckiego, którego najsłynniejszym nosicielem był Menander, starożytny poeta grecki. Jego patronem w Kościele katolickim jest św. Menander, zm. ok. 360 r. w Bitynii, wspominany razem ze śwśw. Patrycjuszem, Achacym i Polienem.
Menander imieniny obchodzi 28 kwietnia.

</doc>
<doc id="656631" url="https://pl.wikipedia.org/wiki?curid=656631" title="Prvenstvo NDH u nogometu (1941)">
Prvenstvo NDH u nogometu (1941)

Sezon 1941 był pierwszym sezonem Chorwackiej Ligi Piłkarskiej rozgrywanym w Niezależnym Państwie Chorwackim. Sezon ten był drugim z kolei, po sezonie 1940, rozgrywanym w lidze chorwackiej. Tytuł mistrzowskim w tym sezonie wywalczył zespół Gradjanski Zagrzeb.

</doc>
<doc id="656634" url="https://pl.wikipedia.org/wiki?curid=656634" title="Sąd szlachecki">
Sąd szlachecki

Sąd szlachecki, łac. Forum Nobilium – od 1785 sąd dla szlachty, gdzie sądzili wyłącznie deputaci szlacheccy, jako sądy apelacyjne od wyroków sądów ziemskich, grodzkich i podkomorskich. Dla Galicji Zachodniej siedziba w Tarnowie, dla Galicji Wschodniej siedziba we Lwowie.

</doc>
<doc id="656637" url="https://pl.wikipedia.org/wiki?curid=656637" title="Sport Áncash">
Sport Áncash

Club Sport Áncash jest peruwiańskim klubem piłkarskim z siedzibą w mieście Huaraz.
Historia.
Klub założony został 22 kwietnia 1967 roku. Obecnie klub gra w pierwszej lidze peruwiańskiej (Primera división peruana).
Skład z 2007.
"Stan z 1 lutego 2007 roku".

</doc>
<doc id="656641" url="https://pl.wikipedia.org/wiki?curid=656641" title="Guzy jajnika hormonalnie czynne">
Guzy jajnika hormonalnie czynne

Guzy jajnika hormonalnie czynne – nowotwory wywodzące się z komórek sznurów płciowych lub podścieliska (w odróżnieniu od raka jajnika wywodzącego się z komórek nabłonkowych). Ich przebieg i objawy są związane z nadprodukcją hormonów: androgenów, estrogenów, progesteronu lub kortyzolu.
Nowotwory jajnika wydzielające głównie estrogeny.
Stanowią 99% wszystkich guzów hormonalnie czynnych jajnika. Główne objawy związane są z miejscowym wzrostem guza to bóle brzucha, ból w okolicy krzyża, wzdęcie, dysuria, dyspareunia.
Nowotwory jajnika wydzielające głównie androgeny.
Stanowią około 1% wszystkich guzów hormonalnie czynnych jajnika i przebiegają z objawami maskulinizacji: hirsutyzmem, łojotokiem, trądzikiem, łysieniem typu męskiego (skroniowym).
Leczenie.
Podstawową i jedyną skuteczną metodą leczenia jest zabieg operacyjny.

</doc>
<doc id="656643" url="https://pl.wikipedia.org/wiki?curid=656643" title="Rockowisko">
Rockowisko

Festiwal Muzyki Rockowej – Rockowisko – jeden z najbardziej popularnych festiwali lat 80.
Składał się z dwóch części – pierwsza to Przegląd Łódzkich Grup Rockowych, a druga to koncert główny, w którym występowali laureaci przeglądu. Koncert odbywał się Hali Sportowej MOSiR-u w Łodzi.
Pierwsza edycja Festiwalu Muzyki Rockowej „Rockowisko’80” odbywała się od 27 do 29 listopada 1980. Zagrały takie zespoły jak: Anex (laureat Przeglądu Łódzkich Grup Rockowych), Argus, Ogród Wyobraźni, Paradoks, Kwadrat, Maanam, Krzak, Kombi, Porter Band i Kasa Chorych.
Druga edycja Rockowiska odbyła się od 25 do 29 listopada 1981. Zagrały zespoły: Jeep, Cytrus, Turbo, Ogród Wyobraźni, Perfect, TSA, Porter Band, Easy Rider, Art Rock, Krzak, Anex, Kwadrat, Dżem, Kasa Chorych i gość z RFN – Extra Stout Blues Band.
W 1982 Festiwal odbywał się od 28 do 30 października. Zagrali: Brak, Jeep, Cross, Turbo, Republika, RSC, Krótkie Spięcie, Anex, Oddział Zamknięty, TSA i Histeryk Filip.
Czwarta edycja Rockowiska odbywała się od 1 do 3 grudnia 1983. Wystąpiły takie zespoły jak: Exodus, TSA, Tie Break, String Connection, Lady Pank oraz Martyna Jakubowicz, Andrzej Nowak, Daab, Śmierć Kliniczna, Hak, Lombard, Oddział Zamknięty oraz Marek Biliński, Republika.
Między 7 a 9 grudnia 1984 odbyła się kolejna edycja Festiwalu. Wystąpiły zespoły: Woo Boo Doo, Madame, Ostatnie Takie Trio, Daab, Azyl P., TSA, ZOO, Made in Poland, Rezerwat, Ferrum, Shakin’ Dudi, Rendez-Vous, Aya RL i Kombi.
Rockowisko '85 odbyło się 15 i 16 kwietnia 1985. Zagrali: Blue Haze, Chandra, Cinema, Faux Pas, Insekty, Klaatu, Lord Cox, New, Odłam, TSA, Republika, Rendez-Vous, Dżem, Turbo i Daab.
12 listopada 2005 odbył się specjalny koncert – „Rockowisko – 25 lat później”. Na imprezie zagrali: Perfect, TSA, Dżem, Armia, KSU, Freak Of Nature, THORN, Obraski, MOLD. Prowadzącymi byli Marek Sierocki i Sławomir Macias.

</doc>
<doc id="656647" url="https://pl.wikipedia.org/wiki?curid=656647" title="Folliculoma">
Folliculoma



</doc>
<doc id="656648" url="https://pl.wikipedia.org/wiki?curid=656648" title="Telegram Zimmermanna">
Telegram Zimmermanna

Telegram Zimmermanna (Nota/Depesza Zimmermanna) – zaszyfrowany telegram wysłany 16 stycznia 1917 (w czasie I wojny światowej) przez ministra spraw zagranicznych Cesarstwa Niemieckiego Arthura Zimmermanna do ambasadora Cesarstwa Niemieckiego w Meksyku Heinricha von Eckardta, za pośrednictwem ambasadora Cesarstwa w Stanach Zjednoczonych Johanna von Bernstorffa, transatlantyckim kablem telegraficznym. Bezpośrednia przyczyna zerwania stosunków dyplomatycznych Stanów Zjednoczonych z Cesarstwem Niemieckim, a następnie porzucenia przez USA polityki neutralności i wypowiedzenia wojny państwom centralnym w kwietniu 1917.
Historia.
Minister spraw zagranicznych Cesarstwa Niemieckiego zaproponował władzom Meksyku sojusz przeciwko Entencie i Stanom Zjednoczonym. Gdyby zawarto przymierze, Meksyk miał pomagać Państwom Centralnym w walce z europejskimi wrogami, w zamian Niemcy zobowiązywały się dopomóc w odzyskaniu ziem utraconych podczas wojny z USA, toczącej się w latach 1846–1848.
Zimmermann wysłał depeszę wykorzystując łączność dyplomatyczną ambasady Stanów Zjednoczonych w Berlinie z ojczyzną, za pomocą transatlantyckiego kabla podmorskiego przebiegającego przez terytorium Wielkiej Brytanii. Brytyjska komórka dekryptażu, nazywana Room 40, niemal natychmiast odszyfrowała telegram, jednak admirał William Reginald Hall postanowił poczekać z ujawnieniem jego treści, gdyż w opinii Brytyjczyków takie działanie prowadziłoby tylko do zdemaskowania realnych możliwości służby kryptograficznej i skłoniłoby Niemców do zmiany szyfrów dyplomatycznych.
Z początkiem lutego Niemcy wznowiły nieograniczoną wojnę podwodną, mimo to prezydent Woodrow Wilson wahał się z przystąpieniem do wojny. W celu dostarczenia Amerykanom niezbitych dowodów wrogich zamiarów Niemiec, jednocześnie unikając dekonspiracji służby kryptograficznej, Hall polecił agentowi brytyjskiemu w Meksyku kradzież odszyfrowanej już kopii telegramu Zimmermanna. Akcja ta zakończyła się sukcesem i w marcu 1917 Brytyjczycy przekazali treść telegramu prezydentowi Wilsonowi. Niemcy aż do końca wojny nie odkryli faktu złamania szyfrów dyplomatycznych.
Ujawnienie depeszy przechwyconej przez Brytyjczyków było jednym z bodźców do przyłączenia się Stanów Zjednoczonych do wojny po stronie Ententy.

</doc>
<doc id="656650" url="https://pl.wikipedia.org/wiki?curid=656650" title="Thecoma">
Thecoma



</doc>
<doc id="656652" url="https://pl.wikipedia.org/wiki?curid=656652" title="0001">
0001

0001 – pierwszy album soft rockowego zespołu PIN wydany 22 sierpnia 2005 roku. Przedpremierowo piosenki zespołu można było usłyszeć podczas Festiwalu w Opolu, w czerwcu 2005 roku, gdzie PIN wystąpił podczas Koncertu Debiuty jako gość specjalny. Pierwszym singlem promującym ich debiutancki album była piosenka "Bo to co dla mnie".

</doc>
<doc id="656660" url="https://pl.wikipedia.org/wiki?curid=656660" title="Uniwersytet Warszawski/Wydział Nauk Ekonomicznych">
Uniwersytet Warszawski/Wydział Nauk Ekonomicznych



</doc>
<doc id="656661" url="https://pl.wikipedia.org/wiki?curid=656661" title="Tertulia (imię)">
Tertulia (imię)

Tertulia – imię żeńskie pochodzenia łacińskiego; żeński odpowiednik imienia Tertuliusz. Istnieją przynajmniej dwie święte patronki tego imienia.
Tertulia imieniny obchodzi 29 kwietnia.

</doc>
<doc id="656662" url="https://pl.wikipedia.org/wiki?curid=656662" title="Szczecin Zdroje">
Szczecin Zdroje

Szczecin Zdroje – kolejowy przystanek osobowy w Zdrojach, dzielnicy Szczecina. Położony jest nad ul. Walecznych.
Odległość od dworca do ważniejszych stacji w pobliżu:
Dojazd do dworca 
Informacje ogólne.
Stacja kolejowa na linii łączącej Dąbie ze Szczecinem Głównym i Podjuchami, otwartej w 1936 r. Położona jest ok. 500 m od głównego skrzyżowania w Zdrojach, nieopodal Parku Leśnego Zdroje. W pobliżu stacji znajduje się nastawnia „SE” (dawniej posterunek odgałęźny „Widok”). W okolicach znajdowała się nieistniejąca już stacja Szczecin Zdroje Wschodnie.
Niemiecka stacja o nazwie "Buchheide" (co w tłumaczeniu oznacza Puszczę Bukową), położona była ok. 600 m dalej w stronę Podjuch, przy obecnej ul. Letniskowej. Pierwsza powojenna polska nazwa to Zaborsko - sztuczna, wymyślona tylko dla tej stacji (nazwę "Zdroje" posiadała wówczas stacja później znana jako Szczecin Lotnisko). W Zdrojach zatrzymują się pociągi osobowe oraz niektóre pospieszne, krótkobieżne. W pobliżu znajduje się przystanek ZDiTM „Zdroje Dworzec”.

</doc>
<doc id="656664" url="https://pl.wikipedia.org/wiki?curid=656664" title="Tadeusz Tertil">
Tadeusz Tertil

Tadeusz Marian Tertil (ur. 7 września 1864 w Sanoku, zm. 31 marca 1925 w Tarnowie) – polski prawnik, polityk demokratyczny, burmistrz Tarnowa, poseł do Rady Państwa w Wiedniu i Sejmu Krajowego Galicji.
Życiorys.
Tadeusz Marian Tertil urodził się 7 września 1864 w Sanoku. Po zdaniu egzaminu dojrzałości przez rok kształcił się w Seminarium Duchownym w Przemyślu. Ukończył studia prawnicze na Wydziale Prawa Uniwersytetu Lwowskiego. Przeniósł się z rodziną do Tarnowa, gdzie rozpoczął praktykę adwokacką. Pracował w istniejącym od 1895 biurze, świadczącym bezpłatną pomoc prawną dla niezamożnych mieszkańców. W 1893 został członkiem tarnowskiego gniazda Polskiego Towarzystwa Gimnastycznego „Sokół” i w 1903 został wybrany na jego prezesa. Funkcję tę pełnił do czasu swojej rezygnacji w 1907.
Był członkiem Ligi Narodowej w latach 1906–1912. Początkowo związany ze Stronnictwem Demokratyczno-Narodowym od 1907 był działaczem i politykiem Polskiego Stronnictwa Demokratycznego. Od 1905 był radnym tarnowskiej Rady Miejskiej. Po rezygnacji w grudniu tegoż roku dotychczasowego burmistrza, Witolda Rogoyskiego, został na sesji w dniu 14 stycznia 1907 wybrany na nowego burmistrza. Urząd ten pełnił (z przerwą spowodowaną przez okupację Tarnowa przez wojska rosyjskie w latach 1914–1915) do 1923. Czas jego urzędowania zaznaczył się w mieście między innymi budową nowego dworca kolejowego, elektrowni i wodociągów miejskich (wszystkie trzy inwestycje oddano do użytku 24 listopada 1910), linii tramwajowej łączącej ulicę Lwowską z dworcem kolejowym (1911) i warsztatów kolejowych (1917). Według stanu z 1914 był członkiem zarządu Krajowego Związku Zdrojowisk i Uzdrowisk we Lwowie oraz rady nadzorczej Własnego Galicyjskiego Zakładu Kredytowego.
W latach 1908 i 1913 był wybierany posłem Sejmu Krajowego Galicji we Lwowie. Był także posłem do austriackiej Rady Państwa XII kadencji (17 lipca 1911 – 28 października 1918), wybranym z listy PSD w okręgu wyborczym nr 16 (Tarnów). Obydwie funkcje łączył ze sprawowaniem urzędu burmistrza Tarnowa. Po wybuchu I wojny światowej Tarnów został 10 listopada 1914 zajęty przez wojska rosyjskie. Rosjanie ustanowili w mieście komendanturę wojskową, likwidując władzę burmistrza. Pomimo możliwości wyjazdu, pozostał w Tarnowie, organizując pomoc dla mieszkańców. Po ponownym opanowaniu miasta przez wojska austriackie objął znów urząd burmistrza, chociaż po oskarżeniu o kolaborację z Rosjanami złożył w 1915 dymisję, która nie została przyjęta. W czerwcu 1918 został wybrany prezesem Koła Polskiego w Radzie Państwa. Do 1918 był wiceprezydentem związku dużych miast Galicji i członkiem głównej komisji gospodarki wojennej przy C. K. Ministerstwie Handlu.
Po utworzeniu 28 października 1918 w Krakowie Polskiej Komisji Likwidacyjnej Galicji i Śląska Cieszyńskiego wszedł z ramienia Polskiego Stronnictwa Demokratycznego w skład jej prezydium i objął funkcję zastępcy przewodniczącego. Dwa dni później, na posiedzeniu Rady Miejskiej w Tarnowie, przedstawił projekt uchwały, w której radni oddali się pod władzę rządu w Warszawie. Następnego dnia w Tarnowie rozbrojono żołnierzy austriackich, a władze miasta zaprzysiężono na wierność rządowi polskiemu. Był założycielem Unii Narodowo-Państwowej w 1922. Pozostał na stanowisku burmistrza miasta do swojej dymisji 13 września 1923, pełniąc jeszcze obowiązki do 25 października. Następnie powrócił do zawodu adwokackiego.
Zmarł nagle w Tarnowie 31 marca 1925 wskutek nierozpoznanego zapalenia wyrostka robaczkowego. Został pochowany w grobowcu rodzinnym na Starym Cmentarzu w Tarnowie.
Życie prywatne.
Tadeusz Tertil był synem Roberta Tertila (1833-1893, rodem z Węgier, od około 1863 do około 1866 praktykant konceptowy w urzędzie cyrkułu sanockiego, do około 1888 komisarz urzędu starostwa powiatu lwowskiego) i pochodzącej z Tarnowa Wilhelminy z domu Płońskiej (córka Karola Płońskiego, do około 1863 oficjalisy urzędu pomocniczego C. K. Sądu Krajowego w Krakowie; zmarła 12 lutego 1866 w wieku 27 lat na tyfus w Sanoku). Miał brata Ludwika Waleriana (ur. 1863), siostrę Helenę Marię (ur. 1865). Ojcem chrzestnym Tadeusza Tertila był Erazm Łobaczewski.
Jego żoną od 1896 była Amalia z domu Zollner (1873–1963, córka Karola, sędziego z Tarnopola). Ich dziećmi byli: Tadeusz (ur. 1897, zmarły 1939-1945), Wilhelmina (1890–1937, żona ppłk. i lekarza Stanisława Goździewskiego), Stanisław (1901-1957, inżynier), Władysław (1907-1990).
Upamiętnienie.
Imieniem Tadeusza Tertila została nazwana w 1925 dotychczasowa ulica Lipowa w Tarnowie (po 1944 ul. 1 Maja, obecnie al. Solidarności). Współcześnie jego imię nosi pasaż, łączący tarnowski Rynek z placem Kazimierza Wielkiego, na terenie dwóch kamienic należących niegdyś do niego. W 2007 wmurowano w ścianę Ratusza tablicę pamiątkową poświęconą burmistrzowi a Rada Miasta i Rada Powiatu ustanowiły doroczną Nagrodę im. Tadeusza Tertila dla najlepszej pracy magisterskiej bądź licencjackiej poświęconej miastu i regionowi. W 2008 prezydent Lech Kaczyński odznaczył go pośmiertnie Krzyżem Komandorskim z Gwiazdą Orderu Odrodzenia Polski. 30 października 2018 na tarnowskim Rynku odsłonięto pomnik upamiętniający Tadeusza Tertila. 

</doc>
<doc id="656667" url="https://pl.wikipedia.org/wiki?curid=656667" title="Tychik">
Tychik

Tychik (łac.) "Tychicus", (gr.) "Tychikós" – imię męskie pochodzenia greckiego i pochodzący od przymiotnika pospolitego tychikós - przypadkowy 
Św. Tychik był towarzyszem św. Pawła, apostoła. 
Tychik imieniny obchodzi 29 kwietnia.

</doc>
<doc id="656668" url="https://pl.wikipedia.org/wiki?curid=656668" title="Club Sport Ancash">
Club Sport Ancash



</doc>
<doc id="656669" url="https://pl.wikipedia.org/wiki?curid=656669" title="Kościół tyński">
Kościół tyński



</doc>
<doc id="656677" url="https://pl.wikipedia.org/wiki?curid=656677" title="Paticcasamuppada">
Paticcasamuppada



</doc>
<doc id="656680" url="https://pl.wikipedia.org/wiki?curid=656680" title="Dürbheim">
Dürbheim

Dürbheim – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen, wchodzi w skład wspólnoty administracyjnej Spaichingen. Leży w Jurze Szwabskiej, ok. 5 km na południowy wschód od Spaichingen.

</doc>
<doc id="656681" url="https://pl.wikipedia.org/wiki?curid=656681" title="Durbheim">
Durbheim



</doc>
<doc id="656682" url="https://pl.wikipedia.org/wiki?curid=656682" title="Duerbheim">
Duerbheim



</doc>
<doc id="656683" url="https://pl.wikipedia.org/wiki?curid=656683" title="Paulin Ksawery Bohdanowicz">
Paulin Ksawery Bohdanowicz

Paulin Ksawery Bohdanowicz, pseudonim "Nieczuja" (ur. 28 lipca 1842, rozstrzelany 16 grudnia 1863 w Szawlach) – dowódca oddziału powstańczego w 1863 r., naczelnik wojskowy powiatu szawelskiego.
Absolwent korpusu kadetów w Połocku; nie ukończył Michajłowską Szkołę Artyleryjską w Petersburgu i od 22 marca 1860 r. służył w brygadzie artylerii konnej jako junkier. Zwolniony ze służby, od lipca 1862 wrócił do rodzinnej miejscowości.
W Powstaniu służył pod dowództwem Władysława Jabłonowskiego w pobliżu Kiejdan. Po wyzdrowieniu z zapalenia płuc zebrał własną partię (latem liczącą ok. 150 jazdy), z którą ruszył do powiatu telszewskiego. Zorganizował 4 oddziały, 6 razy bił się z wojskami rosyjskimi, został ranny. Wobec przewagi zaborcy, 21 września 1863 rozwiązał oddział i zamierzał zbiec za granicę, wpadł jednak w ręce Rosjan; przesłuchiwany od 28 września nikogo nie wydał.
Został przez sąd wojskowy skazany na karę śmierci przez powieszenie; generał-gubernator Murawjew karę zamienił na rozstrzelanie. Egzekucji dokonano 16 grudnia w Szawlach.
Rodzina.
Syn Antoniego Bohdanowicza; dziedzic połowy majątku Puszynowo w powiecie szawelskim.

</doc>
<doc id="656684" url="https://pl.wikipedia.org/wiki?curid=656684" title="FC Aarau">
FC Aarau

Fussballclub Aarau 1902 jest szwajcarskim klubem piłkarskim z miasta Aarau.

</doc>
<doc id="656685" url="https://pl.wikipedia.org/wiki?curid=656685" title="Dong Fang Hong 1">
Dong Fang Hong 1

Dōng Fāng Hóng I (chiń. 东方红一号, znany również pod nazwą China 1, Chicom 1 lub PRC 1) – pierwszy chiński sztuczny satelita Ziemi, wystrzelony w kosmos 24 kwietnia 1970 roku z wyrzutni w Shuangchengzi (kosmodrom Jiuquan). Po umieszczeniu go na orbicie okołoziemskiej Chiny stały się piątym państwem, któremu udało się dokonać tego wyczynu za pomocą własnej rakiety.
Satelita miał kształt sfery o średnicy 1 metra. Miał masę około 173 kg i był wyposażony w nadajnik radiowy do transmitowania pieśni "Wschód jest czerwony", której nazwa stała się również nazwą samego satelity. Satelita przestał nadawać w czerwcu 1970.

</doc>
<doc id="656686" url="https://pl.wikipedia.org/wiki?curid=656686" title="Fab Filippo">
Fab Filippo

Fabrizio „Fab” Filippo (ur. 30 listopada 1974 w Toronto) – kanadyjski aktor telewizyjny i filmowy.
Życiorys.
Jako jedyne dziecko pierwszego pokolenia włoskich emigrantów, dorastał w Vancouver, mieście w zachodniej Kanadzie, w prowincji Kolumbii Brytyjskiej. Mając 13 lat po obejrzeniu filmu "La Bamba" (1987), został zainspirowany, by pobierać lekcje śpiewu i gry na fortepianie. Wystąpił w musicalu "Grease".
Sprawdził swe możliwości jako aktor, scenarzysta i reżyser teatralny. Odniósł sukces spektaklem "Waiting for Lewis" na Buddies In Bad Times Theatre w Toronto. Zrealizował także przedstawienia "Things are Falling Always", "The Gospel Accordingly" i "White/Noise/Jump" w renomowanym Tarragon Theater w Toronto. Wystąpił m.in. w roli Lewisa w "Lato obcych" ("Summer of the Aliens"), jako Sergino w "Potęga gry" ("Power Play") oraz w roli Billy’ego w "Stalowy pocałunek" ("Steel Kiss").
Został rozpoznawalny po zagraniu roli Doma Ramone w serialu "Gotowy albo nie" ("Ready or Not", 1993) oraz jako Scott Hope w serialu "" ("Buffy the Vampire Slayer", 1998). Rola Toma w kinowej komedii "Pod kloszem" ("Waydowntown", 2000) przyniosła mu nominację do kanadyjskiej nagrody w Toronto. Powrócił jednak na srebrny ekran w serialach; jako skrzypek Ethan Gold w "Queer as Folk" (2002-2003) i prawnik Sam Caponelli w "Fakturowane godziny" ("Billable Hours", 2006).

</doc>
<doc id="656690" url="https://pl.wikipedia.org/wiki?curid=656690" title="Cementarnica Skopje">
Cementarnica Skopje

Cementarnica 55 Skopje (macedoński: Фудбалски Клуб Цементарница 55 Скопје) – północnomacedoński klub piłkarski z siedzibą w stolicy kraju – Skopje. Obecnie drużyna występuje w 2. lidze.
Historia.
Klub został założony w 1955 r. W początkach swego istnienia występował w niższych klasach rozgrywkowych byłej Jugosławii.
Po uzyskaniu niepodległości wystartował w sezonie 1992/1993 w macedońskiej pierwszej lidze pod nazwą FCU 55 Skopje. Dziewiczy sezon nie był udany, zakończony na 13. miejscu, co dało jednakże utrzymanie w najwyższej klasie rozgrywkowej. Kolejne sezony, spędzone przede wszystkim na walce z problemami finansowo-organizacyjnymi, piłkarze FCU zakończyli na 10. miejscu w sezonie 1993/1994 i 14. miejscu w sezonie 1994/1995 (wyprzedzając spadający do II ligi Borec Wełes jedynie różnicą goli).
Macedońska liga była systematycznie redukowana, w sezonie 1995/1996 liczyła już tylko 15 drużyn, jednak i tym razem „cementowa” ekipa zdołała się utrzymać, zajmując 11. miejsce. Przed sezonem 1996/1997 klub przemianowano na Cementarnica 55 Skopje, ale i pod tym szyldem drużyna zagrała bezbarwny sezon zajmując 12. pozycję, szczęśliwie wyprzedzając Shkendiję Tetovo. Bez rewelacji minął i sezon 1997/1998. Za to w sezonie 1998/1999 Cementarnica uzyskała najlepszy wynik od początku swej historii, zajmując w lidze 5. pozycję. Dzięki temu miejscu w 1999 prowadzona wtedy przez Zorana Rosicia drużyna po raz pierwszy zagrała w europejskich rozgrywkach.
Przygoda z Pucharem Intertoto rozpoczęła się od dość łatwego wyeliminowania gruzińskiego klubu Kolkheti 1913 Poti (4-2 w Skopju i 4-0 na wyjeździe). W II rundzie los połączył Cementarnicę z rosyjskim zespołem FK Rostov. W pierwszym spotkaniu, rozegranym w Skopju padł remis 1-1 (gol Savova dla Cementarnicy). Ten wynik stawiał w lepszej sytuacji Rosjan, ale mogło dojść do niespodzianki – przy stanie 2-1 dla gospodarzy w 89 min. Zarko Serafimovski nie wykorzystał rzutu karnego i ta pomyłka kosztowała Cementarnicę odpadnięcie z dalszych rozgrywek. Jednak w rozgrywkach ligi macedońskiej udało się powtórzyć sukces z poprzedniego sezonu i zająć 5. miejsce, a w krajowym pucharze jedenastka z Kiselej Vody pechowo odpadła w ¼ finału z Rabotniczki Skopje.
Obniżenie lotów (7. miejsce) i ponowną porażkę w ćwierćfinale Pucharu Macedonii przyniósł sezon 2000/2001. Za to sezon 2001/2002 był jednym z najowocniejszych w ówczesnej historii klubu – drużyna zajęła w zreorganizowanej lidze (wprowadzono podział na grupę spadkową i mistrzowską) 3. miejsce i awansowała do finału Pucharu Macedonii, gdzie uległa jednak z drużyną Pobeda Prilep 1-3. Wysoka pozycja w lidze pozwoliła na kolejny występ w Pucharze Intertoto (w sezonie 2002), który jednak zakończył się blamażem i odpadnięciem już w I rundzie z islandzkim Hafnarfjarðar (porażka 1-3 w Skopju i zwycięstwo 2-1 na wyjeździe). Wokół tego dwumeczu było wiele kontrowersji, doniesień o rzekomym ustawieniu tego spotkania, ale ostatecznie niczego nie udowodniono. W krajowych rozgrywkach sezonu 2002/2003 Cementarnica skupiła się na krajowym pucharze, gdyż po słabym początku ligi było jasne że powtórzenie sukcesu z poprzedniego sezonu jest mało prawdopodobne. Ostatecznie biało-niebiescy ukończyli sezon na 8. miejscu, ale za to w Pucharze Macedonii odnieśli historyczny sukces – eliminując po drodze Voskę, Rabotničkiego, Lokomotivę i Siłeks Kratowo jedenastka z Kiselej Vody dotarła do finału, gdzie po niezwykle dramatycznym meczu pokonała drużynę Słoga Skopje. Po 90 minutach i dogrywce było 4-4 (dwa gole Savova, po jednym strzelili Blessing i Vandair), a w konkursie rzutów karnych Cementarnica wygrała 3-2. Bohaterem został Ljupco Kmetovski, który obronił jedenastki w wykonaniu Savicia, Bajramiego i Nuhijiego, oraz strzelcy jedenastek – Nikola Gligorov, Goran Hristovski i Dejan Cvetkovski.
Po sezonie z klubu odszedł architekt sukcesu, trener Zoran Stratev, zabierając ze sobą do Vardaru Skopje kilku najlepszych piłkarzy (m.in. Cinedu Blessinga, Vandaira Dos Santosa oraz Darko Tasevskiego). Tak osłabiona ekipa przystąpiła do sezonu 2003/2004, gdzie dostąpiła zaszczytu gry (po raz pierwszy w historii) w rundzie kwalifikacyjnej Pucharu UEFA. Tam stołeczna drużyna pokonała sensacyjnie polski GKS Katowice (0-0 w Skopju i 1-1 w Katowicach po strzale przewrotką Bajramovskiego). W I rundzie los wyznaczył Cementarnicy za przeciwnika RC Lens. W pierwszym, rozegranym na Gradskim Stadionie meczu, Macedończycy byli stroną przeważającą, a bardzo dobre sytuacje zmarnowali Riste Naumov i Zanko Savov. Jednak w doliczonym czasie gry trafił Diop i gospodarze przegrali 0-1. W rewanżu Cementarnica doznała już klęski 0-5, a jednym z głównych ojców porażki był bramkarz Ljupco Kmetovski. Ligowe rozgrywki też nie układały się najlepiej, a w przerwie zimowej do Vardaru odszedł Riste Naumov. Z Pucharu Cementarnica odpadła już w 1/8 finału, a ligę ostatecznie ukończyła na 7. miejscu.
Sezon 2004/2005 był bardzo nerwowy za sprawą kolejnej reorganizacji ligi – do regulaminu wprowadzono zapis o konieczności gry w barażach dla 9. i 10. drużyny tabeli. Do tego doszły kłopoty finansowe w przerwie zimowej (m.in. zerwane rozmowy z koncernem Titan) Cementarnica, głównie z powodu skandalu podczas meczu z Sileksem w Kratovie, zajęła 9. miejsce, ale w barażu pokonała Horizont Turnowo 2-1, ocalając ligowy byt.
Jednak w sezonie 2005/2006 po 14 sezonach gry w I lidze klub z Kiselej Vody spadł, zajmując przedostatnie, 11. miejsce w tabeli. Nie pomogły transfery zagranicznych piłkarzy (m.in. rosyjskiego bramkarza Alana Prudnikova, Szweda Tony’ego Flygare czy brazylijskiego napastnika Ednaldo Diasa Ribeiro), ani trzech trenerów (Zanko Savov, Zoran Rosic – po raz kolejny i Borce Hristov).
Przed sezonem 2006/2007, pierwszym w historii klubu w II lidze, prezydentem został Sasa Ciric, zastępując na tym stanowisku długoletniego włodarza Angele Micevskiego. Nastąpiła też zmiana nazwy na obecną – Meridian FCU 55, a sponsorami oprócz firmy bukmacherskiej Meridian został Adidas. W listopadzie 2006 przywrócona została stara nazwa, a w grudniu miała miejsce tragiczna śmierć trenera Petre Gruevskiego. Na koniec sezonu 2006/2007 Cementarnica zajęła 2. miejsce w tabeli i zapewniła sobie awans do I ligi.
W pierwszym sezonie po powrocie do I ligi zespół zajął ostatnią, 12. pozycję, spadając do Wtorej Ligi. Po sezonie z klubu odeszła zdecydowania większość kluczowych graczy, wśród nich Igor Angelovski, Dragan Brncarevski, Tiago Rodrigues i Ze Carlos Filho. W kolejnych sezonach oparta na młodych zawodnikach drużyna nie była w stanie walczyć o powrót do Prwej Ligi – po rundzie jesiennej sezonu 2010/2011 Cementarnica zajmuje 10. miejsce w tabeli Wtorej Ligi.
Stadion.
Stadion Cementarnica na Kiselej Vodzie, mieści około 3000 widzów, jednak pozbawiony jest krzesełek.

</doc>
<doc id="656691" url="https://pl.wikipedia.org/wiki?curid=656691" title="Ferrari 599 GTB Fiorano">
Ferrari 599 GTB Fiorano

Ferrari 599 GTB Fiorano – samochód sportowy klasy wyższej produkowany pod włoską marką Ferrari w latach 2006–2012.
Historia i opis modelu.
Samochód został zaprezentowany na Geneva Motor Show w 2006 roku, zastępując popularny model 575M Maranello. Skrót GTB oznacza "Gran Turismo Berlinetta", a Fiorano to nazwa toru leżącego tuż przy fabryce Ferrari w Maranello.
Ferrari 599 GTB, pokrewny model do 612 Scaglietti, jest kolejnym modelem Ferrari, w którym zastosowano technologie z Formuły 1. Jak większość modeli tej firmy (prócz m.in. 612), GTB Fiorano oferuje 2 miejsca: dla kierowcy i dla pasażera. Pod kątem stylistycznym samochód przyniósł wyraźną metamorfozę w stosunku do poprzednika, wyróżniając się wąskimi, szeroko rozstawionymi reflektoram i dużym przednim wlotem powietrza. Tylne słupki zostały ukształtowane w celu zwiększenia o 25% mocy docisku.
599 XX.
Podczas Geneva Motor Show w marcu 2010 roku zaprezentowane zostało Ferrari 599XX. Jest to pozbawiona homologacji drogowej wersja przeznaczona na nawierzchnię torową, będąca zarazem to najmocniejszą odmiana 599. Silnik V12 o pojemności 6 litrów generuje moc maksymalną 730KM, a moment obrotowy sięga 683 Nm. Samochód rozpędza się do 100 km/h w 3,3 sekundy, a maksymalnie osiąga prędkość 345 km/h, z kolei jego cena określona została w momencie premiery na 1,5 miliona euro. Rok później, w 2011 roku, Ferrari przedstawiło specjalną odmianę 599XX - Evolution Package.
599 GTO.
Model 599 GTO powstał na bazie modelu 599XX, jako jego drogowy odpowiednik. W modelu 599 GTO zamontowano 670-konny silnik V12, a maksymalny moment obrotowy wynosi 620 Nm. Waga 599GTO wynosi 1495kg. Prędkość maksymalna nowego Ferrari to 335km/h, a czas rozpędzenia tego auta od 0 do 100km/h wynosi 3.3 sekundy. Samochód powstał w limitowanej serii 50 sztuk, mając swoją premierę podczas Geneva Motor Show 2010 i kosztując ok. 300 tysięcy funtów brytyjskich.
599 HGTE.
Odmiana 599 HGTE predstawiona została w marcu 2009 roku. Zyskała ona przeprojektowaną atrapę chłodnicy, inny wygląd dyfuzora, zastosowano usportowione oraz obniżone zawieszenie, zmieniono układ wydechowy oraz usprawniono przekładnię biegów. We wnętrzu pojawiło się więcej elementów wykonanych z karbonu oraz nowe, sportowe fotele. Ostatnią ważną zmianą w tym modelu było takżę zastosowanie nowego wzoru 20-calowych alufelg.
599 HY KERS.
Model HY KERS zadebiutował w marcu 2010 roku jako pierwszy model Ferrari z napędem hybrydowym. Kluczowym rozwiązaniem zastosowanym w tym modelu, jest system hamowania rekuperacyjnego odzyskujący energię z hamowania. Standardowa jednostka napędowa pochodziła z modelu 599 GTB Fiorano; 12 cylindrów w układzie "V", pojemność 6.0l i moc maksymalna 620KM. Silnik elektryczny to z kolei jednostka o mocy 100KM dysponująca 137 Nm. Silnik ten znajduje się z tyłu 599 HY KERS, podczas gdy normalna jednostka napędowa jest umieszczona z przodu auta. Pojazd powstał w jednym egzemplarzu jako pojazd testujący technologię.
SA Aperta.
We wrześniu 2010 roku zadebiutowała specjalna, limitowana odmiana z nadwoziem targa o nazwie Ferrari SA Aperta. Nazwa pochodzi od imion braci Pininfarina (Sergio i Andrea) oraz "Aperta" - co oznacza "otwarty", nawiązując do typu nadwozia. Samochód zyskał obniżone nadwozie zintegrowane z aluminiowym pałąkami, co przełożyło się na lepsze właściwości aerodynamiczne. Silnik pochodzi z modelu 599 GTO - jest to 6-litrowe V12 o mocy 670 KM, z kolei wolumen produkcyjny został ograniczony do 80 egzemplarzy.
Superamerica 45.
W schyłkowym okresie produkcji 599 GTB Fiorano, w maju 2011 roku, Ferrari przedstawiło oparty na jego bazie specjalny model zbudowany w jednym egzemplarzu z myślą o wieloletnim kliencie firmy, amerykańskim biznesmenie Peterze Kalikowie. Ferrari Superamerica 45 podobnie jak poprzedni model o takiej nazwie zyskał nadwozie typu targa z obracającą się pod kątem 180 stopni taflą szkła nad przedziałem transportowym, a inną unikalną cechą tego modelu było nadwozie pomalowane w kolorze Blu Antille. Włoska firma nawiązała w ten sposób do zakupionego dokładnie 45 lat wcześniej pierwszego modelu sprzedanego Kalikowowi - Ferrari 400 Superamerica.

</doc>
<doc id="656692" url="https://pl.wikipedia.org/wiki?curid=656692" title="Szczecin Zdunowo">
Szczecin Zdunowo

Szczecin Zdunowo – kolejowy przystanek osobowy na styku szczecińskich osiedli Zdunowo i Wielgowo. Położony jest przy ul. Sokołowskiego.
W roku 2017 przystanek obsługiwał 200–299 pasażerów na dobę.
Odległość od dworca do ważniejszych stacji w pobliżu:
Stacje sąsiadujące (czynne):
Informacje ogólne.
Na przystanku osobowym Szczecin Zdunowo zatrzymują się tylko pociągi osobowe. Jest położony na linii do Stargardu, nieopodal granicy miasta i Puszczy Goleniowskiej. Niemiecka nazwa (Hohenkrug-Augustwalde) oznacza w tłumaczeniu Zdunowo-Wielgowo. Najbliżej zlokalizowane przystanki ZDiTM to „Zdunowo Dworzec” (na południe od stacji) i „Wielgowo” (na północ).

</doc>
<doc id="656694" url="https://pl.wikipedia.org/wiki?curid=656694" title="Ferrari 599">
Ferrari 599



</doc>
<doc id="656695" url="https://pl.wikipedia.org/wiki?curid=656695" title="Meridian FCU Skopje">
Meridian FCU Skopje



</doc>
<doc id="656698" url="https://pl.wikipedia.org/wiki?curid=656698" title="When I Fall in Love">
When I Fall in Love

When I Fall in Love – płyta amerykańskiego trębacza Chrisa Bottiego, nagrana udziałem przyjaciół muzyka oraz orkiestry The London Session Orchestra.

</doc>
<doc id="656699" url="https://pl.wikipedia.org/wiki?curid=656699" title="Denhoff (herb szlachecki)">
Denhoff (herb szlachecki)

Denhoff ("Doenhoff", "Dönhoff", "Donhoff", "Dzik", "Wieprzowa Głowa") – polski herb szlachecki.
Opis herbu.
Opis historyczny.
Kasper Niesiecki blazonuje herb następująco:
Według Juliusza Ostrowskiego:
Opis współczesny.
Opis skonstruowany współcześnie brzmi następująco:
"Na tarczy o polu srebrnym głowa dzika w jej prawą stronę skierowana."
"W klejnocie pół czarnego dzika, przeszyty dwiema włóczniami, na krzyż ukośnie do góry."
"Labry herbowe czarne, podbite srebrem."
Geneza.
Herbem Denhoff pieczętowała się rodzina pochodząca z Westfalii, od połowy XIV wieku osiadła na Inflantach, w Polsce figurująca od XVI wieku.
Herbowni.
Berens, Bieret, Biront. Denhoff, Dobszewicz, Dönhoff

</doc>
<doc id="656704" url="https://pl.wikipedia.org/wiki?curid=656704" title="MacArthur Fellowship">
MacArthur Fellowship

MacArthur Fellowship, oficjalnie MacArthur Fellows Program (Nagroda MacArthurów, czasami zwana „grantem dla geniuszy”) – nagroda przyznawana co roku przez John D. and Catherine T. MacArthur Foundation od 20 do 40 obywatelom lub rezydentom Stanów Zjednoczonych każdego wieku i działającym w każdej dziedzinie działalności, którzy okazują zalety i perspektywiczność pozytywnego rozwoju swej kreatywnej pracy ("show exceptional merit and promise for continued and enhanced creative work").
Cytując za stroną internetową Fundacji MacArthurów, grant nie jest wyrazem docenienia jakiegoś osiągnięcia, ale swoistą inwestycją w ludzką oryginalność i potencjał, który ma być wykorzystywany z jak najlepszym skutkiem. Obecnie kwota MacArthur Fellowship wynosi 625 tysięcy dolarów, wypłacanych przez pięć lat. Do beneficjentów należą Leszek Kołakowski i Jerzy Grotowski.
Lista MacArthur Fellows.
Lista zdobywców grantu, uszeregowana według roku jego przyznania:

</doc>
<doc id="656707" url="https://pl.wikipedia.org/wiki?curid=656707" title="Rio Branco AC">
Rio Branco AC

Rio Branco Atlético Clube, zwykle nazywany Rio Branco, jest brazylijskim klubem piłkarskim z siedzibą w mieście Vitória w stanie Espírito Santo.
Historia.
Dnia 15 czerwca 1913 grupa chłopców, wśród których znajdowali się Antônio Miguez, José Batista Pavão, Edmundo Martins, Nestor Ferreira Lima, Gervásio Pimentel, oraz Cleto Santos zdecydowała się założyć klub piłkarski, gdy zabroniono im gry w dotychczas istniejących.
Założyli klub 21 czerwca 1913 w Ilha dos Amores w okolicach Parque Moscoso w Vitorii. Początkowa nazwa klubu brzmiała Juventude e Vigor, a oficjalnymi kolorami były zielony i żółty.
Dnia 10 lutego 1914 zmieniono nazwę klubu na Rio Branco Football Club, od brazylijskiego polityka Barão do Rio Branco.
Dnia 20 maja 1917 roku zmieniono barwy klubu na czarno-białe. W roku 1919 klub zdobył po raz pierwszy tytuł mistrza stanu, wygrywając Campeonato Capixaba.
Od roku 1934 do roku 1939 klub sześć razy z rzędu wygrywał stanowe mistrzostwa.
Dnia 18 marca 1941 klub zmienił nazwę na obecną – Rio Branco Atlético Clube.
W roku 1985 Rio Branco zdobył jak dotąd swój ostatni tytuł mistrza stanu.

</doc>
<doc id="656709" url="https://pl.wikipedia.org/wiki?curid=656709" title="FC Sankt Gallen">
FC Sankt Gallen

FC Sankt Gallen – szwajcarski klub piłkarski z siedzibą w St. Gallen, założony 19 kwietnia 1879, stanowiący najstarszy istniejący klub piłkarski w kontynentalnej części Europy.

</doc>
<doc id="656711" url="https://pl.wikipedia.org/wiki?curid=656711" title="Ferrari 612 Scaglietti">
Ferrari 612 Scaglietti

Ferrari 612 Scaglietti – samochód sportowy klasy wyższej produkowany przez włoską markę Ferrari w latach 2004 - 2011. 
Historia i opis modelu.
Samochód został zaprezentowany w 2004 roku zawdzięczający swoją nazwę jednemu z najsłynniejszych projektantów w historii Ferrari - Sergio Scagliettiemu. Jest kolejną berlinettą (2+2) i wprowadziło nowy styl projektowania aut, który został wykorzystany przy szkicowaniu F430 i 599 GTB Fiorano.
Dane techniczne.
Ogólne:
Wymiary:
Opony:
Osiągi:
Napęd:

</doc>
<doc id="656713" url="https://pl.wikipedia.org/wiki?curid=656713" title="Rio Branco Atlético Clube">
Rio Branco Atlético Clube



</doc>
<doc id="656714" url="https://pl.wikipedia.org/wiki?curid=656714" title="Cykliny">
Cykliny

Cykliny – grupa białek biorących udział w regulacji cyklu procesów związanych z podziałem komórki.
Przy przechodzeniu komórki przez fazy G1, G2 i S gwałtownie wzrasta poziom cyklin typu D, A, E i w końcu B. Te cykliny łączą się ze swoimi kinazami cyklinozależnymi (Cdk) i aktywują je. Istnieją także inhibitory kinaz cyklinozależnych (cdki).
Cyklina D1 występuje w zwiększonej ilości w komórkach niektórych nowotworów. Cyklina ta bierze udział w naprawie DNA uszkodzonego np. promieniowaniem. Odporność komórek na promieniowanie jest istotna w radioterapii.

</doc>
<doc id="656716" url="https://pl.wikipedia.org/wiki?curid=656716" title="Dawid Bartosik">
Dawid Bartosik

Dawid Bartosik (ur. 22 września 1976 r. we Wrocławiu) - absolwent Wydziału Dziennikarstwa i Nauk Politycznych Uniwersytetu Warszawskiego. Dziennikarz Polskiej Agencji Prasowej w latach 1998-2003. Za "bezprecedensowe ujawnienie sprawy zagrożeń bezpieczeństwa Państwa" otrzymał w 2000 roku nagrodę im. Jacka Kalabińskiego przyznawaną przez Stowarzyszenie Dziennikarzy Polskich w kategorii "Za pierwszeństwo informacji". Za swoje publikacje odznaczony również srebrnym Medalem Za Zasługi dla Policji. Od połowy 2003 roku wiceprezes, a od 2012 prezes Centrum Monitoringu Mediów MEDIASKOP Sp. z o.o. - przedsiębiorstwa zajmującego się profesjonalnym monitoringiem mediów.

</doc>
<doc id="656717" url="https://pl.wikipedia.org/wiki?curid=656717" title="W^X">
W^X

W^X (wymawiane "W xor X") – technika związanej z bezpieczeństwem informatycznym, obecna w systemie operacyjnym OpenBSD. W^X po raz pierwszy pojawiła się w systemie OpenBSD w wersji 3.3.
Szczegóły techniczne.
W^X uniemożliwia wykonanie kodu znajdującego się na stronach pamięci posiadających ustawiony atrybut W ( - zapisywalny). Atrybut ten umożliwia modyfikację zawartości stron pamięci. Nazwa XOR odnosi się do operacji logicznej - alternatywy wykluczającej i oznacza konieczność wyboru pomiędzy możliwością wykonywania kodu maszynowego znajdującego się na danej stronie pamięci, a możliwością modyfikacji jej zawartości.
Sytuacją wymagającą specjalnego potraktowania w trakcie prac zmierzających do zaimplementowania techniki W^X, była cecha architektury IA-32, która uniemożliwia oznaczanie stron pamięci w tablicy stron jednostki MMU, jako służących jedynie do odczytu. Atrybut R - odczytywalny) umożliwia zarówno odczyt danych i jak wykonanie kodu znajdującego się w danej stronie pamięci. W przypadku procesorów zgodnych z architekturą IA-32 cele techniki W^X są osiągane przy użyciu mechanizmu segmentacji pamięci, standardowo niewykorzystywanego w nowoczesnych systemach typu Unix.
Większość systemów mikroprocesorowych, w tym także nowszych mikroprocesorów serii x86, produkowanych przez firmę AMD (seria AMD64), posiada możliwość oznaczenia stron pamięci jako pozbawionych prawa do wykonania kodu.
Wprowadzenie techniki W^X w systemie OpenBSD wiązało się ze zmianami w kompilatorze języka C "(gcc)", umożliwiającymi tworzenie programów przeznaczonych dla systemów operacyjnych posiadających aktywną funkcjonalność W^X. Modyfikacje dotyczyły m.in. formatu i zawartości niektórych sekcji plików ELF, oraz obsługi trampolin.

</doc>
<doc id="656718" url="https://pl.wikipedia.org/wiki?curid=656718" title="Phạm Văn Đồng">
Phạm Văn Đồng

Phạm Văn Đồng (ur. 1 marca 1906 w Đức Tân, zm. 29 kwietnia 2000 w Hanoi) – polityk wietnamski, współpracownik Hồ Chí Minha, działacz Komunistycznej Partii Wietnamu (KPW), członek politbiura, w latach 1955–1976 premier Wietnamu Północnego, a następnie do 1987 całego Wietnamu.
W roku 1926 udał się do Guangzhou w południowych Chinach na szkolenie partyjne prowadzone przez Nguyễn Ái Quốca (prawdziwe nazwisko Hồ Chí Minha) przed wstąpieniem do Związku Wietnamskiej Młodzieży Rewolucyjnej, poprzednika KPW.
W 1929 roku podjął pracę konspiracyjną na rzecz organizacji w Sajgonie, gdzie w tym samym roku został aresztowany, osądzony i skazany przez francuskie władze kolonialne na 10 lat więzienia. W więzieniu na wyspie Poulo Condore przebywał do roku 1936, kiedy został zwolniony na podstawie amnestii powszechnej, ogłoszonej przez rząd francuski.
W 1940 roku wstąpił do partii komunistycznej blisko współpracując z Hồ Chí Minhem, a gdy Hồ doszedł do władzy w wyniku Rewolucji Sierpniowej w 1945 roku Phạm został ministrem finansów w nowo powstałej Demokratycznej Republice Wietnamu (DRW). Światowej opinii publicznej dał się poznać jako przewodniczący delegacji wietnamskiej na rokowania z Francją w Fontainebleau.
Po klęsce Francuzów pod Điện Biên Phủ, w maju 1954 roku przewodniczył (w randze wicepremiera i ministra spraw zagranicznych) delegacji na Konferencję Genewską w sprawie przyszłości Indochin i podpisywał porozumienie międzyrządowe z premierem francuskim (Pierre Mendès-France).
Podczas I Narodowego Kongresu DRW w 1955 roku Phạm został mianowany premierem, na którym to stanowisko pozostawał przez 32 lata, aż do przejścia na emeryturę w roku 1987. Przez całe życie był zagorzałym komunistą i wietnamskim patriotą, a jednocześnie najwierniejszym uczniem Hồ Chí Minha. W konfliktach wewnątrzpartyjnych zawsze zajmował neutralne stanowisko.

</doc>
<doc id="656719" url="https://pl.wikipedia.org/wiki?curid=656719" title="Grand Prix Włoch 2006">
Grand Prix Włoch 2006

Wyniki Grand Prix Włoch, trzynastej rundy Mistrzostw Świata Formuły 1 w sezonie 2006.
Po wyścigu Michael Schumacher ogłosił, że kończy karierę w Formule 1 po zakończeniu sezonu 2006.Robert Kubica stanął na podium po raz pierwszy w wyścigu Formuły 1.
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="656724" url="https://pl.wikipedia.org/wiki?curid=656724" title="Javier Sotomayor">
Javier Sotomayor

Javier Sotomayor Sanabria (ur. 13 października 1967 w Limonar na Kubie) – kubański lekkoatleta specjalizujący się w skoku wzwyż, aktualny rekordzista świata w tej konkurencji. Wujek Lorenzo Sotomayora, boksera i wicemistrza olimpijskiego.
W 1984 ustanowił w Hawanie rekord świata juniorów wynikiem 2,33 m. Nie mógł wziąć udziału w igrzyskach olimpijskich w 1984 w Los Angeles ze względu na bojkot tych zawodów przez Kubę; na zawodach Przyjaźń-84 w Moskwie zajął 2. miejsce. W 1985 zdobył srebrny medal na pierwszych halowych mistrzostwach świata w Paryżu.
Zwyciężył na mistrzostwach świata juniorów w 1986 w Atenach. Zdobył złoty medal na igrzyskach panamerykańskich w 1987 w Indianapolis. Na mistrzostwach świata w Rzymie w tym roku zajął 9. miejsce. W 1988 ustanowił po raz pierwszy rekord świata wynikiem 2,43 w Salamance. Znowu nie wziął udziału w igrzyskach olimpijskich w 1988 w Seulu z uwagi na bojkot igrzysk przez Kubę. Zdobył złoty medal na halowych mistrzostwach świata w 1989 w Budapeszcie (ustanowił wówczas aktualny do tej pory halowy rekord świata – 2,43 m) i na uniwersjadzie w 1989 w Duisburgu. 29 lipca 1989 poprawił swój rekord świata na otwartym stadionie do 2,44 m (w San Juan w Portoryko). Został brązowym medalistą halowych mistrzostw świata w 1991 w Sewilli oraz wicemistrzem podczas mistrzostw świata w 1991 w Tokio. Obronił tytuł na igrzyskach panamerykańskich w 1991 w Hawanie.
Na swych pierwszych igrzyskach olimpijskich w 1992 w Barcelonie zdobył złoty medal. Zwyciężył również na halowych mistrzostwach świata w 1993 w Toronto oraz na mistrzostwach świata w 1993 w Stuttgarcie. 27 lipca 1993 w Salamance ustanowił kolejny (aktualny do dziś) rekord świata wynikiem 2,45 m.
W 1995 Sotomayor zwyciężył na halowych mistrzostwach świata w Barcelonie oraz igrzyskach panamerykańskich w Mar del Plata, a na mistrzostwach świata w Göteborgu zajął 2. miejsce. Igrzyska olimpijskie w 1996 w Atlancie były dla niego nieudane – zajął w finale 11. miejsce.
Został złotym medalistą mistrzostw świata w 1997 w Atenach oraz halowych mistrzostw świata w 1999 w Maebashi. W 1999 podczas igrzysk panamerykańskich w Winnipeg został przyłapany na zażywaniu kokainy i zdyskwalifikowany na 2 lata. Dyskwalifikację później skrócono i mógł wystartować w igrzyskach olimpijskich w 2000 w Sydney, gdzie zdobył srebrny medal. Na mistrzostwach świata w 2001 w Edmonton zajął początkowo 4. miejsce, ale później mu je odebrano, kiedy ponownie wykryto u niego doping. Środkiem, który znaleziono w jego organizmie, był steryd anaboliczny: nandrolon. Po dyskwalifikacji zakończył karierę.

</doc>
<doc id="656725" url="https://pl.wikipedia.org/wiki?curid=656725" title="Ferrari Testarossa">
Ferrari Testarossa

Ferrari Testarossa – supersamochód klasy średniej produkowany przez włoską markę Ferrari w latach 1984–1996.
Historia i opis modelu.
Samochód został zaprezentowany podczas Autosalonu w Paryżu w 1984 roku. Zastąpił model Berlinetta Boxer po dwudziestu latach produkcji. Auto stało się bardzo popularne i w ciągu siedmiu lat złożono ponad 7 tys. egzemplarzy. Mimo wielu przeróbek mających przystosować auto do torów wyścigowych, Testarossa nigdy nie odniosła sukcesów podczas wyścigów. Następcą modelu Testarossa był Ferrari 550 Maranello, który jednak miał już klasyczny napęd. Silnik umieszczony z przodu i napęd na koła tylne. Model Testarossa jest jednym z najbardziej spektakularnych modeli w gamie Ferrari, który odniósł niebywały sukces komercyjny, a także umocnił pozycję Ferrari jako producenta egzotycznych supersamochodów. Po zakończeniu produkcji modelu F40 w 1992 przez 3 lata pełnił funkcję sztandarowego modelu firmy Ferrari do czasu prezentacji następcy modelu F50 w 1995 roku. Samochód ten stał się punktem odniesienia do oceny innych samochodów sportowych lat 80. i 90. XX wieku.
Ferrari F 512TR.
Wzmocniona wersja Testarossy zaprezentowana została w 1991 roku. Zmieniono wówczas wygląd nadwozia i wzmocniono silnik do ponad 420 KM.
Ferrari F 512M.
Ostatnia wersja Testarossy, moc zwiększona do 440 KM. Planowano zainstalować silnik z F40 jednak ostatecznie wstrzymano się z tym pomysłem. Całkowicie widoczne klosze przednich lamp zastąpiły chowające się elektrycznie, tylne światła zyskały podobieństwo do modelu F355.

</doc>
<doc id="656729" url="https://pl.wikipedia.org/wiki?curid=656729" title="Denhoffowie">
Denhoffowie



</doc>
<doc id="656733" url="https://pl.wikipedia.org/wiki?curid=656733" title="Dzik (herb szlachecki)">
Dzik (herb szlachecki)



</doc>
<doc id="656736" url="https://pl.wikipedia.org/wiki?curid=656736" title="Philippe Leclerc de Hauteclocque">
Philippe Leclerc de Hauteclocque

Philippe Leclerc de Hauteclocque, właściwie Philippe François Marie de Hauteclocque, pseudonim Jacques Leclerc (ur. 22 listopada 1902 w Belloy-Saint-Léonard, zm. 28 listopada 1947 k. Colomb-Béchar) – francuski dowódca wojskowy, generał armii Francuskich Sił Zbrojnych, marszałek Francji (1952, pośmiertnie).
Życiorys.
W 1924 ukończył École Spéciale Militaire de Saint-Cyr i wstąpił do armii Francuskiej. W 1937 został awansowany do stopnia kapitana. Po klęsce Francji w czerwcu 1940 postanowił przyłączyć się do Wolnych Francuzów i udał się do Anglii. Generał Charles de Gaulle awansował go do stopnia majora i skierował do Francuskiej Afryki Równikowej jako gubernatora Kamerunu. Podległe mu oddziały pokonały wojska państw Osi atakujące Czad w listopadzie 1940, a następnie – rosnąc w siły – odbył zwycięską kampanię w Afryce Zachodniej odznaczając się jako dowódca podczas walk w Tunezji. W międzyczasie dosłużył się stopnia generała brygady (1941).
Po lądowaniu w Normandii w czerwcu 1944 dowodzona przezeń 2 Dywizja Pancerna została skierowana do Paryża dla wsparcia powstania, które tam wybuchło. Leclerc przyjął kapitulację załogi niemieckiej na dworcu Gare Montparnasse. W dalszych miesiącach wojny jego oddziały wyzwoliły Strasburg, a swój szlak bojowy zakończyły w górskiej kwaterze Adolfa Hitlera w Berchtesgaden. W czasie wyzwalania Francji Leclerc kazał rozstrzelać bez sądu 12 wziętych do niewoli francuskich żołnierzy Waffen-SS.
Po zakończeniu wojny w Europie otrzymał (wraz ze stopniem generała dywizji – fr. "général de division") dowództwo sił francuskich w rejonie Pacyfiku i reprezentował Francję podczas podpisania przez Japonię aktu kapitulacji w Zatoce Tokijskiej. Jako głównodowodzący w Indochinach pokonał blokujące Sajgon siły Việt Minhu.
Zginął w wypadku lotniczym w okolicach Colomb-Béchar (obecnie Baszszar) w Algierii. Pośmiertnie został awansowany do stopnia marszałka Francji.

</doc>
<doc id="656737" url="https://pl.wikipedia.org/wiki?curid=656737" title="Maszyna stanów skończonych">
Maszyna stanów skończonych



</doc>
<doc id="656740" url="https://pl.wikipedia.org/wiki?curid=656740" title="Wuwang">
Wuwang

Król Wu z Dynastii Zhou () – pierwszy władca chińskiej dynastii Zhou. Różne źródła podają, że zmarł w wieku 93, 54 lub 43 lat. Jego bratem był książę Zhou, a ojcem protoplasta dynastii – Wen.
Życiorys.
Po wstąpieniu na tron zrealizował ostatnią wolę swojego ojca, pokonał dynastię Shang. Król otaczał się mądrymi urzędnikami, a władza Zhou stawała się coraz silniejsza. W 1048 roku p.n.e. zaprosił na spotkanie okolicznych przywódców. Na spotkanie przybyło ponad 800 z nich. W roku 1046 p.n.e., widząc kryzys panującej dynastii, przypuścił wraz z innymi książętami atak rozgramiając armię Shang w pod Muye. Na wieść o tym ostatni władca z dynastii Shang Di Xin, podpalił swój pałac, i zginął w płomieniach. Po tym zwycięstwie nowy król ustanowił wiele księstw, w których władali jego generałowie i bracia. Zmarł w 1043 roku p.n.e. Jego następcą został jego syn, Chengwang.

</doc>
<doc id="656742" url="https://pl.wikipedia.org/wiki?curid=656742" title="Zhao (okres Zhou)">
Zhao (okres Zhou)

Zhao () – chińskie państwo w Okresie Walczących Królestw. Jego terytorium pokrywało się częściowo z obszarami dzisiejszej Mongolii Wewnętrznej oraz prowincji Hebei, Shanxi i Shaanxi. U jego północnej granicy zaczynały się ziemie, które zajmowali Xiongnu. Stolicą państwa Zhao był Handan (邯郸).

</doc>
<doc id="656743" url="https://pl.wikipedia.org/wiki?curid=656743" title="Jarlsbergost">
Jarlsbergost

Jarlsbergost – rodzaj sera produkowanego głównie w Norwegii, z mleka krowiego. Jest to ser dojrzewający, twardy lub półtwardy, o łagodnym, słodkawym smaku. Wzorowany na szwajcarskim ementalerze, jest od niego bardziej miękki i słodszy. Odznacza się cytrynowożółtą barwą i dużymi, okrągłymi dziurami. Może dojrzewać od jednego do 15 miesięcy. Historia jego produkcji sięga lat 60. XIX wieku.

</doc>
<doc id="656744" url="https://pl.wikipedia.org/wiki?curid=656744" title="Steve O’Rourke">
Steve O’Rourke

Steve O’Rourke (ur. 1 października 1940 w Londynie, zm. 30 października 2003 w Miami) – brytyjski menedżer muzyczny i kierowca wyścigowy, menadżer zespołu Pink Floyd.
Steve O’Rourke był menedżerem Pink Floyd, po odejściu Syda Barretta, aż do śmierci. Nick Mason napisał w swojej książce ("Moje wspomnienia"), że Steve był bardzo wymagający. O’Rourke wraz z Masonem i Davidem Gilmourem wziął udział w wielu wyścigach samochodowych, m.in. w 24-godzinnym wyścigu Le Mans w 1979 roku. Steve O’Rourke, chciał „wystąpić” na jakimś albumie Pink Floyd. Jego marzenie spełniło się w 1994 roku, kiedy jego rozmowa telefoniczna z pasierbem Gilmoura kończy utwór „High Hopes”, a tym samym album "The Division Bell".
O’Rourke zmarł w wieku 63 lat, na atak serca w Miami na Florydzie. Na pogrzebie byli obecni trzej członkowie Pink Floyd – David Gilmour, Nick Mason oraz Rick Wright. Podczas ceremonii pożegnalnej muzycy wraz z Dickiem Parrym wykonali dwa utwory – „Fat Old Sun” oraz „The Great Gig in the Sky”.

</doc>
<doc id="656748" url="https://pl.wikipedia.org/wiki?curid=656748" title="Timothy Hutton">
Timothy Hutton

Timothy Tarquin „Tim” Hutton (ur. 16 sierpnia 1960 w Malibu) – amerykański aktor, reżyser i producent. Zdobywca Oscara.
Życiorys.
Wczesne lata.
Urodził się w Malibu, w stanie Kalifornia jako syn Maryline Poole, nauczycielki / publicystki, i Jima Huttona, aktora. Jego rodzina miała korzenie angielskie, irlandzkie, norweskie i niemieckie. Na planie filmowym pierwszy raz pojawił się w wieku pięciu lat, występując u boku ojca w filmie "Nigdy nie jest za późno" ("Never Too Late", 1965). Uczęszczał do szkoły średniej Fairfax High School w Los Angeles.
Kariera.
Wystąpił w telewizyjnym komediodramacie NBC "Zuma Beach" (1978) z udziałem Suzanne Somers, Michaela Biehna, Rosanny Arquette i Tanyi Roberts oraz dwóch odcinkach serialu familijnego NBC "Cudowny świat Walta Disneya" (1972, 1980). 
Rolę życia zagrał jako 20-latek w dramacie Roberta Redforda "Zwyczajni ludzie" (1980), a za kreację młodego mężczyzny nie potrafiącego się pozbierać psychicznie po tragicznej śmierci brata otrzymał Oscara dla najlepszego aktora drugoplanowego i dwie nagrody Złotego Globu. Nigdy nie udało mu się powtórzyć sukcesu tej roli, ale nadal grał w filmach, a także reżyserował. 
Był przesłuchiwany do roli w komedii "Ryzykowny interes" (1983), którą ostatecznie zagrał Tom Cruise. Wystąpił w wideoklipie zespołu The Cars do piosenki „Drive” (1984). Był producentem i zagrał jedną z głównych ról w serialu kryminalnym "Śledztwo prowadzi Nero Wolfe" ("A Nero Wolfe Mystery", 2001–2002). W 1989 trafił na Broadway jako Andrew Makepiece Ladd III w sztuce "List miłosny" ("Love Letters"), a rok potem grał Petera w "Preludium miłości" z Mary-Louise Parker.
Życie prywatne.
16 marca 1986 poślubił aktorkę Debrę Winger, z którą ma syna Emmanuela Noaha (ur. 1987). W 1990 doszło do rozwodu. W latach 1990-1992 spotykał się z Mary-Louise Parker. W latach 1995-1996 był związany z Umą Thurman. W latach 1998-1999 tworzył związek z Angeliną Jolie. 21 stycznia 2000 poślubił Aurore Giscard d’Estaing, bratanicę byłego prezydenta Francji, Valéry’ego Giscarda d’Estainga. Mają córkę Milo (ur. 2002). W 2008 rozwiedli się.

</doc>
<doc id="656749" url="https://pl.wikipedia.org/wiki?curid=656749" title="Paul Henreid">
Paul Henreid

Paul Henreid, właśc. Paul Georg Julius Hernreid Ritter Von Wassel-Waldingau (ur. 10 stycznia 1908 w Trieście, zm. 29 marca 1992 w Santa Monice) – austriacko-amerykański aktor i reżyser filmowy.
W 1960 został uhonorowany swoją własną gwiazdą w legendarnej Alei Gwiazd w Los Angeles.
Życiorys.
Urodził się w Trieście w Austro-Węgrzech (obecnie Włochy) jako syn Maria-Luise (z domu Lendecke) i Karla Alphonsa Hernrieda, wiedeńskiego barona i bankiera.
Karierę zaczynał jako dziennikarz, był menadżerem w teatrze Maxa Reinhardta, a później aktorem w teatrach wiedeńskich. W 1935 wyjechał do Anglii, gdzie wystąpił w niewielkiej roli w "Goodbye, Mr. Chips" (1939). W 1940 wyjechał do Stanów Zjednoczonych. 
W 1942 wystąpił w dwóch filmach, najbardziej rozpoznawalnych w jego karierze, w "Trzech kameliach" oraz w "Casablance", jako Victor Laszlo, mąż Isly Lund (Ingrid Bergman).
Występował na Broadwayu w komediach: "Festival" (1955) jako Max Granada i "Don Juan w piekle" (1973) jako komandor.
Zmarł 29 marca 1992 w Santa Monica w Kalifornii na zapalenie płuc w wieku 84 lat.

</doc>
<doc id="656753" url="https://pl.wikipedia.org/wiki?curid=656753" title="Dönhoff">
Dönhoff

Dönhoff – niemiecki ród szlachecki pochodzący z Hrabstwa Mark w Westfalii, po raz pierwszy wymieniony w 1282. W XIV wieku przedstawiciele rodu osiedli na terenie inflanckich ziem zakonu krzyżackiego (zakon inflancki). Po przyłączeniu Inflant do Rzeczypospolitej (pakt wileński – 1561) zasilili szeregi polskiej szlachty. W 1633 osiągnęli godność hrabiów cesarstwa (niem. "Reichsgraf"), wchodząc tym samym w szeregi arystokracji. W 1637 hrabia Kasper Denhoff uzyskał tytuł księcia cesarstwa (niem. "Reichsfürst"). Linia jego potomków wygasła w XVIII wieku.
Polska linia Dönhoffów.
Dönhoffowie mieszkający w Rzeczypospolitej nosili spolszczone nazwisko Denhoff.
Denhoffowie – polska gałąź niemieckiego rodu szlacheckiego Dönhoff, którego przedstawiciele zasilili szeregi polskiej szlachty po przyłączeniu Inflant do Rzeczypospolitej. Używali herbu własnego (Denhoff), który nazywany jest także Dzik lub Świnka, ze względu na swoje podobieństwo do polskiego herbu o tej nazwie.
Najbardziej znani przedstawiciele tego rodu w Rzeczypospolitej:
Potęgę i znaczenie w Rzeczypospolitej Denhoffowie budowali w oparciu o dwór monarszy i liczne starostwa nadawane przez kolejnych władców. Wśród członków wpływowego w XVII i XVIII w. rodu Denhoffów byli też i tacy, którzy nie osiągnęli wysokich godności senatorskich, ponieważ zginęli, walcząc w imieniu Rzeczypospolitej, tak jak pułkownik wojsk koronnych Hieronim Denhoff ("Herman Dönhoff") w bitwie pod Cecorą (1620).
Pruscy Dönhoffowie.
Jedna z gałęzi rodu (potomkowie Friedricha von Dönhoffa, syna wojewody parnawskiego Ernesta Magnusa Denhoffa ("Magnus Ernst von Dönhoff") osiadła w Prusach w 1666 r., gdzie do 1945 r. miała swoją siedzibę w pałacu Friedrichstein pod Królewcem. Własnością Dönhoffów były też dobra Pasłęk ("Preußisch Holland").
Z pruskiej gałęzi tej rodziny pochodzili m.in.:

</doc>
<doc id="656754" url="https://pl.wikipedia.org/wiki?curid=656754" title="Tadeusz Hołówko">
Tadeusz Hołówko

Tadeusz Ludwik Hołówko, ps. "Kirgiz", "Horodyński", "Otfinowski", krypt. "T. H-ko" (ur. 17 września 1889 w Semipałatyńsku, zm. 29 sierpnia 1931 w Truskawcu) – polski polityk, działacz państwowy II Rzeczypospolitej, publicysta, działacz ruchu prometejskiego.
Życiorys.
Pochodził z polskiej rodziny ziemiańskiej, za udział w powstaniu styczniowym zesłanej na Sybir. Ukończył gimnazjum w Wiernym. W czasach szkolnych nawiązał kontakt z organizacją Socjalistów-Rewolucjonistów. W latach 1909–1912 studiował nauki przyrodnicze na uniwersytecie w Petersburgu. Związał się z nielegalną Polską Partią Socjalistyczną (PPS), a za jej pośrednictwem ze Związkiem Walki Czynnej (w 1910 przeszkolony na kursie w Krakowie). Relegowany z uniwersytetu w 1912 z zakazem studiowania w Imperium Rosyjskim (uchylonym po roku). Przeniósł się do Galicji, gdzie rozpoczął studia na Wydziale Prawa Uniwersytetu Jagiellońskiego w roku akademickim 1912/1913. W 1912–1913 sekretarz Zarządu Głównego Związku Stowarzyszeń Młodzieży Postępowo-Niepodległościowej. W 1913 powrócił do Petersburga i kontynuował studia prawnicze.
Po wybuchu I wojny światowej przyjechał do Warszawy i był jednym z organizatorów Polskiej Organizacji Wojskowej (POW). Jednocześnie działał w PPS jako członek wydziału prasowego CKR i kierownik wydziału politycznego OKR w Warszawie i Pogotowia Bojowego PPS w Warszawie i na terenie Rosji. Działacz Zjednoczenia Organizacji Niepodległościowych. Po okupacji Warszawy przez armię niemiecką aresztowany przez Niemców i w latach 1915–1916 więziony w Salzwedel, Stendal i Celle Schloss pod Hanowerem. Uwolniony po Akcie 5 listopada, w 1917 współtwórca Stronnictwa Niezawisłości Narodowej, powrócił do konspiracji w POW, m.in. redagując prasę organizacji.
Po rewolucji bolszewickiej i wycofaniu Rosji z wojny w traktacie brzeskim (marzec 1918) działał jako emisariusz POW na terytorium Hetmanatu i w Moskwie (pod rządami bolszewików). Swoje wspomnienia z tego okresu życia opisał później w tomach: "Przez dwa fronty" (1931) i "Przez kraj czerwonego caratu" (1932).
W listopadzie 1918 uczestniczył w organizacji Tymczasowego Rządu Ludowego Republiki Polskiej w Lublinie. Był jednym z redaktorów i wiceministrem propagandy w tym rządzie (6–11 listopada 1918). W rządzie Jędrzeja Moraczewskiego i następnych rządach naczelnik Wydziału Prasowego Ministerstwa Pracy i Opieki Społecznej. W czasie wojny polsko-bolszewickiej w 1920 wstąpił do Wojska Polskiego. 2 sierpnia 1920 ciężko ranny w ataku na Tłoczewo, kiedy ze swoją sekcją 9. kompanii 201. pułku piechoty Dywizji Ochotniczej „przedostał się na tyły nieprzyjaciela w ogniu flankowym”. Odznaczony Krzyżem Srebrnym Orderu Virtuti Militari.
W latach 1921–1925 wchodził do centralnych władz PPS, w 1921–1925 członek Rady Naczelnej PPS (do 1923 sekretarz), w 1921 zastępca członka, a 1924–1925 członek Centralnego Komitetu Wykonawczego (CKW PPS). Gorący zwolennik koncepcji federacyjnej Piłsudskiego. Od 1921 redaktor naczelny „Trybuny” (organu teoretycznego PPS) i dyrektor Towarzystwa Wydawniczego „Ignis”, od 1923 członek rady nadzorczej Spółdzielni Wydawniczo-Księgarskiej „Nowe Życie”. W 1925 delegat PPS na kongres Socjalistycznej Międzynarodówki Robotniczej w Marsylii (członek Komisji ds. Europy Wschodniej). W 1925 przebywał we Francji, gdzie współtworzył towarzystwo i pismo "La Promethee", głoszące ideę oderwania od ZSRR narodowości nierosyjskich (prometeizm). W latach 1925–1927 dyrektor Instytutu Badań Spraw Narodowościowych. Jeden z czołowych publicystów socjalistycznych, publikował najczęściej na tematy narodowościowe w Robotniku i Trybunie. Kandydował bez powodzenia do Sejmu z listy PPS w 1919 i 1922. W latach 1922–1927 zastępca posła z listy państwowej nr 2 (PPS). W latach 1919–1927 radny Miasta Stołecznego Warszawy z listy PPS. W 1921 założyciel Związku Zbliżenia Narodów Odrodzonych.
Jeden z najbliższych współpracowników Józefa Piłsudskiego. Po przewrocie majowym zorganizował Związek Polskiej Inteligencji Socjalistycznej. W 1927 wystąpił z PPS i zaczął organizować popierający rządy pomajowe Bezpartyjny Blok Współpracy z Rządem (BBWR). Członek Wielkiej Rady BBWR, prezes regionalnej wileńskiej grupy posłów i senatorów BBWR. Działacz Konfederacji Ludzi Pracy. Zwolennik dożywotniej władzy prezydenta wybieranego spośród dwóch kandydatów: jednego wyznaczonego przez ustępującego prezydenta, a drugiego przez Zgromadzenie Narodowe. W latach 1927–1930 naczelnik Wydziału Wschodniego w Departamencie Politycznym Ministerstwa Spraw Zagranicznych. W 1930 wybrany na posła na Sejm III kadencji z listy BBWR w okręgu nr 61 (Nowogródek). W Sejmie sprawował funkcję prezesa klubu parlamentarnego BBWR i wiceprzewodniczącego Komisji Spraw Zagranicznych. Zwolennik ugody polsko–ukraińskiej, typowany na stanowisko wojewody lwowskiego.
Autor rozpraw teoretycznych i książek politycznych, m.in. "O demokracji, polityce i moralności życia publicznego" oraz "Kwestia narodowościowa w Polsce" (1922), a także wspomnień: "Przez kraj czerwonego caratu", "Przez dwa fronty". W 1951 wszystkie jego utwory zostały wycofane z polskich bibliotek oraz objęte cenzurą.
Śmierć.
Został zamordowany na dzień przed planowanym odjazdem z pobytu wypoczynkowego w Truskawcu, w sobotę 29 sierpnia 1931 ok. godz. 20:30 w pokoju pensjonatu sióstr bazylianek. Zbrodni dokonało dwóch sprawców, którzy zbiegli z miejsca jej dokonania. Ciało Tadeusza Hołówki zostało sześciokrotnie ugodzone pociskami z broni krótkiej. Śmierć Hołówki wywołała szok społeczny, została potępiona przez społeczności polską i ukraińską i odbiła się echem za granicą. Eksportacja zwłok Tadeusza Hołówki z Truskawca odbyła się przy udziale licznej miejscowej ludności. Po przewiezieniu ciała ze Lwowa do Warszawy, 1 września 1931 Tadeusz Hołówko został pochowany na Cmentarzu Ewangelicko-Reformowanym w Warszawie (kwatera K1-2-28).
Sprawcami morderstwa okazali się nacjonaliści ukraińscy Dmytro Danyłyszyn i Wasyl Biłas z OUN, straceni w grudniu 1932 wyrokiem Sądu Doraźnego w związku z napadem na pocztę w Gródku Jagiellońskim (wobec nich sprawę umorzono w procesie w 1933). Decyzję o zamachu podjęło trzech ludzi: Iwan Gabrusewycz, Roman Szuchewycz i Zenon Kossak. Proces w sprawie zabójstwa Tadeusza Hołówki toczył się przed sądem w Samborze. Na ławie oskarżonych w procesie o zabójstwo posła Hołówki w 1933, zasiedli także Aleksander Bunij (służący w pensjonacie, w którym zamieszkał Hołówko), Mikoła Motyka (uczeń pośredniczący w przekazywaniu informacji pomiędzy Bunijem a sprawcami), Roman Baranowski (mający dostarczyć pistolet; w 1932 Baranowskiego oskarżono o zabójstwo podkomisarza Policji Państwowej, Emiliana Czechowskiego), Michał Hnatow (komendant rejonowy OUN, zbiegł za granicę).
Timothy Snyder uważa okoliczności zabójstwa i sprawców za niejasne.
Jego imieniem nazwano akademicki oddział Związku Strzeleckiego w Warszawie. W październiku 1931 Rada Gminna w Brasławiu i Przebrodziu, powiatu brasławskiego powzięła uchwały, na mocy których jedna z ulic w m. Brasławiu oraz szkoła powszechna w Przebrodziu zostały nazwane imieniem Tadeusza Hołówki.
Rodzina.
Był synem Wacława (1855–1921) i Marii z d. Maciejewskiej. Miał dwóch braci - Władysława i Witolda (zm. 1921) oraz siostrę Marię.
Jego pierwszą żoną (od 28 lipca 1914 roku) była lekarka Helena z Derewojedów z którą miał córkę Helenę Okulicz (1917–1945) oraz syna Stefana Tadeusza. Po rozwodzie, poślubił w 1928 roku Janinę z Goszczyńskich (1896–1963), "primo voto" Świderską z którą miał córkę Marię zam. Thomas.
Był wyznania ewangelicko-reformowanego, jego pogrzeb prowadził ówczesny superintendent kościoła Stefan Skierski.

</doc>
<doc id="656761" url="https://pl.wikipedia.org/wiki?curid=656761" title="Języki paleobałkańskie">
Języki paleobałkańskie

Języki paleobałkańskie, także: paleobałkańska liga językowa – postulowana liga języków z rodziny indoeuropejskiej, używanych w starożytności na terenach Półwyspu Bałkańskiego i wtórnie rozprzestrzenionych (na skutek inwazji ludnościowej) także na terytorium Azji Mniejszej. Obejmuje języki poświadczone na Półwyspie Bałkańskim:
Na terenie Azji Mniejszej i Półwyspu Bałkańskiego używane były języki: 
Wyłącznie na obszarze Azji Mniejszej używane były języki: 
Ponieważ języki te, poza greką, albańskim i ormiańskim, są słabo zaświadczone, trudno jednoznacznie wyrokować o ich stopniu pokrewieństwa genetycznego. Językoznawcy są jednak zgodni, że język liburnijski blisko spokrewniony z wenetyjskim nie należał do tej samej gałęzi języków indoeuropejskich, co starogrecki i macedoński. Pewne typologiczne podobieństwa skłaniają jednak językoznawców do łączenia tych języków w ligę. 
Liga paleobałkańska tworzy substrat językowy dla wielu współczesnych języków Bałkanów, w tym dla rumuńskiego i współczesnego macedońskiego. 

</doc>
<doc id="656762" url="https://pl.wikipedia.org/wiki?curid=656762" title="Pomponiusz">
Pomponiusz

Pomponiusz – imię męskie pochodzenia łacińskiego, oznaczające "pompatyczny, wspaniały". Istnieje przynajmniej dwóch świętych patronów tego imienia.
Pomponiusz imieniny obchodzi 30 kwietnia.
Znane osoby noszące to imię:

</doc>
<doc id="656765" url="https://pl.wikipedia.org/wiki?curid=656765" title="Synagoga w Łodzi (ul. Zgierska 32)">
Synagoga w Łodzi (ul. Zgierska 32)

Synagoga przy ulicy Zgierskiej 32 – synagoga funkcjonująca niegdyś w Łodzi, przy Zgierskiej 32, w podwórzu.
Podczas II wojny światowej niemieccy okupanci zdewastowali synagogę.
Parterowy budynek wzniesiono na planie wydłużonego prostokąta. Do wnętrza prowadzi osobne wejście, zaakcentowane płytkim ryzalitem i skromnie dekorowane w części szczytowej. Budynek z wysokim podpiwniczeniem oraz niewielkim poddaszem. Okna wąskie i wysokie. Całość przykrywa jednospadowy dach. Obecnie wnętrze dzielą ścianki z dykty i służy ono celom mieszkalnym.

</doc>
<doc id="656766" url="https://pl.wikipedia.org/wiki?curid=656766" title="Rozamunda">
Rozamunda

Rozamunda – imię żeńskie pochodzenia germańskiego, oznaczające "chroniąca rumaki", od "hros" – "rumak" i "mund" – "ochrona". Później imię to łączono z łacińskimi słowami "rosa munda" – "róża świata", "róża ludzkości". Patronką tego imienia jest św. Rozamunda z XII wieku.
Rozamunda imieniny obchodzi 30 kwietnia.

</doc>
<doc id="656769" url="https://pl.wikipedia.org/wiki?curid=656769" title="Paleobałkańska liga językowa">
Paleobałkańska liga językowa



</doc>
<doc id="656770" url="https://pl.wikipedia.org/wiki?curid=656770" title="Chengwang">
Chengwang

Król Cheng z Dynastii Zhou () – drugi władca chińskiej dynastii Zhou, który panował w latach 1043/1042–1021 p.n.e.
Panowanie.
Jego dziadek i ojciec podbili państwo Shang i ustanowili zasady sukcesji, zgodnie z którymi po śmierci ojca powinien on przejąć tron. Po śmierci króla Wu nastąpił jednak kryzys dynastyczny: jego stryj Zhou Gong ogłosił, że król jest zbyt młody i mianował się regentem. Kwestia młodego wieku króla jest wątpliwa, a ponadto prawo księcia Zhou do regencji zakwestionowali jego starsi bracia: Guanshu Xian, Caishu Du i Huoshu Chu. Sprzymierzyli się oni z nominalnym władcą podbitych Shangów, Wu Gengiem i wszczęli wojnę przeciw uzurpacji Zhou. Król Cheng, książę Zhou i jego brat przyrodni, Shao Gong, pobili powstańców i uderzyli dalej na wschód.
Po podboju wschodnich terenów, zwycięski triumwirat rozpoczął akcję kolonizacyjną nowych ziem. W strategicznej dolinie prowadzącej do ziem Zhou, ustanowili wschodnią stolicę (Chengzhou) (na miejscu współczesnego Luoyangu). Nowa baza na wschodzie, jak dowiodła rebelia braci króla Wu, była konieczna: siły Zhou straciły wiele czasu na ponowny przemarsz z położonych dalej na zachód, nad rzeką Wei pierwotnych terenów państwa Zhou i ponowny podbój ziem shangowskich.
Członkowie rodu cesarskiego ustanowili swe siedziby w strategicznie położonych miastach w dolinie Huang He. Bracia króla Chenga - Tangshu Yu i Ying Hou założyli państwa Jin i Ying; inny stryj Chenga, Kangshu Feng - państwo Wei. Syn księcia Zhou, Bo Qin, otrzymał ziemie dalej na wschód (Lu); komendant armii Zhou, Tai Gong Wang ustanowił Qi, a wspomniany Shao Gong - państwo Yan, chroniące północne rubieże Niziny Chińskiej. W późniejszych wiekach domeny te usamodzielniły się, rozpoczynając okres Walczących Królestw. 
W późniejszych latach król Cheng, powołując się na mandat Niebios, przynależny mu z racji urodzenia, przy wsparciu Shao Gonga, skłonił księcia Zhou do udania się na polityczną emeryturę. Panowanie Chenga miało być stosunkowo spokojne i charakteryzować się łagodnością, cenioną przez późniejszych konfucjanistów.

</doc>
<doc id="656772" url="https://pl.wikipedia.org/wiki?curid=656772" title="Liga paleobałkańska">
Liga paleobałkańska



</doc>
<doc id="656777" url="https://pl.wikipedia.org/wiki?curid=656777" title="Synagoga w Łodzi (ul. Graficzna 4)">
Synagoga w Łodzi (ul. Graficzna 4)

Synagoga przy ulicy Graficznej 4 – synagoga pochodząca z okresu przedwojennego, położona niegdyś w Łodzi, przy ulicy Graficznej 4. 
Podczas II wojny światowej okupanci niemieccy zdewastowali synagogę. 
Budynek po wojnie został przebudowany, zachował jednak kilka charakterystycznych cech – pilastry, półkoliste okienka, a z tyłu trzy prostokątne wnęki, po zamurowanych oknach. Nad środkowym przetrwało tondo i zwieńczenie w kształcie podkowy z gzymsem. 
Prawdopodobnie budynek składał się z dwóch części – dom modlitwy z chederem.
Obecnie budynek już nie istnieje.

</doc>
<doc id="656778" url="https://pl.wikipedia.org/wiki?curid=656778" title="Trampolina (informatyka)">
Trampolina (informatyka)

Trampolina w odniesieniu do technik programistycznych ma wiele znaczeń; najpopularniejsze z nich to:

</doc>
<doc id="656781" url="https://pl.wikipedia.org/wiki?curid=656781" title="Wei (okres Zhou)">
Wei (okres Zhou)

Wei – chińskie państwo w Okresie Walczących Królestw. Położone było pomiędzy państwami Qi a Qin i obejmowało ziemie wchodzące w skład dzisiejszych prowincji Henan, Hebei oraz Shanxi i Szantung. Po przeniesieniu stolicy z Anyi do Daliangu (dzisiejszy Kaifeng), Wei nazywano również państwem Liang.

</doc>
<doc id="656785" url="https://pl.wikipedia.org/wiki?curid=656785" title="Kasper Denhoff">
Kasper Denhoff

Kasper Denhoff, Kacper Denhoff, właśc. Kasper Dönhoff (ur. 1588, zm. 1645) – brat Gerarda i Ernesta Magnusa, hrabia S.I.R. (1635), książę S.I.R. (1637), dworzanin i rotmistrz rajtarów królewskich, wojewoda dorpacki (1627), następnie sieradzki (1634), marszałek dworu królowej (1639), starosta wieluński, lęborski, radomszczański, bolesławski, małoszycki, sobowidzki, klonowski, lajski, starosta sokalski w 1644 roku.
Życiorys.
Dworzanin Zygmunta III Wazy; po swojej konwersji z kalwinizmu na katolicyzm uzyskał znaczny wpływ na króla. Należał zresztą do stronnictwa dworskiego. Był członkiem konfederacji generalnej zawiązanej 16 lipca 1632 roku. Był elektorem Władysława IV Wazy z Inflant w 1632 roku, podpisał jego "pacta conventa". W imieniu Władysława IV Wazy prowadził w Wiedniu pertraktacje w sprawie ożenku króla z arcyksiężniczką Cecylią Renatą. W wyniku tych rozmów córka cesarza Ferdynanda II została królową Polski, a Kasper Denhoff księciem Świętego Cesarstwa Rzymskiego, obdarzonym nadto tytułem marszałka dworu. Zaangażowany był także w inne kwestię polityki zagranicznej, m.in. w latach 1640-1641 usiłował doprowadzić do realizacji polsko-hiszpańskiego traktatu wojskowego.
Twórca potęgi materialnej rodu Denhoffów, budowniczy barokowych rezydencji w Ujeździe i w Kruszynie koło Częstochowy. W pałacu w Kruszynie urządzono ślub królowi Michałowi Korybutowi Wiśniowieckiemu.
Kasper Denhoff ufundował dla siebie i swojej rodziny kaplicę grobową w sanktuarium na Jasnej Górze.
Był pradziadkiem króla Stanisława Leszczyńskiego.
Linki zewnętrzne.
 

</doc>
<doc id="656786" url="https://pl.wikipedia.org/wiki?curid=656786" title="Rajdy przygodowe">
Rajdy przygodowe

Rajdy przygodowe (lub rajdy ekstremalne, często używana jest też angielska nazwa Adventure Racing lub skrót AR) – hiperwytrzymałościowy sport zespołowy będący kombinacją kilku dyscyplin, między innymi: biegu na orientację i nawigacji w terenie, rowerów górskich, kajakarstwa, biegów w terenie, wspinaczki górskiej i skałkowej (lub różne powiązane ze wspinaczką techniki linowe), łyżworolek. W zależności od miejsca i czasu rozgrywania zawodów mogą zawierać również: narty biegowe, biegi w rakietach śnieżnych, jazdę konną, rafting, canoe i wiele innych.
Zawody mogą być rozgrywane zarówno w formule "rajdu ekspedycyjnego", czyli zawodów trwających non-stop kilka-kilkanaście dni, jak i "sprintu", czyli zawodów krótszych niż 24 godziny. Istotną cechą "rajdów przygodowych" jest to, że podczas zawodów nie ma obowiązkowych przerw (nie licząc tych spowodowanych względami bezpieczeństwa, tzw. "dark zones"), zawodnicy sami decydują o tym kiedy i ile będą odpoczywać, oraz to że podczas zawodów muszą być samowystarczalni (niosą cały wymagany ekwipunek oraz żywność ze sobą).
Od początku istnienia tej dyscypliny na świecie, przyjęte było, że zespół musi się składać z określonej liczby osób (zazwyczaj cztery), z przynajmniej jedną osobą odmiennej płci (zespoły "mieszane"). Wraz z rozwojem sportu i wzrostem jego popularności, zaczęły pojawiać się zawody dla zespołów składających się z samych mężczyzn lub samych kobiet, oraz zawody "solo", bez obowiązkowego zespołu.
Historia.
Trudno dokładnie określić czas powstania rajdów przygodowych na świecie w takiej formie jaką znamy obecnie. Niektórzy za prekursora AR uznają dwudniowe zawody "Karrimor International Mountain Marathon", rozgrywane od 1968 roku w Wielkiej Brytanii. Rywalizacja polegała na tym, że dwuosobowe zespoły przemierzały dwukrotny dystans maratonu nawigując w górzystym terenie i niosąc cały niezbędny sprzęt.
Inne źródła za ojczyzną tego sportu uznają Nową Zelandią. W 1980 roku zostały tam rozegrane zawody "Alpine Ironman", podczas których uczestnicy musieli biec, wiosłować i poruszać się na nartach do mety. Później tego samego roku, pomysłodawca "Alpine Ironman", Robin Judkins zorganizował kolejne zawody – "Coast To Coast". Coraz bardziej zbliżone do nowoczesnych rajdów przygodowych, zawody te składały się z biegu, jazdy na rowerze górskim i kajakarstwa.
Jednak najbardziej znanym rajdem, sięgającym początków AR jest "Raid Gauloises". Pierwsza edycja rozegrana w 1989 roku w Nowej Zelandii była zainspirowana formuła najbardziej znanego na świecie dystansowego rajdu samochodowego czyli rajdu Paryż-Dakar. Dyrektor zawodów, Gerald Fusil, stworzył w ten sposób rozbudowany rajd ekspedycyjny, zawierający wszystkie elementy znane w obecnych rajdach przygodowych – "Mieszany" zespół miał do pokonania ponad 600km w wymagającym terenie.
W 1991 roku w Nowej Zelandii odbył się kolejny rajd, zainspirowany przez Raid Gauloises, "Southern Traverse". Stał się on synonimem AR i do dzisiaj jest jedną z bardziej prestiżowych imprez tego typu na świecie.
Kolejnym krokiem w rozwoju AR były zawody "Eco-Challenge" (1995) na licencji wykupionej od Geralda Fusila przez potentata medialnego Marka Burnetta. Dzięki bardzo dobrym filmom z zawodów (nagrody Emmy) sport stał się dużo bardziej popularny. Zawody te wprowadziły też do powszechnego obiegu termin "adventure race" jako określenie dyscypliny sportu. Ostatnia edycja Eco-Challenge została rozegrana w 2002 roku.

</doc>
<doc id="656788" url="https://pl.wikipedia.org/wiki?curid=656788" title="Qin (okres Zhou)">
Qin (okres Zhou)

Qin (854 p.n.e. - 207 p.n.e.) – chińskie państwo w Okresie Wiosen i Jesieni oraz Okresie Walczących Królestw. Wzrost potęgi państwa Qin wiąże się z legistycznymi w duchu reformami, wprowadzonymi w życie przez wpływowego męża stanu Shang Yanga. Dokonał on terytorialnego podziału administracji (w miejsce klanowego), wprowadził system odpowiedzialności zbiorowej i surowe kary (donoszenie było przymusowe), dbał o wojsko i chłopów, głównie kosztem kupców i artystów. Zniesiono system studnia-pole, czyniąc podatek ziemski głównym źródłem dochodu państwa. W 221 r. p.n.e. stojący na czele państwa Qin król Zheng zakończył brutalny i bezkompromisowy podbój pozostałych sześciu państw i ogłosił się Pierwszym Cesarzem. Dał w ten sposób początek pierwszej w Cesarstwie Chińskim Dynastii Qin. Rodowe nazwisko rodziny królewskiej w państwie Qin brzmiało Ying (嬴).

</doc>
<doc id="656791" url="https://pl.wikipedia.org/wiki?curid=656791" title="Rajdy ekstremalne">
Rajdy ekstremalne



</doc>
<doc id="656792" url="https://pl.wikipedia.org/wiki?curid=656792" title="Adventure racing">
Adventure racing



</doc>
<doc id="656802" url="https://pl.wikipedia.org/wiki?curid=656802" title="Komórki Bénarda">
Komórki Bénarda

Komórki Bénarda – komórki konwekcyjne obserwowane w cieczy podgrzewanej od dołu.
Komórki te zostały zaobserwowane przez francuskiego fizyka Henriego Bénarda w roku 1900. W oryginalnym eksperymencie Bénard wykorzystał cienką warstwę wielorybiego tłuszczu podgrzewaną od spodu. W ten sposób uzyskał charakterystyczny obraz stosunkowo regularnych komórek konwekcyjnych, nazwanych później od jego nazwiska.

</doc>
<doc id="656804" url="https://pl.wikipedia.org/wiki?curid=656804" title="Zarządzanie personelem">
Zarządzanie personelem



</doc>
<doc id="656805" url="https://pl.wikipedia.org/wiki?curid=656805" title="Tawuła">
Tawuła

Tawuła ("Spiraea" L.) – rodzaj krzewów z rodziny różowatych. W jego skład wchodzi ok. 80–100 gatunków, według niektórych źródeł do ok. 120. Rośliny te występują na półkuli północnej w strefie chłodnej i umiarkowanej, na południe sięgając Meksyku, południowej Europy, Pakistanu, Mjanmy i Wietnamu. Najbardziej zróżnicowane są w Azji, gdzie tylko w samych Himalajach rośnie ok. 30 gatunków, a w Chinach – 70. W Ameryce Północnej rośnie 14 gatunków, w Europie – 8. W Polsce dwa gatunki występują jako rodzime – tawuła wierzbolistna "S. salicifolia" i tawuła średnia "S. media". Bardzo liczne gatunki i mieszańce między nimi są szeroko rozpowszechnione w uprawie jako rośliny ozdobne. Wiele z nich dziczeje – w Polsce zadomowione są jako zdziczałe: tawuła biała "S. alba", tawuła ożankolistna "S. chamaedryfolia", tawuła nibywierzbolistna "S. ×pseudosalicifolia", tawuła kutnerowata "S. tomentosa".
Tawuły zasiedlają rozmaite siedliska, od skalistych w górach po mokradła śródleśne na nizinach. 
Systematyka.
Rodzaj tawuła należy do podrodziny tawułowatych "Spiraeoideae", rodziny różowatych ("Rosaceae"), zaliczanej do obszernego rzędu różowców ("Rosales") i wraz z nim do kladu różowych w obrębie okrytonasiennych.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa różowe ("Rosidae" Takht.), nadrząd "Rosanae" Takht., rząd różowce ("Rosales" Perleb), podrząd "Rosineae" Erchb., rodzina różowate ("Rosaceae" Juss.), podrodzina "Spiraeoideae" (Juss.) Arn., plemię "Spiraeeae" DC., podplemię "Spiraeinae" DC.) Griseb., rodzaj tawuła ("Spiraea" L.).
Zastosowanie.
Krzewy tawuł sadzi się jako rośliny ozdobne w parkach i ogrodach. Są ozdobne ze względu na swoje kwiaty, wybarwione liście i ładny pokrój. Są łatwe w uprawie, nie wymagają specjalnej gleby i są mrozoodporne. Powinny być przycinane po przekwitnieniu.

</doc>
<doc id="656820" url="https://pl.wikipedia.org/wiki?curid=656820" title="Skank">
Skank

Skank – taniec jamajski, najczęściej wykonywany w rytm muzyki ska lub boogie.
Został zapoczątkowany w latach 50. i 60. na Jamajce, kiedy powstała muzyka ska. Skank główne inspiracje czerpał z amerykańskiego twista. Prekursorami skanku byli Ronnie Nasralla i Jannette Phillips. Skank był ważnym elementem w wykształceniu się tańca rocksteady. W Wielkiej Brytanii został zaadaptowany przez kulturę 2 Tone i nieco przekształcony. „2 Tone Skank” po raz pierwszy został zaprezentowany przez zespół The Madness w teledysku do utworu „The Prince”.
Można wyróżnić 3 odmiany skanku: skank, rowing across, ska riding.

</doc>
<doc id="656822" url="https://pl.wikipedia.org/wiki?curid=656822" title="Break-dance">
Break-dance



</doc>
<doc id="656827" url="https://pl.wikipedia.org/wiki?curid=656827" title="Samuel Herszenhorn">
Samuel Herszenhorn



</doc>
<doc id="656830" url="https://pl.wikipedia.org/wiki?curid=656830" title="Kai">
Kai



</doc>
<doc id="656833" url="https://pl.wikipedia.org/wiki?curid=656833" title="Stara Synagoga w Essen">
Stara Synagoga w Essen

Stara Synagoga w Essen (niem. "Alte Synagoge") – centrum kulturalne i miejsce pamięci w mieście Essen zlokalizowane w centrum miasta, na Steeler Straße 29, blisko obecnego ratusza miejskiego.
Budowa synagogi razem z przyległym "Rabbinerhaus" (domem rabina), w którym obecnie znajdują się archiwa Essen, trwała dwa lata i została ukończona w 1913 roku. Nazwano ją wtedy "Nową Synagogą". Dziś budowla jest jedną z największych, najlepiej zachowanych i świadczących o żydowskiej kulturze w przedwojennych Niemczech.
Synagoga była kulturalnym i socjalnym ośrodkiem esseńskiej Gminy Żydowskiej, która w 1933 roku liczyła co najmniej 5000 członków. W synagodze regularnie odbywały się nabożeństwa aż do nocy kryształowej z 9 na 10 listopada 1938 roku, kiedy to doszczętnie zniszczono jej wnętrze, chociaż część zewnętrzna pozostała nienaruszona. W czasie II wojny światowej synagoga została częściowo zbombardowana.

</doc>
<doc id="656843" url="https://pl.wikipedia.org/wiki?curid=656843" title="Autostrada A4 (Słowenia)">
Autostrada A4 (Słowenia)

Autostrada A4 (słoweń. "Avtocesta A4, Podravski krak") – autostrada w Słowenii o długości 33,7 km, zlokalizowana w ciągu europejskiej trasy E59, wybudowana w latach 2007–2018.
Łączy Maribor z Ptujem i granicą z Chorwacją, a wraz z chorwacką autostradą A2 stanowi najkrótszą drogę do Zagrzebia.
Została ukończona jako jedna z ostatnich w Słowenii, a jej budowę podzielono na trzy odcinki:

</doc>
<doc id="656844" url="https://pl.wikipedia.org/wiki?curid=656844" title="Wmordewind">
Wmordewind



</doc>
<doc id="656846" url="https://pl.wikipedia.org/wiki?curid=656846" title="Shinzō Abe">
Shinzō Abe

 – japoński polityk, premier Japonii w latach 2006–2007 i 2012–2020. Przewodniczący Partii Liberalno-Demokratycznej w latach 2012–2020. Członek Nippon Kaigi. Zmarł w wyniku postrzelenia przez zamachowca.
Życiorys.
Był synem byłego ministra spraw zagranicznych Shintarō Abego i wnukiem premiera w latach 1957–1960, Nobusuke Kishiego. Ukończył nauki polityczne na Uniwersytecie Seikei (1977) w Musashino. Przez 3 lata pracował w koncernie Kobe Steel, w 1982 został sekretarzem swojego ojca. W latach 2005–2006 był szefem gabinetu premiera. We wrześniu 2006 został premierem. Uważano go za politycznego „jastrzębia”. Jego poprzednikiem i mentorem był Jun’ichirō Koizumi.
Abe zapowiadał zmianę pacyfistycznej konstytucji Japonii i zwiększenie roli polityczno-militarnej państwa, jak to wynika z potencjału gospodarczego i demograficznego. Pomimo że uważa się go za nacjonalistę, zaniechał wówczas wizyt w chramie Yasukuni, by poprawić stosunki z Chinami i Koreą Południową. W tym celu odbył też spotkania z przywódcami tych państw. Forsował program promowania patriotyzmu i zwiększenia dyscypliny w szkołach. Latem 2007 zaproponował utworzenie czterostronnego „łuku wolności i dobrobytu” (Indie, Japonia, USA, Australia) w celu zrównoważenia rosnącej potęgi Chin.
12 września 2007 po wyjściu na jaw wielu afer finansowych, związanych z ministrami wchodzącymi w skład jego rządu, podał się do dymisji ze stanowiska premiera Japonii.
We wrześniu 2012 został wybrany przewodniczącym Partii Liberalno-Demokratycznej (PLD). W przedterminowych wyborach parlamentarnych, które odbyły się 16 grudnia 2012 po rozwiązaniu Izby Reprezentantów (niższej izby parlamentu Japonii) przez premiera Yoshihiko Nodę (z centrolewicowej Partii Demokratycznej), PLD uzyskała większość parlamentarną, a Shinzō Abe został desygnowany na premiera i 26 grudnia 2012 zaprzysiężony.
Wprowadził politykę monetarną polegającą na zwiększonej radykalnie emisji pieniądza w porozumieniu z nowo mianowanym szefem banku centralnego Haruhiko Kurodą zmierzającą do ożywienia gospodarczego (w połączeniu z innymi działaniami zwaną abenomiką).
26 grudnia 2013 roku premier Abe niespodziewanie przybył z oficjalną wizytą do chramu Yasukuni, co natychmiast spowodowało protesty Chin i Korei Południowej. Negatywnie do wizyty odniosły się również Stany Zjednoczone.
W sierpniu 2020 roku zrezygnował ze stanowiska premiera z powodów zdrowotnych.
8 lipca 2022, podczas przemówienia na wiecu wyborczym w Narze (sam nie kandydował, ale wspierał kampanię rządzącej Partii Liberalno-Demokratycznej), został postrzelony i zmarł w wyniku odniesionych obrażeń.

</doc>
<doc id="656847" url="https://pl.wikipedia.org/wiki?curid=656847" title="Shinzo Abe">
Shinzo Abe



</doc>
<doc id="656850" url="https://pl.wikipedia.org/wiki?curid=656850" title="Kacper Denhoff">
Kacper Denhoff



</doc>
<doc id="656851" url="https://pl.wikipedia.org/wiki?curid=656851" title="Leonard Schatzmann">
Leonard Schatzmann



</doc>
<doc id="656858" url="https://pl.wikipedia.org/wiki?curid=656858" title="Maria Antonina Habsburżanka">
Maria Antonina Habsburżanka

Maria Antonina Habsburżanka (ur. 18 stycznia 1669 w Wiedniu, zm. 24 grudnia 1692 w Wiedniu) – elektorowa Bawarii, córka cesarza Leopolda I i jego pierwszej żony - Małgorzaty Teresy.
15 lipca 1685 w Wiedniu poślubiła elektora bawarskiego, Maksymiliana II Emanuela. Z małżeństwa Maksymiliana i Marii Antoniny pochodziło troje dzieci:
Gdy wiosną 1692 Maksymilian Emanuel udał się jako namiestnik Niderlandów Hiszpańskich, Antonina udała się na dwór swego ojca Leopolda. Tam w październiku 1692 urodziła trzeciego syna i zmarła dwa miesiące później w wyniku powikłań poporodowych.

</doc>
<doc id="656860" url="https://pl.wikipedia.org/wiki?curid=656860" title="FIFA 07">
FIFA 07

FIFA 07 (znana też jako FIFA Soccer 07 i FIFA Football 07) – gra komputerowa stworzona przez EA Canada i wydana przez Electronic Arts bazująca na piłce nożnej. Gra wydana została 29 września 2006 w Europie, 3 października 2006 w USA na platformy GameCube, PC, PlayStation 2, Game Boy Advance, PlayStation Portable, Nintendo DS, Xbox, Xbox 360 i telefony komórkowe. Ulepszony silnik graficzny i fizyczny gry użyty w wersji na Xbox 360 będzie dostępny ekskluzywnie na konsoli przez okres 12 miesięcy do czasu wydania FIFY 08.
FIFA 07 jest czternastą grą z serii FIFA i jedenastą grą z tej serii w trójwymiarze.
Tryb menedżerski FIFA 07.
W trybie menedżerskim gracz może zaopiekować się jednym z klubów z 27 lig, m.in. Premier League, Bundesliga, Serie A, Ligue 1 czy Orange Ekstraklasa. Do puli lig dodano turecką w naszej wersji gry, ale swoimi ligami mogą się cieszyć Białorusini, Rosjanie, Węgrzy, Rumuni i Czesi.
Tryb menedżerski trwa 15 lat, chyba że zarząd klubu zdecyduje o zwolnieniu ciebie, kiedy mu podpadniesz. Wszystkie kluby, w przeciwieństwie do FIFA 06 są od razu dostępne. Gracz może w trybie menedżerskim wybrać cenę biletów oraz sponsora, wykonywać transfery, szukać młodych talentów, korzystać ze swojej szkółki juniorów, wybrać walutę
(dolar, euro lub funt brytyjski), edytować skład swojej drużyny, analizy statystyk oraz usprawniać kadrę. Tak jak w poprzedniej części gier FIFA pojawiają się trzy wskaźniki:
Tryb turnieju FIFA 07.
Tryb turnieju pozwala na rozegranie jednego z turniejów obecnych w grze. Są to turnieje państwowe, czyli liga i puchar danego państwa. Oprócz tego można rozegrać Klubowe Mistrzostwa Ameryki lub Klubowe MŚ, albo stworzyć własny turniej.
Mecz towarzyski.
Mecz towarzyski daje możliwość zagrania kontrolnego meczu między dwoma klubami, lub reprezentacjami krajów. Można także zagrać dwoma takimi samymi klubami, oraz wybrać stadion i porę dnia.
Tryb treningu FIFA 07.
Trening ma możliwość rozegrania sparingu między dwoma drużynami, serii rzutów karnych, ćwiczenia rzutów wolnych i rożnych. Można także zmniejszać liczbę zawodników w razie ćwiczenia strategii w osłabieniu.
Rozgrywka.
Poprawiony został silnik fizyczny, dzięki czemu piłka leci zgodnie z rzeczywistością. Grafika została wzbogacona o shadery. Dołożono nowe animacje piłkarzy. Ulepszono AI przeciwnika. Poprawione zostały także przyśpiewki i zachowania kibiców.

</doc>
<doc id="656862" url="https://pl.wikipedia.org/wiki?curid=656862" title="Zamość (stacja kolejowa)">
Zamość (stacja kolejowa)

Zamość – stacja kolejowa w Zamościu, w województwie lubelskim, w Polsce. Stacja znajduje się przy ul. Szczebrzeskiej 11, na zachód od Starego Miasta.
Jest jednym z trzech miejsc planowego zatrzymywania się pociągów pasażerskich na terenie miasta, obok przystanku Zamość Starówka (położonego przy ul. Peowiaków) i przystanku Zamość Wschód (przy ul. Jana Zamoyskiego).
W roku 2017 stacja obsługiwała 150–199 pasażerów na dobę.
Historia.
Najwcześniejsze próby dociągnięcia kolei do Zamościa podjęte zostały przez Tomasza Stanisława Zamoyskiego (XIV ordynat) w roku 1871, kiedy to powstał projekt połączenia kolejowego Warszawa–Zamość–granica Austrii (z 1868). Jednak w 1873 zapadła decyzja o budowie kolei do Kowla. Dlatego też ten sam ordynat w 1881 podjął próbę połączenia Zamościa z Rejowcem. Kolejną próbę podjął jego następca, Maurycy Klemens Zamoyski (w 1897), który zainicjował powstanie spółki kolejowej. Był to wtedy projekt kolei Chełm–Zamość–Tomaszów, a stacja miała powstać przy ulicy Sadowej. Kolej jednak nie powstała, gdyż spółka miała zbyt małe środki. Dopiero w 1915 wybudowano linię Rejowiec–Zawada–Bełżec. Dziesięciokilometrowy odcinek z Zawady na wschód do Zamościa powstał w następnym roku. 15 lipca 1916 trasę udostępniono do celów cywilnych. Wkrótce linię przedłużono do Nowego Miasta, a w 1917 do Hrubieszowa.
Dworzec kolejowy w Zamościu odegrał ważną rolę w obronie Zamościa przed armią Budionnego usiłującą sforsować starą Topornicę od strony Płoskiego, wzdłuż drogi i nasypu torowego (wokół było bagno). 
22 lipca 1944 Niemcy zniszczyli urządzenia stacyjne, wysadzili parowozownię, rozjazdy, nastawnie, mosty i spalili dworzec. Ruch kolejowy na linii przywrócono 1 września 1944. Dworzec pospiesznie i w nieco zmienionej formie odbudowano w 1945. W latach 1962–1963 podniesiono standard poczekalni dworcowej i bufetu – ściany wyłożono płytami marmurowymi według projektu B.i L. Wzgórków.
Od 2015 roku dworzec jest własnością Miasta Zamość.
W latach 2018–2020 przeprowadzono kolejny remont budynku. Znajduje się tu miejskie Centrum Integracji Społecznej. Część dworca jest dostępna dla podróżnych (poczekalnia, bufet).
Ruch pociągów.
Zmiany połączeń.
W ostatnich latach stacja Zamość była miejscem odjazdów i przyjazdów pociągów wyłącznie pospiesznych, międzywojewódzkich; osobowe zlikwidowano już w 2004. Do końca sierpnia 2009 Zamość posiadał 4 dalekobieżne połączenia pośpieszne, których wagony na określonych stacjach łączono ze składami z innych miast, tj.: 
Spółka PKP Intercity, która w 2008 przejęła od ówczesnej spółki PKP Przewozy Regionalne połączenia międzywojewódzkie, od września 2009 zastąpiła pociągi „kolejową komunikacją autobusową”, zapewniającą dojazd do stacji (o zbliżonej trasie jak pociąg), gdzie wagony z Zamościa łączone były z wagonami z innych miast, umożliwiając tam przesiadanie się do owych pociągów, tj. do: Jarosławia i Dębicy (pociągi do Wrocławia), oraz do Rejowca Fabrycznego i Lublina (pociągi do Warszawy).
Wraz z coroczną, grudniową zmianą rozkładów jazdy, od 13 grudnia 2009 r., Zamość i pobliski region Roztocze pozbawiono wszelkich połączeń, co spowodowało całkowite odcięcie od połączeń kolejowych w skali regionu i kraju. Przez stację Zamość, do odwołania, odbywał się jedynie ruch towarowy.
Dopiero w marcu 2011 r. spółka PKP Intercity przywróciła jeden pociąg TLK do Zielonej Góry (w późniejszych zmianach skierowany do Poznania), a od czerwca Przewozy Regionalne uruchomiły pociągi REGIO do Lublina i Chełma. W marcu 2014 r. skład pociągu TLK "Hetman" z Zamościa do Poznania został zlikwidowany - pozostawiono jedynie skład na trasie Rzeszów - Poznań, natomiast od Zamościa do Rzeszowa wprowadzono kolejową komunikację zastępczą (autobus).
Współcześnie.
Obecnie stacja Zamość obsługuje połączenia pospieszne – pociągi InterCity do stacji:
Powiązania komunikacyjne.
Z pobliskim centrum i innymi częściami miasta stacja połączona jest liniami autobusowymi nr: 
Obsługuje je przystanek Szczebrzeska ZOO.
Na placu przed stacją kolejową znajduje się postój TAXI.

</doc>
<doc id="656863" url="https://pl.wikipedia.org/wiki?curid=656863" title="Jan Hanowski">
Jan Hanowski

Jan Hanowski (ur. 1 lutego 1873, zm. 10 lipca 1968) – kapłan warmiński, wikariusz kapitulny, kanonik honorowy kapituły warmińskiej, prałat.
Życiorysu.
Urodził się w 1873 roku w Mątkach k. Olsztyna, w parafii Jonkowo. Pochodził z rodziny warmińskiej. Był synem rolnika Jana i Elżbiety z d. Bludau (najstarszy z sześciorga dzieci). Skończył gimnazjum w Olsztynie, a następnie studiował w Wyższym Seminarium Duchownym w Braniewie.
W dniu 28 stycznia 1900 r. przyjął święcenia kapłańskie z rąk biskupa warmińskiego Andreasa Thiela. Jako wikariusz duszpasterzował w Postolinie (1900 – 1901) i Barczewie (1901 – 1907), pierwsze probostwo objął w Straszewie w powiecie sztumskim (1907 – 1913). W latach 1913–1924 był proboszczem w Gietrzwałdzie (1913–1924), w ciągu tych 11 lat rozbudował sanktuarium gietrzwałdzkie.
W czerwcu 1924 r. został mianowany przez ks. biskupa Augustyna Bludau proboszczem parafii św. Jakuba w Olsztynie. W każdą niedzielę i święto wprowadził mszę św. z polskim kazaniem. Hrabiemu Brühlowi, landratowi olsztyńskiemu, który zamierzał nakłonić proboszcza do zaprzestania odprawiania polskich nabożeństw odpowiedział „Dopóki w mojej parafii mieszkają Polacy, będziemy dla nich odprawiać polskie nabożeństwa. Za dusze ja jestem odpowiedzialny, a nie pan landrat !” Z sympatią odnosił się do ruchu polskiego na Warmii i utrzymywał stałe kontakty z Andrzejem Samulowskim, księdzem Wacławem Osińskim – prezesem IV Dzielnicy Związku Polaków w Niemczech i Sewerynem Pieniężnym – wydawcą „Gazety Olsztyńskiej”.
W lutym 1939 roku został mianowany kanonikiem honorowym kapituły warmińskiej we Fromborku. W okresie wojny ratował warmińskich duchownych przed hitlerowskimi prześladowaniami, przeżył koszmar roku 1945, ratował mienie kościelne i cywilne. Już 21 stycznia 1945 r. zdołał wyjednać zaświadczenie od rosyjskiego wojennego komendanta Olsztyna by nie palić kościołów. W dniu 1 kwietnia 1945 r. ks. Hanowski odprawił w kościele św. Jakuba w Olsztynie pierwszą Rezurekcję polską. Osobiście zabiegał o powołanie księży na wakujące probostwa (zobacz Unieszewo). 28 lipca 1945 r. we Fromborku został wybrany wikariuszem kapitulnym i do czasu objęcia rządów przez ks. doktora Teodora Benscha kierował zrujnowaną i wyludnioną diecezją warmińską.
W czerwcu 1948 r., kiedy skończył 75 lat, przestał oficjalnie pełnić obowiązki dziekana i proboszcza parafii św. Jakuba. Jednakże nadal pełnił obowiązki duszpasterskie. W 1951 r. otrzymał godność prałata. Zmarł 10 lipca 1968 roku w Olsztynie, w 68 roku kapłaństwa i w 96 roku życia. Został pogrzebany w rodzinnym Jonkowie na cmentarzu parafialnym, między swoimi.

</doc>
<doc id="656873" url="https://pl.wikipedia.org/wiki?curid=656873" title="Chionodraco">
Chionodraco

Chionodraco - rodzaj ryb z rodziny bielankowatych. 
Klasyfikacja.
Gatunki zaliczane do tego rodzaju :

</doc>
<doc id="656876" url="https://pl.wikipedia.org/wiki?curid=656876" title="Cryodraco">
Cryodraco

Cryodraco - rodzaj ryb z rodziny bielankowatych. 
Klasyfikacja.
Gatunki zaliczane do tego rodzaju :

</doc>
<doc id="656878" url="https://pl.wikipedia.org/wiki?curid=656878" title="Błysk helowy">
Błysk helowy

Błysk helowy – proces, zachodzący w jądrze gwiazdy o masie od 0,8 do 2,3 masy Słońca, na późnym etapie jej ewolucji, podczas którego zachodzą reakcje termojądrowe przekształcające hel w węgiel, w procesie 3-α. Zjawisko to rozpoczyna się w temperaturze T &gt; 108 K i gęstości plazmy ρ = 104 – 105 g/cm³ i ma gwałtowny przebieg. Błysk helowy jest związany z nagłym uwalnianiem znacznych ilości energii.
Czerwony olbrzym.
Na etapie czerwonego olbrzyma w jądrze gwiazdy wypalił się już wodór. Składa się ono głównie z jąder helu i elektronów. W gwieździe o masie mniejszej niż dwie masy Słońca temperatura w jądrze jest zbyt niska by doszło do łączenia jąder helu i reakcje jądrowe w centrum gwiazdy ustają. Elektrony w helowym jądrze ulegają zdegenerowaniu, ograniczając zapadanie się. Gaz helowo-elektronowy zajmuje objętość większą niż wynikałoby to z praw gazowych dla jego temperatury i ciśnienia.
Jednak wokół jądra – w tak zwanej otoczce wodorowej – wciąż przebiega przemiana wodoru w hel. „Spalanie” wodoru prowadzi do stopniowego wzrostu wielkości jądra i powolnego wzrostu jego temperatury. Proces ten przyśpiesza, rośnie jasność gwiazdy, co wywołuje wzrost jej promienia. Gdy jądro osiągnie temperaturę około 100 milionów kelwinów następuje zapłon syntezy węgla z helu w procesie trzy alfa. Powstająca energia podgrzewa silnie materię, co skutkuje gwałtownym, lawinowym przebiegiem procesu i rozprzestrzenieniem się reakcji na całe jądro gwiazdy. W gwieździe wielkości Słońca w ciągu kilku minut 6% mieszanki zdegenerowanych elektronów i jąder helu ulega przekształceniu w węgiel. W tym czasie wydziela się tyle energii, ile Słońce (przy obecnej jasności) produkuje w ciągu 200 milionów lat. Przez krótki czas moc tej reakcji jest porównywalna z sumą mocy wszystkich gwiazd Drogi Mlecznej.
Mimo uwolnienia potężnej energii, nie zmienia się powierzchnia gwiazdy. Energia dociera do powierzchni znacznie później. Tymczasem zostaje zużyta na wzrost temperatury jądra oraz jego ekspansję. To poważnie zmienia strukturę gwiazdy i procesy w niej zachodzące. Elektrony w jądrze przestają być zdegenerowane i materia powraca do równowagi termodynamicznej charakterystycznej dla gazu (gęstość zależy od ciśnienia i temperatury). Wodorowa powłoka zostaje wypchnięta wyżej, co skutkuje obniżeniem ciśnienia i spadkiem jej temperatury, to zaś zmniejsza szybkość „spalania” wodoru. Po błysku gwiazda kurczy się, spada jej jasność, mimo rosnącej temperatury powierzchni.
U gwiazd o większej masie początkowej nie dochodzi do degeneracji, a zapalenie helu w jądrze przebiega spokojnie. Przepływ energii na zewnątrz rdzenia jest powolny, co powoduje wzrost temperatury i ciśnienia, co z kolei przyspiesza proces. Na skutek wzrostu temperatury ma miejsce ekspansja jądra. W rezultacie tej ekspansji spada ciśnienie, gęstość i temperatura do poziomu zapewniającego stabilne „spalanie” helu.
Po błysku helowym gwiazda schodzi z linii czerwonych olbrzymów diagramu Hertzsprunga-Russella i przechodzi na tzw. gałąź horyzontalną tego diagramu. Wówczas w jądrze spalany jest spokojnie hel.

</doc>
<doc id="656881" url="https://pl.wikipedia.org/wiki?curid=656881" title="Pagetopsis">
Pagetopsis

Pagetopsis – rodzaj ryb z rodziny bielankowatych.
Klasyfikacja.
Gatunki zaliczane do tego rodzaju :

</doc>
<doc id="656884" url="https://pl.wikipedia.org/wiki?curid=656884" title="Fosforybozylotransferaza hipoksantynowo-guaninowa">
Fosforybozylotransferaza hipoksantynowo-guaninowa

Fosforybozylotransferaza hipoksantynowo-guaninowa, HGPRT (z ang. "hypoxanthine-guanine phosphoribosyltransferase"), HPRT – enzym (EC 2.4.2.8) uczestniczący w metabolizmie puryn. Przekształca hipoksantynę do monofosforanu inozyny (IMP), a u pewnych gatunków także guaninę do monofosforanu guanozyny (GMP). Niektóre formy HGPRT przekształcają również ksantynę do monofosforanu ksantozyny (XMP).
Zadaniem enzymu jest głównie odzyskiwanie puryny ze zdegradowanego DNA do ponownej syntezy nukleotydów. W tym znaczeniu działa jako katalizator reakcji pomiędzy guaniną a 5-fosforybozylo-1-pirofosforanem (PRPP) w tworzeniu GMP.
Gen.
Gen "HGPRT1" (fosforybozylotransferazy hipoksantynowo-guaninowej) znajduje się na chromosomie X w "locus" Xq26-q27.2. Gen ma długość około 44 kilopar zasad i zawiera 9 eksonów.
Patologia.
Mutacje genu HGPRT stwierdzono u chorych z zespołem Lescha-Nyhana i niektórymi postaciami dny.

</doc>
<doc id="656887" url="https://pl.wikipedia.org/wiki?curid=656887" title="Henry FitzRoy (5. książę Grafton)">
Henry FitzRoy (5. książę Grafton)

Henry FitzRoy (10 lutego 1790 - 26 marca 1863 w Wakefield Lodge) – brytyjski polityk i arystokrata, najstarszy syn George'a FitzRoya, 4. księcia Grafton i lady Charlotte Marii Waldegrave, córki 2. hrabiego Waldegrave. Zasiadał w Izbie Gmin z okręgów Bury St Edmunds (1818-1820 i 1826-1831) i Thetford (1834-1841). Po śmierci ojca w 1844 r. odziedziczył tytuł księcia Grafton i zasiadł w Izbie Lordów.
20 czerwca 1812 r. w Lizbonie, poślubił Mary Caroline Berkeley (18 czerwca 1795 - 10 września 1873), córkę admirała sir George'a Cranfielda Berkeleya i Emily Charlotte Lennox, córki generała George'a Henry'ego Lennoxa. Henry i Mary mieli razem trzech synów i dwie córki:

</doc>
<doc id="656889" url="https://pl.wikipedia.org/wiki?curid=656889" title="Borel">
Borel

 
Borel, szczękacz ("Chaenocephalus aceratus") – gatunek ryby z rodziny bielankowatych, jedyny przedstawiciel rodzaju "Chaenocephalus" . Poławiana gospodarczo na niewielką skalę.
Występowanie: zimne wody półkuli południowej.
Opis.
Osiąga do 72 cm długości. Żywi się głównie rybami i krylem.

</doc>
<doc id="656891" url="https://pl.wikipedia.org/wiki?curid=656891" title="Montevideo Wanderers">
Montevideo Wanderers

Montevideo Wanderers Fútbol Club, zwykle znany jako Wanderers, jest urugwajskim klubem piłkarskim z siedzibą w mieście Montevideo.
Historia.
Klub założony został 25 sierpnia 1902. Początkowo klub występował w koszulkach w niebiesko-białe paski. Wanderers zmienił je na dzisiaj stosowane czarno-białe w hołdzie dla zaprzyjaźnionego z nimi argentyńskiego klubu CA Estudiantes. Zdobyte w 1931 mistrzostwo Urugwaju jest jak dotąd ostatnim mistrzowskim tytułem zdobytym przez Wanderers. Ponieważ w 1931 po raz ostatni rozgrywano amatorskie mistrzostwa kraju, klub jednocześnie szczyci się posiadaniem tytułu ostatniego amatorskiego mistrza Urugwaju.
Klub rozgrywa swoje mecze domowe na co najmniej czterech stadionach. Jednym z nich jest stadion klubu Liverpool - Estadio Belvedere. W swojej historii klub przeżywał wiele okresów "bezdomności". Obecny stadion klubu - Estadio Alfredo Víctor Viera, położony jest w dzielnicy Prado w Montevideo.

</doc>
<doc id="656892" url="https://pl.wikipedia.org/wiki?curid=656892" title="Chaenocephalus">
Chaenocephalus



</doc>
<doc id="656893" url="https://pl.wikipedia.org/wiki?curid=656893" title="Henry FitzRoy">
Henry FitzRoy



</doc>
<doc id="656894" url="https://pl.wikipedia.org/wiki?curid=656894" title="Szczękacz">
Szczękacz



</doc>
<doc id="656895" url="https://pl.wikipedia.org/wiki?curid=656895" title="Chaenocephalus aceratus">
Chaenocephalus aceratus



</doc>
<doc id="656897" url="https://pl.wikipedia.org/wiki?curid=656897" title="Niealimentacja">
Niealimentacja

Niealimentacja – przestępstwo polegające na uchylaniu się przez sprawcę od ciążącego na nim obowiązku alimentacyjnego. Do przestępstwa dochodzi, jeżeli łączna wysokość powstałych wskutek tego zaległości stanowi równowartość co najmniej 3 świadczeń okresowych albo jeżeli opóźnienie zaległego świadczenia innego niż okresowe wynosi co najmniej 3 miesiące. Od 31 maja 2017 r. przestępstwo to ma typ kwalifikowany.
Pod pojęciem "uchylania się" należy rozumieć złą wolę sprawcy, który pomimo posiadanych możliwości finansowych nie chce łożyć na utrzymanie uprawnionego. Stan taki musi się utrzymywać przez dłuższy czas. Do 30 maja 2017 r. by mógł został spełniony warunek "uporczywości" konieczne było zdaniem Sądu Najwyższego, by sprawca nie wpłacił 3 kolejnych rat alimentów.
Obowiązek alimentacyjny może wynikać z orzeczenia sądowego, także o charakterze tymczasowym, jak również z mocy samej ustawy.
Do "podstawowych potrzeb życiowych" zalicza się między innymi wyżywienie, ubranie, mieszkanie, zdobycie wykształcenia, przy czym należy podkreślić, że dokładniejsze zdefiniowanie tych potrzeb zależy od statusu społecznego uprawnionego i obowiązanego. Należy je określać na takim poziomie, na jakim byłyby zaspokajane, gdyby zobowiązany dobrowolnie łożył na uprawnionego do alimentacji.
Dla bytu kwalifikowanego typu przestępstwa jest wymagane "narażenie" uprawnionego na niemożliwość zaspokojenia potrzeb. Narażenie to występuje, gdy uprawnionego utrzymuje osoba niemająca wobec niego obowiązku alimentacyjnego (czyli w każdej chwili może zaprzestać finansowania jego potrzeb), a także gdy podstawowe potrzeby są wprawdzie zaspokajane, ale kosztem nadmiernego wysiłku innej osoby zobowiązanej do alimentacji (np. drugiego rodzica). Tym bardziej przestępstwo jest popełnione wtedy, kiedy podstawowe potrzeby życiowe pokrzywdzonego nie są zaspokajane w ogóle, lub są zaspokajane tylko częściowo.
Ściganie przestępstwa następuje na wniosek pokrzywdzonego, organu pomocy społecznej lub organu podejmującego działania wobec dłużnika alimentacyjnego. Jeżeli pokrzywdzonemu przyznano odpowiednie świadczenia rodzinne albo świadczenia pieniężne wypłacane w przypadku bezskuteczności egzekucji alimentów, ściganie przestępstwa odbywa się z urzędu.
Nie podlega karze sprawca przestępstwa w typie podstawowym, który nie później niż przed upływem 30 dni od dnia pierwszego przesłuchania w charakterze podejrzanego uiścił w całości zaległe alimenty. Sąd odstępuje od wymierzenia kary, jeżeli nie później niż przed upływem 30 dni od dnia pierwszego przesłuchania w charakterze podejrzanego sprawca przestępstwa w typie kwalifikowanym uiścił w całości zaległe alimenty, chyba że wina i społeczna szkodliwość czynu przemawiają przeciwko odstąpieniu od wymierzenia kary.

</doc>
<doc id="656898" url="https://pl.wikipedia.org/wiki?curid=656898" title="Komórki Benarda">
Komórki Benarda



</doc>
<doc id="656899" url="https://pl.wikipedia.org/wiki?curid=656899" title="Montevideo Wanderers Fútbol Club">
Montevideo Wanderers Fútbol Club



</doc>
<doc id="656901" url="https://pl.wikipedia.org/wiki?curid=656901" title="Zawodnik">
Zawodnik

Zawodnik – osoba biorąca udział w przedsięwzięciu najczęściej o charakterze sportowym, w którym konkuruje z innymi osobami. W zależności od rodzaju i charakteru przedsięwzięcia zawodnik może również współpracować z grupą osób (drużyną), aby konkurować, na ściśle określonych zasadach, z inną grupą zawodników.

</doc>
<doc id="656902" url="https://pl.wikipedia.org/wiki?curid=656902" title="Chaenodraco wilsoni">
Chaenodraco wilsoni

Chaenodraco wilsoni - gatunek ryby z rodziny bielankowatych, jedyny przedstawiciel rodzaju "Chaenodraco" . Poławiana gospodarczo na niewielką skalę.
Występowanie: zimne wody półkuli południowej.
Opis.
Osiąga do 43 cm długości. Żywi się głównie rybami i krylem.

</doc>
<doc id="656903" url="https://pl.wikipedia.org/wiki?curid=656903" title="Chaenodraco">
Chaenodraco



</doc>
<doc id="656904" url="https://pl.wikipedia.org/wiki?curid=656904" title="Chionobathyscus dewitti">
Chionobathyscus dewitti

Chionobathyscus dewitti - gatunek głębinowej, morskiej ryby z rodziny bielankowatych, jedyny przedstawiciel rodzaju "Chionobathyscus" . Bez znaczenia gospodarczego.
Występowanie.
Zimne wody półkuli południowej.
Opis.
Osiąga do 60 cm długości. Żywi się głównie rybami i krylem.

</doc>
<doc id="656905" url="https://pl.wikipedia.org/wiki?curid=656905" title="Chionobathyscus">
Chionobathyscus



</doc>
<doc id="656907" url="https://pl.wikipedia.org/wiki?curid=656907" title="Szyntoizm">
Szyntoizm



</doc>
<doc id="656909" url="https://pl.wikipedia.org/wiki?curid=656909" title="Dacodraco hunteri">
Dacodraco hunteri

Dacodraco hunteri - gatunek głębinowej ryby z rodziny bielankowatych, jedyny przedstawiciel rodzaju "Dacodraco". Bez znaczenia gospodarczego.
Występowanie.
Zimne wody półkuli południowej, na głębokości 300-800 metrów.
Opis.
Osiąga do 29 cm długości.

</doc>
<doc id="656911" url="https://pl.wikipedia.org/wiki?curid=656911" title="Dacodraco">
Dacodraco



</doc>
<doc id="656913" url="https://pl.wikipedia.org/wiki?curid=656913" title="Neopagetopsis ionah">
Neopagetopsis ionah

Neopagetopsis ionah - gatunek głębinowej ryby z rodziny bielankowatych, jedyny przedstawiciel rodzaju "Neopagetopsis" 
Występowanie.
Zimne wody półkuli południowej. Ich największą kolonię, szacowaną na 60 mln gniazd na obszarze 250 km² znaleziono 500 m poniżej pokrywy lodowej na Morzu Weddella.
Opis.
Dorasta do 56 cm długości. Żywi się głównie rybami i krylem.

</doc>
<doc id="656914" url="https://pl.wikipedia.org/wiki?curid=656914" title="Neopagetopsis">
Neopagetopsis



</doc>
<doc id="656916" url="https://pl.wikipedia.org/wiki?curid=656916" title="Georgianka">
Georgianka

Georgianka ("Pseudochaenichthys georgianus") – gatunek ryby głębinowej z rodziny bielankowatych (Channichthyidae), jedyny przedstawiciel rodzaju "Pseudochaenichthys".
Występowanie.
Zimne wody wokół wysp Morza Scotia.
Opis.
Osiąga do 60 cm długości i 2 kg masy ciała. Żywi się głównie rybami i krylem.
Znaczenie gospodarcze.
Gatunek poławiany na niewielką skalę.

</doc>
<doc id="656917" url="https://pl.wikipedia.org/wiki?curid=656917" title="Pseudochaenichthys">
Pseudochaenichthys



</doc>
<doc id="656920" url="https://pl.wikipedia.org/wiki?curid=656920" title="Frittlingen">
Frittlingen

Frittlingen – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen, wchodzi w skład wspólnoty administracyjnej Spaichingen. Leży w Jurze Szwabskiej, ok. 7 km na północny zachód od Spaichingen.
Współpraca.
Miejscowość partnerska:

</doc>
<doc id="656921" url="https://pl.wikipedia.org/wiki?curid=656921" title="Spiraea">
Spiraea



</doc>
<doc id="656925" url="https://pl.wikipedia.org/wiki?curid=656925" title="Kościół w Libuszy">
Kościół w Libuszy



</doc>
<doc id="656926" url="https://pl.wikipedia.org/wiki?curid=656926" title="Fabian Birkowski">
Fabian Birkowski

Fabian Birkowski (ur. w 1566 we Lwowie, zm. 9 grudnia 1636 w Krakowie) – polski kaznodzieja.
Życiorys.
Syn Tomasza Birkowskiego – majstra kuśnierskiego i Elżbiety – córki ławnika miejskiego. Od 1585 uczył się w Akademii Krakowskiej; stopień bakałarza uzyskał w 1587, a magistra w 1593. Dla dokończenia studiów odbył podróż zagraniczną do Włoch.
W latach 1596-97 wykładał literaturę grecką i rzymską w Akademii Krakowskiej. Był znawcą teologii i literatury antycznej. Przypisano mu też tytuł doktora teologii; wykładał ją m.in. w konwencie dominikańskim w Krakowie. Od 1596 dominikanin. Po śmierci Piotra Skargi (1612) kaznodzieja królewski – syna królewskiego Władysława IV w Warszawie.
Tak sam określa rolę kaznodziei (z kazania na pogrzebie Piotra Skargi – pisownia oryginalna):
Towarzyszył królewiczowi w wyprawach wojennych (Moskwa, Chocim).
I jeszcze jeden fragment z kazania wygłoszonego podczas mszy dziękczynnej po zawarciu pokoju po bitwie pod Chocimiem (pisownia oryginalna):
Był jednym z członków Rady Duchownej mającej doprowadzić do pokoju z dysydentami. Do 1634 r. przebywał w Warszawie. Następnie osiadł w Krakowie, gdzie pełnił funkcję przeora klasztoru.
Powszechnie podziwiany przez współczesnych i wysoko ceniony przez historyków. Mówca pełen życia, silnie poruszający słuchaczy. Największe uznanie zyskały jego kazania pogrzebowe i obozowe. Są one cennym źródłem do poznania myśli i życia codziennego epoki staropolskiej.
Najsłynniejsze kazania pogrzebowe:
Kazania obozowe:
Zbiory innych kazań:

</doc>
<doc id="656929" url="https://pl.wikipedia.org/wiki?curid=656929" title="Hausen ob Verena">
Hausen ob Verena

Hausen ob Verena – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen, wchodzi w skład wspólnoty administracyjnej Spaichingen. Leży w Jurze Szwabskiej, ok. 2 km na południe od Spaichingen.
Współpraca.
Miejscowość partnerska:

</doc>
<doc id="656931" url="https://pl.wikipedia.org/wiki?curid=656931" title="Alessandro Fei">
Alessandro Fei

Alessandro Fei, ps. Fox (ur. 29 listopada 1978 w Saronno) – włoski siatkarz, reprezentant kraju, trzykrotny medalista olimpijski oraz mistrz świata i Europy. Występował na pozycji atakującego i środkowego.
Życiorys.
W reprezentacji zadebiutował 8 maja 1998, w meczu przeciwko Polsce, wówczas "biało-czerwoni" pokonali Włochów 3:2. Na początku swojej kariery występował na pozycji środkowego bloku, a następnie po przekątnej z rozgrywającym, na pozycji atakującego. Z drużyną narodową triumfował na Mistrzostwach Świata w 1998 roku. Dwukrotnie wygrał Ligę Światową w 1999 i 2000 roku. W swoim dorobku reprezentacyjnym ma również trzy medale olimpijskie. Na igrzyskach 2000 w Sydney, wywalczył brąz, na igrzyskach 2004 w Atenach srebro, a na igrzyskach 2012 w Londynie ponownie brąz. Alessandro jest także dwukrotnym mistrzem Europy, złoto zdobywał w 2003 i 2005 roku.
Po ukończeniu sezonu 2019/2020 w Gas Sales Piacenza postanowił zakończyć karierę siatkarską.
Sukcesy klubowe.
Puchar Włoch:
Puchar CEV:
Superpuchar Włoch:
Mistrzostwo Włoch:
Liga Mistrzów:
Puchar Challenge:
Sukcesy reprezentacyjne.
Mistrzostwa Świata:
Liga Światowa:
Igrzyska Olimpijskie:
Mistrzostwa Europy:
Puchar Wielkich Mistrzów:

</doc>
<doc id="656935" url="https://pl.wikipedia.org/wiki?curid=656935" title="HMS Audacity">
HMS Audacity

HMS Audacity (D10) – pierwszy lotniskowiec eskortowy, powstał po przebudowaniu zdobycznego niemieckiego drobnicowca MV „Hannover” (wodowanie w 1939), zdobytego w 1940 roku podczas próby przebicia się przez brytyjską blokadę.
Nazwę statku, który wszedł do służby w listopadzie 1940 roku, zmieniono na „Sindbad”, a następnie na „Empire Audacity”. W styczniu 1941 jednostka została przekazana do stoczni Blyth Shipbuilding Ltd, gdzie została przebudowana na pierwszy okręt nowej klasy „lotniskowiec eskortowy” i weszła do służby 20 czerwca 1941. 30 lipca nazwano ją HMS „Audacity”.
Na lotniskowcu zaokrętowano sześć myśliwców Grumman F4F Wildcat z 802 Dywizjonu Fleet Air Arm, ponieważ „Audacity” został skierowany do osłony konwojów na Morzu Śródziemnym, gdzie główne zagrożenie stanowiły ataki niemieckich samolotów patrolowo-bombowych dalekiego zasięgu Focke-Wulf „Condor”. W późniejszym okresie zazwyczaj używano samolotów myśliwsko-bombowych celem zwalczania okrętów podwodnych.
„Audacity” odbył pierwszy rejs w osłonie konwoju we wrześniu 1941. Jeden z samolotów startujących z lotniskowca zestrzelił atakującego konwój „Kondora”, ale niemiecki samolot zdążył wcześniej ciężko uszkodzić jeden z płynących w konwoju statków.
„Audacity” został zatopiony trzema torpedami z niemieckiego okrętu podwodnego U-751 21 grudnia 1941 roku około 500 mil na zachód od przylądka Finisterre. Zaledwie kilka dni wcześniej jeden z jego samolotów wziął udział w zatopieniu U-131.
Tak szybka strata lotniskowca wiązała się z przyjętą wówczas taktyką użycia. Lotniskowiec nie płynął wraz z konwojem, gdyż to utrudniałoby lub wręcz uniemożliwiało jego pracę (okręt musiał skręcać pod wiatr w czasie startów i lądowań samolotów), ale raczej płynął w pewnej odległości przed samym konwojem, co ułatwiało mu odpowiednie manewrowanie, ale także czyniło go łatwiejszym celem dla niemieckich okrętów podwodnych. W późniejszym czasie taka taktyka została zakazana przez brytyjską Admiralicję jako zbyt ryzykowna i lotniskowce eskortowe musiały zawsze płynąć wewnątrz konwoju, który osłaniały.

</doc>
<doc id="656936" url="https://pl.wikipedia.org/wiki?curid=656936" title="God the Lux">
God the Lux

God the Lux – drugi studyjny album black metalowej grupy Vesania. Wydany został 25 kwietnia 2005 roku nakładem Empire Records w Polsce oraz Napalm Records na świecie. Nagrania zostały zarejestrowane na przełomie 2004 i 2005 roku w studiu Kokszoman w Warszawie oraz w Hendrix Studios w Lublinie. Miksowanie i mastering kompozycji wykonali bracia - Sławomir i Wojciech Wiesławscy w białostockim Hertz Studio.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="656937" url="https://pl.wikipedia.org/wiki?curid=656937" title="Kościół farny w Ciechanowie">
Kościół farny w Ciechanowie



</doc>
<doc id="656940" url="https://pl.wikipedia.org/wiki?curid=656940" title="Brama (rodzaj)">
Brama (rodzaj)

Brama – rodzaj ryb z rodziny bramowatych (Bramidae). 
Klasyfikacja.
Gatunki zaliczane do tego rodzaju:

</doc>
<doc id="656941" url="https://pl.wikipedia.org/wiki?curid=656941" title="Eumegistus">
Eumegistus

Eumegistus - rodzaj ryb z rodziny bramowatych. 
Klasyfikacja.
Gatunki zaliczane do tego rodzaju :

</doc>
<doc id="656943" url="https://pl.wikipedia.org/wiki?curid=656943" title="Arboretum Karnieszewice">
Arboretum Karnieszewice

Arboretum Karnieszewice – arboretum znajdujące się 15 km na północny wschód od Koszalina, na terenie lasów Leśnictwa Kamionka (oddz. 25) Nadleśnictwa Karnieszewice, w gminie Sianów. Dojazd do obiektu zapewnia droga publiczna łącząca Karnieszewice i Wierciszewo, na którą można zjechać z drogi ekspresowej nr 6 w Karnieszewicach lub z drogi wojewódzkiej nr 203 w Wierciszewie. Wzdłuż północno-zachodniej granicy arboretum biegnie linia kolejowa nr 202 (Szczecin-Słupsk-Gdynia).
Łączna powierzchnia obiektu wynosi 19,04 ha, ale część udostępniana i skupiająca kolekcje z nasadzeniami zajmuje 4,80 ha. W części tej znajduje się zagospodarowanie turystyczne z wyznaczonymi alejami, mostkami, miejscami wypoczynku, altaną i miejscem na ognisko. Wstęp do arboretum jest bezpłatny.
Historia.
Arboretum powstało najprawdopodobniej w 1881 roku, co upamiętniać ma znajdujący się w północno-zachodnim narożniku głaz z napisem "Pom. Forst. Verein 1881". Pomorskie Towarzystwo Leśne ("Pommerscher Forst-Verein") było stowarzyszeniem organizującym m.in. prace nad aklimatyzacją obcych gatunków drzew, potencjalnie przydatnych w gospodarce leśnej. Już co najmniej w 1882 prowadzono tu eksperymenty z uprawą m.in. sosny czarnej "Pinus nigra" subsp. "laricio", jałowcem wirginijskim "Juniperus virginiana" i klonem srebrzystym "Acer saccharinum" (obiekt nazwany był już wówczas ogrodem botanicznym – "Pflanzgarten Karniesewitz"). Najstarsze zachowane drzewa w arboretum – daglezji zielonej "Pseudotsuga menziesii" osiągają także wiek wskazujący na wysianie ich w latach 80. XIX wieku. Utworzenie i funkcjonowanie obiektu łączone jest z osobą profesora Adama Schwappacha – założyciela sieci leśnych placówek i powierzchni doświadczalnych w Niemczech.
Po II wojnie światowej obiekt był zaniedbany. „Odkryty” został na początku lat 60. XX wieku. W 1995 ogród zyskał solidne ogrodzenie, zmodernizowany został układ ścieżek, powstały mostki nad ciekiem. W 2006 posadzony został w ogrodzie dąb papieski – wyrosły z żołędzia Dębu Chrobrego pobłogosławionego przez Jana Pawła II. W 2009 posadzono w ogrodzie dąb upamiętniający zbrodnię katyńską.
W 2016 roku arboretum uznane zostało formalnie za jeden z ogrodów botanicznych.
Kolekcja.
Ogród ma charakter leśny, w części udostępnionej z kolekcjami egzotycznych gatunków, a w części stanowiącej rezerwę dla dalszego rozwoju kolekcji z lasem bukowym. Północna i środkowa część z kolekcjami jest równinna, podczas gdy część południowa przecięta jest obniżeniem z ciekiem przekraczanym mostkami. Główną oś ogrodu stanowi aleja daglezjowa, w tym z najbardziej okazałymi i najstarszymi drzewami w ogrodzie. Tutejsze daglezje (a także rosnące w sąsiedztwie ogrodu) należą do największych w Polsce, osiągając 48 m wysokości i 490 cm obwodu. W sumie w ogrodzie w części z kolekcjami rośnie ok. 1,5 tysiąca drzew. Gatunki potencjalnie leśne sadzone są w skupieniach, a ozdobne pojedynczo. W 2015 roku w kolekcji ogrodu znajdowały się 84 gatunki drzew i 60 krzewów.
Do najstarszych drzew w ogrodzie należą przedstawiciele gatunków: tulipanowiec amerykański "Liriodendron tulipifera", cyprysik Lawsona "Chamaecyparis lawsoniana", cyprysik groszkowy "Chamaecyparis pisifera", choina kanadyjska "Tsuga canadensis", żywotnik olbrzymi "Thuja plicata", orzesznik pięciolistkowy "Carya ovata", jodła kaukaska "Abies nordmanniana", dąb burgundzki "Quercus cerris", kasztan jadalny "Castanea sativa". Rośnie tu stary okaz buka zwyczajnego w odmianie paprotkowej "Fagus sylvatica" 'Aspleniifolia'. Do unikatowych taksonów należy "Quercus ×richterii" – mieszaniec dębu czerwonego "Q. rubra" i dębu błotnego "Q. palustris".
Poza tym do kolekcji drzew i krzewów należą różne gatunki klonów: grabolistny "Acer carpinifolium", Shirasawy "A. shirasawanum", okrągłolistny "A. circinatum", pensylwański "A. pensylvanicum", klon japoński "A. japonicum" i palmowy "Acer palmatum", jodeł: kaukaska "Abies nordmanniana", nikko "A. homolepis", balsamiczna "A. balsamea", koreańska "A. koreana", szereg gatunków i odmian różaneczników "Rhododendron", a poza tym m.in.: śniegowiec wirginijski "Chionanthus virginicus", leszczynowiec chiński "Corylopsis sinensis", magnolia parasolowata "Magnolia tripetala", wiąz pospolity "Ulmus minor", kryptomeria japońska "Cryptomeria japonica", wawrzynek wilczełyko "Daphne mezereum", karagana syberyjska "Caragana arborescens".
W ogrodzie zachowane jest runo o charakterze leśnym, w tym z wchodzącymi w jego skład gatunkami rzadko spotykanymi i chronionymi, jak storczyki: podkolan zielonawy "Platanthera chlorantha" i kruszczyk szerokolistny "Epipactis helleborine". Rosną tu także introdukowane gatunki leśne: wiechlina Chaixa "Poa chaixii" i kosmatka gajowa "Luzula luzuloides". Udokumentowano także występowanie w ogrodzie 65 gatunków mchów i wątrobowców.

</doc>
<doc id="656946" url="https://pl.wikipedia.org/wiki?curid=656946" title="Unión Huaral">
Unión Huaral

Club Sport Unión Huaral jest peruwiańskim klubem z siedzibą w mieście Huaral leżącym w departamencie Lima.
Historia.
Klub założony został 20 września 1947 i gra obecnie w pierwszej lidze peruwiańskiej (Primera División Peruana). W roku 1952 oddano do użytku klubowy stadion Estadio Julio Lores Colán, mogący pomieścić 6000 widzów.

</doc>
<doc id="656951" url="https://pl.wikipedia.org/wiki?curid=656951" title="Stara Synagoga w Pińczowie">
Stara Synagoga w Pińczowie

Stara Synagoga w Pińczowie – dawna synagoga znajdująca się w Pińczowie przy ulicy Klasztornej 8, w centrum dawnej dzielnicy żydowskiej na południowym Mirowie.
Jest obecnie jedną z najstarszych synagog w Polsce oraz najstarszą gdzie wszystkie pomieszczenia tworzą jednolitą, zwartą bryłę przykrytą wspólnym dachem.
Historia.
Synagoga została zbudowana w latach 1594–1609 za zezwoleniem marszałka wielkiego koronnego Zygmunta Gonzagi Myszkowskiego. Projektantem synagogi był najprawdopodobniej pochodzący z Florencji, architekt Santi Gucci. W 1636 roku Józef Władysław Myszkowski wydał przywilej, w którym zezwolił na odrestaurowanie synagogi.
Podczas II wojny światowej hitlerowcy zdewastowali wnętrze synagogi oraz wywieźli bądź zniszczyli jej całe ruchome wyposażenie. Wówczas przepadł zbiór około 100 zwojów Tory, gromadzony przez wieki w synagodze. W tym czasie mieściły się w niej garaże oraz magazyny. W 1944 zniszczeń dopełniły bombardowania. Po zakończeniu wojny przystąpiono do prac remontowych synagogi. W 1947 zrekonstruowano dach. Od tego czasu w synagodze mieścił się magazyn nawozów sztucznych i materiałów budowlanych.
W latach 70. XX wieku podjęto decyzję o przeznaczeniu budynku na Muzeum Ponidzia. Wówczas awaryjnie zabezpieczono synagogę, wykonano jej dokumentację konserwatorską i budowlaną oraz otoczono ją murem, w którym od 1990 umieszczane są pozostałości starych macew, które odzyskiwane są przy rozbiórkach domów, ruder i innych obiektów. Obecnie stanowi on Pomnik Pamięci o Holocauście Pińczowskich Żydów.
W latach 80. z funduszy Centralnego Funduszu Rozwoju Kultury wykonano osuszenie ścian, opaskę odwadniającą, wymieniono okna, niwelację otoczenia obiektu oraz podklejono polichromię w przedsionku. W latach 1989–1995 na Uniwersytecie Mikołaja Kopernika w Toruniu bezpłatnie poddano konserwacji Aron ha-kodesz, który umieszczono z powrotem w synagodze w 1997.
W latach 1996–2000 dokończono prace konserwatorskie we wnętrzach synagogi, doprowadzono energię elektryczną i wodę, ułożono posadzkę w sali głównej z zaznaczeniem gdzie stała bima, odczytano napisy i rozpoznano wystrój malarski oraz podklejono zagrożone malowidła w przedsionku. W 2001 wymieniono więźbę i pokrycie dachu, izolację murów, tynki zewnętrzne oraz podświetlono synagogę.
W 2002 przeprowadzono konserwację wystroju malarskiego i renesansowych portali w przedsionku z funduszy World Monuments Fund w Nowym Jorku, Jewish Heritage Program oraz Fundacji Ronalda Laudera. W latach 2001–2002 na renowację synagogi wydano 360 tysięcy złotych.
W dniach od 16 do 18 czerwca 2006 w synagodze odbyło się pierwsze od czasów zakończenia II wojny światowej nabożeństwo szabatowe, zorganizowane przez Związek Gmin Wyznaniowych Żydowskich w RP, Fundację Ochrony Dziedzictwa Żydowskiego oraz Burmistrza Miasta Pińczowa Łukasza Łaganowskiego. Pomysłodawcą i fundatorem zorganizowania szabatu był Michael Tralson.
Aktualnie synagogą opiekuje się Muzeum Regionalne w Pińczowie, w której prezentowana jest stała wystawa judaiców oraz fotografie Jana Góreckiego. Jednym z najciekawszych eksponatów są XIX-wieczne zwoje Tory klejone z pasów, niekompletne – bez I, II i częściowo III księgi o szerokość 52 centymetrów i długość 20,5 metra. Przez wiele lat tkwiły one zamurowane w ścianie. Zostały odkryte po demontażu Aron ha-kodesz.
Synagogę odwiedziło już wiele znamienitych osobistości, m.in. prymas Józef Glemp, premier Tadeusz Mazowiecki, ambasador Republiki Węgierskiej Ákos Engelmayer oraz wielu innych gości z całego świata.
Architektura.
Murowany, wykonany z kamienia łamanego budynek synagogi wzniesiono na planie prostokąta, w stylu późnorenesansowym. Jest pierwszą powstałą w Polsce synagogą w której zarówno główną salę, jak i sień, babiniec oraz pomieszczenia pomocnicze wzniesiono równocześnie i połączono w jedną bryłę przykrytą wspólnym dachem. Forma taka nazywana jest układem wzdłużnym.
Bryła bożnicy ma kształt prostopadłościanu z prostą, niedekorowaną ścianą attyki, nie oddzieloną w żaden sposób od płaszczyzny ścian zewnętrznych. Attyka przysłania dwukalenicowy dach pogrążony, z którego woda odprowadzana jest rzygaczami przez otwory w ścianie attykowej. Ściany synagogi są tynkowane, podparte masywnymi szkarpami. Do głównej bryły przylega niższy przedsionek nakryty dachem dwuspadowym.
Wewnątrz znajduje się główna sala modlitewna o kształcie zbliżonym do kwadratu o wymiarach 10,7 na 9,5 metrów, sklepiona kolebkowo z lunetami i żebrami stiukowymi w układzie sieciowym. Sala obniżona jest o pół metra w stosunku do sieni, która położona jest niżej od zewnętrznego przedsionka, ten zaś znajduje się poniżej poziomu ulicy. Wszystkie te pomieszczenia połączone są ze sobą schodami. W sali głównej na sklepianiach zachowały się fragmenty polichromii pochodzące z drugiej połowy XVIII wieku i oceniane jako najstarsze w Polsce. Przedstawiają głównie motywy zwierzęce i roślinne, m.in. jednorożce, gryfy, pawie, orły. Na ścianach zachowały się pozostałości inskrypcji hebrajskich i polichromie.
W lunetach i ścianach zamykających sklepienie kolebkowe znajdują się wielkie, zakończone półkoliście okna, a w dolnych częściach ścian wnęki arkadowe. W jednej z wnęk południowej ściany umieszczono drzwi do sali głównej, ujęte w kamienny portal. Na wschodniej ścianie znajduje się rzeźbiony w kamieniu, manierystyczny, XVII-wieczny Aron ha-kodesz, który nawiązuje do tego, jaki znajdował się we lwowskiej synagodze Złotej Róży. Obramowanie Aron ha-kodesz zostało wykonane z wapienia pińczowskiego z jońskimi kanelowanymi (żłobkowanymi) pilastrami po bokach, które podtrzymują tympanon z koroną na Torę w jego środku z hebrajską inskrypcją: „Korona Tory”, po jej bokach znajduje się reliefowa inskrypcja: „Dzięki mnie królowie panują”.
Obok Aron ha-kodesz znajdował się pierwotnie kamienny pulpit kantora oraz dębowa ława, na której zasiadali wyłącznie najdostojniejsi członkowie społeczności żydowskiej. Pierwotnie pośrodku sali głównej stała renesansowa, kamienna, dwuwejściowa bima na planie ośmioboku, otoczona kamienną balustradą z tralek.
Sień synagogi posiada sklepienie kolebkowe z lunetami, przyozdobiona jest polichromią z XVIII wieku, malowaną przez Jehudę Lejba. Przedstawiają motywy zwierzęce, roślinne, wić roślinną oplatająca wazony kwiatowe, kosze owoców oraz inskrypcje w języku hebrajskim z koronami i kartuszami. We wnętrzu zachowała się zdobiona kamienna skarbona oraz kijor, naczynie do obmywania rąk.
W sali kahalnej przylegającej od wschodu do sieni zachowane są również fragmenty malowideł. Wśród nich m.in. inskrypcja z przepisami dotyczącymi sprawiedliwości. Babiniec znajdujący się nad sienią i salą kahału posiada sklepienie krzyżowe. Znajdują się w nim trzy wąskie okna, dzięki którym kobiety mogły śledzić przebieg nabożeństwa. W jego wnętrzu zachowała się również kamienna skarbona.

</doc>
<doc id="656952" url="https://pl.wikipedia.org/wiki?curid=656952" title="Pteraclis">
Pteraclis

Pteraclis – rodzaj ryb z rodziny bramowatych.
Klasyfikacja.
Gatunki zaliczane do tego rodzaju :

</doc>
<doc id="656953" url="https://pl.wikipedia.org/wiki?curid=656953" title="Soudal-Quick Step">
Soudal-Quick Step

Soudal-Quick Step () – belgijska grupa kolarstwa zawodowego. Drużyna powstała w 2003 jako sukcesor włoskiej grupy Mapei-Quick Step, która została rozwiązana pod koniec 2002, po wycofaniu się firmy Mapei ze sponsorowania kolarstwa oraz Domo-Farm Frites.
Od 2005 należy do dywizji UCI WorldTeams (początkowo UCI ProTeams).

</doc>
<doc id="656954" url="https://pl.wikipedia.org/wiki?curid=656954" title="Pterycombus">
Pterycombus

Pterycombus – rodzaj ryb z rodziny bramowatych.
Klasyfikacja.
Gatunki zaliczane do tego rodzaju :

</doc>
<doc id="656956" url="https://pl.wikipedia.org/wiki?curid=656956" title="Ogród Dendrologiczny w Przelewicach">
Ogród Dendrologiczny w Przelewicach

Ogród Dendrologiczny w Przelewicach – arboretum w Przelewicach w województwie zachodniopomorskim.
Opis.
Obecnie łączna powierzchnia ogrodu to około 45 ha. Na powierzchni 30 ha znajduje się część ogrodu wraz z pałacem przeznaczona dla zwiedzających. Około 22 ha tej części stanowi przedwojenna, pierwotna część ogrodu, pozostałe tereny dołączono po II wojnie światowej. Około 1,6 ha to szkółki utworzone w latach 80. na terenie przedwojennych sadów majątku przelewickiego. W 2006 roku 15 ha dawnych gruntów ornych zostało przyłączone do ogrodu w celu powiększenia kolekcji (tereny te nie są dostępne dla zwiedzających)
Dawidia chińska, której kwiat stał się symbolem ogrodu dendrologicznego i trafił do herbu gminy Przelewice, znalazła się w Światowej Czerwonej Księdze roślin ginących i zagrożonych w skali całej Ziemi. Podobnych gatunków jest w ogrodzie więcej.
Historia.
Majątek w Przelewicach.
6 lipca 1799 r. ostatni właściciel majątku przelewickiego z rodu von Schack, sprzedał swoje dobra . Za czasów Borgstedego nastąpiło uwłaszczenie chłopów, przebudowa i modernizacja majątku, budowa pałacu oraz założenie parku.
W 1818 r. 17-letnia poznała księcia Augusta Pruskiego, bratanka króla Fryderyka II. 10 czerwca 1819 r. na świat przyszła Malwina, pierwsze z siedmiorga dzieci księcia i Augusty, jej imieniem nazwano później jeden z przelewickich folwarków, dzisiejszą wieś Ślazowo. W 1821 r. książę August kupił Przelewice jako zabezpieczenie przyszłości swoich dzieci. Po transakcji pracownicy von Borgstedego zachowali swoje miejsca pracy w majątku. 12 lipca 1825 r. Augusta Arend uzyskała szlachectwo i stała się „Panią na Przelewicach” (Frau von Prillwitz), a nazwisko von Prillwitz nosiły później jej dzieci.
Ogród.
Ogród Dendrologiczny w Przelewicach założony został w 1933 r. Pierwszy park przypałacowy w Przelewicach powstał ok. roku 1814 jako ogród angielski po zbudowaniu pałacu. Kolejni właściciele majątku, m.in. Augusta von Prillwitz i jej syn, modyfikowali park według własnych potrzeb i gustu – przez pewien czas istniała tu szparagarnia, uprawy sadownicze i warzywniki rozmieszczone częściowo między starymi alejami. W latach 1933–1938 ówczesny właściciel (1873–1945), współwłaściciel firmy August Borsig GmbH, członek Niemieckiego Towarzystwa Dendrologicznego, przekształcił park w kolekcję dendrologiczną i to założenie jest obecnie objęte ochrona konserwatorską. Projekt parku opracował i jego przebudowę nadzorował architekt Karl Heydenreich z Gartenbaufirma Späth. W czasie parcelacji majątku po II wojnie światowej od arboretum oddzielono ok. 10 ha sadów, szkółek i warzywników. Później dołączono teren o podobnej powierzchni leżący wzdłuż granicznego rowu. Znajduje się tam m.in. zakładany w latach 2000–2003 skalniak.
Po II wojnie światowej ogród był administrowany przez różne instytucje, w tym przez PGR. W 1976 roku park wpisano do rejestru zabytków. Powstała wtedy Rada Naukowa Arboretum Przelewickiego. Po likwidacji PGR ogród przejęła Agencja Własności Rolnej Skarbu Państwa, która w 1993 roku przekazała go gminie Przelewice. W 1996 roku utworzono Zakład Budżetowy. W 2006 roku powstało Botaniczne Centrum Badawczo-Wdrożeniowe.
W 2020 roku rada gminy podjęła decyzję o likwidacji ogrodu i przekazaniu samorządowi województwa. Powodem był brak środków (25 mln) na utrzymanie ogrodu i pensje dla pracowników. 
W kwietniu 2021 roku zespół folwarczny wraz z Pałacem i ogrodem dendrologicznym przejął w formie darowizny od gminy Przelewice Samorząd Województwa Zachodniopomorskiego. Utworzono Ogrody Przelewice. Zachodniopomorskie Centrum Kultury Obszarów Wiejskich i Edukacji Ekologicznej. Dyrektorem tej instytucji został Zygmunt Siarkiewicz.
Zasoby.
Zasoby ogrodu to około 1200 gatunków drzew, krzewów i roślin zielnych, m.in.:
Najokazalszym drzewem w ogrodzie jest wiąz szypułkowy, okaz o obwodzie 607 cm i wysokości 31 m (w 2012). Ze względu na łagodny klimat w tym arboretum rośnie wiele roślin wrażliwych na mrozy.
W oparciu o kwiaty ogrodu powstają w dużym stopniu regionalne miody przelewickie.

</doc>
<doc id="656957" url="https://pl.wikipedia.org/wiki?curid=656957" title="Club Sport Unión Huaral">
Club Sport Unión Huaral



</doc>
<doc id="656959" url="https://pl.wikipedia.org/wiki?curid=656959" title="Taractes">
Taractes

Taractes – rodzaj ryb z rodziny bramowatych.
Klasyfikacja.
Gatunki zaliczane do tego rodzaju :

</doc>
<doc id="656963" url="https://pl.wikipedia.org/wiki?curid=656963" title="Fara w Kościanie">
Fara w Kościanie



</doc>
<doc id="656965" url="https://pl.wikipedia.org/wiki?curid=656965" title="Anne Smith">
Anne Smith

Anne Smith (ur. 1 lipca 1959 w Dallas) – amerykańska tenisistka, zwyciężczyni turniejów wielkoszlemowych w grze podwójnej i mieszanej.
Kariera tenisowa.
W 1976 r. jako pierwsza w historii Amerykanka wygrała juniorski French Open. Miała wtedy siedemnaście lat.
W 1980 roku została wspólnie z Kathy Jordan wybrana za najlepszą parę deblową roku. Wówczas wygrała dwa pierwsze tytuły wielkoszlemowe: podczas French Open i Wimbledonu. Na koniec roku osiągnęła pozycję liderki światowego rankingu deblistek. W kolejnym sezonie skompletowała Karierowego Wielkiego Szlema wygrywając Australian i US Open i drugi raz zakończyła rozgrywki na pierwszym miejscu. W 1982 roku Amerykańska para w marcu doszła do finału Mistrzostw WTA, w którym uległa Martinie Navrátilovej i Pam Shriver. W tym samym sezonie wspólnie z Navrátilovą wygrała French Open.
Reprezentowała Stany Zjednoczone w Pucharze Federacji oraz w Pucharze Wightman. Wygrała jeden turniej singlowy ITF, trzydzieści dwa deblowe WTA oraz pięć wielkoszlemowych w grze mieszanej. W 1990 r. nominowana do nagrody Comeback Player of The Year. W roku 2005 odniosła deblowe zwycięstwo w jednym z turniejów ITF.
Historia występów wielkoszlemowych.
Turniej Australian Open odbył się dwukrotnie w 1977 roku w (styczniu i grudniu), za to nie został rozegrany w 1986 roku.

</doc>
<doc id="656966" url="https://pl.wikipedia.org/wiki?curid=656966" title="Arboretum w Przelewicach">
Arboretum w Przelewicach



</doc>
<doc id="656967" url="https://pl.wikipedia.org/wiki?curid=656967" title="Imperfect Like a God">
Imperfect Like a God

Imperfect Like a God – czwarty studyjny album polskiej grupy deathmetalowej Trauma. Wydany został 10 grudnia 2003 roku nakładem Empire Records. Nagrania zostały zarejestrowane i zmiksowane w białostockim Hertz Studio pomiędzy marcem a majem 2003 roku.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="656974" url="https://pl.wikipedia.org/wiki?curid=656974" title="Tenczyński Park Krajobrazowy">
Tenczyński Park Krajobrazowy

Tenczyński Park Krajobrazowy – park krajobrazowy w województwie małopolskim, położony na zachód od Krakowa. Wchodził w skład utworzonego w 1981 roku Zespołu Jurajskich Parków Krajobrazowych obecnie Zespołu Parków Krajobrazowych Województwa Małopolskiego.
Park zajmuje powierzchnię 136,581 km², natomiast jego otulina liczy 134,139 km².
Obejmuje pasmo Garbu Tenczyńskiego oraz częściowo Rów Krzeszowicki na Wyżynie Krakowsko-Częstochowskiej.
Tenczyński Park Krajobrazowy został wyodrębniony w ramach "ZPKWM" Rozporządzeniem nr 79/05 Wojewody Małopolskiego z dnia 29.12.2005 (Dz. Urz. Woj. Małopolskiego nr 50, poz. 279).
Krajobraz jest bardzo zróżnicowany. Znajdują się tu m.in. liczne ostańce, wapienie górnojurajskie podlegające procesom krasowym, niewielkie jaskinie i paleozoiczne twarde skały pochodzenia wulkanicznego. Występują tu także tereny bagienne. Część obszaru przykryta jest warstwą lessu.
Około 35% powierzchni parku zajmują lasy. Rosną tu buczyny karpackie, bory mieszane sosnowo-dębowe, łęgi olszowe oraz lasy grądowe z przewagą buka, dębu i jaworu. Na terenie Puszczy Dulowskiej dominują bory sosnowe.
Występują tu chronione gatunki roślin: rojownik pospolity, tojad mołdawski, bluszcz pospolity, lilia złotogłów, przytulia wonna, parzydło leśne, rosiczka okrągłolistna, barwinek pospolity i skrzyp olbrzymi; oraz zwierząt: łoś, krogulec, płomykówka, myszołów zwyczajny, czajka, derkacz i żółw błotny.
Do ciekawszych zabytków architektury znajdujących się na terenie parku należą: ruiny zamku Lipowiec w Babicach, ruiny zamku Tenczyn w Rudnie, barokowe kościoły w Tenczynku i Morawicy, cztery poaustriackie forty znajdujące się w okolicach Krakowa oraz zespół pałacowy w Balicach.
Rezerwaty przyrody.
Na terenie Tenczyńskiego Parku Krajobrazowego znajduje się pięć rezerwatów przyrody:

</doc>
<doc id="656975" url="https://pl.wikipedia.org/wiki?curid=656975" title="Taractichthys">
Taractichthys

Taractichthys – rodzaj ryb z rodziny bramowatych.
Klasyfikacja.
Gatunki zaliczane do tego rodzaju :

</doc>
<doc id="656982" url="https://pl.wikipedia.org/wiki?curid=656982" title="Xenobrama microlepis">
Xenobrama microlepis

Xenobrama microlepis - gatunek ryby z rodziny bramowatych, jedyny przedstawiciel rodzaju "Xenobrama" .
Występowanie: zimne wody południowego Pacyfiku.
Opis.
Osiąga do 50 cm długości.

</doc>
<doc id="656983" url="https://pl.wikipedia.org/wiki?curid=656983" title="Xenobrama">
Xenobrama



</doc>
<doc id="656985" url="https://pl.wikipedia.org/wiki?curid=656985" title="Quilmes Rovers Club">
Quilmes Rovers Club



</doc>
<doc id="656994" url="https://pl.wikipedia.org/wiki?curid=656994" title="Brama orcini">
Brama orcini

Brama orcini – gatunek morskiej ryby z rodziny bramowatych (Bramidae). Występuje w tropikalnych wodach Indo-Pacyfiku. Osiąga do 35 cm długości.

</doc>
<doc id="656995" url="https://pl.wikipedia.org/wiki?curid=656995" title="Collybus">
Collybus



</doc>
<doc id="656997" url="https://pl.wikipedia.org/wiki?curid=656997" title="Lost Paradise">
Lost Paradise

Lost Paradise – debiutancki album doom metalowej grupy Paradise Lost.

</doc>
<doc id="657001" url="https://pl.wikipedia.org/wiki?curid=657001" title="Gothic (album)">
Gothic (album)

Gothic to drugi album brytyjskiej grupy Paradise Lost.

</doc>
<doc id="657004" url="https://pl.wikipedia.org/wiki?curid=657004" title="Mahlstetten">
Mahlstetten

Mahlstetten – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen, wchodzi w skład wspólnoty administracyjnej Spaichingen. Leży w Jurze Szwabskiej, w Parku Natury Górnego Dunaju, ok. 7 km na wschód od Spaichingen.

</doc>
<doc id="657005" url="https://pl.wikipedia.org/wiki?curid=657005" title="Złota jesień">
Złota jesień



</doc>
<doc id="657007" url="https://pl.wikipedia.org/wiki?curid=657007" title="Shades of God">
Shades of God

Shades of God to trzeci album grupy Paradise Lost.

</doc>
<doc id="657008" url="https://pl.wikipedia.org/wiki?curid=657008" title="Szykoń">
Szykoń

Szykoń ("Pterostichus") – rodzaj owadów z rzędu chrząszczy. Podobnie jak inne biegaczowate są to owady drapieżne, ale potrafią pobierać także pokarm roślinny, co powoduje, że mogą powodować straty w uprawach roślinnych.
W Polsce występują m.in.:

</doc>
<doc id="657011" url="https://pl.wikipedia.org/wiki?curid=657011" title="Berengar">
Berengar

Berengar, Berengariusz – imię męskie pochodzenia germańskiego, którego patronami jest dwóch św. Berengarów – z VII i XIII wieku – wspominanych jednego dnia. Imię to było – również w formie żeńskiej – często spotykane w szlachetnych rodach zachodniej Europy we wczesnych wiekach.
Berengar imieniny obchodzi 2 października.
Znane osoby noszące imię Berengar:
Żeński odpowiednik: Berengaria

</doc>
<doc id="657012" url="https://pl.wikipedia.org/wiki?curid=657012" title="Berengaria">
Berengaria

Berengaria – imię żeńskie pochodzenia germańskiego, którego patronami jest dwóch św. Berengarów – z VII i XIII wieku – wspominanych jednego dnia. Imię to było często spotykane w możnych rodach zachodniej Europy we wczesnym średniowieczu.
Berengaria imieniny obchodzi 2 października.
Znane osoby noszące imię Berengaria:

</doc>
<doc id="657013" url="https://pl.wikipedia.org/wiki?curid=657013" title="Icon (album)">
Icon (album)

Icon – czwarty album grupy Paradise Lost, wydany w roku 1993. Teksty utworów w całości napisał Nick Holmes, a utwory skomponował Gregor Mackintosh.

</doc>
<doc id="657015" url="https://pl.wikipedia.org/wiki?curid=657015" title="Draconian Times">
Draconian Times

Draconian Times – piąty album grupy Paradise Lost. Stylistycznie album stanowi odejście zespołu od poprzednich dokonań w gatunku death doom metalu. Jednocześnie jest to najlepiej krytycznie przyjęty album zespołu. Utwór "Forever Failure" zawiera kilka rzeczywistych wypowiedzi Charlesa Mansona.

</doc>
<doc id="657019" url="https://pl.wikipedia.org/wiki?curid=657019" title="Quilmes Athletic Club">
Quilmes Athletic Club



</doc>
<doc id="657020" url="https://pl.wikipedia.org/wiki?curid=657020" title="Wendy Turnbull">
Wendy Turnbull

Wendy Turnbull (ur. 26 listopada 1952 w Brisbane) – australijska tenisistka, występująca na kortach w latach 1975–1989.
Kariera tenisowa.
Na igrzyskach olimpijskich w Seulu w 1988 roku zdobyła brązowy medal w grze podwójnej, w parze z Elizabeth Smylie. Reprezentantka Australii w Pucharze Federacji (1977–1988) oraz kapitan drużyny australijskiej w tych rozgrywkach (1985–1992). Na igrzyskach olimpijskich w Barcelonie w 1992 roku coach australijskiej kobiecej reprezentacji tenisowej.
W swojej karierze wygrała 13 zawodowych turniejów singlowych (ostatni w 1983 roku w Bostonie) oraz 55 deblowych (ostatni w Los Angeles w 1989 roku w parze z Martiną Navrátilovą). Łącznie 9-krotna mistrzyni turniejów wielkoszlemowych – 4 razy w grze podwójnej kobiet (2 razy US Open: 1979, 1982, oraz Wimbledon 1978 i French Open 1979) i 5 razy w grze mieszanej (2 razy Wimbledon: 1983, 1984, 2 razy French Open: 1979, 1982, oraz US Open 1980). Ponadto łącznie 15-krotna finalistka turniejów wielkoszlemowych – 3 razy w grze pojedynczej kobiet (US Open 1977, French Open 1979, Australian Open 1980), 11 razy w grze podwójnej kobiet (4 razy Wimbledon: 1979, 1980, 1983, 1986, 4 razy US Open: 1978, 1981, 1984, 1986, 2 razy Australian Open: 1983, 1988, oraz French Open 1982) i raz w grze mieszanej (Wimbledon 1982).
Jako seniorka występowała w turniejach wielkoszlemowych seniorskich. Do 1989 roku, do momentu zakończenia zawodowej kariery, wygrała ich dziewięć (ostatni US Open 1987 z Walshem-Pete). Od roku 1991 wygrała cztery takie turnieje, w tym dwukrotnie Australian Open i tyle samo razy US Open. Jej partnerem w tych imprezach był między innymi Bob Hewitt.
W latach 1977–1984 utrzymywała się wśród dziesięciu najlepszych zawodniczek świata. W październiku 1984 odebrała w pałacu Buckingham z rąk królowej Elżbiety II Order Imperium Brytyjskiego.
Historia występów wielkoszlemowych.
Turniej Australian Open odbył się dwukrotnie w 1977 roku (styczeń i grudzień), za to nie został rozegrany w 1986.

</doc>
<doc id="657021" url="https://pl.wikipedia.org/wiki?curid=657021" title="Vinci (przedsiębiorstwo)">
Vinci (przedsiębiorstwo)

Vinci – francuskie przedsiębiorstwo budowlane zajmujące, wraz z Eiffage i Bouygues, czołowe miejsce w swojej branży we Francji i na świecie. Wywodzi się z przedsiębiorstwa "Société générale d'entreprises" (SGE), założonego w 1899 roku. Firma SGE została w 2000 roku przemianowana na Vinci.
SGE było w latach 1966–1984 kontrolowane przez "Compagnie générale d'électricité" (CGE), czyli obecne przedsiębiorstwo Alcatel-Lucent, w latach 1984–1988 przez Saint-Gobain, a później (do 2000 roku) przez poprzedniczkę Vivendi – "Compagnie générale des eaux". W 2000 roku grupa Vinci usamodzielniła się i przejęła przedsiębiorstwo "Grands travaux de Marseille", filię innej francuskiej grupy Suez. 
Przedsiębiorstwo posiada również 73,4% akcji spółki Autoroutes du sud de la France, która jest właścicielem autostrad we Francji południowej i środkowej.
Filią ramienia Vinci Construction w Polsce jest przedsiębiorstwo Warbud. Vinci Construction jest też właścicielem koncernu Eurovia, zajmującego się wyłącznie budownictwem drogowym. Polską częścią koncernu jest przedsiębiorstwo Eurovia Polska SA z Wrocławia.
Filią ramienia Vinci Energies w Polsce jest przedsiębiorstwo Axians (z siedzibą w Gdyni), działające na rynku telekomunikacyjnym, oraz Calanbau TPI (z siedzibą w Warszawie), działające na rynku zabezpieczeń przeciwpożarowych, Cegelec sp. z o.o. (z siedzibą w Katowicach), działające pod marką Actemium na rynku usług inżynieryjnych dla przemysłu (między innymi utrzymanie ruchu, prace inżynierskie i instalacyjne elektryczne i mechaniczne, transfery i relokacje maszyn i linii produkcyjnych, automatyka, efektywność energetyczna) oraz Actemium BEA Polska (z siedzibą we Wrocławiu) świadczące usługi w zakresie elektrotechniki i automatyzacji głównie w branży górnictwa odkrywkowego i energetycznej. 

</doc>
<doc id="657022" url="https://pl.wikipedia.org/wiki?curid=657022" title="Pterostichus">
Pterostichus



</doc>
<doc id="657023" url="https://pl.wikipedia.org/wiki?curid=657023" title="USS Queenfish">
USS Queenfish

Okręty US Navy o nazwie USS "Queenfish", pochodzącej od małej ryby żyjącej w Pacyfiku:

</doc>
<doc id="657024" url="https://pl.wikipedia.org/wiki?curid=657024" title="Wojciech Stanisław Chrościński">
Wojciech Stanisław Chrościński

Wojciech Stanisław Chrościński znany też jako "Chróściński, Stanislaus Adalbertus Chruściński" (ur. ok. 1665 w Warszawie, zm. po 1722) – polski poeta, tłumacz i żołnierz.
Życiorys.
Od wczesnej młodości był dworzaninem Andrzeja Modrzewskiego i Michała Radziejowskiego. Brał udział w wyprawie wiedeńskiej, stworzył poemat "Trąba wiekopomnej sławy i pamięci... Jana III" (1684). Od kwietnia 1685 do 1697 był sekretarzem króla i kierownikiem kancelarii królewskiej. Za zasługi literackie i wojskowe 25 maja 1685 został nobilitowany pod herbem Junosza. Przez krótki czas, w 1866, był zwierzchnikiem puszkarzy w Tczewie. 
Tłumacz "Heroid" Owidiusza ("Rozmowy listowne", 1695) oraz "Farsalii" Lukana (1690), do której dodał "Pharsaliej... kontinuacja" (1693). Otrzymał od Sobieskiego laur epicki. Po jego śmierci zachęcał do wyboru jego syna Jakuba, wydając "Lament strapionej ojczyzny" (1696). Autorstwo tego pamfletu politycznego Andrzej Edward Koźmian mylnie przypisał Wespazjanowi Kochowskiemu. Po elekcji Augusta II Mocnego Chrościński opuścił Warszawę, jakiś czas mieszkał w Blanowicach pod Częstochową, potem w Błesznie (powiat lelowski). Do końca życia pozostając zwolennikiem rodu Sobieskich - wyrażał to także w swej twórczości literackiej.
Za czasów saskich zwrócił się ku tematyce religijnej. Najciekawszym dziełem z tego okresu jest "Job cierpiący..." (1705), który przyrównuje losy biblijnego proroka do losów Rzeczypospolitej. W 1717 wydał dzieje rodu Sobieskich – "Clypeus serenissimi Joannis III regis Polonorum". Ceniony i naśladowany przez współczesnych, obecnie niemal zapomniany.
Był dwukrotnie żonaty – od ok. 1689 z Agnieszką z Woodów (zmarłą w 1709), od 1711 z Apolonią Otwinowską.

</doc>
<doc id="657029" url="https://pl.wikipedia.org/wiki?curid=657029" title="Tibaza">
Tibaza



</doc>
<doc id="657031" url="https://pl.wikipedia.org/wiki?curid=657031" title="Krzysztof Bonadura Młodszy">
Krzysztof Bonadura Młodszy

Krzysztof Bonadura Młodszy (ur. w Grodzisku Wielkopolskim w XVII w.) – polski architekt sakralny, projektant, syn Krzysztofa Bonadury Starszego.
Krzysztof Bonadura Młodszy jest autorem projektu kościoła św. Kazimierza w Poznaniu oraz kościoła św. Józefa i klasztoru karmelitów bosych w Poznaniu.

</doc>
<doc id="657032" url="https://pl.wikipedia.org/wiki?curid=657032" title="Tefessedt">
Tefessedt



</doc>
<doc id="657035" url="https://pl.wikipedia.org/wiki?curid=657035" title="Tepasa">
Tepasa



</doc>
<doc id="657036" url="https://pl.wikipedia.org/wiki?curid=657036" title="Tepaza">
Tepaza



</doc>
<doc id="657040" url="https://pl.wikipedia.org/wiki?curid=657040" title="Kathy Jordan">
Kathy Jordan

Kathy Jordan (ur. 3 grudnia 1959 w Bryn Mawr) – amerykańska tenisistka występująca na kortach w latach 1979–1991. Starsza siostra tenisistki Barbary Jordan. Triumfatorka trzech turniejów singlowych i czterdziestu dwóch deblowych. Reprezentantka w Pucharze Federacji oraz w Pucharze Wightmana.
Kariera tenisowa.
Pierwszy raz wystąpiła w profesjonalnym turnieju w wieku siedemnastu lat w 1977 roku – przegrała w pierwszej rundzie eliminacji do US Open 1977. Już dwa lata później otrzymała nagrodę „Newcomer of the year” oraz wygrała swoje dwa pierwsze tytuły w grze pojedynczej.
W 1980 roku została wspólnie z Anne Smith wybrana za najlepszą parę deblową roku. Wówczas wygrała dwa pierwsze tytuły wielkoszlemowe: podczas French Open i Wimbledonu. Rok później skompletowała Karierowego Wielkiego Szlema wygrywając Australian i US Open. W 1982 roku Amerykańska para doszła do finału Mistrzostw WTA, w którym uległa Martinie Navrátilovej i Pam Shriver.
W 1983 roku osiągnęła największy sukces w singlowej karierze dochodząc do finału Australian Open. W decydującym meczu nie sprostała Martinie Navrátilovej 2:6, 6:7(5). Kilka tygodniu po tym sukcesie osiągnęła najwyższą pozycję w rankingu gry pojedynczej WTA Tour – w notowaniu z 5 marca 1984 roku zajmowała piątą pozycję. W tym samym roku otrzymała nagrodę dla tenisistki, która poczyniła największe postępy („Most Improved Player of the Year”).
W 1985 roku wygrała piąty tytuł wielkoszlemowy w grze podwójnej. Wraz z Elizabeth Smylie w finale Wimbledonu pokonały Martinę Navrátilovą i Pam Shriver, kończąc serię 109. wygranych meczów przez Amerykańską parę. Dla Kathy Jordan finał w 1985 roku był piątym w ciągu sześciu lat podczas londyńskiego turnieju.
Rok później, w parze z Kenem Flachem, wygrała w grze mieszanej Roland Garros i Wimbledon. We wrześniu 1987 roku ponownie ze Smylie wystąpiła w finale turnieju wielkoszlemowego – US Open. W listopadzie na turnieju w New England nabawiła się kontuzji kolana. W lipcu 1988 roku przeszła jego operację. Napisała artykuł na temat swojego urazu do jednego z tenisowych magazynów.
Powróciła do tenisa w sierpniu 1989 roku. Już w tym samym sezonie zawitała ponowie do pierwszej setki rankingu deblowego, kończąc go na 65. pozycji. Rok później, ponownie w parze z Elizabeth Smylie, doszła do finału gry podwójnej podczas Wimbledonu, wróciła do pierwszej dziesiątki rankingu oraz wygrała Turniej Mistrzyń. Dzięki tym wynikom została nominowana do nagrody „Powrót roku”.
W kolejnym sezonie wygrała swój czterdziesty drugi turniej z cyklu WTA – w finale w Tokio pokonały Mary Joe Fernández i Robin White 4:6, 6:0, 6:3 oraz osiągnęła ćwierćfinały Australian Open, French Open i Wimbledonu. Po londyńskim turnieju zakończyła karierę.
Historia występów wielkoszlemowych.
Turniej Australian Open odbył się dwukrotnie w 1977 roku w (styczniu i grudniu), za to nie został rozegrany w 1986 roku.

</doc>
<doc id="657041" url="https://pl.wikipedia.org/wiki?curid=657041" title="Gandalf Szary">
Gandalf Szary



</doc>
<doc id="657043" url="https://pl.wikipedia.org/wiki?curid=657043" title="More">
More

Geografia:
Osoby:
Zobacz też:

</doc>
<doc id="657047" url="https://pl.wikipedia.org/wiki?curid=657047" title="Damanhur">
Damanhur

Damanhur – miasto w Egipcie, w delcie Nilu, ośrodek muhafazy Al-Buhajra.
Historia.
W starożytności miasto było stolicą VII nomu ("A-ment") w Dolnym Egipcie. Leżało na przy kanale łączącym Mareotis z Canopus lub zachodnią odnogą Nilu. Było poświęcone bogu Horusowi. W czasach greckich i rzymskich miasto nazywano Hermopolis Mikra lub Hermopolis Parva, przez odniesienie do Hermesa, identyfikowanego z egipskim Thotem. Hermopolis było wymieniane przez wielu starożytnych geografów, m.in. Stefanosa z Bizancjum, Strabona, Ptolemeusza, a także autora "Itinerarium Antonini". W pierwszych wiekach chrześcijaństwa znajdowała się tu stolica diecezji podległej metropolii w Aleksandrii. Do tej tradycji odnosi się biskupstwo tytularne w Kościele rzymskokatolickim: "Hermopolis Parva".

</doc>
<doc id="657049" url="https://pl.wikipedia.org/wiki?curid=657049" title="Deportivo Cuenca">
Deportivo Cuenca

Club Deportivo Cuenca – ekwadorski klub piłkarski z siedzibą w mieście Cuenca.
Historia.
Klub założony został 4 marca 1971 roku. "Morlacos" zdobyli jak dotąd jeden tytuł mistrza Ekwadoru w roku 2004.

</doc>
<doc id="657050" url="https://pl.wikipedia.org/wiki?curid=657050" title="Bärenthal (Badenia-Wirtembergia)">
Bärenthal (Badenia-Wirtembergia)

 Bärenthal – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen, wchodzi w skład związku gmin Donau-Heuberg. Leży w Jurze Szwabskiej, w Parku Natury Górnego Dunaju, nad Bärą, ok. 14 km na północny wschód od Tuttlingen. 70% gminy stanowią lasy.

</doc>
<doc id="657051" url="https://pl.wikipedia.org/wiki?curid=657051" title="Barenthal">
Barenthal



</doc>
<doc id="657053" url="https://pl.wikipedia.org/wiki?curid=657053" title="Club Deportivo Cuenca">
Club Deportivo Cuenca



</doc>
<doc id="657055" url="https://pl.wikipedia.org/wiki?curid=657055" title="Walerianowo (powiat poznański)">
Walerianowo (powiat poznański)

Walerianowo – wieś w Polsce położona w województwie wielkopolskim, w powiecie poznańskim, w gminie Komorniki.
W latach 1975–1998 miejscowość należała administracyjnie do województwa poznańskiego.
Zobacz też: Walerianowo

</doc>
<doc id="657056" url="https://pl.wikipedia.org/wiki?curid=657056" title="Az-Zakazik">
Az-Zakazik

Az-Zakazik (arab. "Az-Zaqāzīq", "Zagazig", الزقازيق) – miasto w północnym Egipcie, w Delcie Nilu, ośrodek administracyjny muhafazy Prowincja Wschodnia. W 2006 roku liczyło ok. 303 tys. mieszkańców.

</doc>
<doc id="657060" url="https://pl.wikipedia.org/wiki?curid=657060" title="Zbigniew Lew Starowicz">
Zbigniew Lew Starowicz



</doc>
<doc id="657061" url="https://pl.wikipedia.org/wiki?curid=657061" title="Zakazik">
Zakazik



</doc>
<doc id="657064" url="https://pl.wikipedia.org/wiki?curid=657064" title="Responsy">
Responsy

Responsy (łac. responsum: odpowiedź; hebr. שאלות ותשובות – "szeelot u-tszuwot": „pytania i odpowiedzi”; jid. "szajles-tszuwes") – jeden z głównych gatunków literatury rabinistycznej poświęcony sprawom liturgii judaistycznej i halachy, tworzony w formie pisemnych odpowiedzi uczonych o niekwestionowanym autorytecie, na pytania stawiane im przez grupy innych uczonych, kahał lub indywidualnych Żydów. 
Responsy zaczęły być udzielane po ostatecznym ukończeniu Talmudu, w związku z występowaniem nierozstrzygniętych tam treści. Początkowo (VII–XI w.) tworzyli je gaoni, a ich wypowiedzi ograniczały się do krótkiego określenia, czy coś jest zakazane czy też dozwolone. Z czasem zaczęły przybierać bardziej rozbudowaną formę traktatów. Między XII a XV wiekiem udzielanie responsy było domeną riszonim (hebr. ראשונים – pierwsi [uczeni]), a od XVI w. responsy tworzyli acharonim (hebr. אחרונים późniejsi, ostatni [w domyśle – uczeni]). W tym okresie zaczęła się formować praktyka, by przy tworzeniu respons badać i uwzględniać opinie poprzedników. Z czasem ukształtowała się specyficzna kultura prawna respektowania precedensów. Wpływ responsów na życie społeczności judaistycznej stawał się coraz większy. Z czasem "odpowiedzi" zaczęły obejmować swym zakresem wszelkie aspekty życia żydowskiego. Najstarsze zachowane responsy dotyczące ziem polskich, pochodzą z XI w.
Responsy miały wpływ, między innymi, na powstanie żydowskiego modlitewnika. W IX w. hiszpański kahał zadał pytanie o możliwość uporządkowania codziennych modlitw. Wydana w odpowiedzi responsa rabina Amrama Gaona z Sury „Seder Rav Amram”, zdobyła dużą popularność jako faktyczny, uporządkowany modlitewnik i była przez wieki powielana przez wyznawców judaizmu.

</doc>
<doc id="657065" url="https://pl.wikipedia.org/wiki?curid=657065" title="Adolf Ojczyk">
Adolf Ojczyk

Adolf Andrzej Ojczyk (ur. 30 stycznia 1937 w Okocimiu, zm. 24 maja 2021 w Tarnowie) – polski technik elektryk, poseł na Sejm PRL VI i VII kadencji.
Życiorys.
Syn Andrzeja i Genowefy. Skończył technikum chemiczne w Tarnowie. Pracował jako elektromonter dyżurny w Zakładach Azotowych im. Feliksa Dzierżyńskiego w Tarnowie, od 1962 był kolejno mistrzem, a od 1963 starszym mistrzem. W 1961 wstąpił do Polskiej Zjednoczonej Partii Robotniczej, w jej strukturach pełnił funkcje I sekretarza podstawowej organizacji partyjnej oraz członka plenum Komitetu Zakładowego i Komitetu Wojewódzkiego. Pełnił mandat posła na Sejm PRL VI i VII kadencji. W obydwu kadencjach zasiadał w Komisji Górnictwa i Energetyki, a w VI kadencji także w Komisji Prac Ustawodawczych.
Został odznaczony Brązowym Krzyżem Zasługi (1969) i Medalem 30-lecia Polski Ludowej.
Został pochowany na cmentarzu komunalnym w Mościcach.

</doc>
<doc id="657068" url="https://pl.wikipedia.org/wiki?curid=657068" title="Kafr ad-Dawwar">
Kafr ad-Dawwar

Kafr ad-Dawwar (arab. كفر الدوار) – miasto w północnym Egipcie, w muhafazie Al-Buhajra, w Delcie Nilu, na południowy wschód od Aleksandrii.

</doc>
<doc id="657072" url="https://pl.wikipedia.org/wiki?curid=657072" title="Plac Konstytucji 3 Maja">
Plac Konstytucji 3 Maja

Plac Konstytucji 3 Maja:

</doc>
<doc id="657074" url="https://pl.wikipedia.org/wiki?curid=657074" title="Bilkas">
Bilkas

Bilkas (arab. بلقاس, Belqas, Bilkas, Belkas) – miasto w północnym Egipcie, w muhafazie Ad-Dakahlijja, w Delcie Nilu.

</doc>
<doc id="657078" url="https://pl.wikipedia.org/wiki?curid=657078" title="Riszonim">
Riszonim

Riszonim (hebr. ראשונים pierwsi [uczeni]) – w historii prawodawstwa żydowskiego uczeni działający w późnym średniowieczu, po epoce gaonów, w XII–XV wieku.

</doc>
<doc id="657083" url="https://pl.wikipedia.org/wiki?curid=657083" title="Trzebiesławice (Dąbrowa Górnicza)">
Trzebiesławice (Dąbrowa Górnicza)

Trzebiesławice – północno-zachodnia, rolnicza dzielnica Dąbrowy Górniczej.
Geografia.
Trzebiesławice położone są pomiędzy Ujejscem i Siewierzem, 12,5 km na płn.-wsch. od centrum miasta. 
Liczą około 1 tys. mieszkańców i zajmują obszar 1013,89 ha. W skład Trzebiesławic wchodzą dawne przysiółki: Glinianki i Gródki.
Parafia.
Należą do parafii NMP Wspomożycielki Wiernych, która została erygowana w 1986 r. Budowę kościoła przy ul. św. Stanisława Kostki zakończono w 1998 r. Parafia liczy około 1 250 osób.
Historia.
Pierwsze wzmianki pochodzą z XII wieku. Mówią o wsi należącej do rycerza Trzebiesława lub Trzebiesza. Właścicielami Trzebiesławic w XV wieku byli Mikołaj Mirzowski herbu Gryf, Marian Grabowski herbu Przeginia oraz Paweł Spargalth herbu Wieniawa. Około 1580 roku wieś przeszła na własność biskupów krakowskich. W latach 1735–1782 współwłaścicielami wsi byli Niepiekłowie herbu Rawicz oraz Świerczewscy i Olewińscy. Około 1783 część wsi przeszła w ręce Wincentego Szymczykiewicza [nobilitowanego???] przez biskupa krakowskiego Jerzego Poniatowskiego, kancelarza kurii biskupiej w Krakowie. 
W okresie międzywojennym XX wieku Trzebiesławice należały do gminy Wojkowice Kościelne. Po II wojnie światowej przechodziły kolejno pod administrację gminy Wojkowice Kościelne (1945–1949), gminy Ząbkowice (1950–1954), gromady Ujejsce (1954–72), gminy Wojkowice Kościelne (1973–1975), Miasta Ząbkowice (1975–1977), gminy Siewierz (1977–1992), a od 1 stycznia 1993 roku Trzebiesławice są dzielnicą Miasta Dąbrowa Górnicza.
Zabytki.
Przy ul. Modrzewiowej znajduje się zabytkowa kapliczka prawdopodobnie z XVII lub XVIII wieku oraz fragmenty starych murów. 
Istnieją też ślady przemysłowej eksploatacji rud cynku.

</doc>
<doc id="657084" url="https://pl.wikipedia.org/wiki?curid=657084" title="Banha">
Banha

Banha, Benha (arab. "بنها") – miasto w północnym Egipcie, na wschodnim brzegu rzeki Damietta (ujściowe ramię Nilu), ośrodek muhafazy Al-Kaljubijja, ok. 48 km na północ od Kairu.
Okolice miasta położone w Delcie Nilu są bogate w grunty rolne. Na ich terenach uprawia się pszenicę i bawełnę. Od czasów antycznych Banha była znana z produkcji różu z róż – składnika perfum. Obecnie jest to egipskie centrum branży elektroniki użytkowej. Banha jest głównym węzłem sieci kolejowej (linie Kair - Aleksandria i Kair - Ismailia). Miasto ma szósty pod względem wielkości dworzec kolejowy w Egipcie.
Na północ od centrum miasta znajduje się jedno z kilku starożytnych miast o nazwie Athribis (stolicy X nomu) – obecnie "Tell Atrib", dzielnica miasta Banha, gdzie od 1957 pracuje polska misja archeologiczna. Odsłoniła ona m.in.: świątynię z czasów faraona Ahmose II.
20 km na południowy zachód od miasta znajduje się Tall al Yahudija (Leontopolis), słynny w starożytności z wyrobu szklanych.
W mieście istnieje "Banha University", założony w listopadzie 1976 jako filia "Uniwersytetu Zakaziq", by w 2005 roku stać się samodzielnym uniwersytetem. Studiuje w nim ok. 60 500 studentów, najważniejszy jest jego "Wydział Medycyny", który posiada dwa główne szpitale w mieście.
Banha składa się z dzielnic: "El-Vilal", "El-Gedida", "Attrib El-Manszia", "El-Szedia", "Tell Atrib" i "El-Zeraah".

</doc>
<doc id="657085" url="https://pl.wikipedia.org/wiki?curid=657085" title="Acharonim">
Acharonim

Acharonim (hebr. אחרונים późniejsi, ostatni [w domyśle - uczeni]) – w historii prawodawstwa żydowskiego uczeni działający od XVI w. do czasów współczesnych. W tym okresie dla wydawania orzeczeń coraz istotniejsze stawało się studiowanie responsów poprzedników.

</doc>
<doc id="657086" url="https://pl.wikipedia.org/wiki?curid=657086" title="Charles Lennox">
Charles Lennox



</doc>
<doc id="657090" url="https://pl.wikipedia.org/wiki?curid=657090" title="Epoka saska">
Epoka saska



</doc>
<doc id="657091" url="https://pl.wikipedia.org/wiki?curid=657091" title="Kusak czerwonopokrywy">
Kusak czerwonopokrywy

Kusak czerwonopokrywy ("Staphylinus (Staphylinus) erythropterus") – gatunek chrząszcza, z rodziny kusakowatych i podrodziny Staphylininae.
Opis.
Osiąga od 14 do 18 mm (lub do 16) długości ciała. Aparat gębowy, odnóża i nasadę czułków ma żółtoczerwone, a czoło i szyję złocisto owłosione. Głowa szersza niż długa, a skronie dwukrotnie dłuższe od oczu. Na ciemieniu wyraźnie zaznaczona linia środkowa. Głowa i przedplecze z delikatnym, gęstym punktowaniem. Pokrywy brunatnoczerwone. Przedplecze, głowa i odwłok czarne. Odnóża czerwonobrązowe
Wśród polskich przedstawicieli podrodzaju "Staphylinus s. str." wyróżnia się złocistozółto owłosioną tarczką i brakiem złocistych włosków na tylnym brzegu przedplecza. Plamy złocistych włosków występują u niego tylko na tergitach IV, V i VI (brak ich na I, II i III).
Biologia i ekologia.
Występuje w lasach: w ściółce, mchu i górnej warstwie gleby oraz na wilgotnych terenach otwartych: w ochodach i gnijących resztach. Drapieżnik polujący na larwy i poczwarki owadów. W Polsce okres rozrodczy przypada na maj i czerwiec, a przepoczwarczenie na sierpień.
Rozprzestrzenienie.
Zamieszkuje Europę, Rosję, Azerbejdżan i Turcję. 

</doc>
<doc id="657093" url="https://pl.wikipedia.org/wiki?curid=657093" title="Staphylinus erythropterus">
Staphylinus erythropterus



</doc>
<doc id="657094" url="https://pl.wikipedia.org/wiki?curid=657094" title="Priacanthus">
Priacanthus

Priacanthus – rodzaj ryb z rodziny latarnikowatych (Priacanthidae). W języku polskim określane są nazwą latarniki.
Klasyfikacja.
Gatunki zaliczane do tego rodzaju:

</doc>
<doc id="657098" url="https://pl.wikipedia.org/wiki?curid=657098" title="Pristigenys">
Pristigenys

Pristigenys – rodzaj ryb z rodziny latarnikowatych.
Klasyfikacja.
Gatunki zaliczane do tego rodzaju :

</doc>
<doc id="657101" url="https://pl.wikipedia.org/wiki?curid=657101" title="Próchniaczek czarniawy">
Próchniaczek czarniawy

Próchniaczek czarniawy, kusak olens ("Ocypus olens") – gatunek chrząszcza, jeden z największych europejskich przedstawicieli rodziny kusakowatych.
Opis.
Jest to chrząszcz o wąskim kształcie, czarny, długości 22–32 mm, z krótkimi skrzydłami. Największy środkowoeuropejski przedstawiciel rodziny. Ciało czarne, matowe, pokryte krótkim, przylegającym, ciemnobrunatnym owłosieniem, gęsto punktowane. Głowa czworokątna o tylnych kątach nieco zaokrąglonych, szersza od przedplecza i znacznie szersza niż długa. Skronie znacznie dłuższe niż oko oglądane od góry. 9 człon czułków wyraźnie dłuższy niż szeroki. Przedplecze krótsze niż pokrywy, nieco słabiej niż głowa punktowane. Odnóża czarne do ciemnobrunatnych. V tergit odwłoka z błoniastą obwódką na tylnej krawędzi. 5. segment odwłoka ma porośnięty delikatnymi, białymi włoskami.
Biologia i ekologia.
Aktywny głównie nocą, na ofiary czatuje pod kamieniami lub korą, potrafi mocno ugryźć dzięki silnym żuwaczkom. Zaniepokojony unosi odwłok do góry. Zaatakowany opryskuje napastnika drażniącą cieczą. Żywi się głównie larwami muchówek, których poszukuje w padlinie. 
Spotkać go można w większości lasów przez cały rok.
W ciągu dnia kryje się pod kawałkami drewna, w ściółce oraz w mchu.
Występowanie.
Gatunek palearktyczny. Występuje w zachodniej, środkowej i południowej Europie, zachodniej Afryce Północnej, na Wyspach Kanaryjskich i Azorach. Występuje również w Polsce, lecz rzadko obserwowany.

</doc>
<doc id="657102" url="https://pl.wikipedia.org/wiki?curid=657102" title="Ocypus olens">
Ocypus olens



</doc>
<doc id="657104" url="https://pl.wikipedia.org/wiki?curid=657104" title="USS Alert">
USS Alert

Okręty US Navy o nazwie USS "Alert" (podczas I wojny światowej trzy okręty nosiły jednocześnie tę nazwę):

</doc>
<doc id="657106" url="https://pl.wikipedia.org/wiki?curid=657106" title="Pałac Donnersmarcków w Brynku">
Pałac Donnersmarcków w Brynku



</doc>
<doc id="657112" url="https://pl.wikipedia.org/wiki?curid=657112" title="Mistrzostwa Europy w Koszykówce Mężczyzn 2007">
Mistrzostwa Europy w Koszykówce Mężczyzn 2007

35. Mistrzostwa Europy w koszykówce mężczyzn odbyły się w Hiszpanii w dniach 3 – 16 września 2007 roku. Trzy medalowe zespoły awansowały do turnieju olimpijskiego, a cztery kolejne będą uczestniczyć w turnieju kwalifikacyjnym do Igrzysk.
W turnieju uczestniczy 16 zespołów podzielonych na cztery grupy, z których do drugiej rundy awansują po trzy najlepsze drużyny, które zagrają w dwóch sześcio-drużynowych grupach. Po cztery najlepsze drużyny przechodzą do ćwierćfinałów. Zwycięzcy 1/4 finału awansują do półfinałów, w których najlepsza europejska czwórka będzie walczyć o medale. Tytułu broniła Grecja.
Pierwsza faza grupowa.
Losowanie odbyło się 19 października 2006 roku w Madrycie
Grupa A.
Mecze rozgrywane w Grenadzie
3 września 2007
4 września 2007
5 września 2007
Grupa B.
Mecze rozgrywane w Sewilli
3 września 2007
4 września 2007
5 września 2007
Grupa C.
Mecze rozgrywane w Majorce
3 września 2007
4 września 2007
5 września 2007
Grupa D.
Mecze rozgrywane w Alicante
3 września 2007
4 września 2007
5 września 2007
Druga faza grupowa.
Grupa E.
Mecze rozgrywane w Madrycie
7 września 2007
9 września 2007
11 września 2007
Grupa F.
Mecze rozgrywane w Madrycie
8 września 2007
10 września 2007
12 września 2007
Faza pucharowa.
Ćwierćfinały.
13 września 2007
14 września 2007
O miejsca 5-8.
15 września 2007
Półfinały.
15 września 2007
Mecz o 7. miejsce.
16 września 2007
Mecz o 5. miejsce.
16 września 2007
Mecz o 3. miejsce.
16 września 2007
Finał.
16 września 2007
 
MISTRZ EUROPY 2007
ROSJA PIERWSZY TYTUŁ

</doc>
<doc id="657114" url="https://pl.wikipedia.org/wiki?curid=657114" title="Tuvalu Islands">
Tuvalu Islands

Tuvalu Islands (ang. też "Ellice Islands", "Lagoon Islands"), wyspy Tuvalu, wyspy Tuwalu, dawny polski egzonim: Wyspy Lagunowe – archipelag stanowiący terytorium państwa Tuvalu. W jego skład wchodzą trzy wyspy koralowe oraz sześć atoli, składających się z ponad 114 wysp.
Wyspy.
Wyspy koralowe:
Atole złożone z więcej niż jednej wyspy:
Największym atolem jest Vaitupu, a najludniejszym Funafuti (ze stolicą kraju).
Budowa geologiczna i rzeźba.
Tuvalu są niewielkimi wysepkami pochodzenia koralowego, które prawdopodobnie zostały osadzone na stoku wulkanicznym pochodzącym z wczesnej kredy. Zbudowane są z osadów rafowych i otaczają je współczesne rafy koralowe. Tuvalu są wybitnie nizinnymi i płaskimi wyspami, których wysokość sięga 4 m n.p.m. Bariera z raf koralowych chroni je przed zalewami fal morskich.
Klimat.
Wyspy leżą w strefie klimatów równikowych. Południowe atole leżą w zasięgu klimatu podrównikowego, który cechuje się mniejszymi opadami deszczu. Północne atole to obszary bardziej wilgotne. Wyspy znajdują się pod wpływem ciepłych prądów okołorównikowych. Temperatury są wysokie, gdzie średnia wartości roczne wynoszą 26-27 °C. Na południowych wyspach wartości te są wyższe i sięgają 32 °C. Opady roczne wynoszą od 1000 mm na południu do 3000 mm na północy. 
Flora i fauna.
Na wyspach rosną głównie palmy, roślinność jest dość uboga. Wokół wysp rosną rafy koralowe. Świat zwierząt reprezentowany jest głównie przez zwierzęta morskie, do których należy wiele gatunków skorupiaków i ryb. Wyspom grozi zalanie przez wody oceaniczne, czego przyczyną jest globalne ocieplenie.

</doc>
<doc id="657117" url="https://pl.wikipedia.org/wiki?curid=657117" title="Charytyna">
Charytyna

Charytyna — imię żeńskie pochodzenia greckiego z kręgów chrześcijańskich, pochodzące od gr. "χαρις (charis)" - "piękno, radość, łaska". Patronką tego imienia jest św. Charytyna z Korykos w Cylicji (IV wiek). Imię to było względnie bardziej popularne na obszarze prawosławnym. 
Charytyna imieniny obchodzi 5 października.
W innych językach:

</doc>
<doc id="657119" url="https://pl.wikipedia.org/wiki?curid=657119" title="Volver">
Volver

Volver – komedia obyczajowa produkcji hiszpańskiej z 2006 roku w reżyserii Pedro Almodóvara.
Opis fabuły.
Film jest komedią obyczajową z elementami czarnego humoru i melodramatu.
Akcja zaczyna się na cmentarzu w Puertollano. Raimunda, jej córka Paula i jej siostra Sole, czyszczą grób swoich rodziców/dziadków, którzy zginęli w pożarze. Na cmentarzu jest mnóstwo kobiet czyszczących swoje własne groby. "Wykupują je za życia i traktują jak domek letniskowy", komentuje Raimunda. Kobiety odwiedzają swoją ciotkę, którą opiekuje się mieszkająca naprzeciwko Augustina, amatorka marihuany i córka hippiski, która zaginęła w tajemniczych okolicznościach w tym czasie, kiedy spłonęli rodzice Raimundy i Sole. "Ilekroć zapalam jointa, myślę o mamie", zwierza się Agustina.
Po powrocie do Madrytu Raimunda dowiaduje się, że jej mąż stracił pracę. I tak musiała ciężko pracować, teraz bierze jeszcze nadgodziny. Wracając późno do domu, zastaje na przystanku wystraszoną Paulę. Jej ojciec rzucił się na nią w kuchni, a ona w samoobronie zadźgała go nożem. Raimunda postanawia nie informować policji (wszystkie kobiety w filmie uważają, że sprawy należy załatwiać między sobą) i chowa ciało w chłodni leżącej nieopodal restauracji, której właściciel dał jej klucze i wyjechał z miasta.
W tym samym czasie umiera ciotka z Puertollano. Sole jedzie sama na pogrzeb, a Raimunda tłumaczy się kłótnią rodzinną. Kobiety z Purtollano mówią Sole o tym, że jej matka ukazuje się jako duch. Gdy Sole widzi matkę, ucieka. Ale powróciwszy do Madrytu znajduje Irene w bagażniku. Traktuje ją jako ducha, ale przygarnia do siebie. Matka pomaga jej przy pracy w zakładzie fryzjerskim, który Sole prowadzi na dziko w swoim mieszkaniu i podaje się za Rosjankę.
Raimunda przez przypadek zostaje wzięta za właścicielkę restauracji i godzi się na robienie codziennych obiadów dla pracującej w dzielnicy ekipy filmowej. Pomagają jej w tym koleżanki. Koleżanka, korpulentna prostytutka, pomoże jej też zakopać ciało męża. Raimunda wyjawia córce, że nie był on jej biologicznym ojcem.
Do Madrytu przyjeżdża Augustina, u której wykryto raka. Przed śmiercią chce spotkać się z duchem Irene, ponieważ podejrzewa, że jej matka miała romans z jej mężem i ojcem Raimundy oraz Sole. Choć matka boi się spotkania z Raimundą, w końcu w zabawnych okolicznościach do niego dochodzi. Poznajemy ciemną stronę historii rodziny: Raimunda mieszkała u ciotki i nie kochała matki. Gdy została zgwałcona przez swojego ojca, matka tego nie zauważyła, a Raimunda uciekła z przyszłym mężem do Madrytu. Paula okazuje się być nie tylko córką, ale też siostrą Raimundy. Irene wyznaje, że to ona podłożyła ogień: spowodowała pożar, w którym zginął jej mąż i matka Augustiny. Dochodzi do pojednania między matką i córką.
Wszystkie kobiety wracają do Puertollano. Irene "objawia się" leżącej na łożu śmierci Agustinie i prosi ją o wybaczenie. Postanawia zostać w Puertollano, by opiekować się umierającą.
Jest to film o świecie bez mężczyzn, który jednak, jak widać, całkiem nieźle sobie bez nich radzi. Almodóvar powiedział o "Volver", że jest to film przede wszystkim o śmierci, a także o bogatej kulturze, która urosła wokół śmierci w La Manchy, gdzie się urodził.
Piosenka Gardela "Volver" (powrót), przerobiona na flamenco, jest wykonywana przez Estrellę Morente.
Nagrody.
Film dostał dwie nagrody na 59. MFF w Cannes: dla najlepszej aktorki (zbiorowo dla sześciu głównych aktorek) i za najlepszy scenariusz dla Almodóvara. W 2007 otrzymał Nagrodę Gopo za najlepszy europejski film dystrybuowany w Rumunii.

</doc>
<doc id="657120" url="https://pl.wikipedia.org/wiki?curid=657120" title="Jan van Riebeeck">
Jan van Riebeeck

Jan van Riebeeck, właśc. Johan Anthoniszoon van Riebeeck (ur. 21 kwietnia 1619, zm. 18 stycznia 1677) – holenderski administrator kolonialny. Urodził się w Culemborg w Holandii jako syn chirurga. Dorastał w Schiedam, gdzie 28 marca 1649 roku poślubił Marie de la Quellerie. Maria zmarła w Malakce (dziś część Malezji) 2 października 1664 roku, w wieku 35 lat.
Dołączył do Holenderskiej Kompanii Wschodnioindyjskiej w 1639 roku, pracował na wielu posterunkach na różnych stanowiskach, również jako asystent chirurga w Batawii (dzisiejsza Dżakarta w Indonezji). Następnie odwiedził Japonię. Najważniejszą funkcją jaką pełnił w tym czasie było nadzorowanie placówki handlowej w Tonkinie, w Wietnamie. Jednakże został odwołany z tego stanowiska, po odkryciu pewnych nieprawidłowości finansowych.
W 1651 roku zostało mu powierzone zadanie dowodzenia pierwszą holenderską wyprawą osadniczą w Afryce Południowej. W dniu 6 kwietnia 1652 roku wylądował wraz z trzema statkami ("Reijer", "Dromedaris", "Goede Hoop") w miejscu zwanym obecnie Kapsztad. "Oliphant" i "Walvisch" dopłynęły później. Powstał tu ufortyfikowany punkt zaopatrzeniowy dla statków Holenderskiej Kompanii Wschodnioindyjskiej, na odcinku pomiędzy Holandią a Indiami Wschodnimi (Indonezja).
Jan Van Riebeeck był dowódcą placówki w Kapsztadzie przez dwie kadencje, od 1652 do 1662 roku. Podstawowym jego zadaniem i jego podwładnych, funkcjonariuszy i pracowników kontraktowych Kompanii, było zbudowanie fortu, rozbudowa naturalnego portu w pobliskiej Zatoce Stołowej (ang. "Table Bay"), założenie plantacji owoców i warzyw oraz pozyskiwanie żywego inwentarza od tubylczej ludności hotentockiej. Oprócz tego, w miarę możliwości i potrzeb, organizowanie wypraw rozpoznawczych w głąb lądu i wzdłuż wybrzeża. Stacja miała stanowić żywnościowe i w razie konfliktów, także obronne zaplecze dla holenderskich okrętów Kompanii Wschodnioindyjskiej.
Pierwszy fort powstał z błota, gliny i drzewa, posiadał 4 rogi lub bastiony. Fort ten nie powinien być mylony z dzisiejszym Zamkiem w Kapsztadzie, który został zbudowany pomiędzy rokiem 1666 a 1679, wiele lat po tym jak Van Riebeeck opuścił Kapsztad. Zamek posiada 5 bastionów, i został wykonany z cegły, kamienia i cementu.
Jan Van Riebeeck zmarł w 1677 roku, w Batawii (Dżakarta) na wyspie Jawa w Holenderskich Indiach Wschodnich.

</doc>
<doc id="657124" url="https://pl.wikipedia.org/wiki?curid=657124" title="Rozrożek żółty">
Rozrożek żółty

Rozrożek żółty, rozróżek pociskokształtny ("Claviger testaceus") – chrząszcz z rodziny kusakowatych, podrodziny Pselaphinae.
Opis.
Osiąga od 2 do 2,5 mm długości ciała.
Biologia.
Podobnie jak inni przedstawiciele rodzaju, jest gatunkiem obligatoryjnie myrmekofilnym. Głównymi gospodarzami rozrożka są mrówki "Lasius flavus", niekiedy "Lasius niger" i "Lasius alienus", ale bywał znajdywany także w mrowiskach "Myrmica rubra", "Myrmica scabrinodis", "Tetramorium caespitum", "Lasius brunneus", "Lasius umbratus", "Lasius mixtus", "Lasius fuliginosus".
Występowanie.
Gatunek spotykany w niemal całej Europie i w Azji Mniejszej. Najczęściej znajdywany na nasłonecznionych, ciepłych zboczach.

</doc>
<doc id="657125" url="https://pl.wikipedia.org/wiki?curid=657125" title="Boskie siedziby">
Boskie siedziby



</doc>
<doc id="657126" url="https://pl.wikipedia.org/wiki?curid=657126" title="Alagón (rzeka)">
Alagón (rzeka)

Alagón – rzeka, najdłuższy prawy dopływ Tagu na obszarze Hiszpanii. Wypływa z niewysokich gór leżących w pasmie Sierra de Francia na obszarze Starej Kastylii. Dorzecze stanowią nieduże, lecz liczne dopływy, z których najważniejsze są Árrago i Jetrte. Po przebyciu około 205 km wpada do Tagu koło miasta Alcántara, tuż przy granicy z Portugalią. Średni przepływ roczny przy ujściu wynosi około 65 m3/s.

</doc>
<doc id="657127" url="https://pl.wikipedia.org/wiki?curid=657127" title="Amarantine">
Amarantine

Amarantine – album, który Enya wydała w 2005 roku.
Nagrania w Polsce uzyskały status złotej płyty.
Lista utworów.
W 2006 roku Enya wydała specjalną świąteczną edycję swojego albumu pt. Amarantine – Special Christmas Edition zawierającą dwie kolędy w jej wykonaniu oraz dwa utwory skomponowane przez nią samą, do których słowa napisała Roma Ryan.

</doc>
<doc id="657131" url="https://pl.wikipedia.org/wiki?curid=657131" title="Autostrada A2 (Belgia)">
Autostrada A2 (Belgia)

Autostrada A2 (fla. "Autosnelweg A2") – autostrada w Belgii w ciągu trasy europejskiej E314. 
Autostrada łączy Brukselę z miastem Genk i granicą Holandii. Umożliwia przejazd z Brukseli i Antwerpii do Maastricht i, położonego w Niemczech, Akwizgranu.

</doc>
<doc id="657133" url="https://pl.wikipedia.org/wiki?curid=657133" title="Maria de la Quellerie">
Maria de la Quellerie



</doc>
<doc id="657135" url="https://pl.wikipedia.org/wiki?curid=657135" title="Maria van Riebeeck">
Maria van Riebeeck

Maria van Riebeeck (urodzona jako "Maria de la Quellerie") (ur. w 1629, zm. 1664) – żona Jana van Riebeecka, holenderskiego administratora kolonialnego i pierwszego komandora osady w Kapsztadzie.
Małżeństwo zostało zawarte 28 marca 1649 roku w Schiedam w Holandii. Para miała ośmioro dzieci, większość z nich zmarło w młodym wieku.
Maria zmarła w Malakkce, 2 października 1664 roku, w wieku 35 lat.
Południowoafrykańska łódź podwodna, "SAS Maria van Riebeeck", została nazwana na jej cześć.

</doc>
<doc id="657136" url="https://pl.wikipedia.org/wiki?curid=657136" title="Avalokiteśvara">
Avalokiteśvara



</doc>
<doc id="657137" url="https://pl.wikipedia.org/wiki?curid=657137" title="Konwersja (socjologia)">
Konwersja (socjologia)

Pojęcie konwersji – trudności definicyjne
Nie istnieją chyba w naukach społecznych pojęcia mające doniosłe znaczenie, które byłyby jednoznaczne i nie nastręczałyby trudności definicyjnych. Powodem takiego stanu rzeczy jest ogromne zróżnicowanie i zmienność zjawisk społecznych, przede wszystkim wielość paradygmatów badawczych.
Pojęcie konwersji nie jest wyjątkiem. Okazuje się, bowiem, że w tym przypadku jak stwierdza Elżbieta Hałas „Consensus socjologów właściwie kończy się na stwierdzeniu, że konwersja to radykalna zmiana."
Również „Słownik wyrazów obcych” wskazując na łaciński źródłosłów (conversio – obrót, zmiana)pozostawia szczegóły tego zagadnienia do ustalenia badaczom. „Konwersja (...) (relig.) – zmiana wyznania, zwłaszcza przejście na katolicyzm, (społ.) gwałtowna zmiana światopoglądu jednostki lub grupy."
Aby uściślić definicję skrótowo przytoczmy najważniejsze koncepcje wypracowane przez socjologów badających konwersję.
Większość badaczy konwersji zgadza się ze sobą w dwu zasadniczych punktach:
1. Konwersja to zmiana i to podkreślają definicje słownikowe, ale
2. Konwersja nie jest zmianą nominalną, z czego wynika, że z reguły nie zalicza się do konwertytów osób, które przechodzą na inną wiarę w wyniku małżeństwa, przymusu, chęci uzyskania prestiżu społecznego i innych zewnętrznych okoliczności; chyba że towarzyszą temu także wewnętrzne czynniki (np. dysonans poznawczy).
Poza tym termin „konwersja” ma szerszy zakres niż pojęcie doświadczenia religijnego.
Raczej do wyjątków należą ci socjologowie, którzy „ontologizują” pojęcie konwersji. Takie podejście reprezentował Max Heirich. Konwersja była dla niego „procesem zmiany poczucia rzeczywistości, w której jesteśmy zakorzenieni.” Bliskie Heirichowi stanowisko reprezentował Steven Tipton, który „określił konwersję jako zmianę serca, umysłu i sposobu życia, to jest zmianę etyki, doświadczenia i społecznej sytuacji konwertyty.” Przemiana według niego dokonuje się przede wszystkim na poziomie etycznym i psychologicznym. „Jaźń” osiąga swoją pełną integrację przejawiającą się w takich pozytywnych aspektach jak wolność, postęp etyczny, intensywne zaangażowanie w ideologię konfrontującą z rzeczami ostatecznymi. Zachodzi ona zwykle w decydujących momentach życia człowieka.
W odróżnieniu od Tiptona i Heiricha socjologowie często pojmowali konwersję jako zmianę opinii i nawyków, filozofii i sposobu życia jednostki poprzez obserwowalne przejawy uczestnictwa osoby w kulturze. Według Gladys Lang i Kurta Langa „konwersja to zupełny przewrót w obszarze centralnych wartości, który jest względnie stały."
Konwersja przestała być zatem zjawiskiem zarezerwowanym dla religii. Chociaż konwersja religijna była nadal niezmiennie ważna w badaniach, Langowie zauważyli, że może istnieć wiele rodzajów świeckiej konwersji. Ralf Turner i Lewis Kilian stwierdzili, że „proces konwersji zachodzi wówczas, gdy fundamentalne i całkowite odwrócenie od dawnych wartości, postaw i wierzeń wymagane jest dla zaangażowania w ruch społeczny."
Ciekawą teorię świeckiej konwersji na gruncie polskim stworzyła Antonina Kłoskowska. Badała ona przenikania się kultur narodowych na pograniczach. w trakcie badań napotkała przypadki nie tylko swobodnego przyswajania przez jednostki lub grupy elementów innej kultury, lecz także całkowitą wymianę wartości kulturowych. Przez analogię do zjawisk religijnych nazwała ją konwersją narodową.
Jej rozumienie tego pojęcia opiera się na założeniu, iż „identyfikacja narodowa może ulec całkowitej przemianie w toku życia jednostki.” Z tego twierdzenia wynika definicja rozumiana jako „odejście od jednego systemu wartości i przyjęcie innego systemu wartości w tej samej dziedzinie i w tym samym zakresie. Chodzi przy tym o zakres dostatecznie szeroki, z konwersją, bowiem wiąże się zmiana istotnych elementów, przekonań i toku życia ludzkiego. Konwersją, więc nazywa się zmianę religii człowieka wierzącego lub porzucenie ateizmu na rzecz wiary, a także zmianę narodowej przynależności, ale nie zmianę na przykład kierunku artystycznego lub nawet partii politycznej."
Istnieje przy tym coś, co Kłoskowska nazywa konwersją światopoglądową (nie religijną czy narodową). w tym przypadku zmiana ideologiczna wiąże się z istotnym i szerokim przeobrażeniem świata wartości danej osoby.
Richard Travisano jako pierwszy próbował wyodrębnić konwersję od innych zmian w życiu człowieka. W przeciwieństwie do innej radykalnej i odwracalnej „odmiany” (ang. alternation) tożsamości, która jest dopuszczalna w dotychczasowym (starym) uniwersum dyskursu. Konwersja „jest drastyczną zmianą życiową pociągającą zmianę najważniejszych aspektów biografii – negację dotychczasowych tożsamości, zmianę wartości wobec jakiegoś źródła autorytetu i przejście do innego posługującego się innym uniwersum dyskursu, na którym oprze się nowa tożsamość."
Niektórzy badacze łączyli to rozróżnienie z uczestnictwem w dwóch różnych typach grup, nazwanych sektami i kultami. Tomas Pilarzyk tak opisywał różnice między nimi: „Sekty charakteryzują się ekskluzywnym systemem wierzeń i autorytarną społeczną organizacją, wymagają drastycznych zmian życia, znaczenia i tożsamości. Wymagają negacji poprzedniej »światowej« tożsamości. Kulty natomiast, w tym socjologicznym rozumieniu, zakładają zmianę stopniową, rozszerzenie dawnej tożsamości, dopuszczają reorganizację w ramach dotychczasowego systemu znaczeń i tożsamości."
Również A.D. Nock był zwolennikiem zawężania pojęcia konwersji. Ukuł on swoją definicję podobnie jak Travisano na zasadzie przeciwieństwa. Skontrastował konwersję z przystąpieniem, uczestnictwo w nowych grupach jest tylko dodatkiem do poprzedniego stylu życia i nie zastępuje go, tak jak w pierwszym. Ponadto w przystąpieniu ważniejsze od samej treści wiary jest przeżycie religijne, oparte nierzadko o wieloznaczne symbole. Terminowi „konwersja” pozostawione zostało znaczenie wykluczające u nawróconych inne zaangażowanie niż to, jakie oferuje nowa grupa.
Inne spojrzenie na ten problem mieli David Snow i Richard Machalek, którzy różne rodzaje zmian (takie jak wyodrębnione przez Travisano czy Nocka) uważali po prostu za typy konwersji. Zdecydowanie sprzeciwili się oni zawężaniu tego terminu tylko do radykalnej zmiany.
Według ich teorii konwersja przybiera cztery formy:
Wśród socjologicznych teorii konwersji możemy odnaleźć jeszcze wiele różnych typologii. Najważniejsze z nich to wyodrębnienie konwersji wewnątrzkonfesyjnej, w obrębie jednej religii np. chrześcijaństwa, i międzykonfesyjnej przejścia na inną religię.
Ciekawy podział wprowadzili teoretycy skłonni wartościować zachodzącą zmianę. Wyróżnili oni konwersję pozytywną i patologiczną, zwaną czasem regresyjną.
Na przykład Kurt i Gladys Lang nazwali konwersją integracyjną, taką zmianę „która jest wynikiem dojrzewania nowych wglądów, które uwalniają dążenie do ekspansji i twórczości.” Przypisali jej wartość dodatnią, mimo iż podkreślali łączące się z nią odrzucenie manier i konwencji. Kontrastem dla tego zjawiska było przystąpienie do ruchu religijnego, wiążące się z wrogością wobec grup zewnętrznych, emocjonalizmem i resentymentami. Dezintegruje ono wtedy jednostkę i przyczynia się do pogłębienia jej wewnętrznych konfliktów.
Langowie byli także zwolennikami rozróżnienia na konwersję indywidualną i kolektywną, której najlepszą egzemplifikację widzieli w protestanckich ruchach rewiwalistycznych.
Kryterium, jakim kierowali się w swojej typologii Turner i Kilian to stopień radykalności przyjęcia nowego zaangażowania. Kolejno, więc, konwersja spektakularna charakteryzowała uczestników ruchów kontestujących społeczne i kulturowe "status quo". Często jej wyrazem było zerwanie związków z zewnętrznym środowiskiem. Mogła wiązać się także z kolektywizacją własności i ograniczeniem niezawisłości osoby. Konwersja nie spektakularna charakteryzowała takie ruchy, w których osobiste koszty uczestnictwa i działalności nie były wysokie.

</doc>
<doc id="657138" url="https://pl.wikipedia.org/wiki?curid=657138" title="Funkcja systemowa">
Funkcja systemowa



</doc>
<doc id="657140" url="https://pl.wikipedia.org/wiki?curid=657140" title="Culemborg">
Culemborg

Culemborg – gmina i miasto w środkowej Holandii w prowincji Geldria. Miasto jest położone na południe od rzeki Lek. Liczy ok. 27 tys. mieszkańców. Culemborg otrzymał prawa miejskie w 1318 roku.

</doc>
<doc id="657143" url="https://pl.wikipedia.org/wiki?curid=657143" title="Cesarstwo Francuskie">
Cesarstwo Francuskie



</doc>
<doc id="657146" url="https://pl.wikipedia.org/wiki?curid=657146" title="Mould Inlet">
Mould Inlet



</doc>
<doc id="657147" url="https://pl.wikipedia.org/wiki?curid=657147" title="Padliniec pospolity">
Padliniec pospolity

Padliniec pospolity ("Necrodes littoralis") – gatunek chrząszcza z rodziny omarlicowatych.
Chrząszcz o ciele długości od 16 do 25 mm. Ubarwiony czarno z pomarańczowoczerwonymi trzema ostatnimi członami czułków. Rzadziej spotyka się osobniki o zabarwieniu brązowym. Przedplecze ma owalne, o podgięciach boków nieprzykrywających przetchlinki przedtułowia. Pokrywy gęsto punktowane, nienakrywające całego odwłoka. Samiec różni się od samicy silnie zgrubiałymi udami tylnej pary odnóży.
Owad padlinożerny. Znany z całej Europy, w tym Polski.

</doc>
<doc id="657151" url="https://pl.wikipedia.org/wiki?curid=657151" title="Piórkoskrzydłe">
Piórkoskrzydłe

Piórkoskrzydłe, pióroskrzydłe ("Ptiliidae") – rodzina owadów z rzędu chrząszczy. Są to najmniejsze chrząszcze o długości 0,4-1,2 mm. Skrzydła chrząszczy z tej rodziny pokryte są przy brzegach długimi włoskami i składają się potrójnie przy chowaniu pod pokrywy.
Piórkoskrzydłe żyją w suchym nawozie, pod opadłymi liśćmi, w spróchniałym drewnie, w mrowiskach. Czasami występują w dużych skupiskach. W Polsce najpospolitszym chrząszczem z tej rodziny jest "Acrotrichis grandicollis".

</doc>
<doc id="657152" url="https://pl.wikipedia.org/wiki?curid=657152" title="Ptiliidae">
Ptiliidae



</doc>
<doc id="657153" url="https://pl.wikipedia.org/wiki?curid=657153" title="Artur Rimbaud">
Artur Rimbaud



</doc>
<doc id="657156" url="https://pl.wikipedia.org/wiki?curid=657156" title="Mychajło Semenko">
Mychajło Semenko

Mychajło Semenko, (ur. we wsi Kybynyci w powiecie mirhorodzkim guberni połtawskiej, zm. 23 października 1937 w Kijowie) – ukraiński poeta. Główny przedstawiciel ukraińskiego futuryzmu, czyli quero-futuryzmu. Założyciel futurystycznych ugrupowań literackich Aspanfut, Komunkult, Nowa heneracija (1927-1931). Redaktor kilku almanachów oraz czasopisma „Nowa heneracija”. Uprawiał głównie lirykę urbanistyczną (m.in. zbiory "Querofuturyzm" 1914, "Pjero mertwopetluje" 1919, "Dwi poezofilmy" 1919, "Kobzar" 1924). Został rozstrzelany pod zarzutem próby obalenia władzy sowieckiej.

</doc>
<doc id="657161" url="https://pl.wikipedia.org/wiki?curid=657161" title="Branko Zebec">
Branko Zebec

Branislav „Branko” Zebec (ur. 17 lutego 1929 w Zagrzebiu, zm. 26 września 1988 tamże) – chorwacki piłkarz występujący na pozycji pomocnika; reprezentant Jugosławii. Po zakończeniu kariery został cenionym w świecie trenerem piłkarskim.
Podczas piłkarskiej kariery Zebec studiował na Uniwersytecie w Belgradzie wychowanie fizyczne, matematykę oraz fizykę. Dzięki osiągnięciom w dziedzinie nauki, wróżono mu karierę wybitnego naukowca, jednak Branko postawił na piłkę nożną.
Kariera piłkarska.
Zebec piłkarskie kroki stawiał w klubach z rodzinnego miasta, Zagrzebia, a były to: Građanski Zagrzeb, Postar Zagrzeb, Lokomotiva Zagrzeb, Milicioner Zagrzeb i Metalac Zagrzeb. Gdy skończył wiek juniora, w 1951 został zwerbowany do Partizana Belgrad, jednego z najbardziej utytułowanych klubów w Jugosławii. Dobre przyspieszenie na boisku, a także kondycja pozwoliły Zebecowi dość szybko wywalczyć miejsce na lewym skrzydle w pierwszym składzie Partizana, a wkrótce także i reprezentacji Jugosławii, w której to zadebiutował 23 czerwca 1951 w wygranym 7:3 meczu z reprezentacją Szwajcarii. Zebec w debiucie zdobył wówczas dwie bramki. W 1952 roku Zebec z Partizanem zdobył swój pierwszy tytuł w karierze, którym był Puchar Jugosławii. W tym samym roku Zebec znalazł się w kadrze Jugosłowian na igrzyska olimpijskie w Helsinkach. I właśnie w Helsinkach międzynarodowa kariera Branko rozwinęła się na dobre. Jugosławia zdobyła wówczas srebrny medal, przegrywając w finale z reprezentacją Węgier. Warto dodać, że właśnie wtedy narodziły się czasy słynnej węgierskiej „Złotej Jedenastki”. Natomiast Zebec z 7 bramkami na koncie został królem strzelców turnieju.
Na arenie klubowej Zebec odnosił z Partizanem kolejne sukcesy. W 1954 roku zdobył z tym klubem wicemistrzostwo Jugosławii oraz po raz drugi w karierze sięgnął po Puchar Jugosławii. Po sezonie został przez ówczesnego selekcjonera Aleksandara Tirnanicia powołany do jugosłowiańskiej kadry na mistrzostwa świata w Szwajcarii i w drugim meczu na tych mistrzostwach przeciwko reprezentacji Brazylii zdobył bramkę na 1:0 dla Jugosławii. Ostatecznie mecz zakończył się remisem 1:1, a w 69 minucie wyrównał Didi. Dzięki zwycięstwu 1:0 w pierwszym meczu z Francją Jugosłowianie wyszli z grupy na 2. miejscu. Jednak w ćwierćfinale trafili na późniejszych mistrzów świata Niemców i przegrywając ten mecz 0:2 odpadli z turnieju.
W Partizanie Zebec coraz bardziej rozwijał się piłkarsko i z czasem stawał się najważniejszym ogniwem tego klubu. Dzięki swojej inteligencji dobrze wpasowywał się w role pomocnika. W 1955 Zebec zadebiutował w Pucharze Europy. Partizan nie był mistrzem kraju, ale został nominowany do występu w pierwszej edycji tego pucharu. W pierwszej rundzie belgradzki zespół wysoko pokonał portugalski Sporting CP 5:2 i 8:5. W drugiej rundzie (ćwierćfinale) Jugosłowianie z Zebecem w składzie trafili na najlepszą drużynę tamtej dekady, Real Madryt. W meczu w Madrycie Alfredo Di Stéfano i spółka pokonali Partizana 4:0. W rewanżu w Belgradzie zwyciężyli gospodarze, ale wynik 3:0 był zbyt niski, by móc awansować do półfinału. W ogóle w latach 50. na scenie międzynarodowej Partizan był w cieniu innych dwóch wielkich klubów jugosłowiańskich Hajduka Split i Crvenej Zvezdy Belgrad. W 1956 roku Zebec zdobył z Partizanem po raz drugi wicemistrzostwo Jugosławii, a drugie dołożył w 1958. W 1957 zdobył kolejny (już trzeci) w karierze krajowy puchar.
W 1958 roku odbywały się mistrzostwa świata w Szwecji, na których Jugosłowianie ponownie występowali pod wodzą Tirnanicia, a kapitanem zespołu mianowano Zebeca. W fazie grupowej Jugosłowianie zremisowali 1:1 ze Szkocją, 3:3 z Paragwajem i wygrali 3:2 z Francją, której nie pomógł nawet słynny Just Fontaine. Wyszli z grupy, ale podobnie jak 4 lata wcześniej, w ćwierćfinale trafili na Niemców i znów przegrali, tym razem 0:1.
W 1959 roku Zebec odszedł do lokalnego rywala Partizana, Crvenej Zvezdy. Był to wówczas wielce kontrowersyjny transfer, gdyż kibice obu klubów nigdy nie darzyli się sympatią. Z Crveną Zvezdą wywalczył kolejne w karierze wicemistrzostwo kraju, a rok później, w 1960, w końcu mógł świętować upragnione mistrzostwo Jugosławii.
W tym samym roku (1960), odbyły się pierwsze w historii mistrzostwa Europy. Po wyeliminowaniu takich krajów jak Bułgaria i Portugalia, Jugosławia w półfinale trafiła na gospodarzy turnieju finałowego, reprezentację Francji. Na 15 minut przed końcem meczu Francuzi prowadzili 4:2, ale zespół dowodzony przez kapitana Branko Zebeca, dokonał wielkiego zrywu w końcówce meczu i zdołał wygrać ten mecz 5:4. W finale jednak Zebec nie wystąpił, a Jugosłowianie ulegli ZSRR 1:2 po dogrywce i musieli zadowolić się wicemistrzostwem Europy.
W 1963 Zebec osiągnął już wystarczający wiek, by móc opuścić ojczyznę i wyjechać do zagranicznego klubu. Jednak żaden z wielkich klubów nie był zainteresowany 34-letnim wówczas piłkarzem i Zebec trafił do podrzędnego niemieckiego klubu Alemannia Aachen. Grał tam przez 2 lata i w 1965 roku zakończył bogatą piłkarską karierę, ale pobyt w Niemczech był preludium do wielkiej trenerskiej kariery w tym kraju.
W reprezentacji Jugosławii Zebec od 1951 roku do 1961 rozegrał 65 meczów i zdobył 17 bramek. Ostatni mecz rozegrał 4 czerwca 1961 w Belgradzie w wygranym 2:1 meczu z reprezentacją Polski w ramach kwalifikacji do mistrzostw świata w 1962.
Kariera trenerska.
Dinamo Zagrzeb.
Pierwszą trenerską pracę Zebec podjął tuż po zakończeniu kariery piłkarskiej w 1965 roku, kiedy to objął Dinamo Zagrzeb będąc współtrenerem tego zespołu z Ivicą Horvatem. Klub ten zdołał zakwalifikować się do Pucharu Miast Targowych, prekursora późniejszego Pucharu UEFA. Początkowo jednak Dinamu nie szło za dobrze. W pierwszej rundzie zespół z Zagrzebia trafił na czechosłowacki Spartak Brno i w dwumeczu wynik brzmiał 2:2, ale po szczęśliwym rzucie monetą dalej przeszli piłkarze z Jugosławii. Po wyeliminowaniu w kolejnych rundach, Dunfermline FC oraz Dinama Piteşti, „Niebiescy” trafili w ćwierćfinale na Juventus F.C. Z tym włoskim klubem Dinamo najpierw zremisowało 2:2, by w rewanżu wygrać aż 3:0 i awansować do dalszej rundy. W półfinale na zagrzebian czekał niemiecki Eintracht Frankfurt. W pierwszym meczu we Frankfurcie nad Menem Eintracht rozgromił Jugosłowian aż 3:0, jednak w rewanżu na stadionie Maksimir w Zagrzebiu górą było Dinamo, które zdołało wygrać więcej, bo 4:0 i to ono mogło cieszyć się z awansu do finału. W finale klub Zebeca trafił na Leeds United z gwiazdą Billym Bremnerem w składzie. Mecz w Zagrzebiu został wygrany 2:0, a w rewanżu padł bezbramkowy remis i tym samym Dinamo zostało pierwszą drużyną z Bałkanów, która zdobyła europejski puchar.
Bayern Monachium i VfB Stuttgart.
Dzięki osiągnięciu sukcesu z Dinamem, osoba Zebeca zdobyła uznanie także zagranicą. Zebec otrzymał więc szansę pokazania się poza granicami Jugosławii i został zatrudniony na stanowisku trenera w Bayernie Monachium idąc śladami wielkiego poprzednika w tym klubie, rodaka i kolegi z boiska Zlatko Čajkovskiego. Drużyna zbudowana wokół młodych gwiazd w osobach Franza Beckenbauera oraz Gerda Müllera przed erą Zebeca zdobyła 2 krajowe puchary oraz Puchar Zdobywców Pucharów. Zebec zmienił taktykę zespołu na bardziej ofensywną, a także przebudował defensywę Bawarczyków. Już w swoim pierwszym sezonie w Monachium było widać efekty pracy Zebeca, który doprowadził Bayern do pierwszego od 37 lat mistrzostwa Niemiec. Do tego sukcesu dołożył Puchar Niemiec i Bayern stał się pierwszym klubem w historii, który osiągnął dublet w Niemczech. Następny sezon jednak rozpoczął się źle dla Bayernu. W pierwszej rundzie Pucharu Mistrzów nie sprostali oni francuskiemu AS Saint-Étienne i już w trakcie sezonu Branko zapowiedział, iż nie przedłuży kontraktu z Bayernem na kolejny sezon. Do tego w drugiej połowie sezonu Bayern w 3 meczach zdobył tylko 1 punkt, co spowodowało 5-punktową stratę do lidera, dlatego też jeszcze przed końcem sezonu rozwiązano kontrakt z Zebecem, a jego miejsce zajął Udo Lattek. Beckenbauer w swojej książce napisał o „zakłócenia atmosfery” pomiędzy trenerem a zawodnikami.
W sezonie 1970/1971 Zebec został trenerem VfB Stuttgart, w której spędził 2 lata. Była to drużyna z aspiracjami na zajęcie czołowych miejsc w lidze. Pod swoimi trenerskimi skrzydłami Zebec miał tam takie gwiazdy jak reprezentant RFN, Horst Köppel oraz reprezentant Austrii Hans Ettmayer. Pomimo tego, klub zajął 12. miejsce w sezonie 70/71, a w kolejnym (71/72) – 8. Kierownictwo klubu było rozczarowane takimi wynikami i pod koniec sezonu w 1972 roku rozwiązano z nim kontrakt. Zebec na krótko powrócił do Jugosławii, gdzie wespół z Tomislavem Iviciem trenował bez sukcesów Hajduka Split.
Eintracht Brunszwik.
Eintracht Brunszwik, mistrz RFN z 1967 roku, w 1973 roku spadł do drugiej ligi. Był to rok, w którym drużyna ta jako pierwsza zaprezentowała reklamy na koszulkach. Pobyt w drugiej lidze trwał jeden sezon i Eintracht po roku powrócił w szeregi pierwszoligowców. Sponsorem klubu został wówczas wytwórca likieru i zdecydowano wówczas na stanowisku trenera zatrudnić Branko Zebeca. Zebec sprowadził do klubu swoich dwóch rodaków: prawoskrzydłowego Danilo Popivodę oraz pomocnika Aleksandara Risticia. Wsparci reprezentacyjnym bramkarzem Berndem Franke oraz kilkoma innymi dobrej klasy zawodnikami, piłkarze Eintrachtu zaczęli osiągać całkiem dobre wyniki i przebojem wdarli się do czołówki Bundesligi. Przez 3 lata pracy Zebeca w Brunszwiku, klub ten zajmował odpowiednio 9. miejsce (1974/1975), 5. miejsce (1975/1976) oraz 3. miejsce (1976/1977). W tym ostatnim sezonie klub przegrał walkę o mistrzostwo RFN z Borussią Mönchengladbach o zaledwie punkt, a wicemistrzostwo z FC Schalke 04 poprzez gorszy bilans bramkowy. W czwartym roku pracy, Zebec ściągnął do drużyny z Realu Madryt, Mistrza Świata z 1974, Paula Breitnera. Pomimo tego wzmocnienia Eintracht rozczarował zajmując dopiero 13. miejsce w lidze. Jednak wyniki osiągnięte przez Zebeca spowodowały, że w dalszym ciągu interesowano się jego kunsztem trenerskim i ten szkoleniowiec znalazł zatrudnienie gdzie indziej.
Hamburger SV.
Zdobywcy Pucharu Zdobywców Pucharów z 1977, zespół Hamburger SV, miał ambicje by zdobyć pierwsze od 1960 roku mistrzostwo RFN. Zwłaszcza iż poprzedni sezon w wykonaniu HSV był wyjątkowo nieudany – klub ten zajął dopiero 11. miejsce w lidze. Dlatego też by osiągnąć ten sukces, zdecydowano się na stanowisku pierwszego trenera zatrudnić Zebeca. W pierwszym sezonie pracy Zebec utworzył silną drużynę z takimi piłkarzami jak prawoskrzydłowy Manfred Kaltz czy bramkostrzelny napastnik Horst Hrubesch. Jednak chyba najważniejszym posunięciem Zebeca była udana próba namówienia Kevina Keegana do pozostania na kolejny sezon w Hamburgu. Tak stworzona drużyna w 1979 roku mogła świętować upragniony tytuł mistrza RFN.
Rok później HSV dotarło aż do finału Pucharu Mistrzów. Tam jednak hamburczycy nie sprostali angielskiemu Nottingham Forest F.C. przegrywając 0:1. Winnym tej porażki uznano Zebeca za jego metody treningowe. Zebec, pomijając fakt, iż trzymał w zespole ostrą dyscyplinę, miał przekonanie, że gdy drużyna osiąga sukcesy, wtedy piłkarze mogą trenować coraz to więcej. Piłkarze narzekali na ciężkie treningi, a krytycy ocenili, iż był to główny powód tego, że Hamburger SV pod koniec sezonu zgubił formę i nie tylko przegrał finał Pucharu Mistrzów, ale i mistrzostwo kraju z Bayernem.
Na początku następnego sezonu pojawił się kolejny problem. Zebec popadł w chorobę alkoholową i kilkukrotnie został przyłapany na piciu nawet na ławce trenerskiej. Inną rzeczą było to, że coraz mniej przejmował się wynikami drużyny. W przerwie jednego z meczów powiedział pewnemu piłkarzowi HSV: „Przegrywamy 0:2. Nieważne. Musimy wygrać następny mecz !”. Do grudnia problemy narastały, zwłaszcza iż zauważono go, gdy pijany zasnął na ławce trenerskiej. Wtedy zdecydowano się zerwać kontrakt, a na jego miejsce zatrudniono Aleksandra Risticia, a niedługo potem Ernsta Happela, który w krótkim czasie odbudował potęgę Hamburger SV.
Końcowe lata kariery trenerskiej.
W sezonie 1981/1982 Zebec został trenerem Borussii Dortmund zastępując na tym stanowisku Udo Lattka. Zespół z Dortmundu doprowadził do 6. miejsca w lidze, co było najlepszym wynikiem tego klubu od 12 lat. Wprowadził tym samym Borussię do Pucharu UEFA. Jednak znów w życiu Zebeca pojawiły się personalne problemy i pod koniec sezonu zdecydowano się nie przedłużać z nim kontraktu.
Na początku sezonu 1982/1983 Zebec był bez pracy. Jednak w trakcie sezonu z Eintrachtu Frankfurt zwolniono Austriaka Helmuta Senekowitscha i w klubie, który zatrudniał największą liczbę szkoleniowców w historii Bundesligi zdecydowano się dać szansę Zebecowi. Branko z Eintrachtem zajął 10. miejsce w lidze, ale sam stał się ofiarą zwolnienia z funkcji szkoleniowca Eintrachtu.
Po powrocie z RFN Zebec trenował przez krótki okres Dinamo Zagrzeb, ale nie odniósł z nim znaczących sukcesów i zdecydował się zakończyć trenerską karierę.
26 września 1988 roku Branko Zebec zmarł z powodu choroby alkoholowej, ale pozostał wielką legendą zarówno piłkarską, jak i trenerską w jugosłowiańskiej i europejskiej piłce.

</doc>
<doc id="657162" url="https://pl.wikipedia.org/wiki?curid=657162" title="Shine On">
Shine On

Shine On – specjalne wydanie zawierające osiem klasycznych albumów Pink Floyd oraz dodatkową, niedostępną poza "Shine On" płytę – "The Early Singles", na której znajduje się dziesięć pierwszych singli zespołu. 
W całym wydaniu "Shine On" tylko jeden utwór, "Scarecrow", pochodzi z regularnego albumu (The Piper at the Gates of Dawn). Oprócz płyt w albumie znajdują się również pocztówki przedstawiające okładki poszczególnych albumów oraz 112-stronnicowa książeczka zawierająca niepublikowane zdjęcia zespołu, streszczoną historię zespołu, wywiady z muzykami, opinie oraz szczegółowe informacje o zawartych w zestawie płytach oraz teksty wszystkich utworów.
Albumy zawarte na „Shine On”:

</doc>
<doc id="657164" url="https://pl.wikipedia.org/wiki?curid=657164" title="USS Quincy">
USS Quincy

Okręty US Navy o nazwie USS "Quincy", pochodzącej od miasta Quincy:

</doc>
<doc id="657167" url="https://pl.wikipedia.org/wiki?curid=657167" title="Język grecki archaiczny">
Język grecki archaiczny

Język grecki archaiczny albo greka archaiczna – wczesne stadium rozwoju języka greckiego, poprzedzające grekę klasyczną, jednak późniejsze od greki mykeńskiej. Język grecki archaiczny był w użyciu w Helladzie w okresie ciemnym (po upadku cywilizacji mykeńskiej) i w okresie archaicznym. Zaświadczony jest w swoim późnym stadium przede wszystkim w dziełach Homera, z okresu ciemnego nie zachowały się bowiem zabytki piśmiennictwa. Język grecki był w czasach Homera już najprawdopodobniej silnie zróżnicowany dialektalnie. Uważa się, że "Iliada" i "Odyseja" pisane są językiem będącym zlepkiem różnych dialektów epoki, które w kolejnych wiekach dały początek poszczególnym zaświadczonym w piśmiennictwie dialektom greki klasycznej.
Fonetyka.
W zakresie fonetyki greka epoki archaicznej różniła się od greki klasycznej m.in. wymową dyftongów [] (zapisywane ), [] (), [] (), [] (), wymawianych w grece klasycznej odpowiednio jako [], [], [], [] oraz istnieniem kilku innych głosek, zapisywanych archaicznymi znakami alfabetu greckiego, m.in. zapisywanej digammą () głoski [] i zapisywanej koppą () głoski [] (spółgłoska zwartowybuchowa języczkowa bezdźwięczna). W grece klasycznej głoski te zachowały się tylko w niektórych dialektach.
Rekonstrukcja.
Eduard Schwyzer dokonał w 1939 roku próby rekonstrukcji języka protogreckiego, poprzedzającego historycznie zaświadczone stadia rozwojowe greki. Ponieważ jednak nieznany był wówczas język mykeński, odczytany później z tabliczek pokrytych pismem linearnym B i rekonstrukcja Schwyzera nie uwzględnia systemu fonologicznego tegoż języka, uważa się, że jego rekonstrukcja odpowiada wczesnym stadiom rozwoju greki archaicznej (już z okresu pomykeńskiego). 
Oto przykładowy tekst – fragment "Modlitwy Pańskiej" – przetłumaczony na zrekonstruowany przez Schwyzera język grecki archaiczny:

</doc>
<doc id="657168" url="https://pl.wikipedia.org/wiki?curid=657168" title="Jeff Grubb">
Jeff Grubb

Jeff Grubb – amerykański pisarz, autor książek z gatunku fantasy, m.in. "Bratobójczej wojny". Z wykształcenia inżynier budownictwa, potrafi zarówno tworzyć światy fantasy (współautor Dragonlance oraz Forgotten Realms) jak i poruszać się w gotowych (Starcraft, Warcraft, ).
Aktualnie mieszka w Seattle, w stanie Waszyngton wraz z żoną Kate Novak.
Podręczniki RPG (współautor).
Star Wars RPG.
Nie przetłumaczono żadnego podręcznika na język polski.

</doc>
<doc id="657170" url="https://pl.wikipedia.org/wiki?curid=657170" title="Hoportyó">
Hoportyó

Hoportyó – wzgórze wysokości 183 (niekiedy podaje się 184) m n.p.m. we wschodnich Węgrzech (komitat Szabolcs-Szatmár-Bereg). Leży nieco na południowy wschód od drogi krajowej 471 i linii kolejowej Debreczyn–Nyírbátor, w okolicy wsi Szalmadpuszta. Współrzędne geograficzne – 47°46'00 N, 22°02'00 E.
Wzgórze Hoportyó jest najwyższym wzniesieniem równiny Nyírség i jednocześnie najwyższym punktem Wielkiej Niziny Węgierskiej w granicach Węgier.

</doc>
<doc id="657173" url="https://pl.wikipedia.org/wiki?curid=657173" title="Spółgłoska zwartowybuchowa">
Spółgłoska zwartowybuchowa



</doc>
<doc id="657175" url="https://pl.wikipedia.org/wiki?curid=657175" title="Jacek Tarnowski">
Jacek Tarnowski

Jacek Władysław Tarnowski (ur. 15 stycznia 1964 w Gdańsku) – polski ekonomista, biznesmen i polityk, w latach 2005–2006 szef gabinetu politycznego premiera Kazimierza Marcinkiewicza.
Życiorys.
W 1988 ukończył studia na Wydziale Ekonomiki Transportu Uniwersytetu Gdańskiego. W latach 1989–1992 pracował w Biurze Zagranicznym Komisji Krajowej NSZZ „Solidarność”, gdzie odpowiadał za kontakty zagraniczne związku oraz wizyty międzynarodowe przewodniczącego Lecha Wałęsy.
W 1992 na prośbę arcybiskupa Tadeusza Gocłowskiego zajął się tworzeniem katolickiej rozgłośni Radio Plus Gdańsk. W działalność radia był zaangażowany przez kilkanaście kolejnych lat. W latach 2001–2002 był członkiem i wiceprzewodniczącym Rady Nadzorczej Porozumienia Programowego Stacji Radiowych Plus. Zasiadał w radach nadzorczych i zarządach wielu przedsiębiorstw. Do 2005 był prezesem Pomorskiego Funduszu Pożyczkowego.
W latach 1998–2002 był radnym Rady Miejskiej Sopotu z ramienia Stronnictwa Konserwatywno-Ludowego.
W latach 2005–2006 pełnił funkcję szefa Gabinetu Politycznego Premiera w rządzie Kazimierza Marcinkiewicza. Po dymisji Marcinkiewicza i powołaniu go na stanowisko pełniącego obowiązki Prezydenta Warszawy rozpoczął pracę w Urzędzie m. st. Warszawy, gdzie kierował Biurem Współpracy Międzynarodowej, a od 31 sierpnia 2006 do 1 grudnia 2006 koordynował działalność Biur Kultury, Obsługi Inwestorów, Promocji Miasta, Współpracy Międzynarodowej oraz Wydziałów Kultury dla Dzielnic. Odszedł z pracy w Urzędzie m.st. Warszawy po objęciu funkcji prezydenta przez Hannę Gronkiewicz-Waltz.
Od 1996 jest Konsulem Honorowym Republiki Francuskiej w Gdańsku. Jest członkiem Zakonu Maltańskiego. 
Został odznaczony polskim Srebrnym Krzyżem Zasługi (2008) oraz francuskim Krzyżem Zasługi.

</doc>
<doc id="657177" url="https://pl.wikipedia.org/wiki?curid=657177" title="Cookeolus japonicus">
Cookeolus japonicus

Cookeolus japonicus - gatunek ryby z rodziny latarnikowatych, jedyny przedstawiciel rodzaju "Cookeolus".
Występowanie.
Ciepłe wody oceaniczne całego świata.
Opis.
Dorasta do 68 cm długości. 
Znaczenie gospodarcze.
Poławiana jako ryba konsumpcyjna.

</doc>
<doc id="657178" url="https://pl.wikipedia.org/wiki?curid=657178" title="Cookeolus">
Cookeolus



</doc>
<doc id="657179" url="https://pl.wikipedia.org/wiki?curid=657179" title="Synagoga w Szydłowie">
Synagoga w Szydłowie

Synagoga w Szydłowie – synagoga znajdująca się w Szydłowie, na skraju miasta, przy ulicy Targowej 3.
Jest najstarszą zachowaną synagogą w województwie świętokrzyskim i jedną z najstarszych w Polsce. Jest również typowym przykładem bóżnicy obronnej, świadectwem militarnych powinności Żydów polskich.
Historia.
Synagoga została zbudowana pomiędzy 1534 a 1564 rokiem, lub pod koniec XVI wieku (na co wskazują detale dekoracji wnętrza). Na początku XVII wieku przeszła pierwszą, wielką przebudowę, podczas której dobudowano do ściany zachodniej drewnianą przybudówkę, mieszczącą na piętrze babiniec. W 1784 roku wykonano nową dekorację i polichromie autorstwa Jehudy Lejby. W XIX wieku bożnicę strawił pożar, jednak po nim została natychmiast wyremontowana. W latach 20. XX wieku przeprowadzono częściowy remont synagogi.
Podczas II wojny światowej hitlerowcy zdewastowali wnętrze synagogi i następnie umieścili w niej magazyn broni i żywności. Po zakończeniu wojny budynek chwilowo pełnił rolę kina wiejskiego, następnie w stanie ruiny stał opuszczony przez wiele lat.
W 1967 roku decyzją ówczesnych władz budynek synagogi został przeznaczony na Gminny Dom Kultury. W 1978 roku na zlecenie Wojewódzkiego Konserwatora Zabytków przeprowadzono remont budynku. W 1981 roku odnaleziono ukryte oryginalne kinkiety z odblaśnicami. Synagogę odbudowywano w oparciu o przekazy ikonograficzne i zachowane inwentaryzacje, co pozwoliło przywrócić budynkowi oryginalny wygląd.
Obecnie w synagodze znajduje się muzeum z niewielką wystawą judaików. Są to głównie jady, dwa kawałki zwojów Tory, 18 płaskorzeźb w brązie przedstawiających sceny ze Starego Testamentu, korona Tory, chanukija, książki oraz inne. W synagodze znajduje się również 4 metrowa rzeźba "Mojżesz" autorstwa Gustawa Zemły. Oprócz tego, w synagodze organizowane są wystawy rzeźby i malarstwa.
Architektura.
Murowany z kamienia łamanego budynek synagogi wzniesiono na planie prostokąta, w stylu późnogotyckim z późnorenesansowymi elementami wnętrza. Synagoga jest przykryta dachem pogrążonym, który zasłania mur blankami oraz późnogotycka attyka. Ściany zewnętrzne, grube na około 2 metry są wsparte szkarpami, które stoją między 10 półkoliście zakończonymi oknami.
Od zachodniej strony znajduje się drewniano-murowana przybudówka, na piętrze której znajdował się pierwotnie babiniec, otwarty na salę główną czterema małymi okienkami. Główna sala modlitewna, znacznie obniżona wobec poziomu ulicy, jest sklepiona kolebkowo z lunetami z późnorenesansową dekoracją stiukową z przełomu XVII i XVIII wieku.
Fragmenty fresków autorstwa Jehudy Lejby są obecnie przykryte warstwą wapna. Nad dawną bimą między filarami znajduje się data: 1699, a na ścianie południowej: 1784. Są to dowody restauracji i wykonania nowej dekoracji w synagodze.
Na ścianie wschodniej znajduje się późnorenesansowy, rzeźbiony w kamieniu Aron ha-kodesz pochodzący z początku XVII wieku. Ujęty jest dwoma pilastrami i udekorowany ornamentami roślinnymi, kandelabrowymi, wolutami po bokach, a zwieńczony motywem Drzewa Życia. W zachodniej ścianie znajdują się prostokątne wnęka po skarbonie, nad którą znajduje się hebrajski napis i płaskorzeźba złożonych dłoni.

</doc>
<doc id="657180" url="https://pl.wikipedia.org/wiki?curid=657180" title="Psittacula krameri">
Psittacula krameri



</doc>
<doc id="657182" url="https://pl.wikipedia.org/wiki?curid=657182" title="USS Eagle">
USS Eagle

Okręty US Navy o nazwie USS "Eagle", pochodzącej od orła:
Okręt Straży Wybrzeża Stanów Zjednoczonych:
Zobacz też: USS "Eaglet"

</doc>
<doc id="657184" url="https://pl.wikipedia.org/wiki?curid=657184" title="Heteropriacanthus cruentatus">
Heteropriacanthus cruentatus

Heteropriacanthus cruentatus - gatunek ryby z rodziny latarnikowatych, jedyny przedstawiciel rodzaju "Heteropriacanthus" . Poławiana jako ryba konsumpcyjna. Hodowana w akwariach.
Występowanie.
Ciepłe wody oceaniczne całego świata.
Charakterystyka.
Dorasta do 50 cm długości. 

</doc>
<doc id="657185" url="https://pl.wikipedia.org/wiki?curid=657185" title="Heteropriacanthus">
Heteropriacanthus



</doc>
<doc id="657190" url="https://pl.wikipedia.org/wiki?curid=657190" title="Osiedle Paderewskiego">
Osiedle Paderewskiego

Nazwa osiedli mieszkaniowych w Polsce:

</doc>
<doc id="657191" url="https://pl.wikipedia.org/wiki?curid=657191" title="USS Alexandria">
USS Alexandria

Okręty US Navy o nazwie USS "Alexandria" (nazwa pierwszego okrętu pochodzi od Alexandrii w stanie Luizjana, drugiego od Alexandrii w stanie Wirginia, trzeciego upamiętnia oba miasta):

</doc>
<doc id="657193" url="https://pl.wikipedia.org/wiki?curid=657193" title="CD Alfonso Ugarte">
CD Alfonso Ugarte

Club Deportivo Alfonso Ugarte jest peruwiańskim klubem z siedzibą w mieście Puno.
Historia.
Klub założony został w roku 1928 i występuje obecnie w drugiej lidze peruwiańskiej (Segunda División Peruana) jako beniaminek. W roku 1976 oddano do użytku stadion klubu Estadio Enrique Torres Belón, mogący pomieścić 20 000 widzów.

</doc>
<doc id="657195" url="https://pl.wikipedia.org/wiki?curid=657195" title="Kukabura">
Kukabura



</doc>
<doc id="657198" url="https://pl.wikipedia.org/wiki?curid=657198" title="Zbigniew Morsztyn">
Zbigniew Morsztyn

Zbigniew Morsztyn inne formy nazwiska: "Zbygneus Morztyn, Morstyn, Morstin", kryptonim: "M. M. M. (Morsztyn, Miecznik Mozyrski), Z. M." herbu Leliwa (ur. 1622, 1627 lub 1628 w Krakowskiem, zm. 13 grudnia 1689 w Królewcu) – poeta epoki baroku, tłumacz, żołnierz i działacz braci polskich. Syn Jerzego Morsztyna i Katarzyny de Nowotaniec (zm. 7 czerwca, 1645), córki Jerzego Stano, wdowy po Janie Węgierskim.
Kuzyn i współpracownik Jana Andrzeja Morsztyna.
Życiorys.
Nie udało się ustalić, gdzie Zbigniew pobierał nauki, ani jaką pozycję pełnił w żupach wielickich, choć na pewno był z kopalnią związany w latach 40. XVII wieku. Przed 1650 r. wstąpił na służbę do Radziwiłłów, który to związek okazał się niezwykle trwały. Początek lat 50. XVII wieku spędził w chorągwi pancernej Janusza Radziwiłła, brał udział w bitwie pod Beresteczkiem, a w 1654 będąc pod dowództwem Aleksandra Mierzeńskiego ulegli rozbiciu w walce z Rosjanami. W czasie potopu szwedzkiego 11 października 1655 w imieniu rodziny podpisał akt poddańczy wobec Karola Gustawa. Ale już w grudniu walczył z powrotem przeciwko Szwedom, dostając się na rok do niewoli. Zwolniony powrócił na służbę do Bogusława Radziwiłła. 28 listopada 1657 został miecznikiem mozyrskim. W 1659 poślubił Zofię Czaplicównę, współwyznawczynię z Wołynia. Od 1662 w Prusach Książęcych, od 1670 przywódca tamtejszych braci polskich. Od 1669 zarządca potężnych dóbr Ludwiki Karoliny Radziwiłłówny. Zmarł w Królewcu 13 grudnia roku 1689. Pogrzeb Zbigniewa Morsztyna odbył się 17 stycznia 1690 w Rudówce.
Działalność literacka.
Pierwsze poezje Zbigniewa Morsztyna pochodzą z dekady 1650–1660 i są to przede wszystkim erotyki dworskie, w których jednak poeta nie pozwala gatunkowi wybierać za artystę tematy. Drugą stronę jego początkowej twórczości stanowią utwory o tematyce żołnierskiej, pochodzące głównie z własnych przeżyć: przedstawia życie obozowe (vide:"Kostyrowie Obozowi"), jest świadkiem bitwy (vide:"Sławna wiktoryja nad Turkami ... pod Chocimiem otrzymana ..."), czy też opisuje z bliska żołnierskiego konia (vide: "O koniu wziętym ze mną w potrzebie ze Szwedami pod Krakowem die 20 Junii, Anno 1656"). Jednakże Zbigniew Morsztyn rozwija refleksję, że życie żołnierskie inaczej wygląda w podniosłych wierszach, a zupełnie inaczej w rzeczywistości. Jego najważniejszym dziełem na emigracji są "Emblemata" o tematyce religijnej, każdej ikonie dedykowane są stosowne cytaty z Pieśni nad Pieśniami. Tutaj realizuje się główny przekaz Zbigniewa Morsztyna i braci polskich jego czasów o tolerancji, wolności sumienia przy jednoczesnym poszanowaniu należnych praw boskich:
Podejście Zbigniewa do jego twórczości, kwituje sentencja "mihi cano" – sobie śpiewam. Najprawdopodobniej za namową przyjaciół pod koniec życia przeorganizował swoje zapiski i nadał im kształt tomu "Muza domowa" (ukończona ok. 1683, nie wydana za życia). Zostawił po sobie tłumaczenia z Horacego, Persjusza, Jana Pico della Mirandoli, Hugona Grotiusa.
Recepcja w XX wieku.
Swoje edycje w XX wieku zawdzięcza poeta Januszowi Pelcowi, który przywołał z zapomnienia twórczość Zbigniewa Morsztyna, poświęcając mu dwie książki: pracę habilitacyjną "Zbigniew Morsztyn, arianin i poeta" oraz monografię ukazującą poetę na tle epoki. Wydał też w serii Biblioteka Narodowa "Wybór wierszy" (1975). Osobno przygotował (wraz z żoną Pauliną Buchwald-Pelcową) pierwszą pełną – zawierającą ilustracje – edycję Emblematów Morsztynowych (2001).

</doc>
<doc id="657203" url="https://pl.wikipedia.org/wiki?curid=657203" title="Renaturyzacja">
Renaturyzacja

Renaturyzacja – proces przywrócenia środowisku stanu naturalnego, możliwie bliskiego stanowi pierwotnemu sprzed wprowadzenia w nim zmian przez człowieka, np. przywrócenie rzece naturalnego, meandrującego koryta. Wymaga realizacji działań technicznych i dlatego dotyczy przedsięwzięć inżynieryjnych (z reguły z zakresu melioracji i hydrotechniki). Może stanowić część rekultywacji.

</doc>
<doc id="657205" url="https://pl.wikipedia.org/wiki?curid=657205" title="Wpływy">
Wpływy



</doc>
<doc id="657207" url="https://pl.wikipedia.org/wiki?curid=657207" title="Club Deportivo Alfonso Ugarte">
Club Deportivo Alfonso Ugarte



</doc>
<doc id="657211" url="https://pl.wikipedia.org/wiki?curid=657211" title="Gnilikowate">
Gnilikowate

Gnilikowate (Histeridae) – rodzina owadów z rzędu chrząszczy licząca około 4000 gatunków. Większość gatunków gnilikowatych występuje w krajach tropikalnych. W Polsce stwierdzono ok. 80 gatunków.
Chrząszcze z tej rodziny osiągają zwykle rozmiary do około 10 mm, niektóre tropikalne gatunki dorastają do 22 mm. Ciało krępe, najczęściej czarne i lśniące. Pokrywy skrzydeł zwykle nie nakrywają dwóch ostatnich segmentów odwłoka. Na końcach czułków buławki. Krótkie nogi z rozszerzeniami ułatwiającymi grzebanie w ziemi.
Gnilikowate są drapieżnikami, żyjąc pod korą w nawozie czy padlinie polują na inne owady. Przedstawiciele podrodzin Hetaeriinae i Chlamydopsinae są symbiontami mrówek i termitów (gatunki symbiotyczne żywią się szczątkami organicznymi).

</doc>
<doc id="657212" url="https://pl.wikipedia.org/wiki?curid=657212" title="Histeridae">
Histeridae



</doc>
<doc id="657214" url="https://pl.wikipedia.org/wiki?curid=657214" title="Awimimus">
Awimimus



</doc>
<doc id="657222" url="https://pl.wikipedia.org/wiki?curid=657222" title="Greka archaiczna">
Greka archaiczna



</doc>
<doc id="657230" url="https://pl.wikipedia.org/wiki?curid=657230" title="Karuna">
Karuna

Karuna ("Karuṇā" w języku pali i sanskrycie, a w tyb. "snying-rje") – jest buddyjską oraz dźinijską koncepcją miłości. Pojęcie to tłumaczone jest również jako serdeczne współczucie. Jest kluczowym aspektem w buddyjskiej szkole mahajany.
Czasem bywa nazywane (w pali i sanskrycie) mahakarunā dla oznaczenia wielkiego współczucia lub nieograniczonego współczucia – "Karuny" doprowadzonej do doskonałości.
W emocjonalnym rozumieniu ma znaczenie empatycznej dobroci okazywanej cierpiącym. W rozumieniu funkcjonalnym jest szlachetną aktywnością, jedną z dziesięciu paramit pochodzących z buddyjskiej szkoły therawady. Na duchowym poziomie jest konsekwencją i uzupełnieniem szlachetnego stanu umysłu określanego jako kochająca życzliwość.
Karuna jest drugą z Czterech Niezmierzoności i niezbędnym komponentem w praktyce wzbudzania oświeconej postawy.
Współczucie jako aktywność.
Współczucie w buddyzmie jest bardziej aktywnością niż emocją czy uczuciem. Nie jest to współcierpienie, ale bardziej współprzekraczanie cierpienia. Współczucie zgodnie z buddyjskim poglądem nie jest wyłącznie litowaniem się nad kimś czy obwinianiem się. Jeśli mamy do czynienia z brakiem działania lub bezradnością, to niezależnie od doświadczanych uczuć i myśli pełne współczucie w buddyjskim ujęciu nie ma miejsca. Jednak jeśli razem z poczuciem więzi i chęcią ulepszenia sytuacji współwystępuje działanie to aktywność taka jest przejawem współczucia, jest współczuciem. Wyjątkiem mogą z punktu widzenia zewnętrznego obserwatora wydawać się praktyki medytacyjne, w których mamy do czynienia ze świadomą aktywnością skierowaną do wewnątrz. Oznacza to, że nawet jeżeli na poziomie zewnętrznym praktykujący nie jest w stanie komuś dopomóc, to zawsze istnieje możliwość użycia kontaktu z cierpieniem i przy pomocy metod dostępnych w medytacji ulepszyć siebie, a w konsekwencji ulepszyć otoczenie zawierające praktykującego. W ten sposób również można pomagać czującym istotom, nawet jeśli pomoc bezpośrednia nie jest osiągalna i możliwa. Wynika to z faktu, że każde działanie wykonywane przez kogoś, nawet jeśli jest to obserwacja, wpływa na wszystkie istoty znajdujące się w lokalnym zasięgu tej osoby. W ten sposób każde działanie rozprzestrzenia się na wszystkie istoty odczuwające, więc każda intencja to działanie wywołująca jest ważna i nieskończona w swoim zasięgu – oczywiście przy założeniu nieskończonej ilości czasu potrzebnego na osiągnięcie wszystkich miejsc.
Współczucie i mądrość.
Współczucie jest nierozłącznym dopełnieniem intuicyjnej mądrości – Pradżni. Mówi się, że Karuna jest współczuciem uzupełnionym przez mądrość, a Pradżnia jest mądrością uzupełnioną współczuciem. Nie istnieje głęboka mądrość bez współczucia, ani głębokie współczucie bez mądrości. Mądrość bez współczucia jest biernym i chłodnym stanem nie przynoszącym pożytku, a współczucie bez mądrości oznacza brak zrozumienia przyczyn obecnego w świecie i w nas cierpienia. Dla przykładu nie jest możliwe posiadanie głębokiego wglądu w to, że wszystkie istoty mają tę samą naturę i są połączone szeregiem przyczyn i skutków, a jednocześnie żywić awersję do kogokolwiek. Podobnie trudna jest sytuacja, w której ktoś solidaryzuje się z cierpieniem innych, lecz nie ma żadnego pomysłu na to, jak mądrze zadziałać. Nauczyciele buddyjscy zalecają więc rozwijanie mądrości i współczucia jednocześnie, nie tylko dlatego, że nie jest możliwa pełna realizacja jednego bez drugiego, lecz także po to, aby uniknąć niepowodzeń wynikających z ewentualnego dysonansu.
Więcej o mądrości i współczuciu w buddyzmie można przeczytać używając poniższych odnośników:
Współczucie w buddyzmie tantrycznym.
W buddyzmie wadżrajana istnieje wiele metod rozwijających współczucie. Najczęstszymi są praktyki związane z formami bodhisattwy Kochające Oczy, praktyka dawania i brania, praktyka pracy ze wskazaniami.
Medytacja Karuna: praktyka współczucia.
Praktyka karuna bhāvanā ("wzbudzanie" karuna) jest popularną formą medytacji w buddyzmie, praktykowaną ze świadomym oddychaniem, która polega na koncentracji ukierunkowanej na rozwijanie współczucia.
Obiektem medytacji "karuna" jest praktyka serdecznego współczucia (współczucia empatycznego, współ-odczuwania cierpienia w jedności z innymi przy mocnym życzeniu by cierpienie zniknęło) wobec wszystkich czujących istot. Praktykę zazwyczaj rozpoczyna się od kultywowania współczucia w stosunku do siebie samego (choć nie jest to w szczególny sposób wskazywane przez Buddę w sutrach), następnie pole skupienia rozciąga się na osoby bliskie sercu, przyjaciół, nauczycieli, znajomych i obcych ludzi, a w końcu na wrogów i nieprzyjaciół. Praktyka ta jest dobrym sposobem na wyciszenie rozproszonego emocjami umysłu, ponieważ jest lekarstwem na wstręt i złość, oraz wynikające z nich agresywne działania. Praktykujący pracując z serdecznym współczuciem wzbudza w sobie intencję nie wyrządzania krzywdy. Odczuwa także coraz mniejszą potrzebę unikania kontaktu z cudzym i własnym cierpieniem. Celem wzbudzania tego specyficznego stanu emocjonalnego jest uzyskanie doświadczenia nierozdzielności siebie i innych, solidarności z innymi, poprzez poczucie, że każdy tak samo pragnie uniknąć cierpienia. Nie jest koniecznie potrzebnym stawianie się w pozycji „ratownika”, nie jest niezbędnym mieć „mniej cierpienia” od tych, którym dobrze się życzy. Jeśli praktykujący ma z tym problem, to po prostu powinien więcej energii poświęcić na rozwinięcie aktywnego współczucia w stosunku do samego siebie.
Karuna wyraża współczucie, jak również „mocne życzenie wyzwolenia innych od ich cierpień”. Wykonując praktykę Karuny medytujący recytuje określone słowa i zdania celem wzbudzenia w swym sercu miłosierdzia, swoistej postawy chęci i gotowości niesienia pomocy przy kontakcie z cierpieniem. Siła tego doznania nie zależy i nie jest ograniczona przynależnością do konkretnej rodziny, religii, lub klasy społecznej. Medytujący może pomóc sobie w tym procesie przywołując bliskie osoby i ich problemy, sytuacje i stany przez które sam przechodził i/lub w których uczestniczył. Jeśli wystąpi poczucie winy to praktykujący powinien pozwolić mu się pojawić i zaniknąć, ustąpić miejsca serdecznemu współczuciu. Pomocne może być w tym spostrzeżenie, że dobra motywacja i dobre życzenia są o wiele bardziej praktyczne, niż utrzymywanie poczucia wyrządzonej komuś krzywdy, ponieważ dobre życzenia są podstawą dla dobrego działania.
Sześć stopni.
Pełne instrukcje dla teorii i praktyki "karuna bhāvanā" są dostępne w skryptach buddyjskich "Visuddhimagga" („Ścieżka do czystości”).
Sześć stopni medytacji karuna bhāvanā, które są najczęściej dostępne i stosowane dotyczy kultywowania współczucia w stosunku do:
W przypadku punktu 2. należy unikać wybierania kogoś, kto jest dla nas seksualnie atrakcyjny, lub kogoś znacznie młodszego bądź starszego od siebie, a także osób martwych. W przypadku punktu 3. należy wybrać kogoś, z kim mamy styczność niemalże codziennie, lecz kto nie wzbudza w nas silnych pozytywnych lub negatywnych emocji. W przypadku punktu 4. tradycyjnie wybiera się „wroga”, lecz unikając osoby, która właśnie zrujnowała życie praktykującego, chyba że jest się doskonale ugruntowanym w praktyce uważności. W przypadku punktu 5. należy traktować wszystkich na równi, jako w tym samym stopniu zasługujących na współczucie.
Intencja niekrzywdzenia.
Bhikku Bodhi, "Szlachetna Ośmioraka Ścieżka – Droga ku zakończeniu cierpienia"

</doc>
<doc id="657231" url="https://pl.wikipedia.org/wiki?curid=657231" title="Kaustobiolity">
Kaustobiolity

Kaustobiolity (z grec. "kaustos" - palny, "bios" - życie, "lithos" - skała) – palne skały pochodzenia organicznego (roślinnego) zaliczane do złóż egzogenicznych osadowych. Podstawowy podział kaustobiolitów: 

</doc>
<doc id="657232" url="https://pl.wikipedia.org/wiki?curid=657232" title="Rząd Edwarda Szczepanika">
Rząd Edwarda Szczepanika



</doc>
<doc id="657233" url="https://pl.wikipedia.org/wiki?curid=657233" title="Kaoru">
Kaoru

, właśc. (ur. 17 lutego 1974 w prefekturze Hyogo) – japoński muzyk j-rockowy, gitarzysta i lider zespołu Dir En Grey. Jest również głównym kompozytorem w grupie. Wcześniej należał do zespołów La:Sadie's oraz CHARM.
Instrumentarium.
Kaoru korzysta z gitar ESP. W przeszłości używał przede wszystkim gitar ESP Custom Shop z sygnowaną przez niego serią Genesa. Około 2005 roku zaprzestał korzystania z nich na rzecz serii Viper, w której miał swój własny model - D-KV-420. Limitowana edycja jego wersji Edwards D-KV została wyprzedana. 
ESP wypuściło w Japonii kilka replik sygnowanych przez niego gitar. Seria artystów ESP oferuje repliki D-KV-420, a także Genesa II. Edwards oferuje miniaturę gitary Genesa i repliki Genesy IV oraz VIII.

</doc>
<doc id="657234" url="https://pl.wikipedia.org/wiki?curid=657234" title="HMS Dreadnought">
HMS Dreadnought

HMS "Dreadnought" – nazwa noszona przez 8 okrętów marynarki brytyjskiej Royal Navy. Najbardziej znanym był pancernik z 1906.

</doc>
<doc id="657235" url="https://pl.wikipedia.org/wiki?curid=657235" title="Bovichtus">
Bovichtus

Bovichtus – rodzaj morskich ryb okoniokształtnych z rodziny kłujkowatych (Bovichthyidae). Występują we wszystkich oceanach.
Klasyfikacja.
Gatunki zaliczane do tego rodzaju:

</doc>
<doc id="657240" url="https://pl.wikipedia.org/wiki?curid=657240" title="Polimetakrylan metylu">
Polimetakrylan metylu



</doc>
<doc id="657244" url="https://pl.wikipedia.org/wiki?curid=657244" title="Dacelo novaeguineae">
Dacelo novaeguineae



</doc>
<doc id="657247" url="https://pl.wikipedia.org/wiki?curid=657247" title="Okres ciemny">
Okres ciemny



</doc>
<doc id="657248" url="https://pl.wikipedia.org/wiki?curid=657248" title="Wielkie Księstwo Krakowskie">
Wielkie Księstwo Krakowskie

Wielkie Księstwo Krakowskie () – oficjalna nazwa terytorium byłego Wolnego Miasta Krakowa, po jego włączeniu w 1846 w skład zaboru austriackiego. Kraków wraz z okolicą formalnie nie należał do Królestwa Galicji i Lodomerii, choć realnie wraz z tym królestwem (Galicją i Lodomerią) oraz Księstwem oświęcimskim i zatorskim wspólnie tworzył jedną prowincję koronną – "Königreich Galizien und Lodomerien mit dem Großherzogtum Krakau und den Herzogtümern Auschwitz und Zator".
Symbole narodowe.
Wielkie Księstwo Krakowskie miało swój własny herb – białego orła na czerwonym tle z herbem miasta na piersi, lecz praktycznie nie był on w użyciu. Podobnie było z flagą Wielkiego Księstwa, składającą się z trzech poziomych pasów: żółtego, niebieskiego i białego. Na obrazie Juliusza Kossaka zatytułowanym "Wjazd Cesarza do Krakowa" i przedstawiającym powitanie cesarza Franciszka Józefa przez mieszkańców Krakowa wyraźnie widać flagi jakimi miasto zostało ozdobione: czarno-żółte flagi Austrii, biało-błękitne flagi miejskie Krakowa (dawna flaga Wolnego Miasta Krakowa) i czerwono-biała flaga narodowa. Nie ma wśród nich flagi Wielkiego Księstwa.
Odrębność tych ziem od reszty Galicji widoczna też była w tytulaturze cesarza austriackiego. Już 9 sierpnia 1806 Habsburgowie przyjęli, obok „Króla Galicji i Lodomerii”, tytuł „Wielkiego Księcia Krakowa” ("Großherzog von Krakau"). Tytuł ten nosiło czterech monarchów: Franciszek II, Ferdynand I, Franciszek Józef I oraz Karol I. W przypadku Franciszka II był to jednak czysto fikcyjny tytuł odnoszący się do czegoś, co w czasach jego panowania jeszcze nie istniało i prawdopodobnie miało legitymizować zajęcie przez Austrię ziem polskich w III rozbiorze, tym bardziej że władca też przyjął inne „puste” tytuły jak: „książę sandomierski”, „lubelski”, „mazowiecki”, pokrywające się z terytoriami włączonymi do Austrii w czasie III rozbioru Rzeczypospolitej.
Geografia.
Wielkie Księstwo Krakowskie położone było na lewym brzegu Wisły, który stanowił południową granicę księstwa. Zachodnia granica księstwa, która była jednocześnie fragmentem zachodniej granicy Austrii z Prusami (Górny Śląsk), opierała się w swej całkowitej rozciągłości na rzece Przemszy. Granice północna i wschodnia były dawnymi granicami Wolnego Miasta Krakowa z Królestwem Kongresowym. Najbardziej wysuniętym wschodnim przyczółkiem kraju było miejsce nad Wisłą na południe od podkrakowskiej wsi Wolica w okolicach ujścia Potoku Kościelnickiego do Wisły. Na zachodzie było to zakole Przemszy w okolicach osiedla Jęzor, na południu zakole Wisły w okolicach wsi Wołowice, a na północy zakole Przemszy w okolicach Długoszyna k. Szczakowej. Większe rzeki na terytorium księstwa to: Wisła, Przemsza, Chechło, Rudawa, Sanka, Prądnik i Dłubnia. Północno-zachodnia część księstwa miała charakter wyżynny (wzniesienia do 481 m n.p.m.) stanowiąc południowy skrawek Wyżyny Krakowsko-Częstochowskiej. Do najwyższych wzniesień należały: Stara Cisowa (też Czyżowa Góra, 474 m), Kowalska Góra k. Filipowic (443 m), Biała Góra (455 m) i Ostra Góra k. Psar (438 m). Na południe od Trzebini i Krzeszowic rozpościerało się inne pasmo wzniesień, Grzbiet Tenczyński, osiągające 411 m. Południowo-wschodnia część księstwa, leżąca w dolinie Wisły, miała głównie charakter nizinny.
Podział administracyjny.
W latach 1853/54 dokonano reformy administracyjnej Galicji i Wielkiego Księstwa Krakowskiego. Efektem tej reformy był podział prowincji na powiaty. Wielkie Księstwo zostało początkowo podzielone na 6 powiatów: chrzanowski, krakowski, krzeszowicki, liszecki, jaworznicki i mogilski a od 1867 podział zredukowano do 2 powiatów, chrzanowskiego i krakowskiego, włączając powiaty krzeszowicki i jaworznicki do chrzanowskiego, pozostałe do krakowskiego. W takim kształcie administracyjnym Wielkie Księstwo przetrwało do 1918. Początkowo prowincja miała 4 miasta: Kraków, Chrzanów, Trzebinia (od 1817) i Nowa Góra. W 1901 również Jaworzno uzyskało prawa miejskie.
Historia.
Po włączeniu ziem Wolnego Miasta Krakowa do Austrii i utworzeniu Wielkiego Księstwa Krakowskiego nastąpił okres stagnacji gospodarczej dotąd dobrze rozwijającego się regionu. Sytuacja została spowodowana wydarzeniami politycznymi niosącymi za sobą zmianę granic, a co za tym szło włączenie terytorium byłego Wolnego Miasta do austriackiego obszaru celnego. Nowo utworzone Wielkie Ks. Krakowskie nie stanowiło już odrębnego bytu państwowego jak Wolne Miasto Kraków, lecz było politycznie częścią Austrii. Spowodowało to uszczelnienie granicy regionu z Królestwem Polskim i Śląskiem Pruskim oraz wprowadzenie ceł i utrudnień paszportowych, co niemal zupełnie zahamowało handel z Królestwem Polskim, stanowiący do 1846 podstawę dobrobytu Krakowa. Na nic zdały się zabiegi członków Senatu W. M. Krakowa u władz pruskich i rosyjskich o utrzymanie niepodległości. Prusy, choć z powodów gospodarczych zainteresowane niezależnością Krakowa (wolnocłowy eksport przez terytorium W. M. Krakowa do Galicji i Królestwa Polskiego), musiały ulec Austriakom i Rosjanom. Do Krakowa wysłano przedstawicieli administracji austriackiej na czele z hr. M. Deymem, którzy zajęli się podporządkowaniem Wielkiego Księstwa. Rozpoczął się okres germanizacji: język niemiecki jako urzędowy zastąpił dotychczas używany język polski. Zgermanizowano też jedyną wyższą uczelnię Wielkiego Księstwa – Uniwersytet Jagielloński. Wkrótce po gwałtownych wypadkach politycznych towarzyszących utworzeniu Wielkiego Księstwa nastąpiły dalsze. W 1848 na wieść o wybuchu rewolucji w Wiedniu do podobnych wydarzeń doszło w samym Krakowie. Wydarzenia te, które przeszły do historii jako Wiosna Ludów, zapoczątkowała demonstracja studentów przed Uniwersytetem Jagiellońskim. W wyniku dalszych wystąpień władze austriackie zostały zmuszone do uwolnienia więźniów politycznych w Krakowie. Komisarz Deym opuścił jednak miasto, w którym dochodziło do radykalizacji nastrojów społecznych. Domagano się udzielenia pozwolenia na powstanie Gwardii Narodowej. Austriacy zmuszeni sytuacją udzielili takiego pozwolenia, ale odmówili wydania gwardii uzbrojenia. W końcu do miasta ściągnięto wojsko austriackie, które dokonało pacyfikacji Krakowa. Na początku mieszkańcy Krakowa wyparli oddziały austriackie z miasta, lecz później zaczęły one bombardować Kraków z Wawelu, zmuszając powstańców do kapitulacji. Wydarzenia Wiosny Ludów w W. Ks. Krakowskim były ostatnim zrywem militarnym mieszkańców aż do czasów I wojny światowej. Okres po 1848 charakteryzuje się raczej powolnym zwrotem w kierunku działalności gospodarczo-oświatowej. Po początkowym okresie reakcji i germanizacji (trwającym mniej więcej do przebudowy monarchii habsburskiej i utworzenia Austro-Węgier w 1867) nastąpiła stopniowa polonizacja szkolnictwa i życia kulturalnego w W. Ks. Krakowskim. Wielkie Księstwo Krakowskie, a Kraków w szczególności, stało się kuźnią kadr intelektualnych dla Galicji, a później dla odrodzonej Rzeczypospolitej. W 1870 przywrócono wykłady w języku polskim na zgermanizowanym uprzednio Uniwersytecie Jagiellońskim, który po zapaści spowodowanej włączeniem Wolnego Miasta Krakowa do Austrii, przeżywał w II poł. XIX w. swój gwałtowny rozwój. W latach 1883–1887, aby sprostać rosnącym potrzebom uczelni, wzniesiono Collegium Novum, które mieściło również władze uczelni.
Wielkie Księstwo Krakowskie przestało istnieć wraz z Galicją po rozpadzie Austro-Węgier w 1918.
Gospodarka.
W II poł. XIX w. terytorium Wielkiego Księstwa Krakowskiego zostało zintegrowane z resztą Galicji oraz ze Śląskiem Pruskim za pomocą budowy linii kolejowych. Pierwszą linię, będącą częścią Cesarsko-Królewskiej Uprzywilejowanej Kolei Północnej im. Cesarza Ferdynanda, poprzez niemal całe terytorium od Krakowa na wschodzie do samej granicy ze Śląskiem na zachodzie zbudowano w 1847. Powstały wtedy stacje kolejowe m.in. w Krakowie, Krzeszowicach, Trzebini i Szczakowej. Linia ta dała połączenie Wielkiemu Księstwu z zagranicą (Prusy). Następny odcinek linii zbudowano w 1856 łącząc Wielkie Księstwo z Wiedniem. Zbudowano wtedy odcinek od Trzebini do Oświęcimia (który leżał już na terenie Galicji) tworząc m.in. stację kolejową w Chrzanowie. Inwestycje te przyczyniły się z czasem do pewnego ożywienia gospodarczego. Podstawę potencjału przemysłowego prowincji stanowiły istniejące w regionie chrzanowsko-jaworznickim kopalnie ołowiu, cynku i węgla kamiennego oraz huty cynku i szkła. Na nich głównie opierał się potencjał przemysłowy Wielkiego Księstwa, które w swojej wschodniej części miało przeważająco rolniczy charakter. Intensywna industrializacja tej części Wielkiego Księstwa prowadzona była szczególnie w latach poprzedzających wybuch I wojny światowej i doprowadziła do powstania szeregu nowych zakładów przemysłowych. Inwestycje gospodarcze regionu z okresu Wielkiego Księstwa Krakowskiego to elektrownie w Jaworznie i Trzebini (1913), rafineria nafty i cementownia (1910) w Trzebini, rozbudowa i budowa nowych kopalni i hut w okolicach Chrzanowa, Jaworzna i Trzebini itd.

</doc>
<doc id="657258" url="https://pl.wikipedia.org/wiki?curid=657258" title="Czenrezig">
Czenrezig



</doc>
<doc id="657264" url="https://pl.wikipedia.org/wiki?curid=657264" title="Wspólnota Nowej Nadziei we Wrocławiu">
Wspólnota Nowej Nadziei we Wrocławiu

Wspólnota Nowej Nadziei – wspólnota Kościoła Chrześcijan Baptystów założona w 1996 we Wrocławiu.
Członkowie i sympatycy Wspólnoty w tygodniu spotykają się w grupach domowych, a w niedzielę na nabożeństwie. Wspólnota liczy obecnie około 50 osób.
Grupy domowe.
Grupy domowe to cotygodniowe spotkania dla członków i sympatyków Wspólnoty, których celem jest doświadczanie obecności i mocy Jezusa, okazywanie sobie pomocy i miłości oraz zbliżanie się do Boga. Grupy mają prowadzić uczestników do dojrzałości duchowej, emocjonalnej i społecznej i pomagać znaleźć w Jezusie Chrystusie sens i radość życia.
Historia.
1996 - kilkanaście osób (ze Wspólnoty Chrześcijańskiej Emmanuel z Wrocławia, pierwszego zboru Kościoła Chrześcijan Baptystów we Wrocławiu, z misji SEND International] i CBI International) postanowiło założyć nową społeczność chrześcijańską. Najpierw jako placówkę I Zboru Kościoła Chrześcijan Baptystów we Wrocławiu, w końcu samodzielną wspólnotę.
1999 - decyzja o staniu się zborem komórkowym, czyli opartym na grupach komórkowych (domowych).
2002 - 16 kwietnia Wspólnota Nowej Nadziei staje się samodzielną jednostką kościelną - III Zborem Kościoła Chrześcijan Baptystów we Wrocławiu. W tym samym czasie zakupiono nieruchomość przy ul. Hubskiej 88 we Wrocławiu, która jest obecnie siedzibą zboru. 
2005 - wysłanie rodziny misjonarzy do założenia nowej wspólnoty chrześcijańskiej w Chorzowie
2008 - dotychczasowy pastor Jerzy Kurzępa rezygnuje z pracy w zborze. W czasie wakatu na stanowisku pastora, obowiązki przejęte są przez członków zboru.

</doc>
<doc id="657266" url="https://pl.wikipedia.org/wiki?curid=657266" title="USS Wright">
USS Wright

Okręty US Navy o nazwie USS "Wright", (nazwa pierwszego pochodzi od Orville Wright, drugiego od jego i jego brata Wilbura):

</doc>
<doc id="657268" url="https://pl.wikipedia.org/wiki?curid=657268" title="Grand Prix Turcji 2006">
Grand Prix Turcji 2006

Grand Prix Turcji 2006 – czternasta runda Mistrzostw Świata Formuły 1 w sezonie 2006.
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="657287" url="https://pl.wikipedia.org/wiki?curid=657287" title="Polski mesjanizm">
Polski mesjanizm



</doc>
<doc id="657288" url="https://pl.wikipedia.org/wiki?curid=657288" title="Greka mykeńska">
Greka mykeńska



</doc>
<doc id="657290" url="https://pl.wikipedia.org/wiki?curid=657290" title="Język grecki mykeński">
Język grecki mykeński



</doc>
<doc id="657292" url="https://pl.wikipedia.org/wiki?curid=657292" title="Ignacy Zatorski">
Ignacy Zatorski

Ignacy Zatorski (ur. 25 lipca 1915 we wsi Baranów (obecnie Suchedniów, woj. świętokrzyskie), poległ 2 września 1939 na Westerplatte) – Starszy legionista Wojska Polskiego, obrońca Westerplatte.
Życiorys.
Na Westerplatte przybył w 30 marca 1939, odkomenderowany z 4 Pułku Piechoty Legionów w Kielcach. Walczył jako cekaemista w obsadzie wartowni nr 5. Poległ w drugim dniu obrony w wyniku uderzenia bomby 500 kg w wartownię. Miejscem jego upamiętnienia jest Cmentarzyk Poległych Obrońców Westerplatte.W 1945 został pośmiertnie odznaczony Krzyżem Srebrnym Orderu Virtuti Militari.

</doc>
<doc id="657295" url="https://pl.wikipedia.org/wiki?curid=657295" title="Synagoga w Nowym Korczynie">
Synagoga w Nowym Korczynie

Synagoga w Nowym Korczynie – synagoga z 1659. Budynek znajduje się w Nowym Korczynie przy ulicy Zamkowej.
Historia.
Synagoga została zbudowana w 1659 na mocy przywileju króla Polski Jana II Kazimierza. Jako materiał budowlany posłużyły cegły i kamienie po rozebranym zamku królewskim w Nowym Korczynie. W 1724 na podstawie zezwolenia króla Augusta II Wetlina została odbudowana ze zniszczeń z czasów III wojny północnej.
W 1846 synagoga poddana była gruntownemu remontowi, podczas którego dobudowano portyk kolumnowy ze schodami prowadzącymi do babińca na piętrze a całość przykryto dachem dwuspadowym pokrytym blachą. Prawdopodobnie jednocześnie wykonano strop zwierciadlany nad salą główną i babińcem.
W 1895 została częściowo przebudowana. Wówczas dobudowano kolejny przedsionek z kolumnadą oraz wzniesiono pozorne sklepienie pokryte malowidłami o motywach zwierzęcych i z hebrajskimi inskrypcjami w głównej sali modlitewnej i babińcu. W czasie II wojny światowej synagoga została przez Niemców zdewastowana. Obiekt, który pozostaje obecnie w stanie ruiny, w 2012 został zabezpieczony przed zawaleniem i dalszą degradacją. Prace polegały na rozebraniu resztek konstrukcji dachowej, wykarczowaniu zarośli rosnących wewnątrz oraz na wykonaniu wieńca zespalającego filary frontowe ze ścianami. Przednią część pokryto całkowicie dachem, natomiast mury i otwory okienne zabezpieczono daszkami i parapetami.
Architektura.
Murowany i orientowany budynek synagogi wzniesiono na planie prostokąta w stylu klasycystycznym o murach z nieregularnych brył kamienia miejscowego i cegieł podzielonych od zewnątrz szerokimi pilastrami. Wewnątrz, we wschodniej części znajduje się obszerna, prostokątna główna sala modlitewna, do której prowadzi dwudzielny przedsionek. Nad nim na piętrze znajduje się otwarty na salę główną babiniec. Do dnia dzisiejszego zachował się frontowy klasycyzujący ośmiokolumnowy portyk na wysokim cokole, kryjący dwa symetryczne biegi schodów, które prowadzą na babiniec. Fasadę pierwotnie zdobiły symbole 12 plemion Izraela i znaki zodiaku. Do sali dla kobiet prowadzą trzy łukowato zakończone drzwi, oddzielone od siebie dwoma pilastrami. Wieńczą je trójkątne naczółki, w środku których znajduje się kwiat. Całość jest przykryta dachem dwuspadowym.
Główna sala modlitewna ma kształt prostokąta o wymiarach 16,2 x 11,2 m i wysokości 8,5 m. Przykryta była drewnianym sklepieniem zwierciadlanym pokrytym polichromią z końca XIX w. Na ścianie wschodniej zachowała się klasycystyczna oprawa Aron ha-kodesz. Jego wnękę ujmują dwie doryckie kolumny oraz wieńczą tablice Dekalogu oraz korona podtrzymywana przez parę lwów. Nad arką znajduje się obecnie zamurowany okulus. Na ścianach zachowały się pozostałości polichromii. Na elewacjach: północnej i południowej znajdują się po trzy oraz na wschodniej dwa półokrągle zakończone okna, które dawniej oświetlały obszerne wnętrze sali głównej.
Synagoga jest obiektem, posiadającym wartość zabytkową. Została ona wpisana do rejestru zabytków nieruchomych pod numerem 782 w dniu 8 lutego 1958 oraz 129 z 22 czerwca 1967.

</doc>
<doc id="657297" url="https://pl.wikipedia.org/wiki?curid=657297" title="CD Palestino">
CD Palestino

Club Deportivo Palestino – chilijski klub piłkarski z siedzibą w mieście Santiago, grający obecnie w Primera División.
Historia.
Klub został założony 20 sierpnia 1920, jako Palestino Football Club, przez grupę imigrantów w hołdzie dla kultury palestyńskiej. W Chile istnieje jedna z największych diaspor palestyńskich na świecie, szacuje się, że w tym kraju żyje ok. 500.000 Palestyńczyków. Po założeniu dołączył do ligi Asociación de Football de Santiago, w której uczestniczył do 1923 roku. W następnym roku klub zmienił nazwę na Palestina Sport Club, ze względu na chęć otworzenia nowych sekcji sportowych, a głównym sportem, który wysunął się na czoło, był tenis.
W 1939 członkowie "Palestina Sport Club" zdecydowali się połączyć z "Club Palestino", amatorskim klubem sportowym, który powstał w 1938. Połączenie obu klubów zostało przypieczętowane 8 sierpnia 1941, a jako nazwę przyjęto Club Deportivo Palestino, która obowiązuje do dziś. Od tego czasu w klubie zaczęto uprawiać sporty takie jak koszykówka czy hokej na wrotkach. W tym samym czasie, gdy rozwijały się inne sporty, zrodził się pomysł założenia nowej, w pełni profesjonalnej drużyny piłkarskiej. Pomysł przerodził się w czyn 19 czerwca 1949, kiedy ta sekcja została zreorganizowana w celu konkurowania na szczeblu ogólnokrajowym. 
Symbole.
Barwy.
Klub nazywany jest "trójkolorowymi" (), ze względu na używane biało-zielono-czerwone barwy. Palestino używa również czarnego koloru, w którym to zwykle są koszulki wyjazdowe. Te cztery kolory to barwy panarabskie.
Logotyp.
W latach 80. drużyna używała plakietki z flagą Palestyny i nazwą klubu. Obecnie logotypem klubu jest tarcza herbowa, podzielona na 3 sekcje, w kolorach białym, zielonym i czerwonym, które są przecięte czarną szarfą z nazwą klubu „Palestino” zapisaną białymi literami. Emblematowi towarzyszą zazwyczaj dwie złote gwiazdki, umieszczone ponad nim, które reprezentują dwa tytuły mistrza kraju. 
Flaga.
Kibice klubu często używają flagi Palestyny. Pojawia się ona na trybunach, podczas meczów zespołu. 
Hymn.
Hymn klubu został napisany i wykonany w 1958 przez chilijskiego muzyka , piosenkarza gatunku , który jest palestyńskiego pochodzenia. Swoją wersje hymnu, nagrała również punkowa grupa .
Znaczenie międzynarodowe.
Palestino jest uznawany na całym świecie jako wsparcie dla Palestyny, które zmaterializowało się poprzez różne działania klubu i jego kibiców. Mimo upływu czasu i znacznej odległości geograficznej, jaka dzieli chilijski klub od ziemi, którą reprezentuje, udało się utrzymać mocną więź. Z tego powodu mecze klubu są śledzone nie tylko w Chile, ale także w krajach arabskich, gdzie są transmitowane przez katarską sieć telewizyjną Al-Dżazira. 

</doc>
<doc id="657298" url="https://pl.wikipedia.org/wiki?curid=657298" title="Park Alojzego Budnioka w Katowicach">
Park Alojzego Budnioka w Katowicach

Park Alojzego Budnioka (nazywany również "parkiem Budnioka" lub "Rowem Wełnowieckim", potocznie "Asza") − park położony w katowickiej jednostce pomocniczej Koszutka, na rogu ulicy Chorzowskiej i ulicy Jana Nepomucena Stęślickiego, naprzeciwko biurowca Chorzowska 50.
Opis.
Plac według Zakładu Zieleni Miejskiej mieści się w kategorii skwery i zieleńce; jest wielkości 4,5 ha.
Park składa się z trzech części: parku z alejami, placu zabaw (kiedyś również małego skate parku) oraz dwóch boisk piłkarskich, z czego jedno o nazwie "Rapid" jest pełnowymiarowe. Wybudowane w 2006 kosztem 5,7 miliona złotych, boisko "Rapid" z założenia miało funkcjonować jako podstawowe i treningowe boisko dla kilku katowickich drużyn z A-klasy i B-klasy. W rejonie parku istnieje kompleks ozdobnych starych drzew, drzewa owocowe oraz ozdobne krzewy.
W 2011 plac zmodernizowano kosztem około dwóch i pół miliona złotych. Powstały dwa place zabaw, miasteczko rowerowe i strefa fitness. Do użytku oddano go 19 lipca 2011.
Park nosi imię Alojzego Budnioka − śląskiego działacza sportowego. Obecna nazwa placu została wprowadzona uchwałą nr XXXIII/128/1983 Miejskiej Rady Narodowej w Katowicach z dnia 24 listopada 1983. 21 października 2011 weszła w życie uchwała Rady Miasta Katowice, zmieniająca nazwę z „plac” na „park”.

</doc>
<doc id="657302" url="https://pl.wikipedia.org/wiki?curid=657302" title="USS Wyoming">
USS Wyoming

Okręty US Navy o nazwie USS "Wyoming", pochodzącej w pierwszym przypadku od doliny w Pensylwanii, a w pozostałych przypadkach od stanu Wyoming:
USS "Wyoming" to także nazwa:

</doc>
<doc id="657303" url="https://pl.wikipedia.org/wiki?curid=657303" title="Droga wojewódzka nr 214">
Droga wojewódzka nr 214

Droga wojewódzka nr 214 (DW214) – droga wojewódzka w województwach pomorskim i kujawsko-pomorskim o długości 170 km, łącząca Łebę z Warlubiem. Droga przebiega przez 5 powiatów: lęborski (gminy: Łeba, Wicko, Nowa Wieś Lęborska, Lębork i Cewice), kartuski (gminy: Sierakowice, Sulęczyno i Stężyca), kościerski (gminy: Kościerzyna i Stara Kiszewa), starogardzki (gminy: Zblewo, Lubichowo, Skórcz i Osiek) i świecki (gmina Warlubie) w województwie kujawsko-pomorskim.
Pierwsza polska autostrada.
Droga ta na odcinku od Warlubia do Głuchego pod Skórczem (o długości 28 km) jest drogą wybudowaną w 20-leciu międzywojennym jako część pierwszej polskiej autostrady Gdynia – Warszawa, omijającej obszar Wolnego Miasta Gdańska. Projektowana była przez włoskiego inżyniera Piero Purricellego, specjalistę od dróg szybkiego ruchu we Włoszech. Był to jedyny zrealizowany fragment planowanych polskich, przedwojennych autostrad. Pierwsze 28 km polskiej autostrady wybudowano w latach 1936-1939 na Kociewiu. Istniejący odcinek charakteryzuje brak zabudowy wsi w pobliżu drogi oraz bardzo długie odcinki proste, droga na tym odcinku posiada bardzo szerokie pobocza gruntowe. Niezrealizowany dalszy przebieg tej drogi widoczny jest na zdjęciach satelitarnych jako ślad drogi gruntowej biegnącej po linii prostej do Lubichowa. Budowa drogi do Lubichowa została przerwana najprawdopodobniej w 1939 roku, wraz z wybuchem II wojny światowej.
Dopuszczalny nacisk na oś.
Od 13 marca 2021 roku na drodze dozwolony jest ruch pojazdów o nacisku pojedynczej osi napędowej do 11,5 tony, z wyjątkiem miejsc oznaczonych znakiem zakazu B-19.
Do 13 marca 2021 r..
Wcześniej droga wojewódzka nr 214 była objęta ograniczeniami dopuszczalnego nacisku pojedynczej osi:

</doc>
<doc id="657304" url="https://pl.wikipedia.org/wiki?curid=657304" title="Buchheim (powiat Tuttlingen)">
Buchheim (powiat Tuttlingen)

Buchheim (wym. "MAF:" , ) – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen, wchodzi w skład związku gmin Donau-Heuberg. Leży w Jurze Szwabskiej, w Parku Natury Górnego Dunaju, ok. 6 km na północny wschód od Tuttlingen.

</doc>
<doc id="657307" url="https://pl.wikipedia.org/wiki?curid=657307" title="Rewlimid">
Rewlimid



</doc>
<doc id="657309" url="https://pl.wikipedia.org/wiki?curid=657309" title="PMMP">
PMMP

PMMP ("Paulan ja Miran Molemmat Puolet" czyli dosłownie "Obie strony Pauli i Miry") – fińska grupa rockowa. Założona w 2002 przez Paulę Vesalę i Mirę Luoti.
W 2003 roku została wydana ich pierwsza płyta "Kuulkas enot!" ("Słuchajcie wujkowie!"), a promującym ją singlem był przebój wakacji 2003 r. w Finlandii – "Rusketusraidat" ("Paski opalenizny").
W 2005 roku ukazała się następna płyta "Kovemmat kädet" ("Mocniejsze ręce"), która zyskała status Złotej płyty. Piosenka "Oo siellä jossain mun" ("Bądź gdzieś tam mój") była największym hitem 2005 roku w Finlandii. Wydana później reedycja tej płyty, tzw. "kumipainos" ("gumowy nakład" czy "gumowa edycja"), zawiera dodatkowo teledysk oraz dwie nowe piosenki: piosenkę "Kumivirsi" ("Gumowy hymn"), która w 2005 roku była w Finlandii piosenką kampanii "Kesäkumi", promującej wśród młodzieży stosowanie prezerwatyw (stąd nieformalna nazwa reedycji) oraz cover piosenki "Pikkuveli" ("Młodszy brat") zespołu Noitalinna huraa! (sic!).
15 listopada 2006 został wydany kolejny album "Leskiäidin tyttäret" ("Córki matki-wdowy"). 14 listopada 2007 grupa wydała czwartą płytę o nazwie "Puuhevonen" ("Drewniany konik"), na której znajdują się piosenki dla dzieci. W 2008 r. zrealizowane zostało pierwsze DVD PMMP nazwane "Kuulkaas live!". 25 marca 2009 wydany został kolejny krążek zespołu – "Veden Varaan" ("Na łaskę wody"). W 2013r. zespół ogłosił zakończenie działalności.

</doc>
<doc id="657310" url="https://pl.wikipedia.org/wiki?curid=657310" title="Contergan">
Contergan



</doc>
<doc id="657316" url="https://pl.wikipedia.org/wiki?curid=657316" title="Charlie David">
Charlie David

Charlie David, właśc. Charles David Lubiniecki (ur. 9 sierpnia 1980 w Reginie) – kanadyjski aktor, scenarzysta i producent filmowy, model.
Życiorys.
Urodził się w Reginie w prowincji Saskatchewan. Dorastał w Yorkton w Saskatchewan. Po ukończeniu szkoły średniej występował w grupie muzycznej Sask Express. W 2000 roku otrzymał dyplom ukończenia Canadian College of Performing Arts w Vancouverze.
Podróżował po całej Kanadzie z boysbandem 4Now jako pianista, otwierając koncerty takich wykonawców jak Destiny’s Child, Pink, Snoop Dogg, Rick Springfield i The Black Eyed Peas. Przeniósł się do Los Angeles, gdzie dorabiał jako model.
Pełnił funkcję gospodarza programów telewizyjnych NBC – "E! Television", "OutTV", "here! TV", "Pink TV", "EGO", a także kanału Life Network takich programów, jak "SpyTV" (2001), "F.Y.E!" (2002), "Crash Test Mommy" (2004-2005) i "Bump!" (2005-2006). Był lektorem filmów dokumentalnych Learning Channel VH1, BBC, CBS "The Early Show" oraz radiowych. Był autorem scenariuszy "National Youth Ambassador" i "BoyCrazy! Magazines". Pojawił się w programie NBC "The Other Half".
Po debiucie kinowym w horrorze "Święty terror" ("Holy Terror", 2002), zagrał jedną z pierwszoplanowych ról jako gej Toby, żyjący w monogamicznym związku z przyjacielem Kevinem (Gregory Michael), serialu grozy Regent Entertainment "Hotel Dante" ("Dante's Cove", 2005-2007). W 2008 roku do scenariusza jego autorstwa nakręcono dramat "Mulligans. Druga szansa" ("Mulligans"), który stał się faworytem światowych festiwali filmowych o tematyce LGBT; David wyprodukował także ów film oraz wystąpił w nim w roli głównej. W 2013 zrealizował film dokumentalny "Jestem gwiazdą porno" ("I'm a Porn Star") z Brentem Everettem i Johnnym Rapidem.
Prywatnie jest otwartym gejem.

</doc>
<doc id="657319" url="https://pl.wikipedia.org/wiki?curid=657319" title="The Early Singles">
The Early Singles

The Early Singles – album zespołu Pink Floyd, wydany 24 listopada 1992 r. Utwory zawarte na płycie zostały nagrane między 1967, a 1968 rokiem. Album jest dostępny tylko w boksie - Shine On.
Charakterystyka albumu.
Album zawiera dziesięć pierwszych utworów singlowych zespołu, z czego tylko jeden, "Scarecrow" znalazł się na regularnym albumie - "The Piper at the Gates of Dawn". Utwory są poukładane chronologicznie, co daje możliwość wgłębienia się w rozwój zespołu Pink Floyd. Utwory te (plus dwa inne) wydano wcześniej na płycie winylowej "The Best of the Pink Floyd", ale dostępnej tylko w Holandii i nie wznawianej na CD.

</doc>
<doc id="657343" url="https://pl.wikipedia.org/wiki?curid=657343" title="XXVIII Liceum Ogólnokształcące im. Jana Kochanowskiego w Warszawie">
XXVIII Liceum Ogólnokształcące im. Jana Kochanowskiego w Warszawie

XXVIII Liceum Ogólnokształcące im. Jana Kochanowskiego – liceum ogólnokształcące znajdujące się przy ul. Wiktorskiej 99 w Warszawie.
Opis.
W szkole uczy się obecnie ok. 650 uczniów, zatrudnionych jest ok. 50 nauczycieli i 12 pracowników obsługi. Uczniowie uczą się w oddziałach liczących średnio 32 osoby. W rankingu najlepszych warszawskich szkół średnich, sporządzonym w 2006 roku przez miesięcznik edukacyjny Perspektywy, XXVIII LO zajęło wysokie 10. miejsce. W roku 2007 szkoła zajęła 18, w 2008 - 13, w 2009 - 22, w 2010 - 12, w 2011 - 15, w 2014 – 13, a w 2016 - miejsce 11.
31 sierpnia 2017 roku dwudziestopięcioletnią kadencję na stanowisku dyrektora zakończył Jerzy Kunicki (nauczyciel fizyki i informatyki). Obecnie dyrektorem jest Marek Świderek, a wicedyrektorem jest Eliza Adamowicz.
Co roku, w trzeci weekend listopada, w liceum organizowany jest Festiwal Teatralny – w 2015 r. odbyła się jego 21. edycja. Jest on bodajże najważniejszym wydarzeniem roku, skupia nie tylko uczniów, lecz także wielu absolwentów szkoły. Organizowany jest również Festiwal Filmowy.
Festiwal Teatralny.
Festiwal Teatralny jest organizowany co roku z inicjatywy przede wszystkim uczniów oraz absolwentów XXVIII liceum i cieszy się zainteresowaniem mediów oraz widowni. W Festiwalu, prócz uczniów z tejże szkoły, biorą udział uczniowie z innych warszawskich liceów.
Jego 1. edycja odbyła się w 1995 roku, w 2015 roku do skutku doszła 21. edycja imprezy. Pomysłodawcą i szefem trzech pierwszych edycji festiwalu był Maciej Chmiel.
Festiwal Filmowy.
Festiwal Filmowy, zwyczajowo organizowany w ostatni weekend marca, to próba złamania hegemonii festiwali studenckich o podobnym charakterze. Jego zadaniem stało się zjednoczenie twórców filmowych z różnych grup wiekowych. Jego 1. edycja odbyła się w 2003 roku. Według intencji pomysłodawców, festiwal w celu propagowania idei kultury wśród młodzieży ma prezentować szeroki przekrój działalności twórców polskiego kina amatorskiego. Z tego powodu wśród prezentowanych filmów pojawiały się twory zarówno absolwentów, młodych twórców z innych szkół oraz pozakonkursowe filmy offowe, ściągnięte na festiwal przez organizatorów. Filmy festiwalowe są zróżnicowane gatunkowo – pojawiają się więc i dramaty, komedie, dokumenty i etiudy, będące jedynie zabawą filmem, słowem, aktorstwem, tudzież konwencjami.
W dniach 18-19 marca 2016 Festiwal odbył się po raz czternasty.

</doc>
<doc id="657347" url="https://pl.wikipedia.org/wiki?curid=657347" title="Kłujek kamienny">
Kłujek kamienny

Kłujek kamienny ("Cottoperca gobio") – gatunek ryby z rodziny kłujkowatych, jeden z dwóch, obok "Cottoperca trigloides", przedstawicieli rodzaju "Cottoperca".
Taksonomia.
Gatunek w 1861 opisał Albert Günther jako "Aphritis gobio" na łamach „Annals and Magazine of Natural History” na podstawie dwóch syntypów ze zbiorów Muzeum Historii Naturalnej w Londynie – BMNH 1857.6.13.96 i BMNH 2011.11.22.2. Pierwszy to wypchany okaz długości 17,5 cala pochodzący z osady Port Famine na północnym brzegu Cieśniny Magellana (nieistniejącej obecnie, podawanej jako miejsce typowe), drugi – połowa skóry znajdująca się dawniej w zbiorach muzeum londyńskiego Zoological Society. Do rodzaju "Cottoperca" gatunek przeniósł Izumi Nakamura w 1986. Nazwa rodzaju pochodzi od greckich „kottos” i „perke”, oznaczających odpowiednio rybę i okonia.
Występowanie i środowisko.
Ryba morska. Zasiedla południowo-wschodni Ocean Spokojny i południowo-zachodni Ocean Atlantycki, u wybrzeży zarówno chilijskiej, jak i argentyńskiej części Patagonii, wokół Falklandów i Georgii Południowej. Prowadzi zwykle przydenny, osiadły tryb życia. Jest rybą mało ruchliwą. Za schronienie służą jej kamienie, szczeliny skalne, glony. Wśród drapieżników są m.in. płaszczki "Bathyraja brachyurops" i raszple "Squatina guggenheim", a także "Salilota australis" z rodziny morowatych.
Morfologia.
Ciało wydłużone, z dużą głową. Dorasta do 80 cm długości całkowitej, długość przeciętna – 10–25 cm. Wymiary przykładowego osobnika w odniesieniu do długości całkowitej: długość standardowa – 83,8%, głębokość ciała – 23,4%, długość głowy – 34,5%. Średnica oka – 18,6% długości głowy. Głowa pokryta skostniałymi płytkami. Dwie płetwy grzbietowe, pierwsza z 7–8 promieniami twardymi, druga z 21–23 promieniami miękkimi. Jedna płetwa odbytowa z 21–23 promieniami miękkimi. Płetwy piersiowe z 16–18 promieniami miękkimi. Płetwy brzuszne przesunięte w kierunku głowy, przed pierwszą płetwą grzbietową, z jednym cierniem i 5 promieniami miękkimi. Jedna linia boczna. Skóra jest naga. Na pokrywie skrzelowej jeden dość duży, ostry, acz płaski kolec, którego ukłucia są bardzo bolesne.
Odżywianie.
Dieta tej ryby jest urozmaicona. Wśród niej są inne ryby, m.in. "Agonopsis chiloensis" z rodziny lisicowatych, płaszczka "Bathyraja albomaculata", antar patagoński ("Dissostichus eleginoides"), "Iluocoetes fimbriatus" z rodziny węgorzycowatych, "Macruronus magellanicus" z rodziny morszczukowatych, błękitek południowy ("Micromesistius australis"), "Patagonotothen ramsayi" i "Patagonotothen tessellata" z rodziny nototeniowatych, "Salilota australis" z rodziny morowatych, "Sprattus fuegensis" z rodziny śledziowatych, a także "Doryteuthis gahi" z rodziny kalmarowatych, różne gatunki szczętek, wężowideł, salp, również mątwy, jak "Semirossia patagonica". Żywi się także ślimakami i wieloszczetami. Zdarzają się również przypadki kanibalizmu.
Znaczenie gospodarcze.
Poławiana sporadycznie, jako przyłów denny. Mięso chude, białe, o niewielkiej przydatności przemysłowej i spożywczej.

</doc>
<doc id="657355" url="https://pl.wikipedia.org/wiki?curid=657355" title="Maciej Jakubowski">
Maciej Jakubowski

Maciej Leon Jakubowski (ur. 2 marca 1837 w Krakowie, zm. 14 grudnia 1915 tamże) − lekarz pediatra, rektor Uniwersytetu Jagiellońskiego, honorowy obywatel Krakowa.
Życiorys.
Był szóstym z kolei dzieckiem Ludwika urzędnika Senatu Wolnego Miasta Krakowa i Balbiny z Żelkowskich. Dziadek Maciej Topór Jakubowski (1747−1825) był lekarzem, stryj Jakub Józef Jakubowski (1796−1886) profesorem Wydziału Lekarskiego UJ, po śmierci ojca opiekunem prawnym Macieja. W 1855 ukończył Gimnazjum św. Anny. 25 czerwca 1861 uzyskał dyplom doktora medycyny na wydziale Lekarskim UJ. Przy pomocy stryja odbył staże w szpitalach dzieciecych Wiednia, Pragi i Paryża. W Pradze napisał swoją pierwsza pracę "O badaniu dróg oddechowych niemowląt". Jako pierwszy w Polsce lekarz habilitował się z pediatrii w 1864 na podstawie pracy "O niestrawności u niemowląt" w tym samym roku będąc współtwórcą pierwszej w Polsce Kliniki Pediatrycznej UJ. W latach 1873−1907 wykładał jako profesor, w 1889 pełnił funkcję dziekana Wydziału Lekarskiego, w roku akademickim 1900−1901 rektor UJ. W 1873 był profesorem nadzwyczajnym dopiero w 1895 roku został profesorem zwyczajnym był to pewnego rodzaju wyjątek, bowiem w tym czasie w monarchii austriacko-węgierskiej nie istniały zwyczajne katedry pediatrii. Był współzałożycielem i prezesem Krakowskiego Towarzystwa Lekarskiego oraz członkiem Towarzystwa Naukowego Krakowskiego; po przeobrażeniu się tej instytucji w Akademię Umiejętności został − wobec ograniczonej statutowo liczby członków zwyczajnych − członkiem nadzwyczajnym Akademii (podobnie jak pozostali członkowie Towarzystwa Naukowego Krakowskiego, których nie wybrano w poczet członków zwyczajnych Akademii Umiejętności; wraz ze śmiercią Jakubowskiego wygasła kategoria członków nadzwyczajnych Akademii). 
W latach 1875−1887 radny miasta Krakowa. 6 lutego 1908 zaliczony w poczet Honorowych Obywateli Krakowa.
W 1872 przy pomocy Marceliny Czartoryskiej założył w Krakowie Towarzystwo Opieki Szpitalnej dla Dzieci, w 1876 z pomocą wspomnianego towarzystwa założył Szpital św. Ludwika dla dzieci przy ulicy Strzeleckiej 2, dwa lata później w 1878 jego filię w Rabce pod nazwą Kolonia Lecznicza św. Józefa.
Jako jeden z pierwszych klinicystów w Europie wprowadził w 1894 i upowszechnił seroterapię w błonicy. Był zwolennikiem medycyny zapobiegawczej i leczenia balneologicznego u dzieci. Uważany za twórcę polskiej szkoły pediatrycznej. Współpracownik „Przeglądu Lekarskiego”, autor ponad 20 prac naukowych.
Żonaty z Józefą z Helclów (zm. 1879). Zmarł bezpotomnie w wyniku choroby nowotworowej przewodu pokarmowego. Pochowany został na Cmentarzu Rakowickim (kwatera Al. Główna-między pasami 43 i 45).

</doc>
<doc id="657362" url="https://pl.wikipedia.org/wiki?curid=657362" title="Grand Prix Chin 2006">
Grand Prix Chin 2006

Wyniki Grand Prix Chin, szesnastej rundy Mistrzostw Świata Formuły 1 w sezonie 2006.
Wyniki.
Wyścig.
 
 
 
 
 
 
 
 
 
 
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="657364" url="https://pl.wikipedia.org/wiki?curid=657364" title="2,4-Diizocyjanianotoluen">
2,4-Diizocyjanianotoluen

2,4-Diizocyjanianotoluen (2,4-TDI, "diizocyjanian tolueno-2,4-diylu", "2,4-dwuizocyjanian toluilenu") – organiczny związek chemiczny z grupy aromatycznych izocyjanianów o wzorze CH3C6H3(NCO)2.
Stosowany jest albo w formie czystej ("2,4-TDI"), albo w mieszaninie z izomerem 2,6 ("2,6-TDI") w stosunku 65:35. Pod wpływem silnych alkaliów lub po ogrzaniu powyżej temperatury 45 °C polimeryzuje. W wodzie nie rozpuszcza się, lecz gwałtownie reaguje z wydzieleniem dwutlenku węgla CO2. Reaguje również ze związkami zawierającymi aktywne atomy wodoru, takimi jak alkohole, fenole, kwasy, aminy. Reakcje TDI ze związkami zawierającymi dwie lub więcej grup funkcyjnych prowadzą do wytworzenia wielkocząsteczkowych produktów. Praktyczne znaczenia mają reakcje z alkoholami wielowodorotlenowymi (lub związkami zawierającymi co najmniej dwie grupy -OH, zwanymi potocznie poliolami), prowadzące do uzyskania szerokiej gamy poliuretanów. Szybkość takich reakcji w praktyce zwiększa się poprzez stosowanie katalizatorów (np. amin trzeciorzędowych, związków organometalicznych). TDI wykorzystuje się do syntezy tworzyw poliuretanowych, m.in. pianek poliureatanowych.
TDI jest związkiem toksycznym; ze względu na stosunkowo wysoką prężność par działa poprzez drogi oddechowe powodując poważne uszkodzenia organizmu. Między innymi ze względu na tę ostatnią właściwość często stosuje się inne, mniej lotne (a zatem mniej toksyczne), wieloizocyjaniany np. MDI – 4,4'-diizocyjanianodifenylometan (lub jego odmianę PMDI).

</doc>
<doc id="657365" url="https://pl.wikipedia.org/wiki?curid=657365" title="Zawartość części lotnych">
Zawartość części lotnych

Zawartość części lotnych () – parametr w analizie technicznej paliw stałych oznaczający zawartość ulatniających się substancji w badanej próbce podczas ogrzewania jej w określonych warunkach bez dostępu powietrza. Jest to wyrażony procentowo ubytek masy badanej próbki, bez uwzględnienia zawartości wilgoci. Ubytek masy związany jest jednak nie z substancjami lotnymi mogącymi znajdować się w paliwie (np. wilgocią), a substancjami gazowymi tworzącymi się podczas pirolizy. Oznaczanie tego parametru stosowane jest najczęściej w przypadku węgla, choć może dotyczyć także innych paliw jak np. biomasy bądź paliw zawierających odpady z tworzyw sztucznych.
W przypadku węgla, skład części lotnych jest różny w zależności od rodzaju węgla, a głównymi składnikami są wodór, tlenek węgla, dwutlenek węgla, para wodna (np. woda krystalizacyjna), metan i inne węglowodory. Dla macerałów węgla kamiennego zawartość części lotnych rośnie w kolejności: inertynit, witrynit, liptynit.
Warunki oznaczania zawartości części lotnych (m.in. rozmiar, masa i materiał tygla, szybkość wzrostu temperatury, czas ogrzewania i temperatura maksymalna) różnią się w zależności od norm stosowanych w danych państwach. Temperatura ogrzewania próbki może odzwierciedlać temperaturę stosowaną w praktyce przemysłowej przy przeróbce węgla (np. przy koksowaniu), bądź też być dobrana w taki sposób, by zapewnić maksymalne wydzielenie się składników lotnych. Na ogól waha się ona w granicach 875–1050 °C, a czas ogrzewania próbki wynosi 3–20 minut. Wykorzystywane tygle mogą być wykonane z platyny, krzemionki bądź z ceramiki. Stosowane są również niekiedy metody z zastosowaniem dwóch tygli, jednego zamkniętego w drugim. Ma to prowadzić do zapobiegania częściowemu utlenianiu się wydzielanych substancji i uniknięcia związanej z tym propagacji błędu.
Metody pomiaru zawartości części lotnych określane są w odpowiednich normach międzynarodowych, m.in.:
oraz w normach krajowych – w przypadku Polski przykładowo:

</doc>
<doc id="657366" url="https://pl.wikipedia.org/wiki?curid=657366" title="Chubby Checker">
Chubby Checker

Chubby Checker właśc. Ernest Evans (ur. 3 października 1941 w Spring Valley) – amerykański piosenkarz rockandrollowy, znany ze spopularyzowania twista dzięki piosenkom "The Twist" (z 1960 roku) oraz "Let's Twist Again" (z 1961 roku).
Urodził się w Spring Gulley w Karolinie Południowej i wychowywał w Filadelfii w stanie Pensylwania. Do szkoły średniej uczęszczał wraz z Frankie Avalonem. W 1964 ożenił się z Cathariną Lodders z Holandii, która w 1962 została Miss World. W 2008 podczas 50. edycji wyścigu Daytona 500 wykonał piosenkę "The Twist".

</doc>
<doc id="657371" url="https://pl.wikipedia.org/wiki?curid=657371" title="Ogród Botaniczny w Zakopanem">
Ogród Botaniczny w Zakopanem

Górski Ogród Botaniczny im. Mariana Raciborskiego Instytutu Ochrony Przyrody PAN w Zakopanem – ogród botaniczny w Zakopanem stanowi integralną część Tatrzańskiej Stacji Terenowej Instytutu Ochrony Przyrody PAN. Jest najmniejszym ogrodem botanicznym w Polsce.
Lokalizacja.
Ogród podzielony jest na dwie części: dydaktyczną przy ul. Krupówki 10a, oraz naukową przy ul. Antałówka 13 w Zakopanem.
Historia.
Ogród Botaniczny im. Mariana Raciborskiego kultywuje tradycje Alpinariów, które istniały w Zakopanem w latach 1887-1953, a twórcami których byli prof. Marian Raciborski, Stanisław Witkiewicz (senior) oraz prof. Władysław Szafer. Jego podwaliny stanowiło trzecie Alpinarium (1919-1953) do powstania którego przyczynili się Bronisława Dłuska (siostra Marii Skłodowskiej-Curie), prof. Konstanty Stecki, Juliusz Zborowski oraz dr Zofia Radwańska-Paryska.
Na obecnym miejscu Ogród istnieje od 1953 r. Decyzją administracyjną teren zajmowany przez Alpinarium przeznaczono pod budowę Domu Turysty PTTK, a kolekcję roślin przeniesiono na położoną obok działkę. Początkowo kolekcja liczyła około 120 gatunków roślin. Ogród, pierwotnie nosił nazwę Ogród Roślin Tatrzańskich. Później został przemianowany na Alpinarium Naukowo-Dydaktyczne i w 1955 r. otwarty dla zwiedzających, jako placówka Instytutu Ochrony Przyrody Polskiej Akademii Nauk. Opiekę nad ogrodem sprawowały kolejno: Zofia Zwolińska, Zofia Radwańska-Paryska oraz Anna Łobarzewska, staraniem której powierzchnia Ogrodu została powiększona o 0,12 ha.
Aktualną nazwę Górski Ogród Botaniczny im. Mariana Raciborskiego oraz status Ogrodu Botanicznego dotychczasowa placówka uzyskała 1983 r.
Działy i Kolekcje Roślinne.
W zbiorach ogród posiada 600 gatunków roślin tatrzańskich należących do 290 rodzajów i 72 rodzin, w tym 70 gatunków objętych ścisłą lub częściową ochroną co stanowi 18% wszystkich roślin chronionych w Polsce (np. szafran spiski, obuwik pospolity, goryczka wiosenna, lilia złotogłów). Ogród prowadzi wymianę nasion, wydając co roku "Index Seminum".
Ciekawe zbiory:
Godziny otwarcia.
Ogród Botaniczny jest otwarty dla zwiedzających:

</doc>
<doc id="657375" url="https://pl.wikipedia.org/wiki?curid=657375" title="Fruška gora">
Fruška gora

Fruška gora ("Фрушка гора", węg. "Tarcal-hegység", łac. "Alma Mons") – pasmo niskich gór w północnej Serbii (region Srem w Wojwodinie) i we wschodniej Chorwacji. Należy do panońskich gór wyspowych.
Charakterystyka i geologia.
Pasmo Fruškiej gory rozciąga się z zachodu na wschód na południowym brzegu Dunaju, od okolic Vukovaru do ujścia Cisy do Dunaju. Ma 78 km długości, maksymalna szerokość wynosi 15 km, powierzchnia – około 500 km². Najwyższą kulminację stanowi Crveni Čot (539 m n.p.m.) w środkowej części pasma. Pozostałe wierzchołki to Stražilovo (321 m n.p.m.), Iriški Venac (451 m n.p.m.) i Veliki Gradac (471 m n.p.m.).
Fruška gora jest zbudowana głównie ze skał osadowych pochodzących z paleozoiku i mezozoiku, z pewnym udziałem skał magmowych (trachitów). Do wysokości 400 m n.p.m. skały są przykryte cienką warstwą lessu. W okresie, gdy dzisiejsza Kotlina Panońska była śródlądowym morzem, Fruška gora była na nim wyspą. Pasmo Fruškiej gory jest izolowane – wyrasta z równin południowej części Wielkiej Niziny Węgierskiej i nie ma połączenia z żadnymi innymi pasmami górskimi. Najbliższy łańcuch górski – Góry Dynarskie – dzieli od Fruškiej gory kilku dziesięciokilometrowej szerokości dolina Sawy.
Hydrologia i klimat.
Pasmo jest odwadniane przez drobne potoki, spływające na północ – wprost do Dunaju i na południe – do Sawy. Klimat Fruškiej gory jest kontynentalny, ciepły. Przeciętne miesięczne temperatury wahają się od –0,6 °C w styczniu do 21,4 °C w lipcu.
Gospodarka i transport.
Podnóża pasma pokrywają pastwiska, żyzne pola uprawne i winnice. Pasmo stanowi ośrodek produkcji wina. Powyżej 300 m n.p.m. rosną lasy liściaste, głównie lipowe, stanowiące ostoję wielu chronionych gatunków zwierząt i roślin. Najwyższe partie pasma są chronione w parku narodowym „Fruška gora” z 39 rezerwatami. W ostatnich latach problemem stał się transport drogowy – pasmo jest przecięte wieloma drogami, prowadzącymi głównie do Nowego Sadu, na których ruch jest bardzo intensywny, co prowadzi do niszczenia przyrody.
Historia i turystyka.
Co najmniej od XVI wieku pasmo Fruškiej gory stanowiło ośrodek życia monastycznego serbskiej cerkwi prawosławnej. Istniało tu wtedy 35 prawosławnych monasterów. W czasach okupacji tureckiej klasztory fruškogorskie przechowywały serbską tradycję narodową i chroniły jej zabytki. Do dziś przetrwało 17 klasztorów. Niektóre zostały uszkodzone przez naloty NATO w ostatnich latach. Na wschodnim krańcu pasma, nad Dunajem, leży miasto Sremski Karlovci – miejsce podpisania traktatu karłowickiego w 1699.
Ze względu na walory przyrodnicze i historyczne Fruška gora stanowi ośrodek turystyki i wypoczynku. Pasmo przecinają szlaki piesze i rowerowe, istnieją również schroniska turystyczne. W górach uprawia się myślistwo i – w kilku niewielkich sztucznych zbiornikach – rybołówstwo. Co roku pod koniec maja we Fruškiej gorze odbywa się maraton.

</doc>
<doc id="657376" url="https://pl.wikipedia.org/wiki?curid=657376" title="Serbowie">
Serbowie

Serbowie ("Srbi" / Срби) – naród południowosłowiański mieszkający głównie w Serbii, Bośni, Chorwacji, Czarnogórze, a także w Niemczech, Austrii, Szwajcarii, USA, Kanadzie i Australii. Jest ich ogółem około 12 mln. Mówią w swoim języku narodowym serbskim. W większości są wyznawcami prawosławia.
Serbowie dzielą się na grupy regionalne: Šumadinci, Ere, Vojvođani, Bačvani, Banaćani, Bokelji, Sremci, Semberci, Krajišnici, Hercegovci, Torlaci, Šopi i inni, ale są to określenia regionalne, które obejmują wszystkie mniejszości narodowe w tych regionach. Czarnogórcy aż do 1945 byli uważani za Serbów.
Serbołużyczanie lub Serbowie łużyccy przypuszczalnie mają wspólne pochodzenie z Serbami (Biała Serbia), ale obecnie nic poza wspólną narodowością słowiańską i poza nazwą ich nie łączy.
Historia.
Według źródeł bizantyjskich przodkowie Serbów osiedlili się na obszarze obecnej południowej Serbii, Kosowa, Dalmacji, Bośni i Czarnogóry pod koniec VI wieku lub w latach 20. VII wieku, ulegając następnie wymieszaniu z miejscową (częściowo zromanizowaną) ludnością tubylczą. Cesarz bizantyjski Herakliusz najprawdopodobniej pozwolił im na osiedlenie się w środkowej części Ilirii zwanej Zagorje.
Dopiero setki lat później, na skutek powtarzających się napaści Imperium Osmańskiego, Serbowie zaczęli zasiedlać tereny północne: Wojwodinę, Slawonię i Węgry. Pod rządami Stefana Duszana Serbia była najpotężniejszym mocarstwem na Bałkanach, z terytorium rozciągającym się od Adriatyku po morze Egejskie. Bitwa na Kosowym Polu w 1389 zakończyła okres świetności średniowiecznego państwa serbskiego i rozpoczął się okres tureckiej dominacji nad Serbami. Serbowie zamieszkiwali tereny na styku Imperium osmańskiego i Królestwa Węgier co powodowało wzmożoną migrację między tymi państwami oraz wewnątrz swoich terytoriów, migrowali też do carskiej Rosji. Do podobnej wewnętrznej migracji doszło też później w Jugosławii dlatego Serbowie stanowili mniejszość etniczną we wszystkich byłych republikach tego państwa, np. 2 do 3% ludności ich stolic (najwięcej, bo 26% w Podgoricy). Wielu Serbów osiedliło się w ciągu XIX w. i XX w. w Europie Zachodniej i Ameryce Północnej (najwięcej Serbów poza byłą Jugosławią mieszka w Wiedniu, Chicago i Toronto). Po II wojnie światowej niemalże wszyscy Serbowie z Czarnogóry zadeklarowali narodowość czarnogórską, dlatego Czarnogórcy mają wspólny rodowód z Serbami tak jak większość Boszniaków, których przodkami byli Serbowie.
Kultura Serbów ukształtowała się pod wpływem Bizancjum i Cerkwi prawosławnej, jednak ich zachodni i północny obszar osiedlenia uległ znacznym wpływom katolicyzmu i kultury zachodnioeuropejskiej. W XIX w. nastąpił wzrost świadomości narodowej (początkowo w Wojwodinie, później w całej Serbii).

</doc>
<doc id="657377" url="https://pl.wikipedia.org/wiki?curid=657377" title="Lista baretek odznaczeń">
Lista baretek odznaczeń



</doc>
<doc id="657378" url="https://pl.wikipedia.org/wiki?curid=657378" title="Fruška Gora">
Fruška Gora



</doc>
<doc id="657379" url="https://pl.wikipedia.org/wiki?curid=657379" title="Peter Unger">
Peter Unger

Peter Unger (ur. 1942) – filozof współczesny, profesor na uniwersytecie nowojorskim, XX-wieczny zwolennik sceptycyzmu. Zakres jego zainteresowań to metafizyka, epistemologia, etyka i filozofia umysłu.
Życiorys.
Uczęszczał do Swarthome College w tym samym czasie co Dawid Kellog Lewis, później skończył Uniwersytet Oksfordzki, gdzie był uczniem Ayera.
Napisał obronę sceptycyzmu pt. "Ignorance", w której twierdzi, że większość problemów filozoficznych nie może znaleźć rozwiązania. Przedstawił tam koncepcję terminów granicznych i stwierdził, że terminem granicznym jest też wiedza.
Na polu etyki w sposób paradoksalny dowodził tezy, że każdy człowiek ma moralny obowiązek przeznaczać duże kwoty na działalność charytatywną mającą na celu ratowanie życia, nawet jeśli musiałby te pieniądze ukraść. Używał też znanych paradoksów by dowodzić, że nic nie istnieje.
Wybrane dzieła.
Publikacje książkowe
Artykuły

</doc>
<doc id="657385" url="https://pl.wikipedia.org/wiki?curid=657385" title="Peter unger">
Peter unger



</doc>
<doc id="657386" url="https://pl.wikipedia.org/wiki?curid=657386" title="Synagoga w Kielcach">
Synagoga w Kielcach

Synagoga w Kielcach – synagoga znajdująca się w Kielcach, przy ulicy Warszawskiej 17, pomiędzy jezdniami alei IX Wieków Kielc.
Historia.
Koncepcja budowy synagogi narodziła się w 1897 roku. Plac pod jej budowę przy ówczesnej ulicy Nowowarszawskiej oraz 20 tysięcy rubli podarował Mojżesz Pfefer, jeden z członków zarządu gminy żydowskiej. 29 marca 1902 roku wystąpiono o zatwierdzenie projektu synagogi, który wykonał architekt miejski Stanisław Szpakowski. W maju tego samego roku gubernator kielecki Borys Ozierow dokonał uroczystego wmurowania kamienia węgielnego. Prace ukończono we wrześniu 1909 roku.
W okresie międzywojennym przy synagodze działał cheder oraz stuosobowy chór męski. Podczas II wojny światowej hitlerowcy doszczętnie zdewastowali wnętrze synagogi, urządzając w niej areszt i magazyn zrabowanego mienia żydowskiego. Pod koniec wojny budynek został podpalony.
Po zakończeniu wojny budynek synagogi przez wiele lat stał opuszczony i niszczał. W 1949 roku sporządzono plan autorstwa Z. Wróblewskiego i P. Przybylskiego, który zakładał odtworzenie budynku w dawnym kształcie i detalu oraz dawnym jego przeznaczeniem. Wkrótce jednak powstał nowy projekt nieznanego autorstwa zakładający zupełną przebudowę gmachu.
W 1951 roku rozpoczęto przebudowę budynku synagogi z przeznaczeniem na Wojewódzkie Archiwum Państwowe. Prace ukończono w 1955 roku i wówczas przeniesiono tam archiwum. Otynkowany budynek nabrał wówczas cech klasycystycznych i socrealistycznych, zmieniono również kształt otworów okiennych na kwadratowe oraz przysłonięto nowy, płaski dach attykami ozdobionymi arkadowymi blendami. Był to wówczas jedyny element, który skopiowano z pierwotnego stylu synagogi.
W 1987 roku budynek został wpisany do rejestru zabytków nieruchomych (nr rej.: A.328 z 14.07.1987).
W 1996 roku z okazji 50. rocznicy pogromu kieleckiego przeprowadzono prace remontowe wnętrza oraz elewacji, której nadano nową kolorystykę. Część funduszy na ten cel przekazał Wojewódzki Konserwator Zabytków. Począwszy od 2010 roku w ciągu kilku następnych lat archiwum państwowe przeniesiono z dawnej synagogi do nowej siedziby.
Obok synagogi znajdowały się dom rabina oraz mykwa. Pozostałości tych budynków zostały wyburzone w latach 70. XX wieku w związku z budową dwupasmowej alei IX Wieków Kielc.
Koło synagogi przechodzi czerwony szlak miejski prowadzący przez zabytkowe i ciekawe turystycznie miejsca miasta Kielce.
Architektura.
Murowany z cegły budynek synagogi wzniesiono na planie prostokąta w stylu mauretańsko-neoromańskim, z niższą dobudówką poszerzającą front w stosunku do głównego korpusu oraz dwóch symetrycznie ustawionych aneksów, mieszczących klatki schodowe. Całość była nakryta dwuspadowym dachem z dekoracyjnym szczytem od strony wschodniej i zachodniej. Elewację synagogi zrealizowano w surowej cegle.
Wewnątrz dwa rzędy słupów, pomalowanych w sposób imitujący marmur, dzieliły główną salę modlitewna synagogi na trzy nawy. Nawy boczne przykryte płaskim stropem mieściły na piętrze galerie dla kobiet. Nawa środkowa przykryta drewnianym, trudnym do zakwalifikowania sklepieniem. Jego profil zaczynający się łukowo, przechodzi dalej w linie proste i wywodzi się z architektury islamskiej.
Wnętrze synagogi było niezwykle bogato zdobione w przeciwieństwie do dekoracji zewnętrznych. Na błękitnym suficie, który miał symbolizować niebo wymalowanych było 12 plemion Izraela. Po prawej stronie od wejścia namalowana była Ściana Płaczu, a po lewej grób Racheli, koło której stała bogato zdobiona bima. Przy ścianie wschodniej, w niewielkiej apsydzie znajdował się Aron ha-kodesz, zwieńczony złotą koroną na Torę. Całość posiadała 400 miejsc siedzących. Po przebudowie z lat 1951-1955 we wnętrzu zachowano pierwotny układ sal.
Według Eleonory Bergman synagoga nie posiadała elementów architektury cerkiewnej oraz nie nawiązywała do synagog wiedeńskich czy wrocławskich, jak twierdzili A. Penkalla oraz J. Szczepański. Na cmentarzu żydowskim przy ulicy Okopowej w Warszawie znajduje się nagrobek Mojżesza Pfefera, na którym przedstawiono wizerunek synagogi.

</doc>
<doc id="657390" url="https://pl.wikipedia.org/wiki?curid=657390" title="Toluenodiizocyjanian">
Toluenodiizocyjanian



</doc>
<doc id="657393" url="https://pl.wikipedia.org/wiki?curid=657393" title="Pojęcie graniczne">
Pojęcie graniczne

Pojęcie graniczne albo termin graniczny (nazwa zdefiniowana przez Petera Ungera) - jest to pojęcie określające rzecz, której nie ma. Mimo to, takie pojęcia są użyteczne w naszej praktyce językowej dla ułatwienia komunikowania się.
Gdy ktoś mówi „Ten stół jest płaski”. wcale nie mówi prawdy, bo w rzeczywistości stół na pewno nie jest całkowicie, idealnie płaski (coś jest płaskie wtedy i tylko wtedy, gdy nieprawdą jest, że mogłoby istnieć coś innego, bardziej płaskiego). Dlatego „płaskość” jest pojęciem granicznym. Według Ungera pojęciem granicznym jest też pewność (por. sceptycyzm). 

</doc>
<doc id="657394" url="https://pl.wikipedia.org/wiki?curid=657394" title="Mocny Full">
Mocny Full

Mocny Full – marka piwa wymyślona na potrzeby serialu "Świat według Kiepskich". Jest to ulubiony napój Ferdynanda Kiepskiego, piją je też jego sąsiedzi (Marian Paździoch i Arnold Boczek).
Występuje najczęściej w żółtej puszce z czarnym napisem "MOCNY FULL". W pilotażowych odcinkach serialu piwo Mocny Full jeszcze się nie pojawiało, po raz pierwszy zostało pokazane w odcinku "Rekord Guinnessa". Jest to czwarty odcinek serialu, wyemitowany po raz pierwszy 4 września 1999 roku.
Na początku serialu puszka Mocnego Fulla kosztowała 2,50 zł albo mniej. Potem okazało się, że jedna puszka kosztuje 3 zł. Następnie cena wzrosła do 3 zł 25 gr. Piwo występuje też w butelkach. W serialu pojawiła się również puszka marki Cooler. W niektórych odcinkach zamiast napisu "MOCNY FULL" widniały napisy "MOC", "MOC FULL" albo "PIEKIELNIE MOCNY FULL". Inną marką piwa wymyśloną na potrzeby serialu była zagraniczna marka "Super Extra Lux", stanowiąca dla Mocnego Fulla konkurencję.
Oddźwięk.
Po sukcesie serialu przez pewien czas piwo o takiej nazwie było dostępne w sprzedaży. Produkowane było przez Browar Kiper w Piotrkowie Trybunalskim. Po około roku zostało wycofane z rynku z powodu słabnącej sprzedaży (pomimo początkowego entuzjazmu klientów). Sprzeciwiać miał się także producent serialu, obawiając się posądzenia o kryptoreklamę.
Fikcyjna marka miała dużą rozpoznawalność. Według książki "Nowoczesne formy promocji" jeszcze przed pojawieniem się piwa w sprzedaży 60% ankietowanych twierdziło, że można je kupić.

</doc>
<doc id="657395" url="https://pl.wikipedia.org/wiki?curid=657395" title="TotalEnergies">
TotalEnergies

TotalEnergies (do 2021 roku Total) – francuskie przedsiębiorstwo petrochemiczne, którego działalność obejmuje wydobycie i przeróbkę ropy naftowej i gazu ziemnego, a także ich transport, dystrybucję i marketing. Total jest także producentem wyrobów chemicznych. Jest jedną z pięciu największych prywatnych spółek naftowych na świecie obok ChevronTexaco, ExxonMobil, BP i Royal Dutch/Shell. Przychody firmy w 2006 r. wyniosły 153 mld euro.
Historia przedsiębiorstwa.
Total założony został w 1924 r. jako "Compagnie française des pétroles "(CFP) przez rząd francuski. CFP miała być narodową spółką z branży naftowej. Jednak od początku jej istnienia silnie zaangażowany był w nią kapitał prywatny. CFP przejęła 23% udziałów w Turkish Petroleum Company (w 1929 r. przemianowana na Iraq Petroleum Company), które wcześniej były w posiadaniu niemieckich banków, a które zostały przyznane Francji na konferencji w San Remo w 1920 r.
W 1985 r. spółka CFP zmienia nazwę na Total CFP. W 1991 r. nazwa przedsiębiorstwa ulega skróceniu do Total. Po przejęciu belgijskiego koncernu Petrofina, spółka przybiera nazwę TotalFina, a po włączeniu do grupy spółki Elf Aquitaine w 2000 r., nazwę TotalFinaElf. Spółka powraca do prostej nazwy Total w 2003 r.
Total prowadzi interesy w 130 krajach, zatrudniając 110 tys. pracowników. Obsługuje ponad 4 milionów klientów dziennie w ponad 15 000 stacjach paliw na całym świecie. Obecnie spółka Total prowadzi także działalność na polskim rynku, otwierając 100 stacji paliw w zachodniej i południowej Polsce. Plan rozwoju zakłada również rozszerzenie obszaru działalności na inne regiony kraju.
Przywódcy Totala byli świadomi szkodliwych skutków globalnego ocieplenia przynajmniej od 1971 roku; Mimo to firma otwarcie zaprzeczała odkryciom nauk o klimacie aż do lat 90.; Total realizował również szereg strategii, aby ukryć zagrożenie i wkład w kryzys klimatyczny.

</doc>
<doc id="657397" url="https://pl.wikipedia.org/wiki?curid=657397" title="Holly Valance">
Holly Valance

Holly Valance (ur. jako Holly Rachel Vukadinović 11 maja 1983 w Melbourne) – australijska aktorka i piosenkarka serbskiego pochodzenia.
Rys biograficzny.
Przyszła na świat w rodzinie angielskiej modelki Rachel i jugosłowiańskiego emigranta, pianisty i gitarzysty Rajko Vukadinovicia. Ma dwie siostry – rodzoną Coco Melody i przyrodnią Olympię Montanę. Jest spokrewniona z nieżyjącym już brytyjskim komikiem Benny Hillem: kuzynem Hilla był jej dziadek. Chciała wyglądać, grać i śpiewać jak jej słynna rodaczka Kylie Minogue. Dziecinne marzenia stały się rzeczywistością. Jako czternastolatka zgłosiła się do agencji młodych talentów, nieźle radziła sobie na wybiegach i kilka razy zagrała w reklamie. Po ukończeniu rzymskokatolickiej szkoły średniej Star of the Sea College w Melbourne na fotogeniczną Holly Vukadinović zwrócili uwagę producenci australijskiej telenoweli "Sąsiedzi" ("Neighbours", 1999–2002, 2005) i zaangażowali ją do roli Felicity 'Flick' Scully.
Jej debiutancki singel "Kiss Kiss" (2002), a później pierwszy album "Footprints" (2002), odniósł wielki sukces i dostał się na 1. miejsce listy Australian Recording Industry Association (ARIA) oraz przez okres kwiecień-maj 2002 znalazł się na liście najlepiej sprzedających się singli w Wielkiej Brytanii.
Kolejny singel "Down Boy" trafił na 2. miejsce w Wielkiej Brytanii i 3. miejsce w Australii. Trzeci singel "Naughty Girl" dostał się na 3. pozycję w Australii, podczas gdy jej album znalazł się na 16. miejscu w Wielkiej Brytanii. Drugi i zarazem dotąd ostatni album "State of Mind" przyniósł tylko jednego singla pod tym samym tytułem, który zajął 8. miejsce w Wielkiej Brytanii.
W 2005 wróciła przed kamery. Zagrała w kilku odcinkach serialu "Zagadki kryminalne Nowego Jorku" (ang.: "CSI: NY") i zadebiutowała na dużym ekranie w filmie opartym na popularnej grze komputerowej "DOA: Dead or Alive" (2006), w którym wcieliła się w postać Christie Allen, pięknej złodziejki i morderczyni. W 2008 r. zagrała poboczną rolę we francuskim thrillerze "Uprowadzona", do którego scenariusz napisał Luc Besson. W 2009 r. Holly Valance wystąpiła na planie zdjęciowym do teledysku "Confusion Girl" Vincenta Franka.

</doc>
<doc id="657398" url="https://pl.wikipedia.org/wiki?curid=657398" title="Termin graniczny">
Termin graniczny



</doc>
<doc id="657399" url="https://pl.wikipedia.org/wiki?curid=657399" title="Thornography">
Thornography

Thornography – płyta black/gothic metalowego zespołu Cradle of Filth, którego premiera odbyła się 16 października 2006 roku. Tytuł w polskim tłumaczeniu to „Cierniografia”. Lider, wokalista i autor tekstów grupy Dani Filth tłumaczy go jako „obsesję ludzkości na punkcie grzechu i samej siebie”.
Nagrania dotarły do 66. miejsca zestawienia Billboard 200 w Stanach Zjednoczonych sprzedając się w nakładzie 13 tys. egzemplarzy w przeciągu tygodnia od dnia premiery.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="657404" url="https://pl.wikipedia.org/wiki?curid=657404" title="Schemat Bernoulliego">
Schemat Bernoulliego



</doc>
<doc id="657405" url="https://pl.wikipedia.org/wiki?curid=657405" title="Blackboard">
Blackboard

Blackboard Inc. – przedsiębiorstwo informatyczne z siedzibą w Waszyngtonie, USA. Spółka jest notowana na giełdzie od czerwca 2004.
Powstało w 1997 roku jako firma konsultingowa. Obecnie przedsiębiorstwo to specjalizuje się w tworzeniu oprogramowania na potrzeby nauczania na odległość (e-learning). Oprogramowanie tworzone przez firmę jest używane w ponad 2400 instytucjach edukacyjnych w ponad 60 krajach. Najważniejsza linia produktów to The Blackboard Academic Suite, w skład którego wchodzą:
Blackboard Learning System.
To system zarządzania i wirtualne środowisko nauczania przedmiotów opracowane przez Blackboard Inc. Może być instalowany na serwerach lokalnych lub hostowanych przez Blackboard ASP Solutions.
Historia.
21 stycznia 1997 roku Stephen Gilfus i Dan Cane założyli firmę o nazwie CourseInfo LLC i rozwijali oprogramowanie, które mogłyby zasilać edukację online i być skalowalne do szerszego stosowania dla instytucji. W tym samym czasie, Matthew Pittinsky i Michael Chasen utworzyli Tablica LLC i podpisali kontrakt, aby pomóc prowadzić formację Educause IMS- grupy standardów dla technologii edukacji online. Obie grupy połączyły się tworząc Blackboard Inc, które następnie zostało rozwinięte Blackboard Learning System.

</doc>
<doc id="657408" url="https://pl.wikipedia.org/wiki?curid=657408" title="Metacity">
Metacity

Metacity – opensource'owy menedżer kompozycji okien, używany standardowo w środowisku GNOME od wersji 2.2. Prace nad aplikacją rozpoczął Havoc Pennington. Program korzysta z GTK+ i dostępny jest na licencji GNU GPL.
Metacity powstało jako konserwatywny, przyjazny menedżer okien bez zaawansowanych efektów graficznych i jako takie zastąpiło w GNOME wcześniej wykorzystywane menedżery Enlightenment i Sawfish. Aplikacja jest słabo konfigurowalna, ale istnieją jej rozszerzenia jak Brightside.

</doc>
<doc id="657409" url="https://pl.wikipedia.org/wiki?curid=657409" title="Sarah Buxton">
Sarah Buxton

Sarah Galbraith Buxton (ur. 23 marca 1965 w Brentwood w stanie Kalifornia) – amerykańska aktorka telewizyjna.
Życiorys.
Jest jedną z dwóch córek Kanadyjczyka i Amerykanki Noelle. Jednak jej rodzice z czasem rozstali się. Mając 15 lat została odkryta w supermarkecie. Wkrótce wzięła udział w reklamie Coca-Coli, hawajskiego poncza i Seven-Up. Jej kariera na srebrnym ekranie rozpoczęła się od roku 1983, gdy pojawiła się w jednym z odcinków serialu "Simon i Simon" – pt. "Bon Voyage, Alonso". Rok później zadebiutowała na kinowym ekranie w komedii "Linie miłosne" ("Lovelines", 1984). Została zaangażowana do serialu "21 Jump Street" (1987) z Johnnym Deppem. Sławę niemal z dnia na dzień przyniosła jej rola czarnego charakteru Annie Douglas Richards w operze mydlanej nadawanej przez stację NBC "Sunset Beach" ("od 6 stycznia 1997 do 31 grudnia 1999"), za którą w roku 1998 była nominowana do nagrody Soap Opera Digest.
W 1997 roku otrzymała obywatelstwo kanadyjskie. Za kolejną telewizyjną postać obłąkanej projektantki mody Morgan DeWitt w operze mydlanej CBS "Moda na sukces" ("The Bold and the Beautiful, od 15 lutego 2000 do 11 maja 2001", 2005) odebrała nagrodę Złotego Bumeranga jako Najpopularniejszy Czarny Charakter i w roku 2001 zdobyła nominację do nagrody Soap Opera Digest. Wcieliła się w rolę gwiazdy filmów porno Crystal Galore w operze mydlanej NBC "Dni naszego życia" ("Days of Our Lives", 2004). Wystąpiła również w kilku produkcjach kinowych, m.in. w dramacie sensacyjnym "Prowokacja" ("Today You Die", 2005) partnerując Stevenowi Seagalowi.
Życie prywatne.
27 listopada 2006 roku poślubiła aktora Shane Brolly, z którym ma syna Finna Michaela (ur. 18 grudnia 2006).

</doc>
<doc id="657411" url="https://pl.wikipedia.org/wiki?curid=657411" title="Ośrodek sportu i rekreacji">
Ośrodek sportu i rekreacji

Ośrodek sportu i rekreacji (OSiR) – podmiot zajmujący się krzewieniem kultury fizycznej, sportu i rekreacji wśród mieszkańców danej miejscowości, mający również za zadanie utrzymanie obiektów sportowych, prowadzenie sekcji sportowych oraz zawodów na szczeblach lokalnych i wyższych. W wielu miastach funkcjonuje pod nazwą Miejski Ośrodek Sportu i Rekreacji (MOSiR).
Ośrodki te są najczęściej jednostkami budżetowymi utrzymywanymi przez jednostki samorządu terytorialnego z budżetów tych jednostek, darowizn sponsorów, a także z subwencji Unii Europejskiej. Ośrodki przyjmują różne nazwy, np. "MOSiR" (Miejski Ośrodek Sportu i Rekreacji) w wielu miastach, jak również lokalnie np. "POSiR" ("Poznański Ośrodek Sportu i Rekreacji"), "SOSiR" ("Słupski Ośrodek Sportu i Rekreacji") itp. Nie tworzą wspólnej organizacji. Niektóre z nich prowadzą także działalność gospodarczą, wynajmują swoje obiekty, prowadzą szkółki.

</doc>
<doc id="657414" url="https://pl.wikipedia.org/wiki?curid=657414" title="Argument teleologiczny">
Argument teleologiczny

Argument teleologiczny (argument z projektu) – jedna z prób argumentowania na rzecz istnienia Boga. Mówi, że istnienie porządku świadczy o istnieniu kogoś, kto świat racjonalnie uporządkował w określonym celu, Boga-Stwórcy.
Dawniej odwoływano się do pitagorejskiej harmonii, dziś argumentuje się z zasady antropicznej, lub matematyczności świata, rzadziej z biologicznej celowości lub niezwykłości umysłu. Według zwolenników cechy Wszechświata są takie, jakich spodziewalibyśmy się, gdyby był on dziełem inteligentnej siły wyższej.
Adwersarze tego argumentu nie podzielają opinii, że uporządkowanie musi świadczyć o Projektancie, porządek mogą bowiem tworzyć prawa natury, np. dobór naturalny jest odpowiedzialny za dopasowanie organizmów żywych do środowiska.

</doc>
<doc id="657415" url="https://pl.wikipedia.org/wiki?curid=657415" title="Nieketonowa hiperglicynemia">
Nieketonowa hiperglicynemia

Nieketonowa hiperglicynemia (encefalopatia glicynowa, ) – rzadka choroba neurometaboliczna dziedziczona autosomalnie recesywnie charakteryzująca się odkładaniem znacznej ilości glicyny w tkankach ciała, a szczególnie w ośrodkowym układzie nerwowym, co wynika z nieprawidłowego działania dekarboksylazy glicyny. Objawy to niepełnosprawność intelektualna, padaczka, spastyczność i obniżone napięcie mięśniowe. Powodują ją mutacje w genach "GCSP" ("locus" 9p22), "GCSH" (16q24) i "GCST" (3p21.2-p21.1). Większość pacjentów umiera w okresie noworodkowym lub niemowlęcym.

</doc>
<doc id="657416" url="https://pl.wikipedia.org/wiki?curid=657416" title="OSiR">
OSiR



</doc>
<doc id="657418" url="https://pl.wikipedia.org/wiki?curid=657418" title="Doktorzy honoris causa Politechniki Gdańskiej">
Doktorzy honoris causa Politechniki Gdańskiej

Doktorzy honoris causa Politechniki Gdańskiej:
Linki zewnętrzne.
Lista doktorów honoris causa na stronie Politechniki Gdańskiej

</doc>
<doc id="657421" url="https://pl.wikipedia.org/wiki?curid=657421" title="Bouygues">
Bouygues

Bouygues – francuska grupa przemysłowa założona w 1952 roku przez Francisa Bouygues i od 1989 kierowana przez jego syna, Martina Bouygues. Pod koniec roku 2022 grupa Bouygues miała swoje siedziby w 81 krajach i liczyła ponad 200 tysięcy pracowników. Grupa Bouygues jest europejskim i światowym liderem w obszarach takich jak budownictwo, energetyka, infrastruktura transportowa, media i telekomunikacja. .
Grupa Bouygues.
Grupę Bouygues tworzą (2011):
Budownictwo:
Media:
Telekomunikacja:
Energia – Transport

</doc>
<doc id="657422" url="https://pl.wikipedia.org/wiki?curid=657422" title="Angelus (film)">
Angelus (film)

Angelus – polska komedia z 2001 roku w reżyserii Lecha Majewskiego. Dialogi w filmie prowadzone są prawie w całości po śląsku.
Fabuła.
Fabuła filmu w luźny sposób nawiązuje do historii Grupy Janowskiej, działającej na Śląsku.
Mistrz przekazuje proroctwo swoim uczniom, członkom gminy okultystycznej. Według niego po trzech znakach (wielka wojna, czerwona zaraza i wielki grzyb) danych ludzkości, w Ziemię uderzy śmiercionośny promień z Saturna. Wybucha II wojna światowa, następnie władzę w Polsce przejmują komuniści, wreszcie członkowie gminy dowiadują się o katastrofie, którą ma wywołać uderzenie promienia z Saturna. Lokalizują nawet miejsce uderzenia – Komitet PZPR. Namaszczony na następcę Mistrza Teofil wierzy, że świat może uratować ofiara niewinnego młodzieńca.
Produkcja.
Film kręcono w Hucie Kościuszko (Chorzów), Murckach, Nikiszowcu, Rydułtowach i na stacji kolejowej w Bytomiu Bobrku. Okres zdjęciowy trwał od 23 sierpnia do 19 września 2000 roku.

</doc>
<doc id="657425" url="https://pl.wikipedia.org/wiki?curid=657425" title="Broń termojądrowa">
Broń termojądrowa



</doc>
<doc id="657428" url="https://pl.wikipedia.org/wiki?curid=657428" title="Popocatepetl">
Popocatepetl



</doc>
<doc id="657431" url="https://pl.wikipedia.org/wiki?curid=657431" title="Browar Van Pur">
Browar Van Pur

Browar Van Pur w Rakszawie – browar grupy piwowarskiej Van Pur znajdujący się w Rakszawie.
Historia.
Browar Van Pur został zbudowany w latach 1992–1993. Powstał on na bazie sprywatyzowanych obiektów Rakszawskich Zakładów Przemysłu Wełnianego. Pierwotnie w browarze rozlewano piwa puszkowe marek Lech i Leżajsk. Od 1993 roku spółka Van Pur Sp. z o.o. uruchomiła własną warzelnię i rozpoczęła sprzedaż rodzimej marki Van Pur Premium.
W 1997 roku browar osiągnął moce produkcyjne około 350 tysięcy hektolitrów rocznie. W tym czasie znaczna część jego wyrobów była wysyłana na eksport. W 2000 roku zakład zakupił austriacki koncern Brau Union. Rozpoczęto modernizację.
W 2003 roku browar stał się ponownie własnością spółki Van Pur. Dokończono rozbudowę obiektu i podjęto działania w celu wdrożenia produkcji wielkoprzemysłowej opartej na technologii HGB.
Obecne możliwości wytwórcze zakładu szacuje się na około 2 miliony hektolitrów piwa rocznie.
Produkty.
Lager

</doc>
<doc id="657433" url="https://pl.wikipedia.org/wiki?curid=657433" title="H.R. Giger">
H.R. Giger



</doc>
<doc id="657434" url="https://pl.wikipedia.org/wiki?curid=657434" title="Juli">
Juli

Juli – niemiecka grupa pop-rockowa pochodząca z Gießen w Hesji. Początkowo pod nazwą Sunnyglade członkowie wykonywali piosenki w języku angielskim, a w 2000 zespół postawił na język niemiecki i zmienił nazwę na Juli.
W 1998 wydali nieoficjalnie album "Pictures Of My Mind" (nakład 500 egzemplarzy). W 2000 nastąpiła zmiana w składzie Eva Briegel i Marcel Römer zastępują Miriam Adameit i Martina Möllera. W 2003 podpisali profesjonalny kontrakt płytowy, a w czerwcu 2004 wydali debiutancki singel "Perfekte Welle".

</doc>
<doc id="657435" url="https://pl.wikipedia.org/wiki?curid=657435" title="Miasteczko Salem">
Miasteczko Salem

Miasteczko Salem (ang. "’Salem’s lot") – druga powieść Stephena Kinga, wydana w 1975. W roku 2005 doczekała się rozszerzonego wydania (limitowana edycja, dodatkowe 50 stron z niewykorzystanymi fragmentami, 6 ilustracji). W Polsce powieść wydana przez Amber w 1991 roku i przez wydawnictwo Prószyński i S-ka w 2008 roku.
Opis fabuły.
Znany pisarz Ben Mears powraca do miejsca, gdzie spędził dzieciństwo – małego miasteczka Jeruzalem zwanego też Salem. Główny bohater jest szczególnie zainteresowany starym domostwem rodziny Marstenów, w którym przed wielu laty doszło do tragicznych wydarzeń. Okazuje się, że dom został kupiony przez dwóch tajemniczych mężczyzn. Wkrótce w Salem w dziwnych okolicznościach zaczynają umierać ludzie.

</doc>
<doc id="657437" url="https://pl.wikipedia.org/wiki?curid=657437" title="Champ (kryptozoologia)">
Champ (kryptozoologia)

Champ – legendarne zwierzę zamieszkujące jezioro Champlain na wschodniej części granicy USA i Kanady w Ameryce Północnej, obiekt badań kryptozoologii, nazwa rzekomego zwierzęcia pochodzi od nazwy zbiornika. "Champ" należy do tak zwanych kryptyd wodnych i rzekomych "potworów z jezior" (w skład tej grupy kryptyd wchodzi także m.in. słynna Nessie).
Wygląd.
Według relacji świadków i zdjęć długość zwierzęcia waha się między 5-12 metrów, jednak nigdy nie widziano go całego, jedynie jego szyję, grzbiet lub garby, co może świadczyć, że stworzenie jest większe niż się wydaje. Ma kolor szarawo-brązowy, niezwykle długą i cienką szyję, głowę podobną do końskiej oraz 1-3 garby. W relacjach rzekomych świadków występują dość duże rozbieżności, co może świadczyć o istnieniu nie jednego, lecz całego stada tych stworzeń bądź po prostu o fałszywości zeznań.
Historia.
Pierwsze wzmianki o "Champie" pochodzą z XVIII wieku, kiedy to tubylcy widywali tajemnicze zwierzę wyłaniające się z tafli jeziora, jednak głośno o nim stało się w XX wieku - wtedy bowiem turyści zaczęli zjeżdżać się nad jezioro Champlain, by zobaczyć dziwne zwierzę. Pierwszym człowiekiem, który profesjonalnie zajął się tą sprawą był Joseph Zarzynski, nauczyciel z Wilton. Rozpoczął on zbieranie informacji na temat stworzenia, powołał nawet w tym celu fundację oraz stworzył specjalną grupę badawczą, która zajęła się badaniem jeziora zaawansowaną aparaturą. Pomimo wysiłków nie udało mu się jednak niczego wykryć. Po nieudanych próbach Zarzynski zakończył swoje badania. Obecnie prace nad udowodnieniem istnienia potwora prowadzi Dennis Jay Hall, dyrektor grupy badawczej Champ Quest. Twierdzi on, że regularnie widuje potwora i zrobił mu wiele zdjęć oraz nakręcił kilka filmów. 
Dowody.
Cała legenda potwora z jeziora Champlain opiera się na zeznaniach świadków, zdjęciach i filmach. 5 lipca 1977 r. Sandra Mansi wykonała zdjęcie, które przedstawia - jak twierdzi - szyję potwora wyłaniającą się z wody. Fotografia ta poddana została analizie wielu naukowców m.in. z Uniwersytetu Arizony czy Uniwersytetu Kolumbii Brytyjskiej. Sporne jest, czy obiekt na zdjęciu to rzeczywiście legendarny potwór z jeziora Champlain. Trudno m.in. ustalić wielkość obiektu na zdjęciu, a sama Mansi nie mogła lub nie chciała udzielić informacji, które mogłyby pomóc przy analizie zdjęcia. Stwierdziła na przykład, że nie jest w stanie wskazać, z którego miejsca nad brzegiem jeziora robiła zdjęcie. Pierwszy film rzekomo przedstawiający "Champa" wykonał 30 czerwca 1985 r. Dennis Jay Hall podczas podróży kajakiem, jednak jest on bardzo niewyraźny. Film przedstawia dziwny obiekt, który nagle pojawia się przed kamerą, przepływa kilkadziesiąt metrów częściowo wynurzony, a następnie z powrotem się zanurza.
Teorie.
Kryptozoolodzy uważają, że potwór może być gatunkiem plezjozaura, który w jakiś sposób przetrwał do dziś. Inna teoria głosi, że "Champ" to mutant, a jeszcze inna, że to tylko wykreowana atrakcja turystyczna mająca na celu ściąganie turystów nad jezioro Champlain.

</doc>
<doc id="657445" url="https://pl.wikipedia.org/wiki?curid=657445" title="Broń przeciwpancerna">
Broń przeciwpancerna

Broń przeciwpancerna – broń przeznaczona do walki z bronią pancerną przeciwnika.
Podział broni przeciwpancernej:
Ponadto do broni przeciwpancernej zalicza się miny przeciwpancerne, butelki zapalające i inne środki.

</doc>
<doc id="657447" url="https://pl.wikipedia.org/wiki?curid=657447" title="Melrose Place">
Melrose Place

Melrose Place – 226-odcinkowa, amerykańska opera mydlana, premierowo nadawana w latach 1992–1999 przez TV FOX, stworzona przez Darrena Stara i wytwórnię Aarona Spellinga, twórcy takich hitów jak: "Dynastia", "Beverly Hills, 90210", "Savannah" czy "Czarodziejki".
Serial opowiada o życiu młodych osób z ekskluzywnej kalifornijskiej dzielnicy West Hollywood, marzących o karierze i uczuciach. "Melrose Place" miało być spin-offem "Beverly Hills, 90210" (o czym świadczy pojawiająca się na początku pierwszego sezonu obsada z "BH 90210"), jednak szybko zaczęło żyć własnym życiem i uniezależniło się.
Melrose Place doczekało się w latach 1994-1995 swojego spin-offu w postaci serialu "Agencja modelek", skupiającego się na domu mody prowadzonym przez Hilary Michaels, matkę Amandy Woodward z "Melrose Place".
W 2009 roku stacja The CW zrealizowała spin-off serialu pod starą nazwą „Melrose Place”, w którym pojawią się zarówno nowi bohaterowie jak i stare twarze. Z pierwotnego składu nie zabrakło: Sydney Andrews, Jane Andrews, Michaela Mancini oraz Jo Reynolds. Serial był krytykowany i zakończył się po pierwszym sezonie.
Melrose Place w Polsce.
Od 2008 roku działa forum dla polskojęzycznych fanów Melrose Place: .
Spin-off.
Emisja.
Emisja "Melrose Place", począwszy od jesieni 2009, odbywała się w każdy wtorek o 21;00 w The CW. W związku z niskimi wynikami oglądalności, które wciąż spadały, emisja zakończyła się wiosną 2010 na 1 sezonie, w którego skład weszło 18 odcinków.
Zwiastun.
Melrose Place – amerykański serial młodzieżowy stworzony przez stację The CW, będący spin-offem hitu lat 90. autorstwa TV FOX o tym samym tytule. Serial opowiada o losach młodych i ambitnych osób z ekskluzywnej kalifornijskiej dzielnicy, Melrose, w których życie wkradają się: miłość nienawiść, namiętność, intryga, zdrada, zemsta i śmierć.
Zarys wątków.
Głównym wątkiem w pierwszej części sezonu [odcinki 01-12] jest wyjaśnianie śmierci Sydney Andrews, którą martwą i zakrwawioną znaleziono w basenie kompleksu Melrose Place – wydarzenie to otwiera serial. Podejrzenie o zbrodnię pada na wszystkich mieszkańców, z którymi miała ona coś wspólnego. Wkrótce pojawią się także jej siostra, Jane Andrews, eks-mąż Jane i Sydney, Michael Mancini oraz szefowa Elli, Amanda Woodward, którzy także wyglądają na zamieszanych w sprawę.
Głównym wątkiem w drugiej części sezonu [odcinki 13-18] jest poszukiwanie drogocennego obrazu Amandy, którego ta wręczyła Sydney. Amanda w związku z tym wprowadza się do Melrose Place odziedziczonego przez Jane, ponieważ podejrzewa, że właśnie w tym budynku jest ukryte dzieło.
Pozostałe wątki opierają się na przeplatającym się wzajemnie życiu mieszkańców kompleksu Melrose Place, wśród których są: Ella Simms (agentka reklamowa, pewna siebie i dążąca do celu za wszelką cenę), Caleb Brewer (szef agencji reklamowej, gej niebojący się podrywać facetów), Violet Foster (kelnerka, dziewczyna ze wsi rzucająca się w miejski wir szaleństwa), Auggie Kirkaptrick (kucharz, alkoholik próbujący żyć w abstynencji), Lauren Yung (studentka medycyny, przez brak pieniędzy na czesne dorabiająca jako prostytutka), David Breck (bezrobotny, bogaty chłopak z trudnym dzieciństwem), Riley Richmond (nauczycielka pierwszoklasistów, zmagająca się z problemami narzeczeństwa z Jonahem) oraz Jonah Miller (początkujący twórca filmowy, żyjący swoją pasją i próbujący zaistnieć w branży).
W życie młodych mieszkańców są zamieszani także jego starzy mieszkańcy: Sydney Andrews (właścicielka Melrose Place, która szybko zbudowała rodzinny klimat w budynku i równie szybko go zburzyła), Jane Andrews (właścicielka butiku, która nie cofnie się przed niczym, by osiągnąć sukces w branży mody), Michael Mancini (lekarz medycyny, przewrotny i podstępny zawsze stawiający na swoim), Jo Reynolds (fotograf, jedyna uczciwa osoba wśród wachlarzu ciemnych charakterów) oraz Amanda Woodward (właścicielka agencji reklamowej, dla której interes jest cenniejszy niż życie i wszelkie wartości).
Rozwiązanie wątków.
Okazuje się, że Sydney została zamordowana przez Vanessę, żonę Michaela, która była zazdrosna o romans Sydney i Michaela – owdowiały Michael próbuje znów po latach wrócić do Jane, ale ta go odsyła. Natomiast obraz poszukiwany przez Amandę znajduje przez przypadek Ella w jednym z mieszkań Melrose Place – ostatecznie Amanda zostaje aresztowana za sprzedaż obrazu, a Ella tryumfuje.

</doc>
<doc id="657449" url="https://pl.wikipedia.org/wiki?curid=657449" title="Arcybiskupstwo magdeburskie">
Arcybiskupstwo magdeburskie

Arcybiskupstwo magdeburskie – niemiecka archidiecezja katolicka ze stolicą w Magdeburgu na czele której stali arcybiskupi Magdeburga, istniejąca w latach 968–1545, wolny kraj Świętego Cesarstwa Rzymskiego od XII wieku do 1680, kiedy to zostało przekształcone w świeckie księstwo magdeburskie, połączone unią z Brandenburgią. Księstwo istniało odrębnie do 1806.
Z prośbą o założenie arcybiskupstwa wystąpił król Niemiec Otton I Wielki, podczas koronacji na cesarza w Rzymie (2 lutego 962). Papież Jan XII wyraził zgodę. Z powodu protestu metropolity Moguncji arcybiskupstwo zostało utworzone w 968. Przypisano do niego dwa istniejące biskupstwa wieleckie (odebrane arcybiskupowi Moguncji): w Brennie i Hobolinie oraz powołano trzy nowe biskupstwa: w Miśni, Żytycach i Merseburgu. Metropolita Moguncji otrzymał w zamian biskupstwa w Pradze i Ołomuńcu, utworzone w latach 973–975.
W latach 1545–1680 powoływano administratorów tej archidiecezji, którymi przeważnie zostawali protestanci. Zgodnie z ustaleniami pokoju westfalskiego, po śmierci ostatniego jej administratora, w 1680 arcybiskupstwo uległo sekularyzacji i weszło jako odrębne księstwo Rzeszy w skład Brandenburgii.
Arcybiskup magdeburski posiadał pierwszeństwo wśród duchownych członków kurii książęcej Sejmu Świętego Cesarstwa Rzymskiego.

</doc>
<doc id="657451" url="https://pl.wikipedia.org/wiki?curid=657451" title="Szarytki">
Szarytki

Szarytki (także wincentynki, siostry miłosierdzia), oficjalnie Zgromadzenie Sióstr Miłosierdzia św. Wincentego a Paulo – żeńskie, katolickie stowarzyszenie życia apostolskiego założone przez Wincentego a Paulo i Ludwikę de Marillac, najliczniejsze na świecie (18 832 siostry w 96 krajach świata, na pięciu kontynentach).
Celem zgromadzenia jest pomaganie chorym i słabym m.in. przez prowadzenie szpitali, pielęgnowanie chorych w ich domach oraz działalność charytatywną.
Zgromadzenie szarytek w Polsce.
W 2012 siostry szarytki w Polsce świętowały 300 lat polskiej prowincji. Z tej okazji powstał pełnometrażowy film fabularny "Droga", opowiadający o pracy sióstr w Polsce.

</doc>
<doc id="657455" url="https://pl.wikipedia.org/wiki?curid=657455" title="Funkcje sferyczne">
Funkcje sferyczne

Funkcje sferyczne (kuliste) – rozwiązania równania różniczkowego liniowego postaci
gdzie:

</doc>
<doc id="657467" url="https://pl.wikipedia.org/wiki?curid=657467" title="Synagoga w Rogoźnie">
Synagoga w Rogoźnie

Synagoga w Rogoźnie – synagoga została poświęcona w 1861 przy obecnej ul. Wielkiej Szkolnej. Została zniszczona przez hitlerowców w okresie II wojny światowej.

</doc>
<doc id="657474" url="https://pl.wikipedia.org/wiki?curid=657474" title="Stara Synagoga w Wyrzysku">
Stara Synagoga w Wyrzysku

Stara synagoga w Wyrzysku – została zbudowana w połowie XVIII wieku przy obecnej ul. Pocztowej. Była to budowla drewniana. Na jej miejscu w 1860 roku wzniesiono nową synagogę.

</doc>
<doc id="657483" url="https://pl.wikipedia.org/wiki?curid=657483" title="Harry St. John Philby">
Harry St. John Philby

Harry Saint John Bridger Philby (ur. 3 kwietnia 1885 w Badulla, zm. 30 września 1960 w Bejrucie), znany również jako Sinjin Philby, Jack Philby oraz jako Sheikh Abdullah (jego arabskie imię) – arabista, podróżnik, pisarz oraz oficer brytyjskiego wywiadu. 
Życiorys.
Studiował w Trinity College na Uniwersytecie Cambridge. Po wybuchu I wojny światowej był zaangażowany na Bliskim Wschodzie, gdzie prowadził działalność wywiadowczą. W okresie antytureckiego powstania arabskiego popierał Ibn Sauda w odróżnieniu od władz brytyjskich, które faworyzowały Haszymitów. W 1924 opuścił służbę brytyjską. W 1930 przeszedł na islam i stał się doradcą władz Arabii Saudyjskiej. 
Ojciec radzieckiego szpiega Kima Philby’ego.

</doc>
<doc id="657484" url="https://pl.wikipedia.org/wiki?curid=657484" title="Poli(tlenek etylenu)">
Poli(tlenek etylenu)

Poli(tlenek etylenu), PEG (od ang. "polyethylene glycol") – polimer z grupy polieterów, o ogólnym wzorze , gdzie n wynosi od 4 do 120. Może być cieczą lub ciałem stałym, w zależności od masy cząsteczkowej. Największe zastosowanie znajdują lepkie ciecze o masie cząsteczkowej od 200 do 600.
Poli(glikol etylenowy) – inna nazwa tego polimeru – jest higroskopijny, najczęściej bezbarwny. Miesza się z wodą w każdym stosunku; rozpuszcza się również w etanolu 95%, glicerolu, chloroformie, acetonie, innych glikolach.
Stosowany jest jako rozpuszczalnik, emulgator i środek zwiększający lepkość ciekłych kosmetyków i leków, a także (pod nazwą „poliol”) jako jeden z substratów do produkcji poliuretanów. Może również być środkiem konserwującym, używanym powszechnie do konserwacji drewnianych zabytków wydobytych z mokrych stanowisk archeologicznych. Ma wówczas postać rozpuszczalnego w wodzie produktu woskowego, który powoli wnika w głąb drewna i wypiera wodę, zapobiegając w ten sposób kurczeniu się i pękaniu drewna. Poli(tlenek etylenu) jest też katalizatorem w reakcjach dwufazowych. Ma też zastosowanie medyczne jako lek na zaparcia, szczególnie u zaparcia czynnościowego u dzieci.

</doc>
<doc id="657485" url="https://pl.wikipedia.org/wiki?curid=657485" title="Baza lotnicza">
Baza lotnicza

Baza lotnicza – specjalnie przygotowany i wyposażony rejon przeznaczony do wszechstronnego zabezpieczenia procesu szkolenia i działalności bojowej związku lotniczego lub oddziału lotniczego. Baza lotnicza wyposażona jest w pasy startowe, hangary, warsztaty, magazyny, środki dowodzenia, transport, pomieszczenia dla personelu (min. domek pilota, wieżę kontroli lotów) oraz środki ochrony i obrony.
Bazy RAF używane przez PSP.
Bazy lotnicze RAF używane w latach 1940-1947 przez dywizjony bombowe i myśliwskie Polskich Sił Powietrznych (PSP) w Wielkiej Brytanii.

</doc>
<doc id="657487" url="https://pl.wikipedia.org/wiki?curid=657487" title="Statecznik">
Statecznik



</doc>
<doc id="657489" url="https://pl.wikipedia.org/wiki?curid=657489" title="Stefan Jarzębski">
Stefan Jarzębski

Stefan Bolesław Jarzębski (ur. 16 września 1917 w Będzinie, zm. 24 maja 2008 w Sosnowcu) – polski inżynier mechanik i polityk. Minister-kierownik Urzędu Ochrony Środowiska i Gospodarki Wodnej (1983–1985) i minister ochrony środowiska i zasobów naturalnych (1985–1987).
Życiorys.
Syn Leona i Cecylii, urodził się w rodzinie robotniczej, w trakcie II wojny światowej był górnikiem. W 1946 ukończył studia na Akademii Górniczej w Krakowie, po czym do 1953 pracował na Politechnice Krakowskiej jako nauczyciel akademicki. Równocześnie pracował w przemyśle metalurgicznym, w tym w Zakładzie Urządzeń Technicznych „Zgoda” w Świętochłowicach. Pracował również w Politechnice Śląskiej i w Przedsiębiorstwie Produkcji Materiałów Odlewniczych w Katowicach. W 1961 został pracownikiem naukowym Polskiej Akademii Nauk, w latach 1975–1983 był dyrektorem Instytutu Podstaw Inżynierii Środowiska PAN. W 1972 został profesorem nadzwyczajnym, a w 1977 profesorem zwyczajnym nauk technicznych.
Członek Rady Krajowej Patriotycznego Ruchu Odrodzenia Narodowego w 1983. W latach 1983–1985 był ministrem-kierownikiem Urzędu Ochrony Środowiska i Gospodarki Wodnej w rządzie Wojciecha Jaruzelskiego, a w okresie 1985–1987 ministrem ochrony środowiska i zasobów naturalnych w rządzie Zbigniewa Messnera. Przewodniczący Państwowej Rady Ochrony Przyrody (1983-1987), członek Komisji do spraw Nauki i Postępu Technicznego przy Radzie Ministrów (1986-1989), członek Prezydium Państwowej Rady Ochrony Środowiska (1984-1987). Członek założyciel i wiceprzewodniczący Towarzystwa "Odpowiedzialność i Czyn" (1986). W listopadzie 1989 roku został pierwszym prezesem zarządu głównego odrodzonego Stronnictwa Narodowego.
Zmarł 24 maja 2008 i został pochowany na cmentarzu przy ulicy Smutnej w Sosnowcu.

</doc>
<doc id="657490" url="https://pl.wikipedia.org/wiki?curid=657490" title="Kozielsk">
Kozielsk

Kozielsk () – miasto w obwodzie kałuskim Rosji.
Położenie.
Kozielsk jest położony nad rzeką Żyzdrą, 72 km na południowy zachód od Kaługi. Miasto jest usytuowane przy linii kolejowej Smoleńsk–Gorbaczewo–Tuła.
Historia.
Pierwsze wzmianki o miejscowości pochodzą z 1146. Kozielsk jest wtedy wymieniony jako część księstwa czernihowskiego. Miasto zasłynęło w trakcie najazdu Mongołów Batu-chana w 1238. Mieszkańcy, pomni rzezi, jakich dokonywała armia mongolska na wcześniejszym etapie inwazji, bronili się desperacko przez 7 tygodni, zabijając ok. 4000 mongolskich żołnierzy. Po zdobyciu Mongołowie zniszczyli Kozielsk prawie całkowicie, a prawie wszyscy obrońcy wraz z ich teoretycznym przywódcą, siedmioletnim Wasylem, synem księcia, zginęli.
W latach 1446–1494 Kozielsk, po rozpadzie Złotej Ordy, jako jedno z księstw wierchowskich na krótko stał się częścią Wielkiego Księstwa Litewskiego. Po 1494 został opanowany przez wojska moskiewskie i od tego czasu pozostaje częścią Rosji.
Kozielsk był siedzibą rodów Ogińskich i Puzynów.
Najbardziej znana budowla Kozielska to XVIII-wieczny monaster, Pustelnia Optyńska. Na jego terenie w latach 1939–1940 funkcjonował sowiecki obóz jeniecki dla Polaków. Osadzonymi w obozie w Kozielsku byli oficerowie (także podchorążowie) służby stałej i rezerwy Wojska Polskiego, wzięci do niewoli przez Związek Radziecki po zajęciu wschodnich obszarów Polski po 17 września 1939.
W 1940 roku zostali oni przewiezieni do Katynia i rozstrzelani przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940 roku. Zamordowani jeńcy są pochowani na Polskim Cmentarzu Wojennym w Katyniu.

</doc>
<doc id="657491" url="https://pl.wikipedia.org/wiki?curid=657491" title="Hgprt">
Hgprt



</doc>
<doc id="657492" url="https://pl.wikipedia.org/wiki?curid=657492" title="Hprt">
Hprt



</doc>
<doc id="657493" url="https://pl.wikipedia.org/wiki?curid=657493" title="Azorubina">
Azorubina

Azorubina ("E122") – organiczny związek chemiczny z grupy barwników azowych. Syntetyczny czerwony barwnik stosowany jako dodatek do żywności.
Dopuszczalne dzienne spożycie wynosi 4 mg/kg masy ciała.
Zastosowanie.
Związek ten jest dodawany do żywności, która wcześniej została poddana fermentacji, a następnie obróbce cieplnej. Spośród wielu takich produktów można wyróżnić: wyroby cukiernicze (np. serniki, rolady), budynie, galaretki, kisiele, cukierki, marcepan, dżemy, marmolady, konfitury, jogurty, wino i napoje.
Zagrożenia.
Wykazuje działania niepożądane charakterystyczne dla azozwiązków.
. Według klasyfikacji Międzynarodowej Agencji Badania Raka nie jest prawdopodobnym, możliwym ani potwierdzonym czynnikiem rakotwórczym dla ludzi.

</doc>
<doc id="657495" url="https://pl.wikipedia.org/wiki?curid=657495" title="Henryk Korotyński">
Henryk Korotyński

Henryk Wincenty Korotyński (ur. 24 maja 1913 w Warszawie, zm. 19 września 1986 w Warszawie) – polski polonista, dziennikarz, działacz społeczno-polityczny, poseł na Sejm PRL I, III, IV, V i VI kadencji. Budowniczy Polski Ludowej.
Życiorys.
Syn Brunona Wincentego Korotyńskiego. Absolwent Gimnazjum im. Tadeusza Reytana w Warszawie (1931). Posiadał wykształcenie wyższe. Od 1933 do 1939 współpracował z „Kurierem Warszawskim”. Podczas wojny członek Związku Walki Zbrojnej, później Armii Krajowej. Aresztowany w 1943 był więźniem na Pawiaku, a następnie niemieckiego obozu koncentracyjnego Auschwitz-Birkenau i obozu Buchenwald.
W latach 1945–1946 był kierownikiem działu zagranicznego „Dziennika Ludowego”, następnie (do 1948) redaktorem naczelnym „Wieczoru”, a w latach 1949–1950 redaktorem naczelnym „Rzeczpospolitej”. Od 1951 do 1972 redaktor naczelny „Życia Warszawy” z przerwą w 1957, gdy pełnił funkcję zastępcy redaktora naczelnego „Trybuny Ludu”. W latach 1951–1955 pełnił funkcję przewodniczącego Zarządu Głównego Stowarzyszenia Dziennikarzy Polskich. Laureat nagrody im. Bolesława Prusa.
W 1948 wstąpił do Polskiej Partii Robotniczej, która w tym samym roku współtworzyła Polską Zjednoczoną Partię Robotniczą. W latach 1958–1962 oraz 1971–1975 był zastępcą członka Komitetu Centralnego partii. Poseł na Sejm PRL w latach 1952–1956 i 1961–1976 (I, III, IV, V i VI kadencji). Członek Ogólnopolskiego Komitetu Frontu Jedności Narodu w 1958. W latach 1972–1973 był przewodniczącym Stołecznego Komitetu FJN. Od 1973 do 1978 pełnił funkcję zastępcy sekretarza generalnego Międzynarodowej Federacji Bojowników Ruchu Oporu. 23 sierpnia 1980 dołączył do apelu 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami. W latach 1982–1985 członek Trybunału Stanu. Od 1969 do 1986 członek Rady Naczelnej Związku Bojowników o Wolność i Demokrację.
Odznaczony Orderem Budowniczych Polski Ludowej (1974), Orderem Sztandaru Pracy I klasy, Krzyżem Kawalerskim i Komandorskim (1954) Orderu Odrodzenia Polski, Medalem 10-lecia Polski Ludowej (1954), Medalem „Za udział w wojnie obronnej 1939”, Krzyżem Oświęcimskim (1985) oraz Odznaką 1000-lecia Państwa Polskiego (1966).
Autor książek: "Dziesięć tygodni w Korei" (1952), "Różnie bywało" (1972), wspomnień "Trzy czwarte prawdy" (1987).
Został pochowany w grobie rodzinnym na cmentarzu Stare Powązki w Warszawie (kw. 62, rząd 5, grób 14/15).

</doc>
<doc id="657497" url="https://pl.wikipedia.org/wiki?curid=657497" title="Jan Szlachta">
Jan Szlachta

Jan Szlachta (ur. 6 listopada 1940 w Sierszy, zm. 21 maja 1993 w Szczecinie) – polski polityk i inżynier, w latach 1986–1987 minister górnictwa i energetyki, poseł na Sejm X kadencji.
Życiorys.
Syn Jana i Stanisławy. Z wykształcenia magister inżynier górnictwa. W 1963 ukończył studia na Akademii Górniczo-Hutniczej. W tym samym roku został zatrudniony w Kopalni Węgla Kamiennego „Wujek” w Katowicach, w latach 1965–1975 pracował w kopalni „Makoszowy”, gdzie był naczelnym inżynierem. Od 1975 do 1982 był kierownikiem kopalni „Knurów”, a w okresie 1982–1986 dyrektorem naczelnym Zabrzańskiego Gwarectwa Węglowego. Był dyrektorem generalnym Wspólnoty Węgla Kamiennego oraz autorem projektów racjonalizatorskich i patentów dotyczących sprzętu górniczego. Działał w Stowarzyszeniu Inżynierów i Techników Górnictwa, był członkiem prezydium zarządu głównego. Sprawował funkcję prezesa śląskiego oddziału Towarzystwa Wspierania Inicjatyw Gospodarczych.
W 1962 wstąpił do Polskiej Zjednoczonej Partii Robotniczej. W maju 1986 został powołany na stanowisko podsekretarza stanu w Ministerstwie Górnictwa i Energetyki. W latach 1986–1987 pełnił funkcję ministra górnictwa i energetyki w rządzie Zbigniewa Messnera, od listopada 1987 do stycznia 1990 ponownie pełnił funkcję podsekretarza stanu. W 1989 uzyskał mandat posła na Sejm kontraktowy z okręgu gliwickiego. Na koniec kadencji należał do Parlamentarnego Klubu Lewicy Demokratycznej, pracował w Komisji Stosunków Gospodarczych z Zagranicą i Gospodarki Morskiej. W latach 1983–1984 był prezesem klubu piłkarskiego Górnik Zabrze.
Zginął w 1993 w wypadku drogowym.

</doc>
<doc id="657499" url="https://pl.wikipedia.org/wiki?curid=657499" title="Statecznik (oświetlenie)">
Statecznik (oświetlenie)

Statecznik – urządzenie elektryczne mające za zadanie ograniczenie natężenia prądu płynącego przez lampę wyładowczą. Ma postać indukcyjnego dławika lub jest układem elektronicznym, który może również pełnić funkcję zapłonnika. Najczęściej zabudowany jest w oprawie lampy, lecz np. niektóre świetlówki kompaktowe mają wbudowany układ stabilizacyjno-zapłonowy.
Konieczność stosowania stateczników wynika z nieliniowej i niejednoznacznej charakterystyki prądowo-napięciowej lamp wyładowczych. Gdy lampa jest zasilana napięciem przemiennym, podczas narastania napięcia, lampa początkowo nie świeci i nie pobiera prądu. Po przekroczeniu pewnej wartości napięcia rozpoczyna się wyładowanie elektryczne, a w związku z pojawieniem się w gazie dużej ilości jonów, następuje szybki wzrost przewodzenia gazu. Przy braku statecznika następowałby wówczas bardzo szybki wzrost przepływającego prądu, powodujący zniszczenie lampy. Statecznik (w najprostszej wersji będący cewką o dużej indukcyjności i niskiej rezystancji) nie dopuszcza do szybkiego wzrostu prądu w czasie od początku wyładowania aż do zmiany polaryzacji napięcia na elektrodach lampy, po której zmienia się również kierunek prądu i cykl się powtarza.

</doc>
<doc id="657500" url="https://pl.wikipedia.org/wiki?curid=657500" title="Znak menniczy">
Znak menniczy

Znak menniczy – oznaczenie mennicy, w której została wybita moneta, jej pracowników – mincmistrzów, mincerzy i probierzy lub urzędników odpowiadających za skarb państwa. Znak wyrażany najczęściej w postaci jednej lub kilku liter umieszczanych na monecie, a także znak figuralny.
Cesarstwo Rzymskie.
Znaki mennicze zaczęły pojawiać się na monetach Cesarstwa Rzymskiego w połowie trzeciego wieku n.e. Z reguły znajdują się one na rewersie, w egzerdze. Nie miały one charakteru jednolitego - składały się z kilku elementów, ale nie wszystkie z nich były zawsze stosowane.
Obejmowały przede wszystkim oznaczenie mennicy. Oprócz tego, wskazywały często oficynę (podlegający danej mennicy warsztat, w którym moneta została wybita). Ponadto, w ramach znaku menniczego można znaleźć oznaczenie serii oraz różne symbole, które mogą wskazywać czas wybicia monety (a zarazem osobę odpowiedzialną za działanie warsztatu w danym czasie) oraz skrót od słów "pecunia", "moneta", "sacra moneta" itp..
Niemcy i kraje niemieckie.
Kraje niemieckie przed zjednoczeniem Niemiec w 1871 roku.
Przed zjednoczeniem, na terenie Niemiec istniało wiele mniejszych państw. Poniżej wymienione zostały przykłady znaków menniczych, które można znaleźć na monetach wybijanych do 1873 wraz ze wskazaniem krajów i terytoriów, dla których dana mennica biła monety.
Oprócz znaków menniczych powyższego typu, na monetach krajów niemieckich można znaleźć liczne oznaczenia urzędników poszczególnych mennic, niekiedy również w postaci pojedynczych liter. Część emisji, jak na przykład większość drobnych monet Bawarii, żadnych znaków menniczych nie posiadała.
Niemcy po zjednoczeniu w 1871 roku.
Na monetach emisji ogólnoniemieckich, wydanych po zjednoczeniu Niemiec występują następujące znaki mennicze:
W okresie cesarstwa umieszczano je najczęściej po obu stronach ogona orła niemieckiego (dwie takie same literki np. D D). Wyjątek stanowi tu 1/2 marki (od 1877), gdzie znak ten występował jako pojedyncza litera pod wieńcem oraz 25 fenigów, gdzie umieszczono go poniżej nominału. Na wyższych nominałach monet II Rzeszy, znajduje się on poniżej wizerunku monarchy lub herbu miasta.
Monety 10 fenigów z lat 1917-1922, 20 fenigów NRD z 1969 i 1971 oraz niektóre monety okolicznościowe NRD znaku menniczego w ogóle nie posiadają.
Kolonie niemieckie.
Monety Niemieckiej Afryki Wschodniej początkowo były bite w Berlinie na zlecenie Niemieckiej Spółki Wschodnioafrykańskiej i znaków menniczych nie posiadały. Pojawiły się one dopiero po przejęciu przez rząd niemiecki kwestii walutowych kolonii w 1902 i decymalizacji waluty w 1904. W latach 1904-1914 monety dla tej kolonii były bite w Berlinie i Hamburgu i posiadały właściwe im znaki mennicze. W roku 1916 wydano lokalną zastępczą serię monet oznaczonych znakiem menniczym T – Tabora.
Monety Nowej Gwinei Niemieckiej posiadały znak menniczy A (Berlin).
Monety Kiauczou nie posiadały znaku menniczego.
Polska.
Uchwałą sejmu warszawskiego z roku 1598 zakazano umieszczania na monetach herbów i znaków innych, niż znaki podskarbich.
Mennice oznaczano wyłącznie pierwszą literą nazwy miasta, w którym się
znajdowała. Na monetach wybitych widnieje:
Oraz:
W numizmatyce polskie monety nie posiadające znaku menniczego oznaczane są jako 'b.z.' lub 'b.z.m.'
Rosja.
Imperium Rosyjskie.
Za panowania Mikołaja II, szereg rosyjskich monet wybito poza granicami imperium:
Monety o nominale 1/4, 1/2, 1, 2 i 3 kopiejki z lat 1896-1898 zostały wybite w Birmingham, mimo że posiadają petersburski znak menniczy СПБ.
Monety 25 kopiejek z 1896 bite w Petersburgu i Paryżu są identyczne.
Monety bez znaku menniczego z lat 1915-1917 były bite w Petersburgu. Część monet 10 i 15 kopiejek z 1916 została wybita w Osace, od petersburskich różnią się one tym, że nie posiadają zarówno znaku menniczego, jak i liter na awersie (przy ogonie orła), podczas gdy na petersburskich na awersie widnieją litery ВС.
Związek Radziecki i Rosja.
Znaki mennicze ponownie pojawiły się na monetach rosyjskich w 1977, kiedy rozpoczęto wydawanie serii monet z okazji Olimpiady w Moskwie, chociaż nie wszystkie emisje okolicznościowe je posiadały. Na monetach obiegowych występują od 1990.
Stany Zjednoczone.
Nie wszystkie monety amerykańskie posiadają znaki mennicze. Początkowo, gdy w Stanach Zjednoczonych istniała tylko jedna mennica, nie było potrzeby oznaczania jej na monetach. Znaki mennicze zaczęto stosować w 1838, początkowo dla oznaczenia monet pochodzących z innych, niż filadelfijska, mennic. Znak tej ostatniej pojawił się po raz pierwszy dopiero w 1942. W latach 1965-67, nie widniały one na żadnych monetach USA. Obiegowe jednocentówki z początku lat osiemdziesiątych bite w San Francisco i West Point również ich nie posiadają.
Szwajcaria.
Monety ze znakami menniczymi BA i S emitowane były w czasach Republiki Helweckiej.
W latach 1970-1985, monety bite w mennicy berneńskiej nie posiadały znaku menniczego.
Monety półfrankowe z lat 1968-1969, jednofrankowe i dwufrankowe z roku 1968 oraz te o nominale 2 rappen z 1969, wszystkie bez znaku menniczego, pochodzą z mennicy londyńskiej. Część nakładu monet jednofrankowych z 1969 posiadających znak B oraz półfrankowych z 1970 bez znaku również została wybita w Londynie.
Wielka Brytania.
Początkowo nazwa miasta, w którym dana moneta została wybita, była umieszczana w legendzie, często w formie skróconej. Od 1334 do 1662 na monetach pojawiały się znaki mennicze w formie różnych symboli, znaków graficznych, niekiedy liter. W tym okresie poszczególne mennice często zmieniały stosowane oznaczenia. Znaki mennicze jedynie sporadycznie spotykane są na nowożytnych i współczesnych monetach brytyjskich. Należą do nich:
Oprócz tego, znaki mennicze umieszczane były na złotych monetach bitych w oddziałach mennicy brytyjskiej w koloniach za czasów panowania Wiktorii, Edwarda VII i Jerzego V:
Ponadto, od 1662 do 1747, znaki graficzne lub oznaczenia literowe były stosowane celem oznaczenia pochodzenia kruszcu użytego do wybicia monet.
Włochy.
Monety bez znaku menniczego z lat 1862-1866 zostały wybite w Paryżu.

</doc>
<doc id="657510" url="https://pl.wikipedia.org/wiki?curid=657510" title="Zadanie transportowe">
Zadanie transportowe



</doc>
<doc id="657511" url="https://pl.wikipedia.org/wiki?curid=657511" title="Azozwiązki">
Azozwiązki

Azozwiązki (związki azowe) – organiczne związki chemiczne będące podstawionymi diazenami.
Związki azowe są zwykle otrzymywane w wyniku reakcji diazowania, która została odkryta w 1858 r. przez Grissa.
Aromatyczne azozwiązki.
Typowe aromatyczne azozwiązki są pochodnymi azobenzenu i tak jak on posiadają w swojej strukturze grupę azową o wzorze –N=N–. Obecność wiązań podwójnych oraz grupy azowej umożliwia absorpcję światła z zakresu UV-Vis oraz występowanie interesujących właściwości optycznych. Unikalną cechą jest „czysta” i wydajna izomeryzacja fotochemiczna, która zachodzi wokół wiązania azowego, wtedy gdy chromofor pochłonie foton. Mogą wykazywać właściwości fotochromowe.
Ich spektra absorpcyjne zależą od obecności podstawników zwłaszcza silnie elektronodonorowych oraz elektronoakceptorowych. Niepodstawiony azobenzenu i zbliżone do niego związki mają główne pasmo absorpcyjne zlokalizowane w zakresie ultrafioletu (λ&lt;400 nm).
W związkach podstawionych np. grupami aminowymi jest ono przesunięte w stronę większych długości fali światła.
Zastosowanie.
Azozwiązki ze względu na swoje właściwości znajdują zastosowanie w różnych gałęziach przemysłu, jednak ich głównym przeznaczeniem jest barwienie. Mogą posiadać bardzo szeroką paletę barw, jednak najczęściej spotykane są jako kolory wyraziste i jaskrawe. Pierwszym otrzymanym barwnikiem była żółcień anilinowa. Obecnie natomiast znanych jest już ponad 10 tysięcy związków z tej grupy. Pochodne azobenzenu wykazują również właściwości nieliniowo optyczne. Zdolność do fotoindukowanej odwracalnej izomeryzacji sprawia, że związki azowe mogą być wykorzystywane jako fotoprzełączniki, dzięki temu są one bardzo dobrymi kandydatami do różnych zastosowań takich jak sensory czy urządzenia optoelektroniczne.

</doc>
<doc id="657526" url="https://pl.wikipedia.org/wiki?curid=657526" title="Bogda Chan">
Bogda Chan

Bogda Chan (znany też jako "Bogd Chan" lub "Bogdo Chan", mong. Богд хаан; Pełny tytuł Dżebcundampa Hutagt Bogdo Gegen, właściwie Agwan Łobsan Czojdżi Danzan Waanczigbał Sambuu (1869-1924) – ósmy dżebcundampa Mongolii i jej ostatni chan. Z pochodzenia Tybetańczyk.
Odnaleziony w Tybecie (władze chińskie zabraniały poszukiwać kandydatów na dżebcundampów wśród rodowitych Mongołów) po śmierci siódmego dżebcundampy i uznany za jego kolejne wcielenie. Intronizowany w 1875 roku jako pięcioletni chłopiec. W wieku dorosłym wykazywał się jako bogdo gegen całkowitą nieudolnością. Nie interesował się ani zagadnieniami religijnymi, ani administracyjnymi, pozostawiając je współpracownikom. Jego tryb życia był wręcz skandaliczny. Spędzał czas na zabawach i rozrywkach, wykazując zamiłowanie do napojów alkoholowych, w szczególności szampana, oraz palenia tytoniu.
Jako pierwszy spośród dżebcundampów złamał nakaz celibatu. Jego żoną była Tsendiin Dondogdulam, znana też jako Ekch Dagina (Matka Dakini). Aby uzasadnić przed wiernymi jego małżeństwo, ogłoszono ją dakinią, a spreparowana na tę okoliczność przepowiednia głosiła, że z ich związku ma narodzić się kolejne wcielenie Buddy. Małżeństwo jednak pozostało bezdzietne. Dondogdulam zmarła w 1923 roku. Następnie Bogda Chan ożenił się z Genepil.
Mimo to autorytet bogdo gegena był wśród Mongołów tak wielki, że gdy po upadku cesarstwa w Chinach w roku 1911 Mongolia ogłosiła niepodległość, 1 grudnia 1911 roku Dżebcundampa Hutagt został obwołany chanem i przyjął tytuł Bogdo Chana. 
Po wkroczeniu armii chińskiej do Mongolii 2 grudnia 1919 roku został aresztowany. Uwolniony 3 lutego 1921 roku po wkroczeniu do Mongolii oddziałów barona von Ungern-Sternberga (Ostatniego Wielkiego Chana Mongolii) i ponownie osadzony na tronie (Bogdo Chan był ostatnim Chanem Mongolii, ale nie ostatnim Wielkim, którym był baron Roman von Ungern-Sternberg). Po rozbiciu oddziałów Ungerna przez bolszewików 6 lipca 1921 roku formalnie nadal pozostał głową państwa, usiłując budować teokrację na wzór Tybetu, musiał jednak pójść na kompromis z rewolucjonistami mianując premierem członka Mongolskiej Partii Ludowej. Funkcję głowy państwa pełnił do końca życia, jednak jego uprawnienia były niewielkie i coraz bardziej ograniczane.
Bogda Chan zmarł 20 maja 1924 roku. Dopóki żył, nie do pomyślenia były jakiekolwiek ograniczenia czy prześladowania religijne w Mongolii. Po jego śmierci władze komunistyczne zabroniły poszukiwania kolejnego wcielenia dżebcundampy, a w latach trzydziestych rozpoczęły bezwzględne prześladowania buddyjskiego kleru i wiernych. W drugiej połowie XX wieku w Mongolii funkcjonował tylko jeden klasztor buddyjski - Gandan.
„Pałac zimowy Bogda Chana” jest dziś jedną z atrakcji turystycznych miasta Ułan Bator.

</doc>
<doc id="657528" url="https://pl.wikipedia.org/wiki?curid=657528" title="Karol Trzasko-Durski">
Karol Trzasko-Durski

Karol Trzasko-Durski (ur. 22 lutego 1894 w Grazu, zm. 18 maja 1971 w Toronto) – polski pilot i obserwator oraz morski oficer pokładowy, komandor. 
Podczas I wojny światowej walczył na okrętach i w lotnictwie morskim w armii austro-węgierskiej. Od 1919 do 1947 służył w polskiej Marynarce Wojennej jako dowódca jednostek pływających i specjalista lotnictwa wojskowego. Brał udział w wojnie polsko-bolszewickiej. W trakcie II wojny światowej służył w Polskich Siłach Zbrojnych na Zachodzie i zakończył karierę wojskową na stanowisku szefa Wydziału Wywiadu Morskiego przy Sztabie Naczelnego Wodza Polskich Sił Zbrojnych. Współpracował z Oddziałem II Sztabu Generalnego (nie należy go mylić z generałem Karolem Durskim-Trzaską). 
Wykształcenie.
Karol Trzasko-Durski urodził się 22 lutego 1894 w Grazu na terenie Austrii. W 1914 ukończył Morską Szkołę Kadetów w Fiume i rozpoczął służbę w cesarskiej i królewskiej Marynarce Wojennej (jego nazwisko zostało wymienione na tablicy pamiątkowej, ustanowionej w 2010 w siedzibie Dowództwa Marynarki Wojennej RP). W 1915 odbył kurs obserwatorów oraz kurs pilotów. Po zakończeniu I wojny światowej zaliczył kurs oficerski w polskim obozie pod Neapolem (Włochy). Był również absolwentem Oficerskiego Kursu Taktycznego w Szkole Podchorążych Marynarki Wojennej w Toruniu (1930–1931).
Służba wojskowa.
Od 1914 do 1915 pływał jako młodszy oficer artylerii na stawiaczu min „Basilisk” i pancerniku „Habsburg”. Następnie służył w austro-węgierskim lotnictwie morskim, w którym zajmował m.in. stanowiska dowódcy eskadry bojowej i kierownika szkoły obserwatorów. Brał udział m.in. w grupowym nalocie na Ankonę 3 sierpnia 1916, pilotując łódź latającą L71 (w stopniu kadeta - "Seekadett"). Po zbombardowaniu Ankony został zestrzelony i wodował, po czym został zabrany przez inną łódź latającą. Za tę akcję został odznaczony srebrnym Medalem za Odwagę I klasy i awansował na chorążego. W 1918 został zwolniony w stopniu porucznika marynarki ("Fregattenleutnanta") i przebywał w obozie dla żołnierzy polskich.
1 listopada 1918 roku zgłosił się do Wojska Polskiego i został wyznaczony referentem organizacyjnym i lotniczym w Sekcji Marynarki Wojennej Ministerstwa Spraw Wojskowych w Warszawie, a później Departamencie dla Spraw Morskich. 25 maja 1919 roku został formalnie przyjęty do Wojska Polskiego z zatwierdzeniem posiadanego stopnia porucznika marynarki. W 1920 przez krótki czas pełnił funkcję komendanta bazy Flotylli Pińskiej w Mozyrzu, po czym był kierownikiem Referatu Organizacyjnego w Dowództwie Wybrzeża Morskiego w Pucku. W tym okresie przyprowadził transport broni drogą morską z Turcji oraz odebrał wodnosamoloty we Włoszech.
Od 1922 do 1927 pływał na okrętach, kolejno jako zastępca dowódcy kanonierki ORP „Generał Haller” (1922), dowódca trałowca ORP „Jaskółka” (1922–1923), dowódca ORP „Generał Haller” (1923–1924), oficer wachtowy transportowca ORP „Warta” (1924), ponownie dowódca ORP „Jaskółka” (1924–1925), dowódca kanonierki ORP „Komendant Piłsudski” (1925–1926) i dowódca ORP „Warta” (1926–1927). W 1926 sprawował jednocześnie funkcję dowódcy dywizjonu ćwiczebnego, a od 1927 dowodził morskim dywizjonem lotniczym w Pucku. W 1930 był kierownikiem kursu aplikacyjnego lotnictwa dla podporuczników marynarki oraz wykładowcą kursu aplikacyjnego dla kapitanów marynarki i komandorów podporuczników] W 1933 objął stanowisko kierownika Samodzielnego Referatu Lotnictwa, od 1934 szefa Lotnictwa Morskiego w Kierownictwie Marynarki Wojennej w Warszawie. W latach 1937–1939 zajmował się zakupem kolejnych wodnosamolotów we Włoszech. Był autorem tekstów publikowanych w Przeglądzie Morskim w okresie międzywojennym. 
W trakcie kampanii wrześniowej został ewakuowany wraz z Kierownictwem Marynarki Wojennej i przez Wołyń, kraje bałtyckie oraz kraje skandynawskie przedostał się do Wielkiej Brytanii. Od 1939 do 1940 dowodził okrętem-bazą ORP "Gdynia", następnie kierował Bazą Zaopatrzenia w Devonport. W 1942 wyznaczono go szefem Polskiej Misji Morskiej w Gibraltarze, a od 1943 pełnił obowiązki starszego oficera Marynarki Wojennej na Morzu Śródziemnym. W latach 1944–1945 był szefem Wydziału Wywiadu Morskiego przy Sztabie Naczelnego Wodza Polskich Sił Zbrojnych. Po rozformowaniu Polskich Sił Zbrojnych na Zachodzie nie powrócił do Polski i pozostał w Wielkiej Brytanii. W 1948 przeniósł się do Kanady.
Zmarł 18 maja 1971 w Toronto. 
Awanse.
Podczas służby w polskiej Marynarce Wojennej awansował kolejno na stopnie wojskowe:
Upamiętnienie.
Jego imieniem wyróżniono w 1996 Gdyńską Brygadę Lotnictwa Marynarki Wojennej.

</doc>
<doc id="657535" url="https://pl.wikipedia.org/wiki?curid=657535" title="Struktura i działacze Prawa i Sprawiedliwości">
Struktura i działacze Prawa i Sprawiedliwości

Struktura i działacze polskiej partii politycznej Prawo i Sprawiedliwość.
Struktura PiS nie odbiega znacząco od innych polskich partii politycznych. W skład władz krajowych partii wchodzą 4 organy: Prezydium partii, Rada Polityczna, Komitet Polityczny oraz Komitet Wykonawczy.
Organizacją młodzieżową partii jest Forum Młodych PiS.
Warunki przyjęcia do Prawa i Sprawiedliwości.
Zgodnie ze statutem członkiem PiS może być każda osoba, która posiada obywatelstwo polskie, ukończyła 18 lat, akceptuje zasady ideowe oraz program PiS, zobowiązuje się do przestrzegania statutu i uchwał władz PiS, a także korzysta w pełni z praw publicznych.
Władze Prawa i Sprawiedliwości.
Komitet Polityczny PiS.
Prezes:
Wiceprezesi:
Sekretarz generalny:
Skarbnik:
Członkowie prezydiów izb parlamentu:
Rzecznik dyscypliny partyjnej:
Rzecznik prasowy:
Pozostali członkowie:
Prezes i wiceprezesi partii tworzą prezydium.
Komisja Etyki.
Przewodnicząca:
Pozostali członkowie:
Wiceprezesi PiS.
Byli:
Aktualni:
Klub Parlamentarny PiS.
Przewodniczący:
Aktualni wiceprzewodniczący:
Posłowie, senatorowie i eurodeputowani.
Posłowie na Sejm IX kadencji.
Byli posłowie PiS w Sejmie IX kadencji:
Senatorowie X kadencji.
Były senator PiS w Senacie X kadencji:
Posłowie do Parlamentu Europejskiego IX kadencji.
Z list PiS zostali wybrani także eurodeputowani Solidarnej Polski (Patryk Jaki i Beata Kempa) i Porozumienia (Adam Bielan, aktualnie w Partii Republikańskiej). Wszyscy posłowie wybrani z list PiS należą w Parlamencie Europejskim IX kadencji do Europejskich Konserwatystów i Reformatorów.
Posłowie na Sejm VIII kadencji.
Inni posłowie PiS w Sejmie VIII kadencji:
Z listy PiS został wybrany także Jan Klawiter (Prawica Rzeczypospolitej), który nie wszedł w skład klubu parlamentarnego.
Senatorowie IX kadencji.
Inni senatorowie PiS w Senacie IX kadencji:
Posłowie do Parlamentu Europejskiego VIII kadencji.
Z listy PiS został wybrany także Marek Jurek (Prawica Rzeczypospolitej), który nie wszedł w skład delegacji. Wszyscy posłowie PiS należeli w Parlamencie Europejskim VIII kadencji do Europejskich Konserwatystów i Reformatorów.
Posłowie na Sejm VII kadencji.
Inni posłowie PiS w Sejmie VII kadencji:
Senatorowie VIII kadencji.
Inni senatorowie PiS VII kadencji:
Posłowie do Parlamentu Europejskiego VII kadencji.
Inni eurodeputowani PiS VII kadencji:
Wszyscy posłowie PiS należeli w Parlamencie Europejskim VII kadencji do Europejskich Konserwatystów i Reformatorów.
Posłowie na Sejm VI kadencji.
Inni posłowie PiS w Sejmie VI kadencji:
Senatorowie VII kadencji.
senator, okręg wyborczy
Inni senatorowie wybrani z ramienia PiS do Senatu VII kadencji:
Posłowie do Parlamentu Europejskiego VI kadencji.
poseł, okręg wyborczy, liczba głosów
Inni eurodeputowani PiS VI kadencji:
Wszyscy posłowie PiS (oprócz Urszuli Krupy) należeli w Parlamencie Europejskim VI kadencji do Unii na rzecz Europy Narodów.
Posłowie na Sejm V kadencji.
Stan na koniec kadencji:
poseł, liczba głosów
Inni posłowie PiS w Sejmie V kadencji:
Senatorowie VI kadencji.
senator, okręg wyborczy
Posłowie na Sejm IV kadencji.
Stan na koniec kadencji:
poseł, okręg wyborczy, liczba głosów
Inni posłowie klubu PiS w Sejmie IV kadencji:
poseł, okręg wyborczy, liczba głosów, przynależność na końcu kadencji
Senatorowie V kadencji.
senator (komitet wyborczy), okręg wyborczy, liczba głosów
Posłowie na Sejm III kadencji.
Posłowie tworzący Klub Parlamentarny „Prawo i Sprawiedliwość” (od 7 lipca do 18 października 2001):
poseł (przynależność partyjna), okręg wyborczy, liczba głosów
Posłowie klubu AWS, będący członkami Zespołu Parlamentarnego Przymierze Prawicy, którzy nie weszli w skład Klubu Parlamentarnego PiS:
poseł, okręg wyborczy, liczba głosów
Senatorowie IV kadencji.
Senatorowie klubu AWS, kandydujący w 2001 z listy Blok Senat 2001, z rekomendacji PiS:
senator, okręg wyborczy, liczba głosów
Senator klubu AWS, kandydujący w 2001 z listy PiS do Sejmu:
senator, okręg wyborczy, liczba głosów

</doc>
<doc id="657536" url="https://pl.wikipedia.org/wiki?curid=657536" title="IBM Personal System/2">
IBM Personal System/2

IBM Personal System/2 – kolejna po IBM PC/AT seria komputerów osobistych firmy IBM, wprowadzona na rynek 2 kwietnia 1987, znana także pod nazwą PS/2.
Serię PS/2 stanowiły modele:
Wprowadzona w roku 1990 seria komputerów domowych IBM PS/1 była oparta na tradycyjnej architekturze podobnej do IBM PC/AT (komputery PS/1 korzystały m.in. z magistrali ISA zamiast MCA) i poza podobnym nazewnictwem nie mają wiele wspólnego z serią PS/2.
Główną przyczyną klęski była chęć rezygnacji z oparcia się o otwarto-źródłowe rozwiązania. Poboczną – fatalna reklama, skierowana bardziej do użytkowników domowych niż biznesmenów, co powodowało problemy ze sprzedażą komputerów kosztujących wówczas nawet ponad 10.000 $. Błędem był również brak zatok w rozmiarze 5,25″, co utrudniało korzystanie z jednej strony z popularnego wówczas oprogramowania na dyskietkach 5,25″, a z drugiej z nowoczesnych na tamte czasy rozwiązań takich jak CD-ROM. Zatoki te wykorzystywane są nawet dzisiaj, czyli kilkadziesiąt lat później, choćby do nagrywarek Blu-ray. IBM wyciągnął wnioski z tej porażki – nie tylko zrezygnował z odpowiedzialnych za to agencji reklamowych (wydatki wówczas były na poziomie 500 milionów dolarów rocznie, co było największą zmianą dostawców reklam w historii), ale także postanowił zainwestować w społeczność i rozwiązania otwartoźródłowe (ang. "open source") tworząc m.in. IBM Linux Technology Center, gdy tylko Linux okazał się drogą współczesnego biznesu i świata komputerów.

</doc>
<doc id="657537" url="https://pl.wikipedia.org/wiki?curid=657537" title="Gerard Denhoff">
Gerard Denhoff



</doc>
<doc id="657543" url="https://pl.wikipedia.org/wiki?curid=657543" title="Takelot I">
Takelot I

Takelot I – faraon, władca starożytnego Egiptu, z XXII dynastii libijskiej. Według przekazu Manethona panował 13 lat, prawdopodobnie w latach 890-877 p.n.e. lub 889-876 p.n.e. 
Życiorys.
Był młodszym synem Osorkona I i królowej Taschedchonsu. Władca uważany za efemerycznego. Żadne przekazy czy też zabytki nie wymieniają jednoznacznie imienia tego władcy. Wyjątkiem jest stela Pasenhora, datowana na 37 rok panowania Szeszonka V. W końcu lat 80., XX wieku n.e, udało się odnaleźć kilkanaście dokumentów wymieniających imię Takelota i jak się uważa, jest bardziej prawdopodobne, iż chodzi o Takelota I, a nie Talelota II, choć obaj ci władcy nosili to samo imię tronowe. Różnicą jest dodanie przez Takelota II do swego imienia, epitetu Siese (Sieset), co oznacza "Syn Izydy". Imię Takelota wymienione jest także na steli "Roku Dziewiątego" z Bubastis i prawdopodobnie chodzi tu także o Takelota I.
W królewskim grobowcu w Tanis, który uważany jest za miejsce pochówku Takelota, znaleziono kilka przedmiotów za tym przemawiających; m.in. złote bransolety i alabastrowe naczynia z imieniem Osorkona I oraz uszebti królowej Taschedchonsu oraz kamiennego skarabeusza (umieszczanego podczas mumifikacji w miejscu serca) z imieniem "Takelot MeriAmon", a więc Takelota I. Po rozszyfrowaniu i dokładnym przeanalizowaniu inskrypcji ze ścian kompleksu grobowego w Tanis, wysnuto wnioski potwierdzające, iż Osorkon II uhonorował swego ojca, grzebiąc go w lub przenosząc jego mumię do jednej z komór królewskiego grobowca w Tanis.
Władza Takelota nie rozciągała się na obszar całego Egiptu. W Tabaidzie władzę sprawowali, najpierw Harsiese I – syn Szeszonka II, a później dwaj starsi bracia Takelota – Juwelot i Smendes – synowie Osorkona I.

</doc>
<doc id="657544" url="https://pl.wikipedia.org/wiki?curid=657544" title="Macerały">
Macerały

Macerał – podstawowy wyróżnialny mikroskopowo składnik węgla, analogiczny do minerału w skałach nieorganicznych, lecz niemający formy krystalicznej i stałego składu chemicznego.
Podział macerałów.
Ze względu na pochodzenie:

</doc>
<doc id="657545" url="https://pl.wikipedia.org/wiki?curid=657545" title="Dynastia Liao">
Dynastia Liao

Dynastia Liao – dynastia pochodzenia kitańskiego panująca na terenie dzisiejszej Mandżurii, Mongolii oraz części północnych Chin w latach 907 - 1125.
Historia.
Początki dynastii i jej nazwa.
W IX wieku wśród Kitanów rosło znaczenie klanów Yila (później zmienił nazwę na Yelü) i Xiao, które porozumiały się między sobą w celu obalenia władzy kaganów z klanu Yaolian. Ten sojusz utrzymał się także później, kiedy to cesarze wywodzący się z klanu Yelü brali za cesarzowe kobiety z klanu Xiao. W roku 907 wodzowie Kitanów tradycyjnie co trzy lata wybierający kagana zdjęli z urzędu nieudolnego Hendejina (901 - 907) z klanu Yaolian i wybrali kaganem Abaoji (907 - 926), zdolnego wodza z klanu Yelü. Tę datę zazwyczaj przyjmuje się za początek dynastii Liao, ponieważ według późniejszej oficjalnej historii dynastii, „Historii Liao”, Yelü Abaoji wstąpił na tron cesarski właśnie w tym roku. Niemniej „Historia Liao” już w roku 916 odnotowuje drugą ceremonię tego rodzaju. Najprostszym sposobem usunięcia tej sprzeczności jest przyjęcie, że w roku 907 Yelü Abaoji został kaganem, co w „Historii Liao” anachronicznie zostało opisane jako wstąpienie na tron cesarski, a w rzeczywistości tytuł cesarski przyjął on dopiero w roku 916. Należy przy tym wspomnieć, że inne źródła datują to wydarzenie mgliście na okres gdzieś pomiędzy rokiem 904 a 922. Jeszcze bardziej niejasna jest chronologia przyjęcia przez dynastię nazwy Liao. Według różnych źródeł miało się to stać w roku 926, 937, 938 lub 947. Później dynastia zmieniła nazwę na Qidan guo (Państwo Kitanów), przy czym stało się to w roku 983 albo 1013. W roku 1066 powrócono do nazwy Liao. Te nie dające się do końca rozwikłać niespójności zapewne wynikają z tego że zapiski dotyczące panowania wczesnych cesarzy zostały skompilowane dopiero u schyłku XI wieku i kompilatorzy zaciemnili kwestię projektując na okres wcześniejszy wydarzenia, które w rzeczywistości miały miejsce począwszy od połowy X wieku lub nawet później. Sama nazwa Liao pochodzi od rzeki Liao w południowej Mandżurii.
Dalsza historia.
Yelü Abaoji pokonując w długotrwałych walkach ludy dzisiejszej Mandżurii i Mongolii, w tym m.in. Xi, Shiwei i Dżurdżenów, ustanowił nad nimi hegemonię Kitanów. Jednocześnie urządzał on łupieżcze najazdy na terytorium Chin i coraz śmielej interweniował w sprawy efemerycznych państw istniejących tam w okresie Pięciu Dynastii. Nie poddał się on ponownemu wyborowi na kagana po upływie trzech lat i stłumił bunty swoich braci, którzy liczyli na przejęcie władzy. Chcąc ustanowić dziedziczną dynastię w roku 916 przyjął chiński tytuł cesarza i wyznaczył swojego syna następcą tronu, tym samym próbując wprowadzić chiński system przechodzenia władzy z ojca na syna. Zaczął on osiedlać pojmanych i przybyłych na terytorium Kitanów Chińczyków w budowanych na chińską modłę miastach i zbudował cesarską stolicę. W roku swojej śmierci podbił także koreańsko-mandżurskie państwo Balhae. Syn Yelü Abaoji, Yelü Deguang (imię świątynne Taizong) (927 - 947), w roku 936 poparł bunt Shi Jingtanga (936 - 942), namiestnika Późniejszej dynastii Tang, i tym samym dopomógł mu w założeniu Późniejszej dynastii Jin. W zamian ten uznał jego zwierzchność i scedował na rzecz Kitanów szesnaście północnych prefektur swojego państwa. Kolejny cesarz Późniejszej dynastii Jin, Shi Chonggui (942 - 946), zerwał jednak z Kitanami, co doprowadziło do zajęcia przez nich Kaifengu i obalenia dynastii. Taizong miał wówczas ogłosić nową nazwę dynastii, „Wielkie Liao”, Kitanowie okazali się jednak niezdolni do opanowania północnych Chin i musieli się wycofać. Podczas panowania nieudolnego Muzonga (951 - 969) Chiny zaczęły się jednoczyć pod przywództwem nowej dynastii Song. Liao popierało przeciwko Songom buforowe państewko Północnej dynastii Han. W roku 979 zostało ono zajęte przez Songów, lecz próby odbicia przez nich szesnastu prefektur zakończyły się klęskami chińskich armii w latach 979 i 986. Do stabilizacji dynastii Liao doszło podczas długiego panowania cesarza Shengzonga (982 - 1031). Wstąpił on na tron w wieku 11 lat i aż do swej śmierci w roku 1009 dominującą rolę w rządzie odgrywała jego matka, cesarzowa wdowa Chengtian. W roku 1004 Kitanowie dokonali inwazji na terytorium Chin docierając na odległość 100 kilometrów od Kaifengu, w wyniku czego pomiędzy Liao a Song zawarto traktat, w którym oba cesarstwa uznawały się wzajemnie na zasadach równości, przy czym Song miało wypłacać Liao coroczną „kontrybucję na wydatki wojskowe” w wysokości 200 tys. zwojów jedwabiu i 100 tys. liangów srebra. Traktat ten „utorował drogę stuleciu stabilności i pokojowej koegzystencji”. Za panowania Shengzonga Kitanowie prowadzili także krwawe wojny z położonym na Półwyspie Koreańskim państwem Goryeo, które ostatecznie uznało ich zwierzchnictwo. Doszło wtedy również do szeregu reform o charakterze instytucjonalnym, które generalnie prowadziły do rozbudowy instytucji państwowych na wzór chiński. W roku 1042 Kitanowie wykorzystali wojnę pomiędzy Songami a tanguckim państwem Xixia do wymuszenia na tych pierwszych zwiększenia kontrybucji do 200 tys. liangów srebra i 300 tys. zwojów jedwabiu. Wojna jaka toczyła się pomiędzy Liao a Xixia w latach 1044 - 1053 przyniosła jednak Kitanom wiele porażek, zanim Tanguci z powrotem uznali swój tradycyjny wasalny status. Prochińska polityka cesarza Daozonga (1055 - 1101) doprowadziła w roku 1063 do wybuchu rebelii bardziej tradycjonalistycznie nastawionego cesarskiego brata Zhongyuana. Po jej stłumieniu rzeczywista władza w państwie zaczęła skupiać się w ręku ministra Yelü Yixina, który doprowadził do śmierci zagrażających jego pozycji cesarzowej i następcy tronu. Jego upadek nastąpił w roku 1080 i po śmierci Daozonga władza przeszła w ręce syna zamordowanego przez Yelü Yixina następcy tronu, Tianzuo (1101 - 1125). W XI wieku Liao było nękane przez okresowe rebelie podlegających mu ludów, takich jak Xi, Zubu (być może spokrewnionych lub identycznych z Tatarami) oraz ludności dawnego Balhae. Prawdziwym zagrożeniem dla dynastii okazali się jednak zamieszkujący wschodnią Mandżurię Dżurdżeni, którzy w roku 1114 wzniecili powstanie pod przywództwem swojego wodza Agudy (imię świątynne Taizu) (1115 - 1123). M.in. z powodu buntu chcących go obalić członków panującego klanu i kolejnej rebelii ludności Balhae Tianzuo okazał się niezdolny do szybkiego pokonania Dżurdżenów, a z każdym zwycięstwem tych ostatnich przechodziło na ich stronę coraz więcej podległych niegdyś Kitanom ludów. W roku 1120 Dżurdżeni zajęli Najwyższą Stolicę Kitanów i w następnych latach działając w sojuszu z Songami podbili większość terytorium dynastii Liao, która przestała istnieć wraz z dostaniem się Tianzuo do niewoli w roku 1125.
Administracja i prawo.
Charakterystyczną cechą dynastii Liao była jej dualistyczna administracja, osobna dla Kitanów i podlegających im plemion oraz Chińczyków. Jej zręby sięgają początków dynastii, a cesarz Shizong (947 – 951) formalnie podzielił terytorium państwa na Region Północny, składający się z terenów na których dominowali Kitanowie i zależne od nich plemiona, oraz Południowy, gdzie zamieszkiwali przede wszystkim Chińczycy oraz Balhae. Administracja Północna składała się głównie z Kitanów noszących tradycyjne kitańskie tytuły. Była to w istocie „osobista świta wielkiego plemiennego wodza i wiele z jej urzędów było specjalnie zarezerwowanych dla członków tej lub innej gałęzi królewskich lub konkubenckich klanów i obsadzanych przez dziedziczny dobór”. Administracja Południowa powstała po tym jak w roku 947 Kitanowie uprowadzili z Kaifengu wielu chińskich urzędników i była wzorowana na instytucjach dynastii Tang i Pięciu Dynastii. Na czele jej rozbudowanej biurokracji stały trzy ministerstwa, podobne do trzech centralnych ministerstw wczesnej dynastii Tang. Były to Chińskie Ministerstwo dla Spraw Wojskowych ("hanren shumiyuan"), Sekretariat (początkowo nazywany "zhengshisheng" a po 1044 roku "zhongshusheng"), na którego czele stał wielki pierwszy minister ("da chengxiang"), oraz Kancelaria ("menxiasheng") odpowiedzialna za sporządzanie dokumentów. Od roku 988 dynastia Liao stosunkowo regularnie przeprowadzała egzaminy urzędnicze, które jednak dostarczały niewielu urzędników. Być może faktyczne znaczenie egzaminów polegało na ich wymiarze symbolicznym, jako instytucji charakterystycznej dla prawowitej chińskiej dynastii. Podobnie jak w przypadku dynastii Tang potomkowie wysokich chińskich urzędników cieszyli się przywilejem dziedzicznego dostępu do urzędu ("yin") i generalnie mieli lepsze perspektywy kariery niż zdający egzaminy. Ta praktyka była zgodna z tradycyjną kitańską dziedziczną sukcesją ("shixuan") urzędów. Kitanowie nie mieli prawa uczestniczenia w egzaminach.
Cesarstwo formalnie miało aż pięć stolic, które odgrywały jednak raczej rolę regionalnych centrów danego okręgu, niż siedzib centralnego rządu. Spośród nich najważniejszą rolę odgrywały Najwyższa Stolica, rytualne i religijne centrum państwa, gdzie znajdowały się siedziby obu administracji, położona na dawnych rodzimych terenach Kitanów, oraz Stolica Południowa (dzis. Pekin), będąca centrum chińskich szesnastu prefektur. Cesarz przemieszczał się stale pomiędzy tradycyjnymi obozami łowieckimi ("nabo"), kontaktując się z przywódcami plemiennymi, i przebywał w Najwyższej Stolicy jedynie przez krótki okres w roku. W jego wędrówkach towarzyszyła mu większość wyższych urzędników Administracji Północnej i jedynie garstka członków Administracji Południowej. Urzędnicy Administracji Północnej w sposób oczywisty posiadali większą władzę, mając stały dostęp do cesarza. Administracja Południowa była powołana zatem tylko do zarządzania terenami zamieszkałymi przez ludność osiadłą i nie brała udziału w podejmowaniu decyzji na szczeblu centralnym, a w szczególności jej urzędnicy byli wykluczeni od podejmowania decyzji w sprawach wojskowych. Oficjalna struktura rządu Liao była także o tyle myląca, że w rzeczywistości wiele urzędów było obsadzanych tylko sporadycznie. Mimo formalnej biurokratyzacji rzeczywista władza w państwie Kitanów nadal zależała raczej od osobistej pozycji danej osoby w świecie plemiennej polityki.
We wczesnym okresie dziejów dynastii w stosunku do jej poddanych chińskich stosowano skodyfikowane prawo dynastii Tang, natomiast Kitanowie i członkowie innych plemion posługiwali się swoim niespisanym prawem zwyczajowym. Wraz z sinizacją dynastii pojawił się jednak postępujący nacisk na prawo chińskie jako standard mający zastosowanie do wszystkich poddanych. W roku 983 zarządzono by kodeks dynastii Tang został przełożony na kitański, tak by mógł być używany także przez Północną Administrację. Innym faktem sugerującym supremację prawa chińskiego była ustanowiona w roku 994 zasada, zgodnie z którą każdy Kitan popełniający jedno z Dziesięciu Odrażających Przestępstw, które były czysto chińską koncepcją osadzoną w konfucjanizmie, powinien być ukarany tak samo jak Chińczyk. W roku 1036 ogłoszono "Xinding tiaozhi", pierwszą kodyfikację prawa pod rządami Liao, która znajdowała się pod silnym wpływem swoich chińskich modeli. Zawierająca 547 artykułów i zbierająca razem wszystkie prawa wydane od czasów Abaoji miała ona powszechne zastosowanie. Nowy kodeks pozostawił jednak nierozwiązany problem wielu sprzeczności pomiędzy prawem chińskim a plemiennym prawem zwyczajowym i spotkał się z silną opozycją konserwatywnej części Kitanów. Zhongyuan doprowadził w roku 1044 do ustanowienia w każdej z pięciu stolic inspektorów czuwających nad interesem Kitanów pod rządami nowego prawa. W roku 1070 cesarz Daozong nakazał rewizję obowiązującego prawa, w wyniku czego powstała kodyfikacja dwukrotnie większa od "Xinding tiaozhi", która próbowała zdefiniować i zachować tradycyjne różnice pomiędzy zwyczajami Chińczyków i Kitanów. Kodyfikacja ta była następnie poprawiana i poszerzana, jednakże zawarte w niej próby łączenia zarówno chińskich jak i kitańskich praw zwyczajowych były tak skomplikowane w stosowaniu i odległe od aktualnej praktyki że w roku 1089 powrócono do stosowania kodeksu z 1036 roku, który pozostał podstawowym korpusem prawa aż do upadku dynastii.
Kultura.
Chociaż Abaoji popierał zapożyczenia z chińskiej kultury i systemów wierzeń, zakładając m.in. miasta urządzone na wzór chiński i nakazując budowę w Najwyższej Stolicy świątyni konfucjańskich, buddyjskich i taoistycznych, starał się on także zachować kulturę Kitanów. Najważniejszymi jego działaniami w tym kierunku było ustanowienie kitańskiego pisma. Tzw. „Pismo duże” zostało wprowadzone w roku 920 i było niezwykle skomplikowaną adaptacją pisma chińskiego. „Pismo małe” zostało wprowadzone w roku 925 i ponieważ inspiracją do jego stworzenia było alfabetyczne pismo ujgurskie, miało ono charakter semialfabetyczny i fonetyczny. Wiemy iż w okresie dynastii Liao Kitanowie przełożyli na swój język wiele dzieł z języka chińskiego, przede wszystkim o praktycznym zastosowaniu, tj. kalendarzy, dzieł medycznych, politycznych i historycznych. Żadne z kitańskich tłumaczeń nie zachowało się. Co charakterystyczne, nie przełożono żadnej z części konfucjańskiego Pięcioksięgu, co sugeruje brak zainteresowania konfucjanizmem.
Według pierwotnego mitu Kitanów mieli oni wywodzić się ze związku ich pierwszego kagana, Qishou, i kobiety, którą spotkał jadącą wozem ciągniętym przez wołu gdy jechał doliną rzeki Liao. Mieli oni posiadać ośmiu synów, którzy dali początek ośmiu plemionom. Klan Yelü wywodził swoje prawa do przywództwa bezpośrednio od Qishou. W pobliżu miejsca gdzie miało dojść do spotkania pierwotnych rodziców Kitanów znajdowała się ich święta góra Muye i to w jej okolicy Abaoji zbudował Najwyższą Stolicę. W każdym dziewiątym miesiącu roku na Muye odbywało się sezonowe święto. W późniejszym rozwoju religii Kitanów pierwotni rodzice byli uznawani za wcielenia Boga Nieba i Bogini Ziemi. Inni bogowie mieli mieszkać w określonych górach. Integralną częścią religii Kitanów był szamanizm. Główny szaman przewodniczył rytom wiązanym z Bogiem Ognia każdego roku. Specjalny rytuał był także powiązany ze złowieniem pierwszej ryby (na wiosnę) i pierwszej dzikiej gęsi (zimą). Wiele świąt było powiązanych także z zawodami sportowymi, takimi jak zapasy, strzelanie z łuku i gra w polo. Objęcie władzy było symbolizowane przez starodawny rytuał „ponownego narodzenia” władcy. Kitanowie mieli w zwyczaju chować wraz z władcą jego ulubione zwierzęta i wartościowe przedmioty. Później chowano z nim także należące do niego święte przedmioty. Starodawny zwyczaj zabijania ludzi i chowania ich wraz ze zmarłym wodzem lub arystokratą przetrwał do X wieku, później został jednak zarzucony pod wpływem chińskim. Po śmierci Abaoji pogrzebano wraz z nim ponad trzysta osób, jednak cesarzowa wdowa Zhunqin uniknęła tego losu odcinając sobie prawą rękę i kładąc ją do trumny.
Wraz z trwaniem dynastii Kitanowie zmieniali się pod wpływem chińskiej kultury. W późniejszym okresie wielu cesarzy i kitańskich arystokratów przyjęło buddyzm i stało się pobożnymi protektorami tej religii. Powołano Urząd Historiografii, który miał sporządzać codzienne zapiski umożliwiające późniejsze skompilowanie oficjalnej historii dynastii na wzór chiński. Cesarz Daozong był osobiście zainteresowany chińską kulturą. W roku 1064 zarządził on poszukiwanie książek brakujących w cesarskiej kolekcji, studiował buddyzm, a także interesował się historią, czego rezultatem była m.in. dystrybucja przez rząd kopii Zapisków historyka i Księgi Hanów. Zarządził on także sprawowanie rytuałów na cześć różnych konfucjańskich mędrców i nauczycieli, a w roku 1072 osobiście ułożył pytania egzaminacyjne. W sumie podczas panowania dynastii Liao kitańska „arystokracja plemienna stała się w dużej mierze kulturowo dualistyczna, podczas gdy zwykli ludzie pozostali poza tym kulturowym procesem. Jednakże pomimo ich intelektualnego wyrafinowania i opanowania chińskiej kultury wyższej Kitanowie pozostali «ludźmi stepu», niezbyt znacząco odciętymi od wartości ich koczowniczego życia”, w przeciwieństwie bowiem do później panujących w Chinach Dżurdżenów i Mongołów, zajęli oni jedynie przyczółek na skraju osiadłej cywilizacji

</doc>
<doc id="657546" url="https://pl.wikipedia.org/wiki?curid=657546" title="Liao">
Liao



</doc>
<doc id="657548" url="https://pl.wikipedia.org/wiki?curid=657548" title="José Mauro de Vasconcelos">
José Mauro de Vasconcelos

José Mauro de Vasconcelos (ur. 26 lutego 1920 w Rio de Janeiro, zm. 1984 w São Paulo) – pisarz brazylijski. Syn Portugalczyka i Indianki. Jeden z najpopularniejszych za granicą pisarzy brazylijskich, w kraju nie uzyskał uznania. Studiował prawo, medycynę, filozofię, malarstwo. Był trenerem, handlarzem, rybakiem, nauczycielem i pielęgniarzem w dżungli.
Znany z serii, opartej na motywach autobiografii, o chłopcu Zezé – "Moje drzewko pomarańczowe", "Rozpalmy słońce", "Na rozstajach". Opowiada w niej z punktu widzenia dziecka o biedzie, dorastaniu, wyobraźni.

</doc>
<doc id="657550" url="https://pl.wikipedia.org/wiki?curid=657550" title="Sventevith (Storming Near the Baltic)">
Sventevith (Storming Near the Baltic)

Sventevith (Storming Near the Baltic) – debiutancki album zespołu Behemoth wydany w roku 1995 nakładem Pagan Records. Wydawnictwo zostało zarejestrowane w grudniu 1994 roku w Warrior Studio we współpracy z Krzysztofem "Krisem" Maszotą. Gościnnie w nagraniach wziął udział Cezary "Cezar" Augustynowicz znany z występów w grupie muzycznej Christ Agony.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="657551" url="https://pl.wikipedia.org/wiki?curid=657551" title="Regres (zespół muzyczny)">
Regres (zespół muzyczny)

Regres – zespół muzyczny reprezentujący gatunek hardcore punk. Promuje m.in. ideologię straight edge, wegetarianizm, poszanowanie praw ludzi. 
Od początku istnienia związany z niezależną wytwórnią Refuse Records.

</doc>
<doc id="657552" url="https://pl.wikipedia.org/wiki?curid=657552" title="Wojny o Przylądek">
Wojny o Przylądek



</doc>
<doc id="657553" url="https://pl.wikipedia.org/wiki?curid=657553" title="Cape Frontier Wars">
Cape Frontier Wars



</doc>
<doc id="657577" url="https://pl.wikipedia.org/wiki?curid=657577" title="Grupa azowa">
Grupa azowa

Grupa azowa – dwuwartościowa grupa występująca w wielu związkach organicznych, składająca się z dwóch atomów azotu połączonych wiązaniem podwójnym (−N=N−). Grupa azowa występuje w związkach azowych.

</doc>
<doc id="657583" url="https://pl.wikipedia.org/wiki?curid=657583" title="Związki azowe">
Związki azowe



</doc>
<doc id="657584" url="https://pl.wikipedia.org/wiki?curid=657584" title="Roman von Ungern-Sternberg">
Roman von Ungern-Sternberg

Roman Nicolaus von Ungern-Sternberg, ros. Роман Фёдорович фон Унгерн-Штернберг, "Roman Fiodorowicz fon Ungern-Szternberg" (ur. 10 stycznia 1886 w Grazu, zm. 15 września 1921 w Nowonikołajewsku) – rosyjski baron i generał, dowódca Azjatyckiej Dywizji Konnej na Dalekim Wschodzie.
Życiorys.
Dzieciństwo i młodość.
Urodził się w Grazu, jako syn estońskiego Niemca Theodora von Ungern-Sternberga oraz Sophii Charlotty von Wimpffen. Gdy miał sześć lat rodzice wzięli rozwód, czego przyczyną mogła być postępująca choroba umysłowa ojca; mały Roman przeprowadził się wraz z matką do Rewla (dziś Tallinn).
W 1894 roku Sophie Charlotte wyszła ponownie za mąż, za barona Oskara von Hoyningen-Hüne, i przeniosła się wraz z Romanem do majątku nowego męża w Jerwakancie. Wedle świadectw szkolnych Roman miał „zły stosunek do ojczyma”.
Do piętnastego roku życia Ungern uczył się w domu po niemiecku, po czym został wysłany do gimnazjum nikołajewskiego w Rewlu. Nie zagrzał tam miejsca zbyt długo – usunięto go z powodu nagannego zachowania. Dzięki staraniom ojczyma został przyjęty do akademii morskiej w Petersburgu, gdzie utrwaliła się jego reputacja awanturnika i rozrabiaki.
W lutym 1905 roku został ponownie wyrzucony ze szkoły; nie chcąc wracać do majątku ojczyma zaciągnął się do wojska, by wziąć udział w wojnie rosyjsko-japońskiej. Wojskową dyscyplinę znosił lepiej i pod koniec wojny był już kapralem, odznaczonym medalem.
Po powrocie do Rosji w 1906 roku dostał się do prestiżowej Pawłowskiej Akademii Wojskowej, kształcącej kadry oficerskie. Studiował logistykę, sztukę saperską oraz taktykę, jednocześnie zgłębiając wiedzę o buddyzmie i okultyzmie.
Służba wojskowa.
Ukończywszy studia ze średnią lokatą otrzymał propozycję służby w zachodniej Syberii, jednakże zamiast tego wybrał stacjonujący przy granicy z Mandżurią 1 Arguński Pułk Kozacki wojska zabajkalskiego. Jednostka stacjonowała w Daurii, leżącej na trasie kolei – prócz koszar i stacji znajdowało się tam niewiele domów.
Historyk Williard Sunderland opisuje panującą w miasteczku atmosferę:
Ungern dość prędko popadł w konflikt z jednym z oficerów, co zakończyło się pojedynkiem – nie było reperkusji zdrowotnych dla żadnej ze stron, jednakże młody baron opuścił pułk. Dzięki wpływom rodziny dostał przydział do 1 Amurskiego Pułku Kozackiego, stacjonującego w pobliżu Błagowieszczeńska przy granicy z Chinami, na samym krańcu rosyjskiego Dalekiego Wschodu. Zanim wyjechał z Daurii założył się z oficerami, że „przejedzie czterysta wiorst do Błagowieszczeńska tylko konno, żywiąc się tym, co znajdzie po drodze”. Nie wiadomo jak długo jechał, ale zakład wygrał.
Nad Amurem służba była jeszcze nudniejsza niż w Daurii, mimo że angażował się w szereg zajęć – dostał przydział do oddziału karabinów maszynowych, był szefem komórki wywiadu, a także wodził patrole wzdłuż granicy mandżurskiej. Nie zarzucił również awanturniczych zachowań, o czym wzmianki znaleźć można w aktach służbowych.
W 1911 roku wziął półroczny urlop i udał się w rodzinne strony. Po powrocie do pułku wziął udział w kolejnym pojedynku, który prawdopodobnie zaowocował wyrazistą (a później sławną) blizną na czole. 4 lipca 1913 roku przesłał do stolicy prośbę o przeniesienie do rezerwy. Nim odpowiedź dotarła do Błagowieszczeńska, Ungern ruszył w mongolski step, gdzie spędził kolejne miesiące – jesienią zwiedził Urgę, a gdy generalicja Imperium Rosyjskiego postanowiła przeszkolić mongolską armię, próbował zyskać przydział do rosyjskich garnizonów w Urdze lub Kobdo. Nie dostawszy zgody rozpoczął służbę jako kapitan nadetatowy w drugim z miast. Mając dużo wolnego czasu szkolił się w języku, a będąc poliglotą (znał niemiecki i rosyjski, wyniesione z domu, a także, jako arystokrata, francuski i angielski) szybko opanował go w stopniu zadowalającym.
Z przybyciem do Mongolii Ungern wiązał wielkie nadzieje – poznał obyczaje, religię i ludzi, jednakże zaledwie po kilku miesiącach musiał ją opuścić. W 1914 roku był z powrotem w Rewlu, bez pracy i perspektyw na przyszłość, żyjąc z oszczędności i dzięki pomocy rodziny.
I wojna światowa.
Kiedy wybuchła I wojna światowa, został zmobilizowany już 19 lipca 1914 i przeniesiony do pułku nerczyńskiego wojska zabajkalskiego, który brał udział w krwawych walkach na froncie wschodnim.
Ungern wziął udział w marszu 2. Armii Samsonowa na Prusy, walczył pod Tannenbergiem, gdzie zginął jego kuzyn Friedrich von Ungern-Sternberg.
Gdy siły niemieckie wkroczyły do krajów nadbałtyckich, rozpoczęła się wojna manewrowa. Ungern jako zapalony kawalerzysta i Niemiec doskonale sprawdzał się w rajdach na tyły przeciwnika oraz misjach zwiadowczych. Za przeprowadzenie zwiadu pozycji nieprzyjaciela 22 września 1914 „w odległości zaledwie stu-stu pięćdziesięciu metrów od niemieckich okopów, pod silnym ogniem karabinowym i artyleryjskim” otrzymał Order Świętego Jerzego IV klasy. W ciągu dwóch pierwszych lat wojny został odznaczony jeszcze czterokrotnie, w tym Orderem Św. Anny.
W latach 1914–1916 walczył w Prusach Wschodnich, Galicji i Karpatach, gdzie trafił pod komendę gen. Piotra Wrangla. We wrześniu 1916 roku otrzymał awans na podesauła wojsk kozackich oraz dowództwo nad sotnią. Mimo awansu jego zachowanie nie uległo zmianie i 22 października, przebywając na urlopie w Czerniowcach, wdał się w awanturę w hotelu „Czarny Orzeł”, czego efektem było okaleczenie adiutanta komendanta miasta, Zagorskiego; sąd wojskowy 8. Armii, pod wrażeniem przeszłości wojennej Ungerna oraz dzięki wstawiennictwu Wrangla, skazał go na karę zaledwie dwóch miesięcy więzienia.
Pod odbyciu kary Ungern trafił do rezerwy, jednak oddalenie od frontu zaczęło mu prędko doskwierać i niezwłocznie załatwił sobie przeniesienie do Władywostoku. Powrócił do walki na froncie kaukaskim, gdzie poznał człowieka, który znacznie wpłynął na jego dalsze losy – Grigorija Siemionowa. Obu skierowano w góry otaczające jezioro Urmia w Persji, gdzie wojska rosyjskie potykały się z Turkami. Tamże mieli możność obcować z jednym z większych okrucieństw tej wojny – eksterminacją chrześcijańskich Asyryjczyków przez wojska tureckie oraz kurdyjskich bojowników.
Ungern chciał z nich uczynić żołnierzy, którzy tym chętniej walczyliby z wrogiem, jednakże pomysł ten nigdy nie wszedł w życie. Zainspirował on jednak Siemionowa do werbowania ludzi Wschodu.
Rosyjska wojna domowa.
Nie jest pewne, gdzie przebywał von Ungern między marcem a listopadem 1917 roku – wiadomo, iż udał się z Siemionowem na Zabajkale. Tuż po bolszewickim przewrocie w Piotrogrodzie obaj trafili do Daurii, gdzie rozpoczęli przekształcanie miasta w centrum antykomunistycznego oporu. Siemionowowi udało się zjednać buriacką starszyznę i zwerbować, co prawda na papierze, sześciuset wojowników. Faktyczny stan „oddziału” wynosił zaledwie ośmiu ludzi, wliczając dowódców.
W tym czasie, w leżącym niedaleko Daurii mandużurskim Manzhouli wybuchł bunt rosyjskiego garnizonu, którego przywódcy natychmiast powołali rewolucyjne trybunały i rozpoczęli sądzenie oficerów oraz urzędników kolejowych. Generał-major chińskich sił, Gan, dostał rozkaz rozbrojenia buntowników, jednakże uważając, iż ma za mało ludzi, nie uczynił tego. Wówczas pojawił się Siemionow, który zaproponował pomoc. Zawiadowca stacji rozkazał wysłać pociąg do Daurii po wyimaginowany pułk, a naprawdę pojechał nim posłaniec do Ungerna, rozkazujący mu zwerbowanie jak największej ilości ludzi. Ten ostatni, w towarzystwie jednego kozaka udał się do dowódcy milicji chroniącej kolej, kapitana Stiepanowa i zażądał od niego pomocy w rozbrojeniu garnizonu. Stiepanow, usłyszawszy, iż mają tego dokonać we trzech roześmiał się i zapowiedział, że idzie do domu. Ungern uderzył go pochwą od szabli i zastraszył. Następnie wszyscy ruszyli do Manzhouli, gdzie w kilka godzin rozbroili zbuntowanych żołnierzy, i zapędzili liczący 1500 osób oddział do transportu, który miał zabrać ich na tereny opanowane przez bolszewików. Ta akcja przysporzyła obu dowódcom sławy i poparcia Chińczyków oraz Białych, a także przyciągnęła nowych ludzi do oddziału.
W sylwestra 1917 roku Siemionow na czele swoich ludzi z Ungernem w straży przedniej wkroczył na terytorium Rosji, rozpoczynając walkę partyzancką. 12 stycznia zajęli osiedle Ołowianna, gdzie zdobyli zapasy amunicji, jednak prędko odparła ich Czerwona Gwardia. W połowie stycznia mieli w swoim władaniu ponad 300 kilometrów drogi żelaznej, jednak prędko kończyły się im zapasy. Aby poprawić sytuację aprowizacyjną, Ungern unieszkodliwił bolszewicki garnizon w rosyjskiej dzielnicy Hailaru, mając trzykrotnie mniej żołnierzy.
Siemionow starał się w międzyczasie zwerbować więcej żołnierzy mniejszości etnicznych – w tym celu nawiązał kontakt z Bargutami oraz Karaczenami, których udało mu się pojednać w 1917, dzięki pomocy Chińczyków. Nowym oddziałem, liczącym około 250 ludzi, dowodził Ungern. Parę dni po wydarzeniach z Hailaru podporządkował wraz z nowymi podwładnymi stację kolejową w Bugt. Coraz bardziej zaniepokojone władze chińskie postanowiły zastawić na barona pułapkę – dowódca garnizonu zaprosił go na obiad, a następnie uwięził. Rozzłoszczony Siemionow ponownie uciekł się do fortelu – zbudowawszy fałszywy pociąg pancerny z makietą haubicy, postraszył nim chińskiego dowódcę, który czym prędzej uwolnił barona i jego ludzi.
W lutym tego samego roku Ogólnosyberyjski Zjazd Rad mianował Siergieja Łazę dowódcą frontu zabajkalskiego rozkazując mu wyparcie sił Siemionowa. Bolszewicy mieli znaczną przewagę liczebną, przez co łatwo zmusili białych do opuszczenia zdobytych ledwie miesiąc wcześniej miast. Przed całkowitą klęską uratowała ich interwencja chińskiej armii, która wymusiła zawieszenie broni, chcąc przeciwdziałać rozlaniu się konfliktu na tereny Mandżurii. Tam też wycofali się Ungern i Siemionow. Pierwszy z nich następne miesiące spędził w pociągach – najwięcej pracy przyszło mu wykonać w Harbinie, gdzie negocjował poparcie różnych frakcji i organizował uzbrojenie. Z listów do Siemionowa można wywnioskować, iż takie zajęcie bardzo go irytowało. Siemionow w tym czasie starał się pozyskać wsparcie logistyczne Japończyków, Francuzów i Brytyjczyków.
W marcu 1918 Mandżurski Oddział Specjalny ponownie wkroczył na Zabajkale i wznowił działania zbrojne. 13 lipca oddział ruszył z desperacką pomocą dla przedzierającego się na wschód Korpusu Czechosłowackiego. Po kilku dniach zajadłych walk biali zostali odparci i musieli uchodzić. W pobliżu Manzhouli wojsko Siemionowa zostało niemal doszczętnie wyrżnięte, głównie wskutek zdrady jednego z oficerów. Dzięki krótkiemu zawieszeniu broni, wynegocjowanemu przez władze chińskie, Oddział Specjalny uniknął całkowitej eksterminacji i uciekł w głąb Mandżurii, by przegrupować się w Hailarze.
Baron Daurii.
W sierpniu tego samego roku Ungern i Siemionow na czele ponad 10 tysięcy żołnierzy, ze wsparciem Czechów i Japończyków, powrócili na Zabajkale i całkowicie wyparli czerwonych. We wrześniu Siemionow, z kwatery głównej w Czycie, władał całym Zabajkalem – wraz z nim przybyła armia japońska, obsadzając linie kolejowe i posterunki żołnierzami. Prócz nich pojawił się kontyngent Ententy składający się z Amerykanów, mających umożliwić ucieczkę Korpusowi Czechosłowackiemu i krzyżować posunięcia bolszewików. Ungern został mianowany komendantem Daurii oraz awansowany na generała majora.
Baron był bezlitosny dla bolszewików lub podejrzanych o sprzyjanie bolszewikom czy innym frakcjom rewolucyjnym, przez co zyskał tytuł Krwawego Barona. "Peking and Tientsin Times" z 25 stycznia 1919 roku opisał sytuację, podczas której sześciu powracających z Irkucka kupców chińskich zostało oskarżonych o bycie „pierwszą grupą bolszewickich emisariuszy”, po czym odebrano im sześć i pół miliona rubli. Ludzie von Ungerna często okaleczali bogatszych podróżnych, obcinając palce z pierścionkami. Zrabowane w ten sposób dobra przesyłane były do agenta w Harbinie, a zarobione ze sprzedaży pieniądze służyły do zakupu zaopatrzenia. Dauria służyła także jako obóz tortur i egzekucji nad więźniami pochwyconymi w potyczkach z czerwonymi – na wschodzie znana była jako „szubienica Syberii”.
W lutym i marcu 1919 roku odbyły się dwa kongresy, w Daurii i Czycie, poświęcone utworzeniu tzw. „Wielkiej Mongolii”, marionetkowego państwa pod przewodnictwem Japonii. Udział w nich wzięli Siemionow, Ungern, przedstawiciele ludów Mongolii Wewnętrznej, Buriatów i Bargutów. Tamże wybrali premiera nowego państwa i wysłali przedstawiciela na Paryską konferencję pokojową. Plany kongresu spełzły na niczym – w obradach wzięło udział tylko 16 reprezentantów, z czego ani jeden nie był z Mongolii Zewnętrznej, zaś delegaci na konferencję nie zdołali niczego wskórać, ku wielkiej uciesze Ungerna, przeciwnika wszystkich postanowień obu spotkań. 16 marca Japonia zabroniła swoim obywatelom jakiegokolwiek wspomagania ruchów panmongolskich.
3 września w Daurii doszło do rzezi, podczas której 500 wojowników księcia Fushengge z Mongolii Wewnętrznej wymordowało rosyjskich oficerów, rozbroiło ich buriackich współtowarzyszy i przechwyciło pociąg pancerny. Przez dwa dni miasto było areną zmagań, w efekcie których zginęli wszyscy buntownicy, z przywódcami na czele oraz wielu lojalnych baronowi Mongołów.
Ekspedycja mongolska.
W lecie 1920 roku Siemionow znalazł się w beznadziejnej sytuacji. Jesienią i zimą 1919 r. wojska admirała Aleksandra Kołczaka poniosły serię klęsk. W listopadzie admirał musiał opuścić swoją dotychczasową stolicę w Omsku, podczas ewakuacji na wschód koleją transsyberyjską został wydany przez żołnierzy Korpusu Czechosłowackiego w ręce eserowsko-mienszewickiego Centrum Politycznego w Irkucku, następnie przekazany bolszewikom i rozstrzelany 7 lutego 1920. W listopadzie 1920 r. na Krymie generał Wrangel ewakuował ostatnich żołnierzy Sił Zbrojnych Południa Rosji po przegranej obronie Perekopu. W tej sytuacji ataman rozkazał Ungernowi wkroczenie do Mongolii i utworzenie zalążka nowej armii. Od tego momentu drogi obu dowódców rozdzieliły się bezpowrotnie; baron odciął się od przegranej sprawy białych.
Ungern ruszył przez granicę na czele około tysiąca pięciuset ludzi, jednak w ciągu następnych paru miesięcy oddział powiększył się do około dwóch i pół tysiąca. Jądrem sił barona pozostawała odziedziczona po Siemionowie Azjatycka Dywizja Konna, podzielona na trzy pułki: kozacki, mongolsko-buriacki i tatarski; prócz tego należało do niej około 60 Japończyków obsługujących artylerię pod dowództwem Hira Yamy. W połowie września dołączyły do niej posiłki przesłane przez XIII dalajlamę Thubtena Gjaco w sile kilkuset wojowników.
26 października 1920 rozpoczął się zaplanowany na podstawie wróżb i przepowiadań przyszłości atak na Urgę – Ungern podzielił wojska na dwie części, obejmując dowództwo nad jedną, a drugą powierzając pułkownikowi Borysowi Riezuchinowi. Celem był Górny "Majmaczen" (). Ta ofensywa i kolejna, wykonana 5 dni później, spełzły na niczym. Wojska wycofały się do Zam Kuren, leżącego około dwustu pięćdziesięciu kilometrów od miasta, gdzie rozbiły obóz.
Zima nadeszła dość prędko, zaś żołnierze nie posiadali odpowiedniej odzieży, czego konsekwencją była wysoka śmiertelność, spotęgowana przez tyfus. Baron został zmuszony do otworzenia punktu medycznego, opiekę nad którym powierzył swojemu krajanowi, doktorowi Kligenbergowi. Klingenberg, zwolennik tężyzny fizycznej i doboru naturalnego, podsunął przełożonemu pomysł eliminacji słabych i niezdolnych do służby żołnierzy za pomocą trucizny, na co Ungern chętnie przystał.
Trudne warunki, głód oraz choroby rozluźniły dyscyplinę i przyczyniły się do licznych dezercji, niezwykle surowo karanych przez barona i jego katów – Rieziuchina, Burdokowskiego, Wiesiełowskiego i Sipajłowa. Mimo to liczebność wojska rosła z dnia na dzień, zasilana Mongołami, rosyjskimi zbiegami z terenów objętych wojną oraz wcielanymi siłą chłopami.
Regularnie wysyłane patrole i podjazdy utwierdziły rosnącego w siłę Ungerna, iż kolejny atak na Urgę musi się powieść. 18 stycznia 1921 roku przeprowadził wojska nad leżącą zaledwie 40 kilometrów od miasta rzekę Tuul gol. Starą mongolską metodą rozpalania nadmiernej liczby ognisk dodatkowo zgnębił spanikowanych Chińczyków, którzy przeceniali jego siły. Wstępny plan działań przewidywał odcięcie drogi karawanowej przez podjazd, aby główne siły mogły odciąć wschodnie okopy obrońców i z tej pozycji uderzyć rankiem na miasto; trzeci zagon miał przekroczyć góry i uwolnić Bogda Chana. Założeń nie udało się w pełni zrealizować, a większa część starć pełna była improwizacji i przypadków, jednak ostatecznie garnizon majmaczeński został zepchnięty do domów rosyjskich osadników. Kiedy bramy obwarowanej dzielnicy puściły, zaczęła się rzeź. Siły chińskie załamały się i ponad 2000 żołnierzy zbiegło. Po zakończeniu ataku żołnierze barona zajęli się plądrowaniem i niszczeniem miasta. – dopiero po trzech dniach wódz „surowo zabronił wszelkich rabunków i ciężko karze za najmniejsze nieposłuszeństwo”. Zakaz dotyczył wszystkich, prócz Żydów, gdyż „zdaniem [barona] Żydów nie broni żadne prawo”. Z 2000 chińskich niedobitków kazał Ungern sformować kolejną dywizję, którą siłą wcielił do swojego wojska.
Chan stepu.
Po zakończeniu działań wojennych Ungern, lamowie i książęta przywieźli Bogda Chana z monastyru Mandzuszir chijd 21 lutego 1921 roku. Następnego dnia odbyła się ceremonia przywrócenia go na tron. Ungern, w dowód zasług, został uznany za inkarnację piątego bogd gegeena. Mongolia została proklamowana niezawisłą monarchią pod teokratyczną władzą Bogda Chana, zaś jej wyzwoliciel otrzymał tytuł „chana” ("stricte" grzecznościowy) .
Ungern, chociaż poczynał sobie okrutnie z mieszkańcami Urgi oraz żołnierzami, wprowadził szereg usprawnień sanitarnych i logistycznych – wydał nakaz oczyszczania ulic, ożywił życie religijne oraz promował tolerancję międzykulturową; starał się nawet zreformować ekonomię.
Szacuje się, iż około 80 000 Mongołów przeciwstawiających się rządom „Szalonego Barona” zostało wymordowanych przez jego oddziały. Jeden z byłych żołnierzy Bogda Chana, Damdin Suche Bator, poprowadził mongolski nacjonalistyczny ruch przeciwników Ungerna, podczas gdy komuniści sformowali następną grupę.
Porażka, schwytanie i egzekucja.
Bolszewicy rozpoczęli infiltrację Mongolii krótko po rewolucji październikowej 1917 roku, to jest na długo przed opanowaniem Zabajkala. W 1921 roku różne oddziały Armii Czerwonej wraz ze sprzymierzeńcami w postaci sowieckich państw marionetkowych rozpoczęły inwazję na Mongolię celem pokonania Ungerna. Wśród dowódców znalazł się również Suche Bator. Przed głównymi siłami posłano szpiegów i dywersantów, którzy mieli nękać i podkopywać morale ungernowskiego wojska. Baron sformował ekspedycję, aby uderzyć na nadciągające wojska. Wierząc w poparcie lokalne nie uzbroił odpowiednio swoich oddziałów, których liczebność była daleko niższa od napierającego agresora.
Na wiosnę Azjatycka Dywizja Konna została podzielona na dwie brygady – jedna pod wodzą Ungerna, druga Riezuchina. W maju jednostka tego drugiego dokonała rajdu przez granicę sowiecką, na zachód od Selengi. Brygada Ungerna opuściła Urgę i powoli ruszyła w kierunku Troickosawska. W międzyczasie czerwoni posłali do Mongolii wiele oddziałów z różnych stron. Mieli przewagę w uzbrojeniu (samochody pancerne, samoloty, kolej, kanonierki, amunicję i nieprzebrane ilości rekrutów) – widoki na zwycięstwo były ogromne. Ungern został pokonany w kilku starciach między 11 a 13 czerwca i nie udało mu się zdobyć Troickosawska. Następnie bolszewicy w towarzystwie Czerwonych Mongołów wkroczyli do Urgi i opanowali ją po kilku małych potyczkach z gwardią barona.
Mimo zdobycia stolicy 6 czerwca 1921 roku bolszewikom nie udało się pokonać głównych sił Azjatyckiej Dywizji Konnej. Ungern przegrupował się i próbował najechać Zabajkale przez granicę rosyjsko-mongolską. Aby podnieść morale wojska powoływał się na domniemaną pomoc Siemionowa oraz Japończyków – żadna ze stron nie była chętna do takiego wsparcia. Wreszcie, 18 lipca, wojska barona przeszły granicę sowiecką. Wedle Kamila Giżyckiego Ungern mógł dysponować tylko 3 tysiącami ludzi – mimo to udało mu się wejść w głąb terytorium wroga, który wprowadził stan wojenny na terenach objętych niebezpieczeństwem (w tym we Wierchnieudyńsku, stolicy Buriacji). Siły „Szalonego Barona” zajęły wiele osad – najdalej wysuniętym na północ był Nowoselengińsk, zajęty 1 sierpnia. Ungern zdał sobie wreszcie sprawę, że jego kampania została źle zaplanowana; patrole doniosły mu także o zbliżaniu się dużego kontyngentu czerwonych. 2 sierpnia rozpoczął odwrót w kierunku Mongolii. Żołnierze barona chcieli uciec do Mandżurii i dołączyć do innych rosyjskich uchodźców, jednak przywódca miał inny pomysł – chciał dotrzeć do Tuwy i dalej do Tybetu. Podwładni zaczęli się buntować, a nawet układać plany zamordowania Ungerna i Riezuchina. 17 sierpnia udało im się zabić tego drugiego. Następnego dnia próbowali powalić i barona, jednak ten uszedł z obozu – Azjatycka Dywizja Konna przestała istnieć. Zaledwie dwa dni później, 20 sierpnia, sowiecki patrol pochwycił Ungerna
15 września, po zaledwie sześciu godzinach procesu, w którym oskarżycielem sowieckim był Jemelian Jarosławski, baron został skazany na rozstrzelanie. Tego samego dnia wykonano wyrok w Nowonikołajewsku.
„Dowiedziawszy się o jego śmierci, Bogda Chan rozkazał modlić się za jego duszę w całej Mongolii. Na pewno było to potrzebne."
Małżeństwo.
16 sierpnia 1919 roku ożenił się z chińską arystokratką o rosyjskim nazwisku, Jeleną Pawłowną. Ungern regularnie przesyłał pieniądze do rodzinnego domu żony. Latem 1920 roku, ledwie rok później, rozwiódł się z żoną.
Poglądy.
Ungern był zagorzałym zwolennikiem starego, feudalnego porządku – z wściekłością reagował na idee liberalne i socjalistyczne. W sferze religijnej jego poglądy były bardziej skomplikowane – pozostając prawosławnym chrześcijaninem przyjął buddyzm. Jego uwielbienie dla ideałów Dalekiego Wschodu było bardzo nietypowe dla człowieka zachodniej kultury w tamtych czasach i stało się jedną z cegiełek, które stworzyły reputację „Szalonego Barona”.
Ungern był także zajadłym i fanatycznym antysemitą, oskarżając Żydów o bycie wiecznie obcym elementem, ciągle dążącym do osłabienia władzy.

</doc>
<doc id="657586" url="https://pl.wikipedia.org/wiki?curid=657586" title="Rewanżyzm">
Rewanżyzm

Rewanżyzm – postępowanie dążące do rewanżu, odwetu, zwł. w polityce międzynarodowej, państwa zwyciężonego względem zwycięskiego itp.
Termin powstały we Francji po wojnie francusko-pruskiej, określający francuskie aspiracje do odzyskania mocarstwowej roli politycznej oraz aneksji utraconych ziem.

</doc>
<doc id="657588" url="https://pl.wikipedia.org/wiki?curid=657588" title="Lotniskowce typu Kitty Hawk">
Lotniskowce typu Kitty Hawk

Lotniskowce typu Kitty Hawk – typ amerykańskich lotniskowców, które zaczęły wchodzić do służby w 1961. Zbudowano 4 okręty tego typu. Ostatni ze służby USS "Kitty Hawk" (CV-63) został wycofany w 2009.
Historia.
Okręty typu "Kitty Hawk" stanowią powiększoną i zmodernizowaną wersję lotniskowców typu "Forrestal". Zmiany polegały głównie na przedłużeniu kadłuba i innym rozplanowaniu wind dla samolotów.
Budowę pierwszego okrętu typu, USS "Kitty Hawk" rozpoczęto w stoczni New York SB Corp NJ 27 grudnia 1956 roku. Okręt zwodowano 21 maja 1960 roku, natomiast do służby wszedł 29 kwietnia 1961 roku. Koszt budowy okrętu zamknął się kwotą 217 963 000 dolarów. Ogółem zbudowano cztery okręty tego typu. Ostatni z nich, "John F. Kennedy" (CV-67), różni się dość znacznie od pozostałych i jest czasami uważany za osobny typ.

</doc>
<doc id="657590" url="https://pl.wikipedia.org/wiki?curid=657590" title="Stanisław Gawlik (aktor)">
Stanisław Gawlik (aktor)

Stanisław Gawlik (ur. 3 listopada 1925 w Słupnej k. Katowic, zm. 7 lutego 1990 w Warszawie) – polski aktor teatralny i filmowy.
Życiorys.
Aktor teatrów: Starego w Krakowie, Miejskiego w Katowicach, Ziemi Pomorskiej w Toruniu, Polskiego w Poznaniu, Dramatycznego we Wrocławiu. Od 1951 grał na deskach teatrów warszawskich: Ateneum (1951–1958) i Dramatycznego (1958–1990). W 1986 roku odznaczony został Złotym Krzyżem Zasługi.
Pochowany został na cmentarzu komunalnym Północnym na Wólce Węglowej w Warszawie (kwatera W-XIX-4-1-6).
Był mężem aktorki Heleny Dąbrowskiej-Gawlik (1923–2003).
Wybrana filmografia.
Źródło: Filmpolski.pl.

</doc>
<doc id="657591" url="https://pl.wikipedia.org/wiki?curid=657591" title="Jamaceratops">
Jamaceratops

Jamaceratops ("Yamaceratops") to opisany w 2006 roku, prymitywny neoceratops, którego szkielet wydobyto z kredowych skał w Mongolii.
Pokrewieństwo i budowa.
Jest on krewnym liaoceratopsa, czaojangzaura i archeoceratopsa. Szkielet dinozaura znajduje się w American Museum Novitates. Nie osiągał on zbyt dużych rozmiarów i jest zarazem jednym z najmniejszych dinozaurów rogatych (mniejszy był tylko mikroceratus). W przeciwieństwie do innych ceratopsów „prakryza” "Yamaceratops" zbudowana była z kości łuskowej. Cechą charakterystyczną jamaceratopsa są także płytkie zagłębienia w kryzie, z których u późniejszych ceratopsów wykształciły się tzw. okna. Zwierzę to było czworonożne. W razie niebezpieczeństwa uciekało prawdopodobnie na tylnych kończynach. Podobnie jak inne ceratopsy, jamaceratops, żywił się twardymi pędami roślin. Mocny dziób służył mu do cięcia roślin, a zęby w tylnej części szczęk szatkowały pokarm na drobną miazgę.
Dane ogólne.
Długość: 1 m,
Wysokość: 0,35 m,
Masa: 3 kg,
Czas: 111-99 MLT,
Miejsce: Mongolia (Pustynia Gobi)
Klasyfikacja:
Ornithischia→Genasauria→Cerapoda→Heterodontosauriformes→Marginocephalia→Ceratopsia→Neoceratopsia
Spis gatunków.
"Yamaceratops dorngobiensis" Makovicky &amp; Norell, 2006

</doc>
<doc id="657594" url="https://pl.wikipedia.org/wiki?curid=657594" title="Kalaallisut">
Kalaallisut



</doc>
<doc id="657596" url="https://pl.wikipedia.org/wiki?curid=657596" title="Refuse Records">
Refuse Records

Refuse Records – niezależna wytwórnia płytowa założona w 1993 roku w Warszawie. Wytwórnia działa w myśl zasady Do It Yourself i wydaje twórców reprezentujących style hardcore punk, punk i pokrewne. Poprzez swoje działania promuje m.in. ideę straight edge, wegetarianizm, feminizm, równouprawnienie i poszanowanie wszystkich ludzi.
Poza wydawaniem płyt Refuse Records zajmuje się organizacją koncertów, festiwali (Noc Walpurgii, Free Open-Air Hc Festival).

</doc>
<doc id="657600" url="https://pl.wikipedia.org/wiki?curid=657600" title="Olga Sawicka (aktorka)">
Olga Sawicka (aktorka)

Olga Sawicka (ur. 1 października 1961 w Warszawie) – polska aktorka teatralna, filmowa oraz reżyserka dubbingu, profesor nadzwyczajna w Akademii Teatralnej im. Aleksandra Zelwerowicza w Warszawie.
Życiorys.
Ukończyła XXXVII Liceum im. Jarosława Dąbrowskiego w Warszawie. Jest absolwentką PWST w Warszawie (1985).
W 2012 wraz z Daną Łukasińską wydała powieść dla młodzieży "ORO", nagrodzoną w 2012 nagrodą polskiej sekcji International Board on Books for Young People (IBBY).
Była żoną aktora Zbigniewa Zapasiewicza od 1991 do jego śmierci w 2009 roku.

</doc>
<doc id="657602" url="https://pl.wikipedia.org/wiki?curid=657602" title="Kra (litera)">
Kra (litera)



</doc>
<doc id="657603" url="https://pl.wikipedia.org/wiki?curid=657603" title="Amitai Etzioni">
Amitai Etzioni

Amitai Etzioni, właśc. Werner Falk (ur. 4 stycznia 1929 w Kolonii) - socjolog amerykański pochodzenia żydowskiego, zajmujący się socjoekonomią, . Lider i patron intelektualny amerykańskiego komunitaryzmu.
Młodość.
Jego rodzina uciekła z nazistowskich Niemiec do Palestyny. Wychował się w Moszawie, działał w ruchu socjaldemokratycznym, walczył o niepodległość Izraela.
Działalność naukowa, publicystyczna i społeczna.
W 1990 roku założył Communitarian Network, grupę propagującą komunitaryzm i uważany jest za przywódcę tego ruchu. Dyrektor Institute for Communitarian Policy Studies przy George Washington University w Waszyngtonie. Przez dwadzieścia lat był profesorem na Columbia University. Doradca w sprawach krajowych w Białym Domu w latach 1979-1980, przewodniczący American Sociological Association w latach 1994-1995.
Zdaniem Etzioniego państwo powinno bezpośrednio służyć społeczeństwu. Autor teorii sterowania w "społeczeństwie aktywnym" – zwolennik silnej władzy centralnej, będącej pod kontrolą społeczeństwa, a nie jednostek. Ład i porządek społeczny powinien się opierać na równowadze między podporządkowaniem się a autonomią, pomiędzy tym, co indywidualne, a tym, co wspólne.
Życie prywatne.
Żonaty, ma pięcioro synów. Ortodoksyjny wyznawca judaizmu.

</doc>
<doc id="657604" url="https://pl.wikipedia.org/wiki?curid=657604" title="Chaco For Ever">
Chaco For Ever

Club Atlético Chaco For Ever − argentyński klub piłkarski z siedzibą w mieście Resistencia leżącym w prowincji Chaco w północnej Argentynie.
Obecnie klub gra w czwartej lidze argentyńskiej (Torneo Argentino B) w strefie F.
Historia.
Chaco For Ever został założony w roku 1913, a nazwa jego jest skutkiem panującej wówczas tradycji, według której nowo powstałe kluby otrzymywały w Argentynie, a także w innych krajach Ameryki Południowej, angielskie nazwy, czyli nazwy w języku brytyjskich marynarzy, którzy popularyzowali futbol w tym regionie świata. Podobne pochodzenie miały nazwy takich klubów jak River Plate, Boca Juniors, Newell's Old Boys, Racing Club czy All Boys.
Chaco for Ever jest największym w historii klubem piłkarskim w prowincji Chaco, jednak w skali całej Argentyny ma niewielkie sukcesy i nie może się równać z potężnymi klubami z Buenos Aires, Rosario czy La Platy. Jednak klub zdołał przez dwa sezony utrzymać się w najwyższej lidze kraju. Były to sezony 1989/90 oraz 1990/1991. W sezonie 1989/90 klub odniósł największy sukces w swej dotychczasowej historii - 17. miejsce w pierwszej lidze, czyli był 17. drużyną Argentyny. Nie uniknęli baraży o utrzymanie się w lidze, ale zdecydowane zwycięstwo 5:0 z Racingiem Córdoba pozwoliło zagrać kolejny sezon w najwyższej lidze kraju. Sezon 1990/91 podzielony został na dwa turnieje - Apertura i Clausura. W sezonie Apertura Chaco for Ever pobił swój poprzedni rekord i zajął 16 miejsce, jednak w turnieju Clausura klub zajął dopiero 19 miejsce i ze średnią na mecz 0,789 spadł do drugiej ligi, kończąc swą dwuletnią przygodę na szczytach argentyńskiego futbolu. W drugiej lidze (Primera B Nacional Argentina) Chaco For Ever grał łącznie przez 7 sezonów.

</doc>
<doc id="657606" url="https://pl.wikipedia.org/wiki?curid=657606" title="Dżawdzandamba">
Dżawdzandamba

Dżawdzandamba, Dżebdzun Damba, Dżebcun-damba (mong. Жавзандамба, tyb.: རྗེ་བཙུན་དམ་པ་, Wylie: "rje btsun dam pa", ZWPY: "Jetsun Dampa", wym. "Dziecün Dampa") – najwyższa rangą linia duchowych zwierzchników tulku buddyzmu tybetańskiego Mongolii. Przynależą oni do tradycji gelug. Dżawdzandambowie mianowani są tytułem chutuchty (protektora buddyzmu tybetańskiego; mong. хутагт, chutagt) z ramienia dalajlamów. Tulkowie ci są trzecimi w hierarchii gelug lamami buddyjskimi zaraz po dalajlamach i panczenlamach. W roku 1740 władcy dynastii Qing ustalili, że odnajdywanie następnych dżawdzandambów może następować jedynie w granicach Tybetu.

</doc>
<doc id="657608" url="https://pl.wikipedia.org/wiki?curid=657608" title="Wyłącznik zmierzchowy">
Wyłącznik zmierzchowy

Wyłącznik zmierzchowy - łącznik elektryczny, które ma za zadanie załączać i wyłączać inne urządzenie w zależności od natężenia oświetlenia. Wyłączniki takie są stosowane np. do włączania oświetlenia nocą.

</doc>
<doc id="657609" url="https://pl.wikipedia.org/wiki?curid=657609" title="Club Atlético Chaco For Ever">
Club Atlético Chaco For Ever



</doc>
<doc id="657611" url="https://pl.wikipedia.org/wiki?curid=657611" title="Agnieszka Matysiak">
Agnieszka Matysiak

Agnieszka Matysiak (ur. 1965 w Tomaszowie Mazowieckim) – polska aktorka, reżyserka dubbingu.
Życiorys.
W 1991 roku ukończyła wrocławski wydział PWST w Krakowie. 21 czerwca 1991 zadebiutowała na scenie Operetki Wrocławskiej w musicalu "Skrzypek na dachu" autorstwa Jerry’ego Bocka wcielając się rolę Cejtł.
Współpracowała z kabaretem „Elita” i Studiem 202. Występowała w skeczach „Praca młodej dziennikarki” oraz „Chłop i baba”. Zagrała także w serialu "Chłop i baba" z udziałem członków „Elity”. Jej mężem jest Arkadiusz Jakubik – także aktor.

</doc>
<doc id="657616" url="https://pl.wikipedia.org/wiki?curid=657616" title="Bartok (gra)">
Bartok (gra)

Bartok (inaczej: mao) – gra karciana o zasadach podobnych do gry w makao. Gracze otrzymują równą liczbę kart. Celem gry jest pozbycie się wszystkich posiadanych kart. Zasady gry w bartoka są bardzo proste:

</doc>
<doc id="657619" url="https://pl.wikipedia.org/wiki?curid=657619" title="Saunier Duval - Prodir/2006">
Saunier Duval - Prodir/2006

Skład grupy Saunier Duval - Prodir na rok 2006:

</doc>
<doc id="657620" url="https://pl.wikipedia.org/wiki?curid=657620" title="Geox-TMC">
Geox-TMC

Fuji-Servetto (Kod UCI: "FUJ") – hiszpańska grupa kolarstwa zawodowego powstała w 2004 roku. Grupa Fuji-Servetto w 2006 roku otrzymała 4-letnią licencję ProTour, co oznacza, że do roku 2010 będzie ścigała się wśród dwudziestu najlepszych ekip kolarskich. Kolarze tej drużyny jeździli do końca 2008 roku na sprzęcie firmy Scott. W związku ze stosowaniem dopingu przez Riccardo Riccò i Leonardo Piepolego firma Saunier Duval zrezygnowała ze sponsorowania grupy. Od tego sezonu ekipa nazwę Fuji-Servetto. Głównymi sponsorami ekipy są Fuji - firma produkująca rowery i Servetto - firma zajmująca się wyposażeniem wnętrz

</doc>
<doc id="657622" url="https://pl.wikipedia.org/wiki?curid=657622" title="Koniczyna białoróżowa">
Koniczyna białoróżowa

Koniczyna białoróżowa, koniczyna szwedzka ("Trifolium hybridum") – gatunek rośliny z rodziny bobowatych ("Fabaceae"). Pochodzi z obszarów Azji, Europy i Afryki Północnej. W Polsce jest rośliną uprawną, rośnie również dziko i jest gatunkiem pospolitym.
Biologia i ekologia.
Bylina, hemikryptofit. Siedlisko: siedliska ruderalne, łąki, przydroża, pastwiska. W klasyfikacji zbiorowisk roślinnych podgatunek" T. hybridum" subsp." hybridum" jest charakterystyczny dla All. "Calthion". Okres kwitnienia zaczyna się w maju, a kończy we wrześniu. Kwiaty zapylane są przez pszczoły i trzmiele.
Zmienność.
W Polsce występują 2 podgatunki:

</doc>
<doc id="657623" url="https://pl.wikipedia.org/wiki?curid=657623" title="PCWK">
PCWK



</doc>
<doc id="657624" url="https://pl.wikipedia.org/wiki?curid=657624" title="Irndorf">
Irndorf

Irndorf – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen, wchodzi w skład związku gmin Donau-Heuberg. Leży w Jurze Szwabskiej, w Parku Natury Górnego Dunaju, ok. 6 km na północny wschód od Fridingen an der Donau.

</doc>
<doc id="657625" url="https://pl.wikipedia.org/wiki?curid=657625" title="Stabilność układu">
Stabilność układu



</doc>
<doc id="657629" url="https://pl.wikipedia.org/wiki?curid=657629" title="Jeff Fahey">
Jeff Fahey

Jeffrey David „Jeff” Fahey (ur. 29 listopada 1952 w Olean) − amerykański aktor filmowy, telewizyjny i teatralny, producent filmowy pochodzenia irlandzkiego.
Życiorys.
Wczesne lata.
Przyszedł na świat w Oleanie w stanie Nowy Jork jako szóste z trzynaściorga dzieci (8 chłopców, 5 dziewczynek) w niezamożnej irlandzko-amerykańskiej kochającej się rodzinie Jane (z domu Gallagher) i Francisa Thomasa Fahey. Mając dziesięć lat przeprowadził się do Buffalo w stanie Nowy Jork, gdzie potem uczęszczał do Father Baker's High School.
Jako siedemnastolatek opuścił dom i rozpoczął podróż autostopem po całym niemal świecie, wykonując rozmaite prace. Zwiedził aż dwadzieścia trzy kraje. Dorabiał jako ekspedient sklepowy, sprzedawca encyklopedii, trener w klubie zdrowia i nauczyciel baletu. Był członkiem załogi na statku rybackim, kierowcą karetki pogotowia w Niemczech, długo mieszkał w kibucu w Izraelu. Zwiedził także Alaskę, Himalaje i Afganistan. Spędził trochę czasu w Indiach.
Kariera.
Po powrocie do Buffalo, mając 20 lat przyłączył się do Studio Arena Theatre. Stamtąd udał się do Nowego Jorku, gdzie studiował balet klasyczny i odnosił sukcesy w zespole Myre Rastova. W wieku dwudziestu pięciu lat otrzymał stypendium taneczne i przez trzy lata tańczył w nowojorskim zespole Joffrey Ballet w Chicago. W 1980 trafił na Broadway w musicalu "Brigadoon", w 1986 zwiedził Stany Zjednoczone ze spektaklem "Oklahoma", współczesnej wersji szekspirowskiego Romea i Julii – "West Side Story" w Paryżu i sztuce "Sieroty" ("Orphans") w Londynie. W 1982 wystąpił w przedstawieniu off-Broadwayowskim "Pastorale" z Christine Estabrook. Związał się z Raft Theatre.
Szybko zaczął otrzymywać propozycje grania w telewizji. Wkrótce zadebiutował na srebrnym ekranie rolą Gary’ego Corelli w operze mydlanej ABC "Tylko jedno życie" ("One Life to Live", 1982-1985), a później na kinowym ekranie pojawił się w roli łajdaka Tyree, bezlitosnego mordercy z pragnieniem zemsty w westernie "Silverado" (1985). Za rolę tytułową skazanego na śmierć przestępcy w kanadyjskim dramacie telewizyjnym "Egzekucja Raymonda Grahama" ("The Execution of Raymond Graham", 1985) zdobył nominację do nagrody Gemini.
Wcielił się w postać wędrownego muzyka rockowego w filmie "Psychoza III" ("Psycho III", 1986), był aroganckim bokserem w dramacie sensacyjnym "Decydująca runda" ("Split Decisions", 1988), zagrał tytułowego prywatnego detektywa-narratora w telewizyjnym dramacie kryminalnym NBC "Parker Kane" (1990). Swoją pierwszą znaczącą rolę nieprzewidywalnego i nierozgarniętego ogrodnika poddanego stymulacji mózgu o niesamowitych płonących jasnoniebieskich oczach zagrał w filmie "Kosiarz umysłów" ("The Lawnmower Man", 1992) na podstawie powieści Stephena Kinga u boku Pierce’a Brosnana.
W serialu ABC "Szeryf" ("The Marshal", 1995-1996) odtwarzał postać amerykańskiego deputowanego szeryfa Winstona MacBride. Wystąpił w roli cudzołożnika w telewizyjnym komediodramacie "Wszelkie marzenia kobiety" ("Every Woman's Dream", 1996) z Kim Cattrall, był przyjacielem i prawnikiem w dramacie sensacyjnym "Zamknięty dzwonek" ("Close Call", 2004). Do jego popularności przyczyniły się rola kapitana Franka Lapidusa w serialu ABC "Zagubieni" ("Lost", 2008-2010) i postać Howarda „Duke’a” Perkinsa w serialu CBS "Pod kopułą" (2013-2015). 
Grał na West Endzie jako 3. przysięgły w sztuce "Dwunastu gniewnych ludzi" (2013) i Joseph Cantwell w przedstawieniu politycznym Gore’a Vidala "Ten najlepszy" (2018).
W szóstym i ostatnim sezonie "" ("Justified", 2015) wystąpił gościnnie jako wyblakły i roztrzęsiony Zachariah Randolph. W dramacie sensacyjno−kryminalnym "Dziewczyny na sprzedaż" ("Skin Traffik", 2015) został obsadzony jako tajemniczy handlarz diamentów Jacob Andries z Amsterdamu u boku Mickeya Rourke’a, Gary’ego Danielsa i Dominique Swain.

</doc>
<doc id="657630" url="https://pl.wikipedia.org/wiki?curid=657630" title="Kandalf">
Kandalf



</doc>
<doc id="657633" url="https://pl.wikipedia.org/wiki?curid=657633" title="Bezpilotowe środki rozpoznania">
Bezpilotowe środki rozpoznania



</doc>
<doc id="657634" url="https://pl.wikipedia.org/wiki?curid=657634" title="Bogdan Augustyniak">
Bogdan Augustyniak

Bogdan Augustyniak (ur. 30 stycznia 1940, zm. 18 września 2006 w Warszawie) – polski reżyser teatralny, radiowy i telewizyjny, dyrektor Teatru na Woli w Warszawie od 1991 roku.
Ukończył Historię Sztuki na Uniwersytecie Warszawskim, a następnie Reżyserię w dzisiejszej Akademii Teatralnej. W Teatrze na Woli wystawiał m.in. „Nosorożca” Ionesko (1991), „Króla Nikodema” Goetla (1991), „Fedrę” Racine’a (1993), „Kościuszkę pod Racławicami” Anczyca (1994), „Cud na Greenpoincie” Redlińskiego (1996), „Pierwszą młodość” Guidicellego (1997) „Cenę” Millera (1999), „Rozmowę w domu Państwa Stein o nieobecnym Panu von Goethe” Hacksa (2001), „Panienkę z Tacny” Vargasa Llosy (2000), „Czuwanie” Panycha (2004). Ostatnią jego pracą reżyserską była „Grace i Gloria” Zieglera (2006). Bogdan Augustyniak był współzałożycielem Stowarzyszenia Dyrektorów Teatrów i od początku jego istnienia członkiem Zarządu. Był też przewodniczącym Wolskiej Rady Kultury. Jest pochowany na Cmentarzu Wojskowym na Powązkach kwatera A II rząd 12 grób 9.
Jego żoną była Marta Fik.

</doc>
<doc id="657635" url="https://pl.wikipedia.org/wiki?curid=657635" title="Kolbingen">
Kolbingen

Kolbingen – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen, wchodzi w skład związku gmin Donau-Heuberg. Leży w Jurze Szwabskiej, w Parku Natury Górnego Dunaju, ok. 5 km na północny zachód od Fridingen an der Donau.

</doc>
<doc id="657637" url="https://pl.wikipedia.org/wiki?curid=657637" title="Renquishausen">
Renquishausen

Renquishausen – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen, wchodzi w skład związku gmin Donau-Heuberg. Leży w Jurze Szwabskiej, w Parku Natury Górnego Dunaju, ok. 8 km na północny zachód od Fridingen an der Donau.

</doc>
<doc id="657640" url="https://pl.wikipedia.org/wiki?curid=657640" title="Jan Soldenhoff-Zdrojewski">
Jan Soldenhoff-Zdrojewski



</doc>
<doc id="657643" url="https://pl.wikipedia.org/wiki?curid=657643" title="Alma (kryptozoologia)">
Alma (kryptozoologia)

Alma (almas, ałmas, ałmasti, albast, albasti, polskie źródła podają czasem nazwę „ałmys”) – zwierzę rzekomo zamieszkujące tereny Mongolii i Syberii, choć niektóre relacje pochodzą nawet z Kaukazu. Obiekt badań kryptozoologów zaliczany do kryptyd lądowych, mongolski odpowiednik Yeti. 
W ludowych opowieściach mongolskich alma to dziki człowiek lub plemię dzikich ludzi, rzadziej kobieta-demon. Według Mongołów alma zamieszkuje tereny Ałtaju, Pamiru i Tienszanu. Alma ma mieć czerwonawą sierść, wydłużoną głowę i wystającą szczękę. W latach 70. XX wieku Mongolska Akademia Nauk znalazła 16 osób z terenów ajmaku bajanolgijskiego, które rzekomo widziały almę. 
Pierwsze wzmianki o tym stworzeniu pochodzą z XV wieku, kiedy to Johann Schiltberger, bawarski podróżnik opisał je tak:
Świadkowie dodają jeszcze, że alma ma większą trzewioczaszkę od mózgoczaszki. Mają się poruszać na dwóch nogach, a ręce sięgają do kolan.

</doc>
<doc id="657650" url="https://pl.wikipedia.org/wiki?curid=657650" title="Dzielec">
Dzielec

Wzniesienia:

</doc>
<doc id="657651" url="https://pl.wikipedia.org/wiki?curid=657651" title="Militaryzacja">
Militaryzacja

Militaryzacja (z łac. "militaria" 'ćwiczenia wojskowe' od "militaris" 'wojskowy' od "miles" dpn. "militis" 'żołnierz') – działania w zakresie kompleksowych przygotowań obronnych w państwie prowadzone w czasie ogłoszenia mobilizacji, stanu wojennego lub w czasie wojny, polegające na przeniesieniu form i metod organizacji wojskowej do działów administracji państwowej i gospodarki narodowej oraz do określonych jednostek organizacyjnych, a także na stosowaniu w nich wojskowych przepisów i dyscypliny oraz nadaniu im wojskowego charakteru poprzez powołanie do służby w jednostkach zmilitaryzowanych.
Głównym celem militaryzacji jest zabezpieczenie – w drodze szczególnego obowiązku pracy i odpowiednich form organizacji jego spełnienia – sprawnego funkcjonowania działów administracji państwowej i gospodarki narodowej oraz jednostek organizacyjnych wykonujących wyjątkowo ważne zadania z punktu widzenia obronności państwa.
Osoby przeznaczone do służby w jednostkach zmilitaryzowanych nie mogą jednostronnie rozwiązać stosunku służbowego. Osoby, pełniące tę służbę mogą być wyznaczone z urzędu na inne stanowiska pracy lub przenoszone do innych jednostek, a także mogą być skoszarowane, umundurowane i uzbrojone. Podlegają one odpowiedzialności karnej według przepisów odnoszących się do żołnierzy w czynnej służbie wojskowej w czasie wojny.

</doc>
<doc id="657652" url="https://pl.wikipedia.org/wiki?curid=657652" title="Przegląd Lekarski">
Przegląd Lekarski

Przegląd Lekarski – jedno z najstarszych polskojęzycznych fachowych czasopism medycznych, wydawane w Krakowie od 1862 r., obecnie przez | Wydawnictwo Przegląd Lekarski. Współcześnie jest miesięcznikiem o charakterze ogólnolekarskim, w przeszłości był tygodnikiem. Zamieszcza prace poświęcone głównie różnym działom medycyny klinicznej, a także z zakresu medycyny teoretycznej, doświadczalnej, etyki, deontologii i historii medycyny, jak również materiały z sympozjów, kongresów oraz artykuły sponsorowane.
Lata 1862–1871.
W styczniu 1862 profesorowie UJ należący do Oddziału Nauk Przyrodniczych Towarzystwa Naukowego Krakowskiego podjęli uchwałę o wydawaniu periodycznego pisma lekarskiego. Po uzyskaniu zgody namiestnictwa ukazał się pierwszy numer "Przeglądu Lekarskiego" 5 kwietnia 1862 r. Był on kontynuacją i rozwinięciem "Rocznika Wydziału Lekarskiego Uniwersytetu Jagiellońskiego". W pierwszym numerze "Przeglądu" zamieszczono m.in. „Aforyzmy kliniczne prof. Dra Dietla”, „Kilka dostrzeżeń z mojego dziennika lekarskiego Dr Oettingera napisana przez Dra L.Hoyera. Wiadomość p. Prof. Dra Majera", "Protokół posiedzenia Oddziału nauk przyr. i lek. z d. 12 marca 1862 r." oraz deklarację autorstwa prof. Dietla w której m.in. czytamy: "Wolni zatem obawy przyniesienia zamiarem naszym uszczerbku czyimbądź godziwym usiłowaniom, w chęci przysporzenia krajowi pożytku, jaki tylko spływać nań może z Towarzystwa naszego, przystępujemy do wydawania zapowiedzianego niniejszym Przeglądu Lekarskiego". W ówczesnych założeniach czasopismo miało na celu przekazywanie informacji medycznych. Były tutaj publikowane opisy przebiegu chorób, opisy przypadków klinicznych i anatomopatologicznych, opisy metod leczenia, drukowano także reklamy leków. Dość liczne były sprawozdania z działalności towarzystw naukowych i korporacyjnych.
W pierwszym komitecie redakcyjnym zasiadali m.in. Józef Dietl (1862–1867), Józef Majer (1862–1872), Antoni Bryk (1862–1864) Fryderyk Skobel (1862–1972) i Michał Zieleniewski(1862–1870). Od numeru 28 do składu redakcji doszedł Józef Oettinger (1862–1872). W tym okresie w redakcji pracowali również: Maurycy Madurowicz(1867–1870), Lucjan Rydel (1867-71), Stanisław Janikowski (1867-71 i dalej do 1876), Bolesław Lutostański (1870–1872).Do 1871 roku czasopismo redaguje Komitet.
Lata 1871–1908.
Gdy w 1871 roku Towarzystwo Naukowe Krakowskie przeobrażało się w Akademię Umiejątności Oddział nauk Przyrodniczych i łekarskich oddał "Przegląd " na własność Stanisławowi Janikowskiemu i Bolesławowi Lutostańskiemu, którzy dobrawszy do swego grona Grabowskiego wydawali pismo przez cały 1872 rok.
Po roku "doznawszy strat materialnych" odstąpili pismo Towarzystwu Lekarskiemu Krakowskiemu, którego stał się on organem prasowym. Redaktorem naczelnym do 1876 roku pozostał Stanisław Janikowski. Po nim redaktorem zostaje Leon Blumenstock-Halban, a potem Stanisław Ciechanowski.
Lata 1909–1921.
W 1908 „Przegląd Lekarski” połączono z wydawanym w Łodzi „Czasopismem Lekarskim” i od 1909 do 1921 był wydawany jako „Przegląd Lekarski oraz Czasopismo Lekarskie”.
Lata 1921–1939.
W 1921 r. "Przegląd Lekarski" ze względów oszczędnościowych przestał się ukazywać jako samodzielne czasopismo. Ówczesne czasopisma lekarskie ("Przegląd Lekarski", publikujący artykuły pochodzące od członków Towarzystwa Lekarskiego Krakowskiego oraz od członków Towarzystwa Lekarzów Galicyjskich, poza tym "Czasopismo Lekarskie", "Lwowski Tygodnik Lekarski" i kilka innych) połączyły się i przekształciły w Gazetę Lekarską i pod tym tytułem ukazywały się one do 1939 roku.
Okres powojenny.
Po II wojnie światowej, już w pierwszym półroczu 1945 roku "Przegląd Lekarski" wznowił swą działalność, a jego redaktorem został prof. Bronisław Giędosz. Mimo dużych trudności finansowych, dzięki licznym sponsorom czasopismo to w różnej formie i szacie wydawniczej funkcjonuje do dzisiaj.
Na liście czasopism punktowanych przez polskie Ministerstwo Nauki znajduje się w części B z sześcioma punktami.

</doc>
<doc id="657653" url="https://pl.wikipedia.org/wiki?curid=657653" title="Fyla makroalgonkińska">
Fyla makroalgonkińska



</doc>
<doc id="657654" url="https://pl.wikipedia.org/wiki?curid=657654" title="Michael Shermer">
Michael Shermer

Michael Shermer (ur. 8 września 1954 w Glendale w stanie Kalifornia) – historyk nauki, autor publikacji naukowych i popularnonaukowych, sceptyk naukowy, twórca The Skeptics Society (Stowarzyszenia Sceptyków) i wydawca czasopisma "Skeptic", poświęconego głównie śledzeniu oraz podważaniu poglądów pseudonaukowych. Pisze również felietony dla Scientific American, którego polska edycja nosi tytuł "Świat Nauki".

</doc>
<doc id="657658" url="https://pl.wikipedia.org/wiki?curid=657658" title="Funkcje wypowiedzi">
Funkcje wypowiedzi

Funkcje wypowiedzi – koncepcja wprowadzona przez Romana Jakobsona, przypisująca wypowiedziom szereg funkcji.
Każdy tekst realizuje zwykle kilka funkcji, z których jedna najczęściej jest dominująca. Funkcje te można podzielić na dwie grupy: komunikacyjne i pozakomunikacyjne.
Funkcje komunikacyjne.
Funkcje komunikacyjne rozważane są, gdy wypowiedziom towarzyszą rozmaite intencje komunikacyjne. Wyróżnia się następujące funkcje komunikatu:
Funkcje pozakomunikacyjne.
Wypowiedzi jednak mogą służyć nie tylko komunikowaniu w pełnym znaczeniu tego słowa. Funkcje te określa się jako:

</doc>
<doc id="657663" url="https://pl.wikipedia.org/wiki?curid=657663" title="Automat Kałasznikowa">
Automat Kałasznikowa



</doc>
<doc id="657666" url="https://pl.wikipedia.org/wiki?curid=657666" title="Renault Modus">
Renault Modus

Renault Modus – samochód osobowy typu minivan klasy aut miejskich produkowany przez francuską markę Renault w latach 2004 - 2012.
Historia i opis modelu.
Pojazd po raz pierwszy zaprezentowano podczas Międzynarodowego Salonu Samochodowego w Genewie w 2004 roku. Auto zbudowano na płycie podłogowej modelu Clio. W 2008 roku przeprowadzono face lifting modelu oraz zaprezentowano większą odmianę pod nazwą Grand Modus. Zmieniono m.in. przedni zderzak, reflektory, atrapę chłodnicy oraz tylne lampy, a także poprawiono dostęp do wymiany przednich żarówek, który przed liftingiem wymagał pomocy fachowca.
Produkcję pojazdu zakończono w 2012 roku, jednak następcę ukazano rok później. Renault Captur reprezentuje inną koncepcję – jest miejskim crossoverem.

</doc>
<doc id="657668" url="https://pl.wikipedia.org/wiki?curid=657668" title="Marymont-Potok">
Marymont-Potok

Marymont-Potok – osiedle i obszar Miejskiego Systemu Informacji w dzielnicy Żoliborz w Warszawie.
Położenie.
Według MSI Marymont-Potok wyznaczony jest przez:
Historia.
Dawna wieś "Polków" ("Polikowo"), znajdująca się pomiędzy obecnymi ulicami Mickiewicza – Krasińskiego – Promyka – Małogoską wzmiankowana była już w 1367 i 1368 jako własność książąt mazowieckich. W 1639 król Władysław IV darowuje bielańskim kamedułom lasy wsi Polków, a później samą wieś w 1641.
Jan III Sobieski otrzymał od kamedułów część gruntów Polkowa, który wybudował tu dla Marysieńki letni pałacyk, dzieło Tylmana z Gameren (po roku 1691). Pałacyk był od 1720 własnością dynastii saskiej, a w 1775 cały Polków wraz z dworem sprzedany został przez kamedułów podskarbiemu wielkiemu koronnemu Adamowi Ponińskiemu, potem trafia w ręce rodziny Myszkowskich.
W 1792 w folwarku Potok założono krótko działającą fabrykę perkalików.
W 1820 w przebudowanym pałacyku Marysieńki Sobieskiej powstała pierwsza w Królestwie Polskim wyższa uczelnia rolnicza – Szkoła Agronomiczna na Marymoncie – w roku 1862 przeniesiona do Puław w związku z otwarciem tam Instytutu Politechnicznego i Rolniczo-Leśnego. XIX w to okres rozwoju przemysłu na Marymoncie, to także okres powstania takich miejsc jak Kaskada, Słodowiec i inne.
Budowa cytadeli warszawskiej wymusiła przeniesienie wsi Pólków w rejon między Kaskadą a Słodowcem.
Pod koniec XIX w. wieś Pólków i folwark Potok należały do gminy Młociny, a ich mieszkańcy do parafii w Wawrzyszewie. Pólków liczył 12 mieszkańców, a Potok 67 mieszkańców i 26 budynków. W skład Potoku wchodziły pola i las.
8 kwietnia 1916 generał-gubernator Hans Hartwig von Beseler wydał rozporządzenie włączające do Warszawy (od 1 kwietnia 1916) okoliczne miejscowości, m.in. Potok.
W okresie międzywojennym w tej części Warszawy powstają liczne spółdzielcze osiedla mieszkaniowe. Na początku lat 30. wzniesiono gmach Wyższej Szkoły Służby Pożarniczej projektu Jana Redy.
W okresie powojennym powstało tu kilka osiedli, m.in. osiedle bloków Potok.

</doc>
<doc id="657669" url="https://pl.wikipedia.org/wiki?curid=657669" title="Turbo Direct Injection">
Turbo Direct Injection

TDI (skrót z ; od: – turbodoładowanie, – bezpośredni, – wtrysk) – turbodoładowane silniki Diesla z wtryskiem bezpośrednim.
Opis.
Są to silniki wyposażone w intercooler, zasilane bezpośrednim wtryskiem do komory spalania, stosowane w samochodach produkowanych przez koncern Volkswagen AG: Volkswagen, Porsche, Audi, Seat, Škoda, Volvo na licencji Volkswagena. Pierwszy silnik 2.5 TDI seryjnie zamontowano w Audi 100 C3 w 1989 roku. Jednostka 2.5 TDI miała 5 cylindrów i jako pierwsza używała dwusprężynowych wtryskiwaczy Bosch. Od wydania tego silnika wszystkie doładowane silniki wysokoprężne z wtryskiem bezpośrednim wyprodukowane przez koncern Volkswagen są opisywane skrótem TDI. 
Silniki TDI można podzielić na trzy kategorie ze względu na technologię układu zasilania:
Afera Dieselgate.
3 września 2015 roku podczas telekonferencji przedstawicieli EPA, kierownictwa Volkswagena oraz władz Kalifornii przedstawiciele Volkswagena przyznali się do oszustwa podczas przeprowadzania amerykańskich testów emisji spalin. Volkswagen przyznał, że sprawa dotyczy 11 milionów samochodów z silnikiem TDI.

</doc>
<doc id="657671" url="https://pl.wikipedia.org/wiki?curid=657671" title="Toluilenodwuizocyjanian">
Toluilenodwuizocyjanian



</doc>
<doc id="657673" url="https://pl.wikipedia.org/wiki?curid=657673" title="Szpęgawa">
Szpęgawa

Szpęgawa – wieś kociewska w Polsce położona w województwie pomorskim, w powiecie tczewskim, w gminie Tczew przy drodze wojewódzkiej nr 224 nad rzeką Szpęgawą. W pobliżu miejscowości znajduje się węzeł drogowy "Stanisławie" autostrady A1. 
We wsi znajduje się osiedle mieszkaniowe o zabudowie jednorodzinnej oraz gospodarstwa rolne.
W latach 1975–1998 miejscowość administracyjnie należała do województwa gdańskiego.
Inne miejscowości o nazwie "Szpęgawa": Szpęgawsk

</doc>
<doc id="657678" url="https://pl.wikipedia.org/wiki?curid=657678" title="Transit 1B">
Transit 1B

Transit 1B – amerykański technologiczny satelita wojskowy, który testował system nawigacji dla okrętów podwodnych US Navy przenoszących pociski balistyczne typu UGM-27 Polaris. Podczas tej misji po raz pierwszy wykonano powtórne odpalenie silnika rakietowego w przestrzeni kosmicznej i zademonstrowano przydatność satelity w nawigacji. Były to pierwsze próby systemu nawigacji satelitarnej Transit, którego następcą jest współczesny system GPS.
Budowa i działanie.
Statek został zbudowany przez Applied Physics Laboratory Uniwersytetu Hopkinsa (APL) na zlecenie Departamentu Obrony USA. Statek był kulą o średnicy 0,914 m. Posiadał ogniwa słoneczne ładujące akumulatory Ag i NiCd. Około tydzień po starcie Transit 1B zmniejszył swoją prędkość obrotową (ze 168 do 10 obrotów na minutę), wypuszczając dwa ciężarki umieszczone na długim drucie, które zostały potem odrzucone od satelity.
Ładunkiem użytkowym statku były dwa nadajniki radiowe z bardzo stabilnymi oscylatorami. Miały one moc 100 mW i nadawały na dwóch częstotliwościach każdy, 54 i 216 MHz oraz 162 i 324 MHz. Statek posiadał także czujnik podczerwieni do mierzenia albedo Ziemi. Do wysyłania danych używał on częstotliwości 108,03 MHz.
Dzięki wystrzelonemu na orbitę 13 kwietnia 1960 roku satelicie Transit 1B, obok potwierdzenia spłaszczonego kształtu Ziemi, m.in. uwydatniono niedostateczność ówczesnego stanu wiedzy na temat pól grawitacyjnych Ziemi dla celów ustalania orbit satelitów. Wiedza ta była natomiast kluczowa dla spełniania przez system Transit swojej roli nawigacyjnej – do precyzyjnego ustalania bowiem pozycji obiektów na powierzchni Ziemi, niezbędna jest wcześniejsza dokładna znajomość pozycji satelity. Badania dokonane za pomocą już pierwszych satelitów systemu Transit wykazały, że do osiągnięcia wymaganej precyzji ustalenia orbity satelitów, niezbędna jest dokładna wiedza geodezyjna. Stąd też już we wczesnych latach 60. mapowanie geodezyjne powierzchni globu stało się pierwszoplanowym programem badawczym systemu Transit, bez przeprowadzenia którego nie było możliwe spełnienie przez system jego podstawowej roli.
Opis misji.
Miernik albedo zakończył pracę 16 kwietnia 1960. Nadajnik częstotliwości 54 MHz zaprzestał pracy 19 czerwca 1960. Satelita zaprzestał nadawania na pozostałych falach w dniu 12 lipca 1960.
Wraz ze statkiem wyniesiono również model minisatelity GRAB 1, w ramach testowania wynoszenia ładunków typu piggy-back („na doczepkę”), czyli małych satelitów doczepionych do ładunku głównego.

</doc>
<doc id="657680" url="https://pl.wikipedia.org/wiki?curid=657680" title="Micheal Shermer">
Micheal Shermer



</doc>
<doc id="657682" url="https://pl.wikipedia.org/wiki?curid=657682" title="Cytadela Poenari">
Cytadela Poenari



</doc>
<doc id="657688" url="https://pl.wikipedia.org/wiki?curid=657688" title="Gerard Denhoff (1589–1648)">
Gerard Denhoff (1589–1648)

Gerard Denhoff (ur. w 1589 roku – zm. w 1648 roku) – wojewoda pomorski w latach 1643–1648, kasztelan gdański w latach 1642–1643, podskarbi ziem pruskich w latach 1643–1648, dowódca woj­skowy i dyplomata, zaufany Władysława IV, marszałek dworu królowej Ludwiki Marii, starosta malborski, kościerzyński, feliń­ski i lucyński, ambasador Rzeczypospolitej w Królestwie Francji w 1645 roku, hrabia cesarstwa od 1635.
Życiorys.
Pochodził z rodziny Denhoffów, należącej do niemieckiej szlachty inflanckiej; przez całe życie słabo posługiwał się językiem polskim. Syn wojewody dorpackiego Gerarda, brat Ernesta Magnusa, Kaspra oraz poległego pod Cecorą – Hieronima (Hermana). Ojciec Władysława, wojewody pomorskiego (1677–1683). Przez całe życie pozostał gorliwym kalwinistą.
Był dworzaninem królewicza Władysława.
Wysłany za młodu na dwór elektora brandenburskiego kształcił się tam w sztuce wojennej, dochodząc do stanowiska rotmistrza. Powróciwszy do Polski, wraz z bratem Ernestem wziął udział w wyprawie chocimskiej.
Dowódca piechoty niemieckiej 1621, kasztelan gdański 1642 r., wojewoda pomorski i podskarbi ziem pruskich (1643), marszałek dworu królowej (1645), starosta kościerski, skarszewski, adzelski, feliński, lucyński, lignowski. W uznaniu zasług został ekonomem malborskim i jako taki przyczynił się do odnowienia zamku.
W latach 1624–1625 brał udział w wojnie o ujście Wisły ze Szwecją na Pomorzu. W tym czasie, w l. 1626–1629 stał na czele zaciężnej piechoty saksońskiej. Wsławił się jako dowódca obrony Torunia w 1629 r.
Został doradcą królewskim do spraw morskich. Jako poseł Władysława IV przebywał w Kopen­hadze, próbując nakłonić króla duńskiego do sojuszu z Polską. W 1635 r. został członkiem i przewodniczącym Komisji Okrętów Królewskich, przyczyniając się do odbudowy i rozwoju polskiej floty. Wraz z Jerzym Ossolińskim opracował projekt pobierania ceł morskich. W 1645 r. prowadził rokowania w Paryżu w sprawie małżeństwa Władysława IV Wazy z Ludwiką Marią, którą osobiście przywitał na granicy państwa.
Poseł na sejm 1638 roku, sejm 1639 roku, sejm 1640 roku, sejm 1642 roku.
Był członkiem konfederacji generalnej zawiązanej 31 lipca 1648 roku. W 1648 roku był elektorem Jana II Kazimierza Wazy z województwa pomorskiego.
Gerard Denhoff został pochowany w Elblągu.

</doc>
<doc id="657690" url="https://pl.wikipedia.org/wiki?curid=657690" title="Taťána Kuchařová">
Taťána Kuchařová

Taťána Kuchařová (ur. 23 grudnia 1987 w Trnawie) – czeska modelka, zwyciężczyni konkursu Miss Czech 2006, Miss Sympatii Czech 2006 oraz Miss World 2006, którego finał odbył się 30 września 2006 w Warszawie.
25 czerwca 2008 założyła Fundację "Krása pomoci" (pol. "Piękno pomagania"), której misją jest zapewnienie pomocy finansowej, materialnej, humanitarnej, prawnej i eksperckiej, jak również pomocy osobistej i edukacyjnej dla osób potrzebujących wsparcia ze względów fizycznych, socjalnych bądź ekonomicznych w Czechach i poza jej granicami.

</doc>
<doc id="657691" url="https://pl.wikipedia.org/wiki?curid=657691" title="Lista najwyższych budynków w Łodzi">
Lista najwyższych budynków w Łodzi

Pierwsze wieżowce i obecne.
Pierwszym łódzkim „wysokościowcem” był, oddany do użytku w 1912 r., Hotel Savoy, przyozdobiony elementami secesyjnymi w elewacji na I piętrze. Liczący ok. 35 m wysokości budynek przez pewien czas był jednym z najwyższych budynków wielkomiejskich w Polsce. Zbudowano go w konstrukcji szkieletowej co podówczas było rozwiązaniem nowatorskim. Budynek został uwieczniony w powieści austriackiego pisarza Josefa Rotha „Hotel Savoy” (1924).
Pierwszy łódzki wieżowiec z prawdziwego zdarzenia powstał w latach 1951–1955 u zbiegu ulic H. Sienkiewicza i prez. G. Narutowicza, w miejscu wyburzonych kilku budynków, ale przede wszystkim zabudowań fabrycznych. Składał się z dwóch brył: podstawowej 16-piętrowej oraz przylegającej do niej od północy poziomej 4-piętrowej bryły (ul. H. Sienkiewicza 3). W 1956 r., w południowej części działki powstała kolejna 4-piętrowa bryła, stylistycznie nawiązująca do północnej, która architektonicznie dopełniła to założenie. Jest to jeden z przykładów architektury socrealistycznej w Polsce. Początkowo znany pod nazwą „Centrali Tekstylnej” za sprawą pomieszczonych w nim dwóch centrali handlu zagranicznego: Centrali Importowej Przemysłu Włókienniczego „Textilimport” oraz Centrali Eksportowo-Importowej Przemysłu Włókienniczego „CETEBE” Ministerstwa Handlu Zagranicznego (z czasem połączono je w jedno przedsiębiorstwo pod nazwą „Textiimpex”). Po uruchomieniu, w dniu 22 lutego 1956 r., pierwszego w Polsce ośrodka regionalnego Telewizji Polskiej budynek szybko zyskał nazwę „wieżowca telewizji”, chociaż w rzeczywistości został on pomieszczony w jego północnej przybudówce. Potwierdzały ten fakt anteny zamontowane na dachu budynku głównego.
Kolejnym łódzkim wieżowcem był budynek przy ul. H. Sienkiewicza 85/87 dla miejscowych przedsiębiorstw budowlanych, zwany „Unibudem”, powstały na przełomie lat 60. i 70. Obecnie jest to budynek znany pod nazwą „Orion”, który w I dekadzie XXI w. został gruntownie przebudowany (z pierwotnego budynku pozostała tylko podstawowa konstrukcja szkieletowa), i który był w tym czasie pierwszym „inteligentnym” budynkiem biurowym w Łodzi.
W połowie lat 70. XX w. w jego pobliżu, wzdłuż obecnej al. J. Piłsudskiego, powstał zespół dwóch budynków wysokościowych przeznaczonych na cele biurowe, otoczonych u nasady zespołem 2-piętrowych budynków przeznaczonych na cele handlowe (w skrajnym, bliżej ul. Piotrkowskiej, otwarto Dom Handlowy „Central II”), połączonych od tyłu ciągiem pieszym. W jednym z nich (bliższym ul. Piotrkowskiej) mieści łódzki Urząd Marszałkowski. Zespół ten był elementem powstającego w tym samym czasie po przeciwnej stronie Alei zespołu nowego centrum Łodzi, podówczas najwyższych łódzkich budynków, dla „Śródmiejskiej Dzielnicy Mieszkaniowej”, nazwanego „łódzkim Manhattanem”. Oba budynki były jednolicie architektoniczne co uległo zmianie po gruntownym remoncie wykonanym na przełomie I i II dekady XXI w. budynku Urzędu Marszałkowskiego. Innowacją, na miarę ówczesnych czasów, było zastosowanie na elewacji budynków handlowych barwionych (w kolorystyce beżowej) płyt elewacyjnych zaproponowanych i opracowanych technologicznie przez inż. Brzozowskiego, pracującego przy realizacji tej inwestycji.
Śródmiejska Dzielnica Mieszkaniowa jest jednym z największych w Polsce zespołów budynków mieszkalnych wykonanych w konstrukcji szkieletowej słupowo-płytowej, a dwa najwyższe budynki przy al. Piłsudskiego 7 i ul. Piotrkowskiej 182 ciągle pozostają najwyższymi budynkami niesakralnymi w mieście.
Od lat 90. coraz częstsze stały się w Łodzi przebudowy istniejących wieżowców. Pierwszy gruntownej przebudowy doczekał się biurowiec Orion, którego remont trwał od jesieni 1997 roku do sierpnia 2002 roku. Później przyszła kolej na wieżowiec Gazowni Łódzkiej przebudowany w latach 1998–1999, następnie Urząd Marszałkowski odnowiony w 2003 roku oraz biurowiec Cotton House przy ul. Sterlinga, który przeszedł renowacje w latach 2007–2008. Jako ostatni nową elewacje otrzymał najwyższy łódzki biurowiec – Red Tower (dawniej BRE Tower), przeszedł gruntowną modernizację z zewnątrz i wewnątrz budynku, rozpoczętą w maju 2006 roku, a ukończoną w czerwcu 2008 roku.
Rozmieszczenie wieżowców.
Łódź raczej nie może się poszczycić wyjątkowo wysokimi budynkami, ale mimo to skyline ma nie najgorszy, a to za sprawą wyjątkowo zwartego skupiska wieżowców na terenie centrum. Charakteryzuje się ono w miarę jednorodną wysokością budynków zawierającą się głównie między 60 a 80 m. W ścisłym centrum Łodzi znajduje się aż 7 z 10 najwyższych łódzkich wieżowców co tworzy drugie tuż po Warszawie takie duże skupisko wieżowców na terenie Polski. Poza ścisłym centrum jest jeszcze drugi „cluster” wieżowców znajdujący się w okolicach dworca Łódź-Fabryczna, jednak jest on już o wiele skromniejszy i niestety budynki (głównie z lat 70.) też już nie są w najlepszym stanie. Reszta to głównie budynki poniżej 60 m stojące w różnych miejscach miasta.

</doc>
<doc id="657692" url="https://pl.wikipedia.org/wiki?curid=657692" title="Stary Żoliborz">
Stary Żoliborz

Stary Żoliborz – obszar Miejskiego Systemu Informacji w dzielnicy Żoliborz w Warszawie.
Położenie.
Według MSI granice Starego Żoliborza wyznaczają:
Na obszarze tym znajdują się kolonie zbudowane przez WSM oraz osiedla:
Historia.
Na Starym Żoliborzu na ul. Suzina 1 VIII 1944 ok. godz. 13.50 rozpoczęło się powstanie warszawskie.

</doc>
<doc id="657693" url="https://pl.wikipedia.org/wiki?curid=657693" title="Glikol polietylenowy">
Glikol polietylenowy



</doc>
<doc id="657694" url="https://pl.wikipedia.org/wiki?curid=657694" title="LCARS">
LCARS

LCARS (ang.:Library Computer Access and Retrieval System – System Dostępu i Wyszukiwania Danych). W fikcyjnym świecie Star Trek, to XXIV-wieczny, wielofunkcyjny system operacyjny montowany w komputerach statków kosmicznych stacjach Gwiezdnej Floty i praprawnuk dwudziestowiecznych systemów operacyjnych.
LCARS umożliwia wykonywanie wielu złożonych operacji, takich jak nawigacja, badania naukowe, itp. za pomocą komend głosowych i bezpośredniej interakcji z systemem poprzez dotykowe panele wielofunkcyjne (ang. MFD – Multi Function Display. "Niedotykowe" panele MFD wykorzystywane są m.in. w bankomatach i panelach kontrolnych w kokpitach samolotów).

</doc>
<doc id="657698" url="https://pl.wikipedia.org/wiki?curid=657698" title="Mistrzostwa Świata w Piłce Nożnej Kobiet 1995">
Mistrzostwa Świata w Piłce Nożnej Kobiet 1995

Mistrzostwa Świata w Piłce Nożnej Kobiet 1995 (FIFA Women’s World Cup Sweden 1995) zostały rozegrane w Szwecji w dniach 5-18 czerwca 1995 r. W turnieju finałowym wystartowało 12 drużyn narodowych. Mistrzyniami Świata zostały piłkarki Norwegii.

</doc>
<doc id="657699" url="https://pl.wikipedia.org/wiki?curid=657699" title="Vaesteras">
Vaesteras



</doc>
<doc id="657700" url="https://pl.wikipedia.org/wiki?curid=657700" title="Pieniążkowo (jezioro)">
Pieniążkowo (jezioro)

Pieniążkowo – jezioro położone na Kociewiu na południowym skraju Pojezierza Starogardzkiego (gmina Gniew, powiat tczewski, województwo pomorskie) na północ od Pieniążkowa przy drodze krajowej nr 91.
Powierzchnia całkowita: 26,2 ha.

</doc>
<doc id="657701" url="https://pl.wikipedia.org/wiki?curid=657701" title="Gaevle">
Gaevle



</doc>
<doc id="657703" url="https://pl.wikipedia.org/wiki?curid=657703" title="Języki muskogejskie">
Języki muskogejskie

Języki muskogejskie – rodzina języków rdzennej ludności Ameryki Północnej, używanych w południowo-wschodnich Stanach Zjednoczonych. 
Obecnie mówi nimi łącznie około 15 tysięcy osób. Rodzina muskogejska zaliczana bywa niekiedy do nadrodziny siouańsko-muskogejskiej w ramach fyli makrosiouańskiej. Typologicznie są to języki aglutynacyjne. 

</doc>
<doc id="657704" url="https://pl.wikipedia.org/wiki?curid=657704" title="Meyer Lansky">
Meyer Lansky

Meyer Lansky (ur. 4 lipca 1902 w Grodnie, zm. 15 stycznia 1983 w Miami Beach) – amerykański gangster, pochodzenia żydowskiego. Urodził się jako Meier Suchowlański (Majer Suchowlański) w Grodnie na terenie obecnej Białorusi.
Życiorys.
Urodził się na terenach dawnej I Rzeczypospolitej będących pod zaborem rosyjskim, a pytany o kraj ojczysty zawsze odpowiadał: „Polska”.
Meyer Lansky mając 9 lat wraz ze swoją matką i bratem Jakiem wyemigrowali z Grodna do USA. Dołączyli tam do ojca, który wyprowadził się kilka lat wcześniej, aby ułatwić start swojej rodzinie, i osiedli w dzielnicy Nowego Jorku Lower East Side na Manhattanie.
Początek kariery gangsterskiej.
Pewnego wieczoru w roku 1919, kiedy Meyer Lansky wracał ze szkoły do domu, zaczepiło go kilku włoskich nastolatków starszych i większych od niego. Jednym z nich był Salvatore Lucania, znany później jako Charlie "Lucky" Luciano. Lucky kazał płacić Meyerowi Lansky’emu pieniądze za „ochronę”. Meyer Lansky odmówił i doszło do bójki pomiędzy nimi. Luciano był pod wrażeniem siły i odwagi młodszego od siebie Żyda i powiedział mu, że ma ochronę za darmo, co Meyer Lansky skwitował powiedzeniem "„Wsadź sobie swoją ochronę w dupę, nie potrzebuję jej”". Wtedy zrodziła się pomiędzy nimi dozgonna przyjaźń. Niedługo po tym wydarzeniu Meyer spotkał innego nastolatka, z którym się zaprzyjaźnił na całe życie. Był nim Benjamin „Bugsy” Siegel. Meyer Lansky utworzył wraz z nim gang, który trudnił się kradzieżą i transportem alkoholi. Bugsy był psychopatycznym zabójcą, a Meyer Lansky mózgiem wszystkich ich operacji.
Mentorem Lansky’ego był Arnold Rothstein, który jako jeden z pierwszych gangsterów dostrzegał korzyści płynące z utworzenia nowego, zorganizowanego syndykatu.
W roku 1927 Meyer, Bugsy, Luciano i ich przyjaciel Frank Costello przyłączyli się do największego w tamtym okresie nowojorskiego bossa świata przestępczego Giuseppe „Joe Boss” Masserii.
W 1929 roku wziął udział (jako jeden z czołowych żydowskich gangsterów) w konferencji w Atlantic City.
W czasie Wojny Castellammarese (toczyła się w latach 1929–1931) stanął po stronie „Joe Bossa” przeciwko Salvatore Maranzano, który był przywódcą innego włoskiego gangu. Kiedy Luciano i Lansky zorientowali się, że Masseria zaczął przegrywać walkę, dogadali się z Maranzano i zorganizowali zamach na Masserię. Doszło do niego 15 kwietnia 1931 roku w restauracji, do której Luciano zabrał swojego szefa na obiad. Po obiedzie Luciano wyszedł do łazienki, a w tym momencie do restauracji weszło czterech strzelców: Bugsy Siegel, Joe Adonis, Albert Anastasia i Vito Genovese. Zabili Masserię, po czym uciekli do samochodu. Ciro Terranova siedział za kierownicą, jednak nie mógł z nerwów prowadzić samochodu. Jego miejsce zajął Siegel. Nikt za tę zbrodnię nie został ukarany.
Po tym wydarzeniu Maranzano dał w swojej organizacji bardzo wysoką pozycję wszystkim uczestnikom spisku, a zwłaszcza Lucky’emu Luciano, który został zastępcą Maranzano. Jednak pokój nie trwał długo – Luciano i Lansky ustalili, że trzeba się pozbyć Maranzano. 10 września 1931 roku po niecałych pięciu miesiącach bycia szefem wszystkich szefów (Capo di tutti capi) został zabity przez ludzi Luciano i Lansky’ego.
Wtedy utworzono Narodowy Syndykat wraz z Komisją, dokonano podziału na Pięć Rodzin nowojorskiego półświatka przestępczego, zniesiono tytuł bossa nad bossami. Tytuł należał się Luciano, ale ten nie chciał oficjalnie go przyjąć. Meyer Lansky nie mógł być szefem żadnej rodziny, ponieważ nie był Włochem. Mimo to wraz z Luciano miał ogromną władzę i wpływy. Lansky podczas konferencji w nowojorskim hotelu Franconia (przy znaczącym udziale Moe Dalitza) 11 listopada 1931 roku przekonał pozostałych żydowskich gangsterów (m.in. Louis „Lepke” Buchalter, Jacob „Gurrah” Shapiro, Joseph „Doc” Stracher, Hyman „Curly” Holtz i Harry Tietlebaum) do wstąpienia do Syndykatu.
Hazard.
Pozycja Meyera Lansky’ego wynikała z jego umiejętności analitycznych i organizacyjnych. Z pomocą mafijnych bossów w całych USA budował kasyna, dzięki którym wszyscy czerpali z nich legalne zyski. Wiele rodzin mafijnych dorobiło się dzięki niemu fortuny. Meyer Lansky tak lokował pieniądze, że nie dał się przyłapać na oszustwach podatkowych. Pomagał Siegelowi w jego projekcie rozwoju hazardu w Las Vegas i pomógł otworzyć „Hotel Flamingo”. Meyer Lansky współpracował także z dyktatorem Kuby Fulgencio Batistą, któremu pomagał w prowadzeniu kasyn (podwoił ich dochody) i inwestowaniu. Uzyskał sam oraz pomógł wielu włoskim rodzinom mafijnym w osiągnięciu wielkich zysków na Kubie. Po dojściu do władzy Fidela Castro wszystko to jednak przepadło – nowe władze Kuby pozamykały wszystkie kasyna kontrolowane dotychczas przez mafię. Lansky zaczął inwestować w kasyna i hotele na Karaibach, Bahamach i Haiti.
Problem Hotelu Flamingo.
W roku 1946 w Hawanie odbyła się konferencja wszystkich mafijnych bossów tzw. konferencja hawańska. Bossowie dowiedzieli się, że kasyno Siegela przynosi straty i chcieli jego śmierci. Jednak Lansky przekonał wszystkich, żeby zaczekali. Siegel dostał drugą szansę. Lansky poinformował swego najlepszego przyjaciela o grożącym mu niebezpieczeństwie, ale ten nie posłuchał i postanowił dalej prowadzić kasyno. Przy następnym spotkaniu bossowie znów chcieli śmierci Siegela. Wówczas Meyer Lansky poprosił o trzecią szansę, którą Siegel otrzymał. Jednak znów nie chciał słuchać i nie wycofał się z interesu. Powodem była jego narzeczona Virginia Hill, która bardzo lubiła zabawę w kasynie. Następnej szansy już nie miał. Siegel został zabity 20 czerwca 1947. Najprawdopodobniej to właśnie Lansky wydał, choć nie bez oporu, ostateczną zgodę na zabicie swojego przyjaciela, wyrok podtrzymał Luciano.
Dalsze lata.
Najprawdopodobniej razem z Luciano, Costello i Carlo Gambino odpowiada za fiasko obrad konferencji w Apalachin, podczas której inny boss Vito Genovese (wbrew ich woli) miał przyjąć stanowisko Capo di tutti capi. Wcześniej zaś zaaprobował wyeliminowanie Alberta Anastasii (po konsultacji z Luciano). „Kapelusznik” zaczął wchodzić na teren zarezerwowany dotychczas przez Lansky’ego – kasyna i hotele na Kubie.
Lansky – najprawdopodobniej – posiadał kompromitujące zdjęcia wieloletniego szefa FBI Johna Edgara Hoovera w towarzystwie jego zastępcy Clyde’a Tolsona. Przez wiele lat Hoover zaprzeczał istnieniu zorganizowanego świata przestępczego na terenie Stanów Zjednoczonych.
Lansky żył w Miami na Florydzie ze swoją żoną i trójką dzieci. Nie narażał się policji, więc z braku dowodów nie można go było aresztować. Jednak w roku 1970 zgromadzono dość dowodów, aby go zamknąć za oszustwa podatkowe. Wówczas Lansky wyjechał do Izraela, próbując uzyskać azyl przyznawany każdemu Żydowi, który o niego poprosił (wśród nich było też wielu przestępców). Po długiej, dwuletniej rozprawie sądowej nie dostał azylu. Wrócił do USA, gdzie stanął przed sądem. Jego zdrowie było jednakże w coraz gorszym stanie, dlatego proces nie został doprowadzony do końca i Lansky uniknął kary. Zmarł na raka w roku 1983.

</doc>
<doc id="657705" url="https://pl.wikipedia.org/wiki?curid=657705" title="Tatana Kucharova">
Tatana Kucharova



</doc>
<doc id="657707" url="https://pl.wikipedia.org/wiki?curid=657707" title="Tatiana Kucharova">
Tatiana Kucharova



</doc>
<doc id="657708" url="https://pl.wikipedia.org/wiki?curid=657708" title="7796 Jaracimrman">
7796 Jaracimrman



</doc>
<doc id="657711" url="https://pl.wikipedia.org/wiki?curid=657711" title="Półwieś (jezioro)">
Półwieś (jezioro)

Półwieś – jezioro położone na Kociewiu (gmina Gniew, powiat tczewski, województwo pomorskie) w kierunku południowo-wschodnim od Ostrowitego przy drodze krajowej nr 91 w sąsiedztwie jeziora Pieniążkowo.
Powierzchnia całkowita: 38,2 ha.

</doc>
<doc id="657712" url="https://pl.wikipedia.org/wiki?curid=657712" title="Szlak Ziemi Gliwickiej">
Szlak Ziemi Gliwickiej

Szlak Ziemi Gliwickiej - czerwony szlak turystyczny w województwie śląskim.
Informacje ogólne.
Szlak w swojej środkowej części przebiega wzdłuż zbiornika Dzierżno Duże, Kanału Gliwickiego i wschodniej części Jeziora Pławniowice.

</doc>
<doc id="657713" url="https://pl.wikipedia.org/wiki?curid=657713" title="Zakład Karny w Nowym Wiśniczu">
Zakład Karny w Nowym Wiśniczu

Zakład Karny w Nowym Wiśniczu – polski zamknięty zakład karny dla recydywistów, położony w miejscowości Leksandrowa. Zakład podlega dyrektorowi okręgowemu Służby Więziennej w Krakowie. Posiada obecnie 678 miejsca dla penitencjariuszy, a pełni w nim służbę 146 funkcjonariuszy oraz 30 pracowników cywilnych. W zakładzie prowadzone są również oddziały:
Historia.
W 1783 cesarz Józef II dekretem zlikwidował klasztor karmelitów bosych, zamieniając kompleks klasztorny na sąd karny i ciężkie więzienie, w którym kary odsiadywali przede wszystkim zwykli kryminaliści oraz tatrzańscy zbójnicy. W latach późniejszych do więzienia trafiali również więźniowie polityczni – uczestnicy organizacji narodowowyzwoleńczych.
Jednostka służyła C. K. Sądowi Kryminalnemu, potem Zakładowi Karnemu, następnie Zakładowi Pracy krakowskiego obszaru administracyjnego. W 1867 został ustanowiony Zakład Karny dla męskich skazańców w obszarze właściwości C. K. Wyższego Sądu Krajowego i 25 czerwca 1868 otwarty. Od początku istnienia do około 1874 komisarzem domu był kierownik C. K. Sądu Powiatowego w Wiśniczu, Paweł Mossor.
W 1919 roku więzienie pozostawało pod zarządem wojskowym. Internowano w nim jeńców wojennych. 30 czerwca tego roku minister spraw wojskowych wyznaczył więzienie jako czasowy, centralny Wojskowy Zakład Karny oraz polecił przenieść do niego wszystkich więźniów wojskowych, skazanych prawomocnymi wyrokami sądów wojskowych na karę więzienia przekraczającą dwa miesiące. Dowództwa okręgów wojskowych w porozumieniu z Dowództwem Zakładu Karnego miały przekazać więźniów w terminie do 1 sierpnia. Dowództwo Okręgu Generalnego Kraków w terminie do 15 lipca miało przenieść z więzienia jeńców wojennych, natomiast Departament Wojskowo-Prawny Ministerstwa Spraw Wojskowych miał opracować tymczasowy regulamin wewnętrzny Wojskowego Zakładu Karnego w Wiśniczu.
Po opanowaniu Polski przez Niemców więzienie zostało wykorzystane jako obóz do czasu założenia obozu w Auschwitz. Kościół został rozebrany, a budulec z niego wywieziony do Krzeszowic.
W nocy z 26 na 27 lipca 1944 została przeprowadzona, przez oddział dywersyjny I Batalionu 12 Pułku Piechoty Armii Krajowej z Placówki „Łosoś” w Lipnicy Murowanej, jedna z największych akcji na więzienie w Nowym Wiśniczu, mająca na celu jego zdobycie i uwolnienie więźniów politycznych w przeddzień ich odtransportowania do obozu w Auschwitz. W wyniku akcji więzienie zostało całkowicie opanowane. Uwolniono 128 więźniów politycznych oraz zdobyto 3 karabiny maszynowe, 5 automatów MP, około 50 karabinów, 12 pistoletów, około 200 granatów ręcznych, kilka tysięcy sztuk amunicji i inny sprzęt wojskowy. W akcji brało udział 36 żołnierzy AK, z czego tylko 6 działało jako grupa szturmowa wewnątrz więzienia. Akcją dowodził por. Józef Wieciech ps. „Tamarow”.
Dnia 3 lutego 2020 roku miało miejsce uroczyste otwarcie nowego pawilonu, w którym będzie można osadzić 240 dodatkowych więźniów. W nowym pawilonie znajduje się 60 czteroosobowych cel. Pojemność całego zakładu karnego wzrosła z 438 do 678 osadzonych. Inwestycja rozpoczęła się w 2017 roku i trwała 2 lata.

</doc>
<doc id="657714" url="https://pl.wikipedia.org/wiki?curid=657714" title="USS Algol">
USS Algol

Okręty US Navy o nazwie USS "Algol", pochodzącej od gwiazdy z konstelacji Perseusza:

</doc>
<doc id="657715" url="https://pl.wikipedia.org/wiki?curid=657715" title="Ostrowite (gmina Gniew)">
Ostrowite (gmina Gniew)

Ostrowite – wieś kociewska w Polsce położona w województwie pomorskim, w powiecie tczewskim, w gminie Gniew w sąsiedztwie drogi krajowej nr 91. Wieś jest częścią składową sołectwa Kolonia Ostrowicka. Na południe od miejscowości znajdują się jeziora Pieniążkowo i Półwieś. We wsi znajdowała się Szkoła Podstawowa im. gen. Jana Henryka Dąbrowskiego
W latach 1975–1998 miejscowość administracyjnie należała do województwa gdańskiego.

</doc>
<doc id="657716" url="https://pl.wikipedia.org/wiki?curid=657716" title="Śródmieście Północne">
Śródmieście Północne

Śródmieście Północne – obszar MSI w dzielnicy Śródmieście w Warszawie.
Położenie.
Według MSI granice Śródmieścia Północnego wyznaczają:
Charakterystyka.
Rejon ten jest położony w centrum miasta i tutaj znajdują się najbardziej reprezentatywne przykłady współczesnej architektury Warszawy z Pałacem Kultury i Nauki oraz nowoczesnymi punktowcami na czele. Obszar ten, wskutek burzliwych kolei losu, został praktycznie pozbawiony starszej, XIX-wiecznej, często secesyjnej, oraz przedwojennej, z reguły modernistycznej zabudowy; tutaj też częściowo znajdowało się warszawskie getto.
Obecnie powoli odtwarzana jest zabytkowa zabudowa dzielnicy – przykładem może tu być odbudowana cała północna pierzeja Placu Teatralnego czy plany odbudowy Pałacu Saskiego. Tutaj też znajduje się duża część Traktu Królewskiego, tu krzyżuje się linia metra z liniami kolejowymi i głównym szlakami komunikacyjnymi stolicy.

</doc>
<doc id="657717" url="https://pl.wikipedia.org/wiki?curid=657717" title="Celovec">
Celovec



</doc>
<doc id="657718" url="https://pl.wikipedia.org/wiki?curid=657718" title="Atlas Able">
Atlas Able

Atlas Able – amerykańska rakieta nośna z rodziny Atlas. Nieudana konstrukcja, której trzy próby starty kończyły się awariami i eksplozjami rakiety. Jej dwie inne odmiany, Atlas C Able i Atlas D Able, również były nieudane. Atlas Able miał wynieść sondy kosmiczne serii Pioneer.

</doc>
<doc id="657720" url="https://pl.wikipedia.org/wiki?curid=657720" title="Witaj, Franklin">
Witaj, Franklin

Witaj, Franklin (ang. "Franklin", 1999–2006) – kanadyjsko-francusko-amerykański animowany serial dla dzieci.
Przygody Franklina w wersji książkowej ukazują się w Polsce nakładem bielskiego wydawnictwa Debit. Kreskówka nadawana była na antenie kanału dla dzieci MiniMini. Dawniej można było je zobaczyć też w TVP1 w latach 2001–2005 i TVP3 w latach 2000–2003. Obecnie program jest emitowany na kanale Top Kids.
Fabuła.
Serial opowiada o małym żółwiu Franklinie, który przeżywa przygody ze swoimi przyjaciółmi: Misiem (najlepszy przyjaciel), Ślimakiem, Wydrą, Gąską, Lisem, Skunksem, Królikiem i Bobrem. Postać żółwia Franklina stworzyła kanadyjska pisarka Paulette Bourgeois. Spod jej pióra wyszło ponad ćwierć setki książeczek o Franklinie, ilustrowanych przez Brendę Clark. Franklin ma w późniejszych odcinkach siostrzyczkę: Harriet, nazywaną najczęściej żółwinką.
Wersja polska.
Wersja polska:
Reżyseria:
Tłumaczenie:
Dialogi: Katarzyna Precigs
Dźwięk:
Asystent realizatora dźwięku: Piotr Stawski 
Montaż: 
Kierownik produkcji:
Teksty piosenek: Krzysztof Rześniowiecki
Opracowanie muzyczne: Eugeniusz Majchrzak
Wystąpili:
i inni
Piosenkę tytułową śpiewała: Danuta Stankiewicz
Lektor:

</doc>
<doc id="657725" url="https://pl.wikipedia.org/wiki?curid=657725" title="Mahakaruna">
Mahakaruna



</doc>
<doc id="657727" url="https://pl.wikipedia.org/wiki?curid=657727" title="Mahapradżnia">
Mahapradżnia



</doc>
<doc id="657730" url="https://pl.wikipedia.org/wiki?curid=657730" title="Fryderyk VIII Glücksburg">
Fryderyk VIII Glücksburg



</doc>
<doc id="657732" url="https://pl.wikipedia.org/wiki?curid=657732" title="Branko Pleše">
Branko Pleše

Branko Pleše, ps. Isusek (ur. 12 stycznia 1915 w Delnicach, zm. 28 marca 1980 w Zagrzebiu) – chorwacki piłkarz, występujący na pozycji lewego pomocnika. Jeden z najwszechstronniejszych zawodników w historii jugosłowiańskiego futbolu, występował na wszystkich pozycjach, począwszy od bramkarza i lewego obrońcy. W ligowym spotkaniu Dinama Zagrzeb rozgrywanym w Zagrzebiu z Crveną Zvezda (2:2) zmienił bramkarza Zvonko Dogana.
Kariera.
Karierę juniorską zaczynał w roku 1929 w zagrzebskim klubie HŠK Concordia. Od roku 1935 do 1945 występuje w zespole Građanski Zagrzeb, gdzie w roku 1937 i 1940 wywalczył
tytuł mistrza Chorwacji. Po zakończeniu wojny w 1945 i rozwiązaniu Građanskiego, zawodnik przeszedł do spadkobiercy tego klubu, Dinama Zagrzeb. W zespole grał do roku 1950, kiedy to zakończył piłkarską karierę. W międzyczasie wystąpił w 155 ligowych meczach „Modrich”, zdobywając także w roku 1948 tytuł Mistrza Jugosławii.
Pleše wystąpił w 24 spotkaniach reprezentacji miasta Zagrzebia (1935–1949), sześciokrotnie wystąpił w reprezentacji Jugosławii, gdzie zdobył 3 gole. Trzynastokrotnie wystąpił także w reprezentacji Niezależnego Państwa Chorwackiego, gdzie zdobył trzy gole. Swojego pierwszego gola w reprezentacji Jugosławii zdobył w spotkaniu przeciwko Turcji wygranym przez Jugosławię 3:1, kolejne dwa zaś w spotkaniu z Czechosłowacją przegranym 4:5. W reprezentacji zadebiutował 9 maja 1937 w towarzyskim meczu przeciwko Węgrom w Budapeszcie, zremisowanym 1:1. Warto zauważyć, że w spotkaniu tym wystąpił jako lewy obrońca. Ostatni raz w reprezentacji wystąpił w pierwszym powojennym meczu reprezentacji, rozgrywanym 9 maja 1946 przeciwko Czechosłowacji w Pradze wygranym przez Jugosławię 2:0. W tym meczu swoją reprezentacyjną karierę skończyło wielu piłkarzy chorwackiej generacji lat 40. – do gry w reprezentacji nie dopuszczono ich w wyniku nieporozumień politycznych – w czasie reżimu Ante Pavelicia byli jego zwolennikami i aktywistami. Byli to: Ljubomir Lovrić, Srđan Mrkušić, Frane Matošić, Zvonimir Cimermančić, Franjo Welfl i Miroslav Brozović.
W reprezentacji NDH zadebiutował 15 czerwca 1941 w rozgrywanym w Wiedniu meczu przeciwko Niemcom Faszystowskim. Chorwaci przegrali ten mecz 1:5, chociaż zaczęło się od prowadzenia, po golu Franjo Wölfla. Warto zauważyć, że jednego z goli dla Niemiec zdobył przedwojenny napastnik reprezentacji Polski, Ernest Wilimowski. Ostatni raz na boisku w chorwackiej reprezentacji pojawił się w jej ostatnim przedwojennym meczu, rozgrywanym 9 kwietnia 1944 w Zagrzebiu, na stadionie Gradjanskiego. Chorwaci spotkali się wtedy ze Słowacją. Ten mecz zwyciężyli 7:3, a w tym spotkaniu aż dwóch zawodników ustrzeliło hat-tricka, superstrzelec chorwacki Franjo Wölfl i słowacki snajper Pavol Arpas. Swojego pierwszego gola, zdobył także w meczu ze Słowacją, rozgrywanym w roku 1941, który Chorwaci wygrali 5:2, a Pleše zdobył wtedy gola na 4:0. Drugiego gola zdobył w spotkaniu przeciwko Bułgarii wygranym aż 6:0 – „Isusek” trafił wtedy na 5:0. Najważniejszym jednak i ostatnim w reprezentacji NDH golem był ten zdobyty 14 czerwca 1942 w Budapeszcie przeciwko Węgrom – zremisowanym przez Chorwatów 1:1. Najpierw dla Madziarów trafił Ferenc Szusza w 60 minucie, a dwadzieścia minut później remis zapewnił „Hrvatskiej” właśnie Pleše. Ogółem w reprezentacji wystąpił 13 razy, zdobywając 3 gole.
Po zakończeniu piłkarskiej kariery, został trenerem, trenował takie zespoły jak pochodzący z Bośni NK Sloboda Tuzla, NK Dubrovnik i zagrzebskie kluby NK Trnje i NK Dubrava, a w roku 1978 został trenerem żeńskiego zespołu SK Loto Zagrzeb. Zmarł w roku 1980 w Zagrzebiu, w wieku 65 lat.

</doc>
<doc id="657733" url="https://pl.wikipedia.org/wiki?curid=657733" title="Kryptyda">
Kryptyda

Kryptyda – hipotetyczne zwierzę, którego istnienie jest obiektem badań kryptozoologów, lecz nie zostało potwierdzone przez zoologię. Kryptydy to zwierzęta uznane za dawno wymarłe bądź znane z przekazów. Poszukiwaniem kryptyd zajmują się kryptozoolodzy.
Ze względu na brak wiadomości, do jakiej grupy zwierząt mają należeć kryptydy, dzieli się je pod kątem środowiska życiowego na:
Niekiedy wyróżnia się także kryptydy człekokształtne, np. Yeti, Wielka Stopa.

</doc>
<doc id="657734" url="https://pl.wikipedia.org/wiki?curid=657734" title="Drzewo Babel">
Drzewo Babel

Drzewo Babel – polskie wydawnictwo z Warszawy założone przez Barbarę Stępień. Powstało 22 maja 1995 roku.
Wydawało m.in. polskie przekłady książek Paulo Coelho (w tym pierwsze polskie wydanie powieści "Alchemik"), Petera Stamma i Vedrany Rudan. W przypadku ksiązek Paulo Coelho "Drzewo Babel" uzyskało wyłączne prawa wydawnicze od autora.
Współpracuje m.in. z Michałem Batorym projektującym okładki książek.
W 2015 r. z okazji 20. rocznicy wydawnictwo ufundowało Nagrodę Alchemika w wysokości 20 tys. zł. W jury nagrody znaleźli się Barbara Stępień, Krystyna Janda, Łukasz Jakóbiak i Tomasz Mackiewicz. Nagrodę wręczono Michałowie Worochowi.
Założycielka nagrodzona tytułem "Lider z powołania" magazynu "Why Story".
Linki zewnętrzne.
Internetowa strona wydawnictwa

</doc>
<doc id="657737" url="https://pl.wikipedia.org/wiki?curid=657737" title="USS Algonquin">
USS Algonquin

Okręty US Navy o nazwie USS "Algonquin":

</doc>
<doc id="657738" url="https://pl.wikipedia.org/wiki?curid=657738" title="USS Algorma">
USS Algorma

Okręty US Navy o nazwie USS "Algorma":

</doc>
<doc id="657739" url="https://pl.wikipedia.org/wiki?curid=657739" title="USS Alice">
USS Alice

Okręty US Navy o nazwie USS "Alice":

</doc>
<doc id="657740" url="https://pl.wikipedia.org/wiki?curid=657740" title="USS Allegheny">
USS Allegheny

Okręty US Navy o nazwie USS "Allegheny":

</doc>
<doc id="657741" url="https://pl.wikipedia.org/wiki?curid=657741" title="USS Allen">
USS Allen

Okręty US Navy o nazwie USS "Allen", pochodzącej od Williama Henry`go Allena:

</doc>
<doc id="657742" url="https://pl.wikipedia.org/wiki?curid=657742" title="Błąd tkacki">
Błąd tkacki

Błąd tkacki – wada tkaniny, obniżająca jej walory użytkowe i estetyczne. Błędy tkackie mogą powstawać zarówno w trakcie procesu tkania, jak i podczas procesu wykończania tkaniny. Duża część błędów powstaje w wyniku niewłaściwego przygotowania osnowy i wątku w dziale przygotowawczym tkalni. Również uszkodzenia i niewłaściwa regulacja mechanizmów krosna są przyczyną powstawania błędów. Stosowanie niewłaściwych węzłów do łączenia nitek i likwidacji zrywów jest również przyczyną błędów.
Podział.
Błędy dzielą się na:
Przykłady błędów.
Niektóre błędy można wyeliminować w trakcie tkania, przez zwiększenie nadzoru nad procesem. Inne błędy usuwa się po zakończeniu tkania, ale przed procesem wykończenia. Po wykończeniu tkaniny żadnych błędów już usunąć nie można. Jednak w celu poprawienia jakości sztuk stosuje się czasem drobny zabieg polegający na rozcięciu długiej sztuki w miejscach poważniejszych błędów, takich jak dziury czy plamy. Uzyskuje się w ten sposób mniejsze odcinki (po kilka metrów), ale pozbawione błędów i dzięki temu w wyższej jakości. Niewielkie błędy niezasadnicze można wyeliminować, a właściwie ukryć, poddając tkaninę zadrukowaniu wielkoformatowym wzorem nanoszonym na tkaninę metodą sitodruku.

</doc>
<doc id="657743" url="https://pl.wikipedia.org/wiki?curid=657743" title="Kangwang">
Kangwang

Król Kang z dynastii Zhou (chiński: 周康王 Zhōu Kāng Wáng) – trzeci władca z tej dynastii. Za jego czasów kraj rozwijał się pomyślnie. Król kontynuował politykę swojego ojca oraz powiększał terytorium państwa na północy i na zachodzie. Zwalczył także rebelię na wschodzie kraju. 

</doc>
<doc id="657744" url="https://pl.wikipedia.org/wiki?curid=657744" title="Gerard Denhoff (wojewoda dorpacki)">
Gerard Denhoff (wojewoda dorpacki)

Gerard (Gerhard) Denhoff, właśc. Dönhoff (zm. ok. 1598) – wojewoda dorpacki (1598–1600), namiestnik Leal i Hapsalu
Rodzina.
Syn Hermana (zm. po 1567), pułkownika wojsk polskich, starosty w Durben, i Anny Joede (Joden). Piąty o tym imieniu przedstawiciel rodu Dönhoffów, protoplasta rodziny Niemców bałtyckich, która osiągnęła znaczącą pozycję w Rzeczypospolitej Obojga Narodów. Brat Ernesta, Krzysztofa, Ottona, Henryka i Teodora. Z małżeństwa z Małgorzatą von Zweiffeln miał synów Ernesta Magnusa, Gerarda, Kaspra, Hieronima (Hermana), poległego pod Cecorą, oraz córkę Annę, żonę Hermanna von Maydell, starosty piltyńskiego.

</doc>
<doc id="657746" url="https://pl.wikipedia.org/wiki?curid=657746" title="Nguyễn Văn Thiệu">
Nguyễn Văn Thiệu

Nguyễn Văn Thiệu (ur. 5 kwietnia 1923, zm. 29 września 2001) – generał i polityk południowowietnamski.
Życiorys.
Prezydent Wietnamu Południowego w latach 1965–1975. Jego poprzednikiem był generał Nguyễn Khánh, który w roku 1963 dokonał zamachu stanu i obalił znienawidzonego przez Wietnamczyków Ngô Đình Diệma.
W obliczu klęski w wojnie z Wietnamem Północnym 21 kwietnia 1975 roku ustąpił z urzędu i uciekł na Tajwan, a potem do USA, przekazując władzę wiceprezydentowi Trần Văn Hươngowi. Dziewięć dni później Wietnam Południowy skapitulował przed wkraczającą do Sajgonu armią północnowietnamską.

</doc>
<doc id="657752" url="https://pl.wikipedia.org/wiki?curid=657752" title="Czesław Babicki">
Czesław Babicki



</doc>
<doc id="657755" url="https://pl.wikipedia.org/wiki?curid=657755" title="Trần Văn Hương">
Trần Văn Hương

Trần Văn Hương (ur. 1902, zm. 1982) – polityk południowowietnamski. Burmistrz Sajgonu, dwukrotnie premier, następnie wiceprezydent Wietnamu Południowego. Prezydent państwa w dniach 21 - 28 kwietnia 1975. Władzę przejął po ucieczce prezydenta Nguyễn Văn Thiệu'a, który opuszczając kraj powierzył mu misję doprowadzenia do zawieszenia broni z północą. Po tygodniu sprawowania urzędu zrezygnował, przekazując władzę Dương Văn Minhowi.

</doc>
<doc id="657756" url="https://pl.wikipedia.org/wiki?curid=657756" title="Wehingen (Badenia-Wirtembergia)">
Wehingen (Badenia-Wirtembergia)

Wehingen – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen, siedziba związku gmin Heuberg. Leży w Parku Natury Górnego Dunaju, nad Untere Bära, ok. 20 km na północ od Tuttlingen.

</doc>
<doc id="657758" url="https://pl.wikipedia.org/wiki?curid=657758" title="Canal+ Kuchnia">
Canal+ Kuchnia

Canal+ Kuchnia – telewizyjny kanał tematyczny nadawany od 30 września 2006, poświęcony w całości tematyce kulinarnej. Jest to pierwsza stacja o tej tematyce, emitowana w Polsce.
Historia.
Kanał powstał w 2006 roku. Emisję rozpoczęto 30 września 2006 roku. 11 listopada 2011 roku dotychczasowy kanał Kuchnia.tv otrzymał nową nazwę Kuchnia+, oraz uruchomiono sygnał w jakości HDTV. Nadawcą kanału jest Canal+ Polska S.A., a program jest dostępny w ofercie platform satelitarnych Canal+, Polsat Box (od 6 grudnia 2021 roku) oraz w wybranych sieciach telewizji kablowej na terenie całego kraju. 1 września 2014 roku zmieniono oprawę graficzną kanału wraz z innymi kanałami tematycznymi Canal+. 15 kwietnia 2021 roku kanał wystartował pod nową nazwą - Canal+ Kuchnia. Kanał stanowi konkurencję dla Food Network.
Program stacji.
W programie stacji znajdują się zarówno propozycje polskie, jak i zagraniczne. W ciągu dnia emitowane są programy poradnikowe, przepisy na ekspresowe dania, pomysły na dania dla dzieci. Wieczorami nadawane są filmy dokumentalne, kulinarne podróże, programy typu reality show, seriale oraz filmy fabularne. W ramach oferty wieczornej codziennie emitowana jest inna seria tematyczna: Poniedziałek – „Kolacje Mistrzów”, Wtorek – „Slow Food”, Środa – „Dokumenty”, Czwartek – „Restauracje”, Piątek – „Impreza”, Sobota – „Podróże”, a Niedziela – „Zbliżenia”.
Szefowie kuchni i eksperci kulinarni występujący na antenie Canal+ Kuchnia:
Logo.
Kanał posiada własny logotyp. Pierwsze było używane od 30 września 2006 do 10 listopada 2011 roku. Od 11 listopada 2011 roku do nazw kanałów został dodany znak plus. Nowe logo obowiązywało do 31 sierpnia 2014 roku. 1 września 2014 odświeżono wizerunki wszystkich kanałów produkowanych przez nc+. 15 kwietnia 2021 wraz ze zmianą nazwy kanału wprowadzono nowe logo, jest podobne do logotypów innych stacji Canal+, lecz okienko u dołu jest jasnozielone i ma w środku napis "Kuchnia". 

</doc>
<doc id="657759" url="https://pl.wikipedia.org/wiki?curid=657759" title="Thor Able II">
Thor Able II

Thor Able II – amerykańska trójstopniowa rakieta nośna produkowana przez firmę Douglas Aircraft Company. Była modyfikacją rakiety Thor Able. Różniła się od niej ulepszonym silnikiem 2. członu i obecnością 3. stopnia na paliwo stałe. Startowała ośmiokrotnie, z czego pierwszych 6 startów było testowymi lotami balistycznymi z wykorzystaniem dwóch pierwszych stopni. Ostatnim lotem wyniosła pierwszego satelitę meteorologicznego TIROS 1.

</doc>
<doc id="657766" url="https://pl.wikipedia.org/wiki?curid=657766" title="Nagowie (mitologia)">
Nagowie (mitologia)

Naga, Nagowie (sanskryt: नाग nāga) – w mitologii hinduskiej wężokształtne bóstwa wodne. Prawdopodobnie pochodzenia przedaryjskiego. 
Mieszkają w podziemnym mieście Bhogawati, gdzie strzegą skarbów ukrytych w ziemi, czasami dzieląc się nimi ze śmiertelnikami. Mogą przyjmować formę zupełnie ludzką. Wiele dynastii starożytnych wywodziło swoje pochodzenie od związku jakiegoś herosa i "nagini".
W starożytnych tekstach Nagami nazywano również mało znane plemiona, którym przypisywano nadnaturalne właściwości. Również w dobie obecnej w górach Asamu żyją prymitywne plemiona (do niedawana łowców głów), określane mianem „Naga”.
Ikonografia.
Nagów reprezentowano zwykle z górną częścią ludzką, a dolną wężową, bądź z wężami wychodzącymi z ramion lub pasa. Stanowią częsty motyw w sztuce Tajlandii – wizerunki nagów często umieszcza się po obu stronach wejścia do świątyń. Innym klasycznym motywem jest ptak Garuda trzymający w szponach dwa węże (nagi).
Buddyzm.
W tradycji buddyjskiej uważane są za szczodre i hojne, ale często niebezpieczne i złośliwe istoty będące wierzchowcami bogów. Nagowie były śmiertelnymi wrogami ptaków Garuda, wierzchowca Wisznu/Buddy. Od tego czasu stały się strażnikami dharmy. Istoty te również znane są z tego, że przechowują termy, czyli ukryte nauki Buddy.
Hinduizm.
Kult.
Święto nagów w hinduizmie to nagapańćami, intencjonalne tablice z wizerunkiem nagów to nagakal.
Współczesna kultura.
We współczesnych utworach i grach fantastycznych pojawiają się istoty w mniejszym lub większym stopniu wzorowane na mitologicznych nagach.

</doc>
<doc id="657767" url="https://pl.wikipedia.org/wiki?curid=657767" title="Kozielsk (obwód kałuski)">
Kozielsk (obwód kałuski)



</doc>
<doc id="657768" url="https://pl.wikipedia.org/wiki?curid=657768" title="Biblioteka Wallenrodzka">
Biblioteka Wallenrodzka

Biblioteka Wallenrodska (niem. "Die Wallenrodtsche Bibliothek", ros. Валленродская библиотека) – biblioteka ufundowana w Królewcu przez Martina von Wallenrodta (1570-1632). Pierwszy katalog rejestrował 3 000 książek, na przełomie XIX i XX w. około 10 000 pozycji, w 1945 księgozbiór liczył około 2 000 woluminów. W wyniku działań wojennych unikatowy zbiór uległ rozproszeniu.
Obecnie część kolekcji (około 300 pozycji) jaką udało się odbudować, udostępniana jest w Muzeum Rosyjskiego Państwowego Uniwersytetu im. Immanuela Kanta w Kaliningradzie ("Музей Российского государственного университета"). Kilka tysięcy egzemplarzy od 1947 znajduje się w Bibliotece Rosyjskiej Akademii Nauk ("Библиотека Российской академии наук") w Petersburgu, zaś pewna liczba w Bibliotece Uniwersyteckiej w Toruniu.

</doc>
<doc id="657770" url="https://pl.wikipedia.org/wiki?curid=657770" title="Durbe">
Durbe

Durbe (pol. "Dorbiany", niem. "Durben") – miejscowość na terenie dzisiejszej Łotwy w rejonie lipawskim, wzmiankowana w 1260 r., przy okazji bitwy pod Durben niedaleko jeziora Durbe.
Otrzymało w 1893 prawa miejskie, potwierdzone następnie w 1917. Herb miasta ustanowiony w 1925 przedstawia srebrną jabłoń, symbolizującą w łotewskim folklorze młodość i życzliwość.
Według danych z 2004 miasto liczy zaledwie 424 mieszkańców i jest najmniejszym miastem Łotwy.
Zachowały się fragmenty czworobocznego zamku z XIV wieku.
W pobliskim majątku urodził się i był ochrzczony przez tutejszego pastora Juliusz Grużewski (1808-1865).

</doc>
<doc id="657771" url="https://pl.wikipedia.org/wiki?curid=657771" title="Torneo Argentino B">
Torneo Argentino B

Torneo Argentino B jest czwartą ligą argentyńską, w której startują kluby prowincjonalne, czyli spoza Buenos Aires i okolic, gdzie równolegle rozgrywana jest liga Primera C Metropolitana. Liga Torneo Argentino B składa się z 6 strefowych grup po 8 klubów w każdej.
Najlepsze z 48 klubów biorących udział w Torneo Argentino B awansują do Torneo Argentino A. Natomiast najsłabsze spadają o szczebel niżej - do piątej ligi, czyli Torneo Argentino C.
Torneo Argentino B 2006/07.
Strefa A
Strefa B
Strefa C
Strefa D 
Strefa E 
Strefa F 

</doc>
<doc id="657773" url="https://pl.wikipedia.org/wiki?curid=657773" title="Durben">
Durben



</doc>
<doc id="657780" url="https://pl.wikipedia.org/wiki?curid=657780" title="Deutsche Wappenrolle">
Deutsche Wappenrolle

Deutsche Wappenrolle (niem. "Niemiecka Rola Herbowa") – współczesny herbarz wydawany przez "Herold" Verein für Heraldik, Genealogie und verwandte Wissenschaften zu Berlin e. V., niemieckie towarzystwo heraldyczne istniejące od 1869 r.
W wydanych do tej pory 65 tomach (tom 65 w 2001 r.) rejestrowane są nowo utworzone i stare herby rodzin z terenów niemieckojęzycznych, bądź rodzin pochodzenia niemieckiego z innych krajów.

</doc>
<doc id="657782" url="https://pl.wikipedia.org/wiki?curid=657782" title="Dżamuka">
Dżamuka

Dżamuka ("Dżamuka-seczen" - "mądry", ur. między 1151 a 1166 ?, zm. 1205) – wódz rodu Dżadżirad wchodzącego w skład plemienia Mongołów, brat krwi ("anda"), a następnie główny rywal Czyngis-chana.
Życiorys.
Młodość.
W dzieciństwie zawarł z Temudżynem, późniejszym Czyngis-chanem, stając się jego "bratem krwi" ("anda"). Było to w dziesiątym roku życia Temudżyna, czyli zależnie od datowania jego urodzin, pomiędzy 1162 a 1173 rokiem. Dżamuka miał wówczas 11 lat. Następnie przez kilka lub kilkanaście lat nie utrzymywali oni ze sobą kontaktów. Wiadomo, że pozycja Dżamuki była w tym czasie lepsza niż Temudżyna, gdyż dysponował on co najmniej dwoma tumenami wojska, a w liście ich wspólnego zwierzchnika To'oriła Ong-chana Dżamuka nazywany jest młodszym bratem, a Temudżyn synem.
Współdziałanie z Temudżynem.
Ponownie spotykają się podczas pierwszej poważnej wyprawy wojennej Temudżyna, przeciw Merkitom w roku 1180, na którą Dżamuka dostarczył posiłków jako jeden z wodzów podporządkowanych To'oriłowi. Dżamuka miał przyprowadzić, na miejsce spotkania wodzów 2 tumeny wojska i tyle z nim przyszło. Jednak jeden z tych tumenów zebrał on z ludzi podporządkowanych Temudżynowi, co wskazuje, że miał wówczas wśród nich znacznie większe wpływy, niż ich formalny władca. Po zwycięstwie uroczyście odnowili braterstwo i następne półtora roku spędzili we wspólnym obozie, później rozstają się w niewyjaśnionych okolicznościach. Dżamuka miał powiedzieć do Czyngis-chana niezrozumiałe (tak dla niego, jak i dla historyków) zdanie: "Załóżmy obóz tuż koło góry! Niechaj nasi koniuchowie mają namioty! Załóżmy obóz tuż koło rzeki! Niechaj nasi owczarze i pasący jagnięta mają pożywienie". Zdezorientowany Temudżyn poprosił swą matkę o wyjaśnienie tych słów, lecz zamiast niej odpowiedziała jego żona Börte, tłumacząc, że Dżamuka przesycił się ich towarzystwem i należy go porzucić. Temudżyn poszedł za jej radą i bez dalszych wyjaśnień, wraz ze swoimi ludźmi porzucił obóz Dżamuki.
Walki z Czyngis-chanem.
W 1182 jeden z ludzi Temudżyna zabija młodszego brata Dżamuki, Tajczara. Dżamuka wyrusza przeciw swemu dawnemu towarzyszowi, na czele Dżadaran i trzynastu innych plemion które przyłączyły się do niego i w bitwie pod Dałan Bałdżit pokonuje Czyngis-chana biorąc do niewoli a następnie zabijając kilkudziesięciu członków rodu zabójcy swego brata. Rezygnuje jednak z dalszej walki, jego armia rozpada się a jej część natychmiast po odjeździe Dżamuki przechodzi na stronę Czyngis-chana. W roku 1201 ponownie staje na czele koalicji plemion mongolskich, tatarskich i najmańskich, walczących z Czyngis-chanem i Ong-chanem, wybrany przez nie Gur-chanem, czyli chanem powszechnym, lub ogólnym (tytuł ten był jawnym wyzwaniem rzuconym Ong-chanowi, gdyż nosił go obalony przez niego poprzedni władca Kereitów). Podczas bitwy pod Köjten, koalicja ta rozpada się, a Dżamuka wycofuje się z walk napadając w dodatku na swych niedawnych sprzymierzeńców. Wojna trwa jednak nadal a Dżamuka zachowuje sporą siłę militarną. Po bitwie w pościg za odchodzącym Dżamuką rusza Ong-chan, jednak nie wiemy nic o jego rezultatach. W niewyjaśnionych okolicznościach w następnym roku, Dżamuka zostaje doradcą Ong-chana, który za jego namową, występuje przeciw Temudżynowi (z którym dotychczas współpracował) i zwycięża go minimalnie w bitwie pod Kałakałdżit-elet wiosną 1203 roku. Przed tą bitwą Dżamuka, który miał pełnić (nie jest jasne czy ostatecznie ją pełnił), funkcję głównodowodzącego wojskami Ong-chana przekazuje Czyngis-chanowi dokładny plan bitwy umożliwiając mu bezpieczny (choć okupiony znacznymi stratami) odwrót. Prawdopodobnie już po tej bitwie latem 1203 Dżamuka opuszcza Ong-chana i nie ma go w jego obozie, gdy jesienią tegoż roku Czyngis-chan rozbija ostatecznie jego (Ong-chana) armię. W roku 1204 pojawia się u boku Tajang-chana wodza walczących z Czyngis-chanem Najmanów na czele swojej armii, która była jeszcze na tyle duża, że w oczach Najmanów uchodziła za większość Mongołów. Pod jego wpływem Najmanowie zajmują niekorzystne pozycje na stokach góry Naku-kun, po czym Dżamuka wycofuje się z walki informując Czyngis-chana o sytuacji w obozie wroga i zachęcając go do ataku, który skończył się zniszczeniem armii Najmanów. Po tej bitwie większość armii Dżamuki przechodzi na stronę Czyngis-chana. Być może brał jeszcze udział w bitwie nad Irtyszem w 1205 roku, lecz nie odegrał w niej już żadnej znaczącej roli. Po tej bitwie ma już tylko, zależnie od źródła, od 5 do 60 żołnierzy z którymi usiłuje uciekać w kierunku zachodnim. Zostaje jednak przez nich zdradzony i dostarczony Czyngis-chanowi, który zabija zdrajców (zgodnie z radą Dżamuki) a następnie samego Dżamukę, ponoć na jego własną prośbę (początkowo chan miał nawet proponować mu podzielenie się władzą).
Tajny agent Czyngis-chana?
Przed śmiercią Dżamuki, według "Tajnej historii" Czyngis-chan przypomniał mu, wszystkie przeszłe zasługi, polegające głównie na informowaniu go o posunięciach wrogów i budzeniu wśród nich strachu przed jego armią. Na tej podstawie Lew Gumilow wysunął teorię mówiącą, że Dżamuka był, od wojny z Merkitami aż do śmierci, agentem Temudżyna i współorganizatorem jego wczesnych zwycięstw. Jego zdaniem obaj wodzowie kontynuowaliby tę działalność, a więc Dżamuka znalazłby się w kolejnym obozie wrogów Czyngis-chana namawiając ich, w odpowiednim dla chana momencie, do wojny i opuszczając w ostatniej chwili. Zostało to uniemożliwione przez zbyt szybkie rozpowszechnienie informacji o zdradzie jego podwładnych. Wrogowie Czyngis-chana wiedzieli już, że Dżamuka znalazł się w jego rękach. Wypuszczenie go mijałoby się z celem, gdyż jego rola stałaby się dla wszystkich jasna, zatem Czyngis-chan zabił Dżamukę dla zachowania ich prawdziwych relacji w tajemnicy.

</doc>
<doc id="657786" url="https://pl.wikipedia.org/wiki?curid=657786" title="Zhaowang">
Zhaowang

Król Zhao (chiński: 周昭王, pinyin: "Zhōu Zhāowáng") – czwarty król dynastii Zhou; rządził w latach 977/975-957 p.n.e..
Król Kang odniósł wielkie sukcesy w swoich kampaniach na północy. Jego syn, Zhao postanowił powtórzyć wyczyn, zwracając się jednak na południe, by rozszerzyć tam wpływy państwa Zhou. Wyprawa przeciw państwu Chu jest wspomniana w wielu inskrypcjach na brązach, co pozwala domniemywać, że władca liczył na sukces. Zamiast tego poniósł pierwszą wielką porażkę w historii Zhou: w rzece Han miało utonąć „sześć armii” i sam król, co złamało potęgę militarną państwa.
Moralistyczna wersja historii władcy mówi, że lubił on przyjemności i lekceważył politykę, przez co państwo podupadało. W szczególności lubił rzadkie rośliny i zwierzęta. Gdy emisariusz poinformował go, że w państwie Chu złapano rzadkiego ptaka, wybrał się tam na wyprawę. Gdy przekroczył rzekę Han, zdał sobie sprawę, że był to podstęp. Po stoczeniu kilku nierozstrzygniętych bitew z siłami Chu, wycofał się plądrując okolice. Podczas powtórnej przeprawy przez Han, jego statek zaczął przeciekać i zatonął, wraz z królem. 
Następcą został jego syn, Muwang.

</doc>
<doc id="657791" url="https://pl.wikipedia.org/wiki?curid=657791" title="Frank Hunter">
Frank Hunter



</doc>
<doc id="657795" url="https://pl.wikipedia.org/wiki?curid=657795" title="Bitwa pod Durben">
Bitwa pod Durben

Bitwa pod Durben, pod Durbe (obecne Durbe na Łotwie) – starcie zbrojne, które miało miejsce 13 lipca 1260 pomiędzy połączonymi siłami inflanckiej gałęzi zakonu krzyżackiego pod dowództwem mistrza krajowego Burcharda von Hornhausena i Krzyżaków pod dowództwem marszałka pruskiego Henryka Botela z dowodzonymi przez księcia Treniotę (siostrzeńca Mendoga) Żmudzinami i Litwinami.
Żmudzini nie chcieli się pogodzić z narzucaną im chrystianizacją i uprzednią decyzją Mendoga o podarowaniu Żmudzi zakonowi inflanckiemu.
Obaj mistrzowie prowadzili przeciw zbuntowanym Żmudzinom oddziały rycerzy zakonnych oraz zmobilizowanej ludności kurońskiej, liwońskiej i pruskiej. Wojska krzyżackie uzupełniali liczni krzyżowcy. Wśród nich były siły dowodzone przez księcia mazowieckiego Siemowita. W bitwie nad jeziorem Durben (w pobliżu miejscowości Durbe, niem. "Durben") wojska krzyżackie zostały pokonane, a w krwawej walce zginęli obaj wodzowie krzyżaccy wraz z około 150 rycerzami. Klęska ta stała się hasłem do wybuchu powstania antykrzyżackiego w Prusach, a także spowodowała zerwanie sojuszu z Krzyżakami przez Mendoga i jego powrót do pogaństwa.
Bitwa ta miała też przykre następstwa dla księcia mazowieckiego Siemowita. W 1262 roku Mendog poprowadził odwetową wyprawę, karząc Siemowita za udział oddziałów mazowieckich w wyprawach krzyżowych na Żmudź. Mendog spustoszył Mazowsze, a książę mazowiecki stracił życie podczas walk o Jazdów. 

</doc>
<doc id="657801" url="https://pl.wikipedia.org/wiki?curid=657801" title="USS Alloway">
USS Alloway

Okręty US Navy o nazwie USS "Alloway":

</doc>
<doc id="657802" url="https://pl.wikipedia.org/wiki?curid=657802" title="USS Alpha">
USS Alpha

Okręty US Navy o nazwie USS "Alpha":

</doc>
<doc id="657803" url="https://pl.wikipedia.org/wiki?curid=657803" title="USS Altair">
USS Altair

Okręty US Navy o nazwie USS „Altair”:

</doc>
<doc id="657804" url="https://pl.wikipedia.org/wiki?curid=657804" title="Tatiana Kuchárová">
Tatiana Kuchárová



</doc>
<doc id="657805" url="https://pl.wikipedia.org/wiki?curid=657805" title="Atlas Able (człon rakiety)">
Atlas Able (człon rakiety)

Atlas Able – amerykański człon nieudanych rakiet Atlas Able i jej wariantów, Atlas C Able, Atlas D Able. Produkowany na przełomie lat 50. i 60. Napędzany naftą i ciekłym tlenem.

</doc>
<doc id="657807" url="https://pl.wikipedia.org/wiki?curid=657807" title="Szczecin Pomorzany (przystanek kolejowy)">
Szczecin Pomorzany (przystanek kolejowy)

Szczecin Pomorzany – kolejowy przystanek osobowy położony za wiaduktem al. Powstańców Wielkopolskich w szczecińskiej dzielnicy Pomorzany, nieopodal drogi krajowej nr 13. Znajduje się na nieczynnej linii do Trzebieży.
Informacje ogólne.
Pierwsza stacja Pomorzany znajdowała się nieopodal ul. Grudziądzkiej, o 490 m bliżej dworca Szczecin Główny. Miała ona wówczas połączenie ze stacją Szczecin Wzgórze Hetmańskie ("Kosacken Berg"). W latach 50. stacja została zlikwidowana, a w latach 80. przeniesiona na obecną lokalizację. Obecnie na terenie byłej stacji jest zlokalizowana nastawnia, posterunek odgałęźny „SG 11". Najbliższy przystanek ZDiTM „Plac Szyrockiego”.
Plany na przyszłość.
W ramach budowy systemu Szczecińskiej Kolei Metropolitalnej planowane jest przeprowadzenie modernizacji istniejącego peronu, wykonanie drugiego peronu i budowa zadaszenia. W okolicy dworca miałby zostać utworzony parking, natomiast na wiadukcie alei Powstańców Wielkopolskich nowy przystanek tramwajowy.

</doc>
<doc id="657808" url="https://pl.wikipedia.org/wiki?curid=657808" title="List herbowy">
List herbowy

List herbowy (z niem. "Wappenbrief") – dyplom nadania herbu, w odróżnieniu od dyplomu nobilitacji najczęściej przyznający jedynie prawo do używania herbu, bez przywilejów szlacheckich. Popularny m.in. w państwach niemieckich, Wlk. Brytanii, Holandii, rzadko wydawany również przez polskich monarchów. Najstarszy znany list herbowy wydał cesarz Ludwik IV Bawarski i w 1338 r. hrabiom Carbonesi. Obecnie wydawane są w większości państw, w których istnieją heroldie, a więc głównie w monarchiach. W niektórych krajach władcy cedowali prawo nadawania herbów na inne prócz heroldii urzędy i osoby, np. w Rzeszy Niemieckiej prawo nadawania herbów w imieniu cesarza mieli także hofpfalzgrafowie (hrabiowie pałacowi). Od XVII wieku listy herbowe wystawiali także władcy poszczególnych państw Rzeszy, niektórzy biskupi, mający godność elektora a nawet głowy niektórych niesuwerennych rodów (hrabiowie von Schönborn). List herbowy przyznawał najczęściej herb rodzinom mieszczańskim (za tym następowała często późniejsza nobilitacja), organizacjom, cechom, korporacjom itp.
W Polsce listy herbowe, nadające tylko herb, bez nobilitacji, są rzadkie. Można do nich zaliczyć nadania tytułu złotego rycerza oraz nadanie herbu geometrze Mikołajowi Hybnerowi przez Jana Albrychta Radziwiłła z 1612 r..

</doc>
<doc id="657812" url="https://pl.wikipedia.org/wiki?curid=657812" title="USS Alliance">
USS Alliance

Okręty US Navy o nazwie USS "Alliance":

</doc>
<doc id="657815" url="https://pl.wikipedia.org/wiki?curid=657815" title="Muwang">
Muwang

Król Mu z dynastii Zhou () – piąty władca z tej dynastii. Rządził w latach 977–922 p.n.e. 
Charakterystyka.
Otrzymał tron po śmierci swojego ojca w trakcie jego wyprawy na południe. Lubił podróżować, w ciągu swoich rządów odwiedzał kilkakrotnie Góry Kunlun, uważane za siedzibę mitycznej Xiwangmu. Za jego czasów dynastia Zhou była w swoim szczytowym okresie, a władca próbował poszerzyć wpływ państwa na wschód. Jego liczne podróże pozwoliły mu na kontakty z wieloma plemionami i włączenie ich pod władzę Zhou. Uważa się, że dożył on aż 105 lat. Jego następcą został jego syn, Gongwang.

</doc>
<doc id="657816" url="https://pl.wikipedia.org/wiki?curid=657816" title="USS Anchorage">
USS Anchorage

Okręty US Navy o nazwie USS "Anchorage", pochodzącej od miasta Anchorage znajdującego się na Alasce:

</doc>
<doc id="657820" url="https://pl.wikipedia.org/wiki?curid=657820" title="USS Amsterdam">
USS Amsterdam

Okręty US Navy o nazwie USS "Amsterdam ":

</doc>
<doc id="657821" url="https://pl.wikipedia.org/wiki?curid=657821" title="Cornelius Agrippa">
Cornelius Agrippa



</doc>
<doc id="657822" url="https://pl.wikipedia.org/wiki?curid=657822" title="Gongwang">
Gongwang

Król Gong z dynastii Zhou (chiński 周共王 Zhōu Gōng Wáng) – szósty władca z tej dynastii. Rządził w latach 922-900 p.n.e. Jego następcą został jego syn, Yiwang. 

</doc>
<doc id="657825" url="https://pl.wikipedia.org/wiki?curid=657825" title="A Love That Will Never Grow Old">
A Love That Will Never Grow Old

A Love That Will Never Grow Old (ang. "Miłość, która nigdy się nie zestarzeje") – pochodząca ze ścieżki dźwiękowej do filmu "Tajemnica Brokeback Mountain" piosenka wykonywana przez amerykańską piosenkarkę country Emmylou Harris. Muzykę napisał argentyński kompozytor Gustavo Santaolalla, słowa zaś brytyjski poeta Bernie Taupin.
Trwająca 3 minuty i 20 sekund, stylizowana na kołysankę piosenka zdobyła w 2006 roku Złoty Glob oraz Nagrodę Satelita w kategorii "Najlepsza piosenka filmowa". Zawierający ją soundtrack do filmu zdobył w tym samym roku Oscara w kategorii "Najlepsza muzyka filmowa".

</doc>
<doc id="657826" url="https://pl.wikipedia.org/wiki?curid=657826" title="Kościół Trójcy Przenajświętszej w Palowicach">
Kościół Trójcy Przenajświętszej w Palowicach

Kościół Trójcy Przenajświętszej – zbudowany w Leszczynach, w 1981 roku został przeniesiony do Palowic.
Kościół znajduje się na Szlaku Architektury Drewnianej województwa śląskiego w pętli rybnickiej.
Opis architektoniczny.
Rzut kościoła składa się z prezbiterium, nawy głównej oraz okazałej dzwonnicy z kruchtą stanowiącą główne wejście do świątyni. Konstrukcja ścian kościoła jest zrębowa, wykonana z ciosanych drewnianych belek zakładanych na zrąb i na nakładkę.
Prezbiterium oraz nawa główna pokryte są stromym dwuspadowym dachem obitym gontem. Dach nad nawą główną jest nieco wyższy i posiada w kalenicy niewielką sygnaturkę nakrytą stożkowym dachem. Kościół posiada czołową wieżę dzwonną o konstrukcji słupowej z mocno skośnymi ścianami i szerokim dachem namiotowym. Od zewnątrz wieżę pokrywa gont.
Świątynię otaczały daszki okapowe, które niegdyś służyły za schronienie dla wiernych przybywających do kościoła z odległych stron. Daszki pełniły także inną funkcję – chroniły przed zawilgoceniem dolne partie drewnianych ścian świątyni. Dodatkowo wzbogacały sylwetkę kościoła i łączyły jego poszczególne bryły w spójną całość.
Kościół spoczywał w Leszczynach na fundamentach z dużych polodowcowych otoczaków osadzonych w ziemi i uzupełnionych w górnych partiach podmurówkami z piaskowca. W późniejszym okresie (XIX i XX w.) w fundamentach do podmurówek użyto cegły.
Historia kościoła.
Jego budowę rozpoczęto w 1594 r., a zakończono budową wieży przez cieślę Jana Ożgę w 1606 roku. Fundatorem prawdopodobnie był właściciel miejscowości pochodzący z rodu Welczek. W 1617 roku zakupiono nowy dzwon oraz srebrny pozłacany kielich.
Był drugim kościołem od czasów założenia parafii w Leszczynach. Pierwszy kościół oraz opisywany był pierwotnie pod wezwaniem świętego Bartłomieja. Taką też informację możemy znaleźć w "Spisie kościołów diecezji wrocławskiej" – załączniku do sprawozdania biskupa Sebastiana Rostocka ze stanu diecezji przy okazji wizyty "ad limina apostolorum". Spis ten datowany na rok 1667 znajduje się obecnie w zespole Kongregacji Soboru Archiwum Watykańskiego. Parafia należała wówczas do archiprezbiteriatu gliwickiego i właśnie pod tymże czytamy: "W Leszczynach kościół Świętego Bartłomieja. Parafianie wszyscy katolicy."
Więcej wiadomości możemy znaleźć w zachowanych protokołach wizytacyjnych z lat 1679 oraz 1687.
Według wizytacji z 1679 roku kościół parafialny w Leszczynach był poświęcony ku czci Najświętszej Trójcy. Rocznica poświęcenia kościoła obchodzona była w pierwszą niedzielę po święcie świętych Szymona i Judy. Miał 13 łokci szerokości, 23 łokcie długości, cztery okna oraz dwoje drzwi. Wnętrze było jako tako ozdobne, ściany ozdobione były malowidłami przedstawiającymi cuda i mękę Jezusa oraz Sąd Ostateczny. W kościele były trzy ołtarze rzeźbione, pomalowane i pozłocone. W głównym znajdował się obraz Najświętszej Trójcy. Chrzcielnica była wykutym wewnątrz kamieniem. Ambona malowana, posadzka wyłożona cegłami. W wieży znajdował się jeden dzwon, zaś nad kościołem sygnaturka. Wokół kościoła znajdował się cmentarz.
Ówczesny proboszcz prosił wizytatora aby do parafii w Leszczynach zostały dołączone trzy wioski oddalone od kościoła o jedną czwartą mili: Przegędza, Książenice oraz Kamień, które należały do oddalonej o milę lasu parafii w Rybniku.
Leszczyny należały wówczas do Jana Schick, a zamieszkiwało je 7 kmieci oraz 6 zagrodników.
Otoczenie kościoła w Leszczynach.
Teren wokół kościoła od powstania miejscowości służył jako cmentarz. Liczne mogiły są utrzymywane i pielęgnowane do dziś, mimo że dawno zaprzestano tu pochówków. Najstarsze pochodzą z pierwszej połowy XIX wieku, a wiele z nich jest przykładem dawnego kunsztu sztuki kamieniarskiej.
Do wyróżniających się nagrobków należą groby rodziny Bartelt:
Najstarszym nagrobkiem na cmentarzu jest pozioma płyta nagrobna dziedziczki Heleny Laschowskiej (1816-1833) z domu Parwitz. Płyta ta znajduje się za prezbiterium dawnego kościoła. Rodzina Laschowskich była właścicielami Leszczyn przed Barteltami, ona też wybudowała rodzinną kryptę grobową znajdującą się w podziemiu prezbiterium kościoła.
Na cmentarzu znajdują się także patriotyczne mogiły:
Lipa świętej Trójcy.
Cmentarz i dawne otoczenie kościoła obrastają dostojne lipy i pojedyncze akacje. Wśród lip otaczających kościół do 1953 roku rosła lipa Świętej Trójcy – słynny pomnik przyrody na ziemi śląskiej. Jej odziomek dzielił się trzy równe pnie, a miejscowa ludność dostrzegła w niej symboliczny znak Trójcy Świętej. Lipa posiadała 7 m obwód pnia i około 22 m wysokości. Na konarze lipy wisiał dzwon kościelny, a także żelazna kuna. Obok lipy postawiono drewnianą ambonę.
O lipie wzmiankował niemiecki przyrodnik Teodor Schube (1906). W 1930 roku lipę objęto ochroną prawną, a w 1935 roku umieszczono w "“Inwentarzu Zabytkowych Lip w Polsce”" autorstwa Andrzeja Środonia. Lipa była wielką atrakcją krajoznawczą i wzmiankowano o niej w "“Ilustrowanym Przewodniku po Województwie Śląskim”" z 1924 r. i później z 1937 r. Wydanym przez Stanisława Berezowskiego.
Banknot 20-złotowy.
Kościół ten znalazł się na projektowanym przez Bank Polski na emigracji banknocie 20-złotowym. Wzór antydatowany jest na rok 1939. Na przedniej stronie przedstawia dziewczynę w śląskim stroju ludowym, na stronie tylnej leszczyński kościół.
Pamięć mieszkańców Leszczyn.
W Leszczynach na miejscu gdzie stał kościółek wykonano w 2006 roku aranżację miejsca posadowienia dawnego kościoła. Obejmowała ona prace odkrywkowe, konserwatorskie i rekonstrukcyjne. Dokonano odkrywek fundamentów, osuszenia terenu wokół kościoła oraz odsłonięcia zachowanej posadzki.
Na odkrytych fundamentach zrekonstruowano rzut przyziemia kościoła w postaci ułożenia dolnych belek podwalinowych w wieży, nawie głównej i prezbiterium. Belki drewniane 30/40 cm wykonane są z wiślańskiego świerku i posiadają wymiary belek pierwotnego kościoła.
Dobudowaną zakrystie uwidoczniono w aranżacji jedynie w miejscu styku murów kamienno-ceglanych z kościołem ponieważ miejsce to wymaga dalszych badań i być może kryje w sobie fundament wcześniejszego piętnastowiecznego kościoła.
W aranżacji w nawie głównej zachowano oryginalne partie posadzki z ciętego i łamanego piaskowca. W prezbiterium zachowano duży fragment oryginalnej posadzki ceramicznej. W nawie głównej zrekonstruowano podłogi drewniane pod dawnymi ławkami oraz podłogę w wieży. Układ posadzek jest zgodny z dawnymi zachowanymi poziomami ich posadowienia.
Oprócz niskich elementów przy poziomie terenu aranżację wzbogacają elementy architektoniczne odwzorowujące miejsca dawnych wejść do kościoła. Elementy te wykonano według wymiarów z inwentaryzacji kościoła wykonanej w 1980 roku o oryginalnych elementów zachowanych w Palowicach. Kruchta i portale wykonane są wiernie według dawnych pierwowzorów. Misyjny kamienny krzyż bożej męki z 1887 roku umieszczono w prezbiterium nowej aranżacji w miejscu dawnego usytuowania renesansowego ołtarza. Całą ekspozycję aranżacji usytuowania kościoła obsypano tłuczniem po obrysie dawnych okalających go przydaszków.
W nowej aranżacji miejsca dawnego kościoła w tym samym miejscu, gdzie kiedyś stała słynna lipa w maju 2006 r. posadzono nową lipę Trójcy Świętej. Patronat nad drzewkiem objęła młodzież tutejszej szkoły. Przywrócono więc Leszczynom element jego przyrodniczego i historycznego otoczenia.

</doc>
<doc id="657827" url="https://pl.wikipedia.org/wiki?curid=657827" title="B-boying">
B-boying



</doc>
<doc id="657828" url="https://pl.wikipedia.org/wiki?curid=657828" title="Więzienie w Nowym Wiśniczu">
Więzienie w Nowym Wiśniczu



</doc>
<doc id="657829" url="https://pl.wikipedia.org/wiki?curid=657829" title="Mistrzostwa Polski juniorów w piłce nożnej">
Mistrzostwa Polski juniorów w piłce nożnej

Mistrzostwa Polski juniorów w piłce nożnej

</doc>
<doc id="657830" url="https://pl.wikipedia.org/wiki?curid=657830" title="Schronisko PTTK na Hali Boraczej">
Schronisko PTTK na Hali Boraczej

Schronisko PTTK na Hali Boraczej – górskie schronisko turystyczne Polskiego Towarzystwa Turystyczno-Krajoznawczego w Beskidzie Żywieckim, na Hali Boraczej. Położone jest na wysokości 854 m n.p.m., na przełęczy pomiędzy Prusowem a wierzchołkiem 998 m n.p.m., na północno-zachodnim grzbiecie Redykalnego Wierchu. Terytorialnie należy do gminy Milówka.
Historia.
Pierwsze schronisko wybudowane zostało w 1926 (Edward Moskała podaje 1925) przez Żydowskie Towarzystwo Sportowe „Makkabi” z Bielska jako obiekt drewniany. Było to wówczas pierwsze żydowskie schronisko na świecie. Po jego uruchomieniu opiekę nad obiektem objęło Żydowskie Towarzystwo Turystyczno-Narciarskie (powstałe z sekcji narciarskiej ŻTS). Schronisko było małe, z beli ciosanych, na kamiennej podmurówce, z gankiem. 12 kwietnia 1932 budynek strawił pożar, jednak szybko podjęto się odbudowy i 18 grudnia 1932 otwarto nowe, murowane schronisko. Według innych źródeł, ze względu na dużą popularność stary obiekt okazał się za mały, więc w 1934 wybudowano obok drugie schronisko, murowane i większe. Stary obiekt miał z czasem stać się budynkiem gospodarczym. Nowy obiekt posiadał dwie duże sale restauracyjne i 50 miejsc noclegowych.
Schronisko nazwano imieniem Maxa Nordaua ("Nordauhaus"). Było jednym z najnowocześniejszych w Polsce – zasilane było energią elektryczną, posiadało 8 pokoi gościnnych, świetlicę, pomieszczenia gospodarcze – mogło pomieścić 100 osób. Przy budynku wybudowano także domek zdrojowy i składnicę nart. Działała przy nim także poczta górska, a od grudnia 1936 połączenie ze światem zapewniała linia telefoniczna.
W czasie II wojny światowej schronisko uległo rabunkowi i dewastacji, następnie zostało przejęte przez Beskidenverein. Po wojnie stało się własnością babiogórskiego oddziału Polskiego Towarzystwa Tatrzańskiego, który uruchomił je 29 września 1946. W latach 1968–1970 Polskie Towarzystwo Turystyczno-Krajoznawcze dokonało generalnego remontu, zmieniającego wygląd zewnętrzny budynku. Jesienią 2008 dokonano wymiany elewacji, która była wykonana z płyt cementowo-azbestowych na drewnianą oblicówkę.
Warunki pobytu.
Schronisko dysponuje 34 miejscami noclegowymi w pokojach 2, 4 i 10–osobowych. Turyści mogą skorzystać z jadalni, sali z kominkiem, wypożyczalni sprzętu narciarskiego
Ze schroniska roztaczają się widoki na Beskid Śląski (Barania Góra, Ochodzita) i Żywiecki (Sucha Góra, Muńcuł, Boraczy Wierch, Lipowski Wierch, Rysianka, Romanka).
Niedaleko schroniska znajduje się wyciąg narciarski.

</doc>
<doc id="657831" url="https://pl.wikipedia.org/wiki?curid=657831" title="Yiwang (Ji Jian)">
Yiwang (Ji Jian)

Yiwang (Ji Jian) z dynastii Zhou () – siódmy władca tej dynastii. Panował w latach 900/899–892 p.n.e.
W pierwszym roku panowania Yiwanga Chińczycy zaobserwowali zaćmienie Słońca z 21 kwietnia 899 p.n.e., o czym wspomina "Kronika bambusowa": . Jest to najdawniejsza odnotowana obserwacja tego zjawiska astronomicznego.
Jego następcą został jego stryj, Xiaowang.

</doc>
<doc id="657833" url="https://pl.wikipedia.org/wiki?curid=657833" title="Yiwang">
Yiwang



</doc>
<doc id="657834" url="https://pl.wikipedia.org/wiki?curid=657834" title="Mac Plus">
Mac Plus



</doc>
<doc id="657836" url="https://pl.wikipedia.org/wiki?curid=657836" title="Xiaowang">
Xiaowang

Król Xiao z dynastii Zhou () – ósmy władca tej dynastii. Panował w latach 892-886 p.n.e.
Panowanie.
Jego panowanie jest słabo udokumentowane. Zastąpił na tronie Zhou swojego bratanka, Yiwanga.
W tym czasie niejaki Feizi () otrzymał od króla Xiao małe lenno Qin. Xiaowang miał dobrą opinię o Feizim i powierzył mu hodowlę i szkolenie koni dla armii Zhou.
Następcą Xiaowanga został Yiwang (Ji Xie), syn jego bratanka, Yiwanga. Sima Qian zapisał, że drugi Yiwang został „przywrócony przez wielu możnych”. Może oznaczać to uzurpację, ale sprawa nie jest jasna.

</doc>
<doc id="657837" url="https://pl.wikipedia.org/wiki?curid=657837" title="Funkcja informacyjna języka">
Funkcja informacyjna języka

Funkcja informatywna (informacyjna, przedstawieniowa, poznawcza) – funkcja wypowiedzi polegająca na prezentacji fragmentów rzeczywistości. Skupia się na samym komunikacie i jego wartości informacyjnej, przekazywanej w sposób jednoznaczny i klarowny. W wypowiedziach o funkcji informatywnej przeważają zdania oznajmujące, brak w tych tekstach wykrzyknień, pytań retorycznych i wypowiedzi eliptycznych.
Szczególną odmianą tej funkcji jest funkcja metajęzykowa, zawężona do opisu samego kodu/przekazu językowego.

</doc>
<doc id="657839" url="https://pl.wikipedia.org/wiki?curid=657839" title="Yiwang (Ji Xie)">
Yiwang (Ji Xie)

Król Yi z dynastii Zhou () – dziewiąty władca tej dynastii. Rządził w latach 886–879 p.n.e.
Panowanie.
Według Sima Qiana jego pozycja nie była zbyt silna, a lokalni watażkowie nie zawsze płacili daninę na rzecz Zhou. Popadł w konflikt z państwem Qi, mordując tamtejszego księcia.
W 879 p.n.e. Chińczycy wyprawili się przeciwko północno-wschodnim koczownikom (), zdobywając 1000 koni. Zimą tegoż roku w Kronice Bambusowej odnotowano silny grad. Niedługo potem Yiwang zmarł.
Jego następcą został jego syn, Liwang.

</doc>
<doc id="657840" url="https://pl.wikipedia.org/wiki?curid=657840" title="Funkcja ekspresywna języka">
Funkcja ekspresywna języka

Funkcja ekspresywna (emotywna) – funkcja wypowiedzi polegająca na wyrażaniu emocji i ocen osoby mówiącej. Wykorzystuje środki językowe zdradzające uczucia mówiącego wobec tematu wypowiedzi lub wobec odbiorcy. W celu wzmocnienia siły wypowiedzi stosuje się liczne wyrazy ekspresywne, nacechowane emocjonalnie. Komunikaty ekspresywne charakteryzują się również zastosowaniem apostrof, partykuł, wyrażeń indywidualnych (idiolektalnych); budowa wypowiedzeń waha się pod względem złożoności. 
Do istotnych cech wypowiedzi o przeważającej funkcji ekspresywnej należą również dominacja czasowników w 1. osobie liczby pojedynczej oraz duża liczba zaimków, typu: "mnie", "mój", "ja". Stosuje się wykrzyknienia oraz pytania retoryczne, a całość komunikatu ma charakter subiektywny.

</doc>
<doc id="657842" url="https://pl.wikipedia.org/wiki?curid=657842" title="Xuanwang">
Xuanwang

Xuanwang (król Xuan z dynastii Zhou; ) – jedenasty władca z dynastii Zhou, w latach 827–782 p.n.e. 
Odbudował autorytet władcy po okresie regencji Gonghe. Odparł dwa najazdy koczowników – Xianyun () na zachodzie i innych nad rzeką Huai
prawdopodobnie w 823 p.n.e. W dziewiątym roku panowania (818 p.n.e.?) zorganizował spotkanie książąt lennych.
Jego następcą został jego syn, Youwang.

</doc>
<doc id="657844" url="https://pl.wikipedia.org/wiki?curid=657844" title="USS Miami">
USS Miami

Trzy okręty US Navy otrzymały nazwę USS "Miami", pierwszy z nich został nazwany na cześć doliny Miami położonej w Ohio, dwa następne zostały nazwane imieniem miasta Miami:

</doc>
<doc id="657845" url="https://pl.wikipedia.org/wiki?curid=657845" title="Hofpfalzgraf">
Hofpfalzgraf



</doc>
<doc id="657847" url="https://pl.wikipedia.org/wiki?curid=657847" title="Funkcja impresywna języka">
Funkcja impresywna języka

Funkcja impresywna (konatywna, nakłaniająca) – funkcja wypowiedzi polegająca na wpływaniu na odbiorcę, nakłonieniu go do podjęcia pewnych działań, wywołaniu u niego określonych reakcji w postaci zachowań, postaw, przekonań. Komunikaty impresywne charakteryzują się zastosowaniem pytań retorycznych i wykrzyknień, a także zwrotów do odbiórcy i wypowiedzeń mających oddziaływać na jego zachowania. Funkcję nakłaniającą realizują także odwołania do sfery uczuciowej i intelektualnej odbiorcy.

</doc>
<doc id="657848" url="https://pl.wikipedia.org/wiki?curid=657848" title="Ossa sepia">
Ossa sepia

Ossa sepia (mezzotinta na kamieniu, technika asfaltowa, rysunek negatywowy) – jedna z technik litograficznych.
Twardy kamień litograficzny o drobnym, lecz ostrym groszku, pokrywany jest asfaltem syryjskim rozpuszczonym w olejku terpentynowym. Po wyschnięciu asfaltu wyskrobuje się na nim jasne partie rysunku za pomocą nożyków, skrobaczek, papierów ściernych, a najdelikatniejsze tonowe przejścia uzyskuje się przecierając powierzchnię asfaltu tzw. kością sepii (stąd nazwa techniki – ossa sepia). Następnie kamień poddaje się preparowaniu, po czym można drukować odbitki tak jak w innych technikach litograficznych.

</doc>
<doc id="657850" url="https://pl.wikipedia.org/wiki?curid=657850" title="Schronisko PTTK na Przegibku">
Schronisko PTTK na Przegibku

Schronisko PTTK na Przegibku – górskie schronisko turystyczne Polskiego Towarzystwa Turystyczno-Krajoznawczego, położone w południowo-zachodniej części Beskidu Żywieckiego, na Przełęcz Przegibek, na wysokości 1000 m n.p.m. Schronisko leży na terenie Żywieckiego Parku Krajobrazowego, otoczone widokami na Wielką i Małą Rycerzową oraz Wielką i Małą Raczę.
Historia.
Na przełęczy najprawdopodobniej w 1928 powstał schron turystyczny Polskiego Towarzystwa Tatrzańskiego w Żywcu, choć Edward Moskała podaje 1931 – w niewielkim prywatnym budynku (domek letniskowy). Obiekt został w listopadzie 1936 i powierzony w administrację kołu Polskiego Towarzystwa Tatrzańskiego z Dziedzic. Schron posiadał 7 miejsc noclegowych w zimie i 20 w lecie.
W 1937 ruszyła rozbudowa – dobudowano kuchnię, przedłużono ganek, zakupiono także nowe łóżka i od 1938 obiekt przyjmował turystów cały rok.
Podczas II wojny światowej schroniskiem administrowało Beskidenverein (oddział Żywiec). Po wojnie, rozszabrowane, przez pierwsze lata oferowało bardzo prymitywne warunki, dopiero w 1958 rozpoczęła się modernizacja i przebudowa – m.in. powstała dzisiejsza jadalnia, ocieplono poddasze i uzyskano tam 10 dodatkowych miejsc noclegowych.
W latach 60. XX wieku obok schroniska powstało małe alpinarium. Dobudowano także kuchnię turystyczną oraz szopę gospodarczą, doprowadzono także wodę ze źródeł pod Bendoszką oraz energię elektryczną. W 1987 poszerzono wschodnie skrzydło budynku oraz podniesiono dach.
W latach 1992–1996 dobudowano od strony wschodniej murowane skrzydło, następnie zmodernizowano środkową część budynku.
W sierpniu 2009 schronisko otrzymało pierwsze miejsce w rankingu schronisk górskich, sporządzonym przez polski magazyn turystyki górskiej n.p.m.. Dwa lata później zajęło 6 pozycję.
Warunki pobytu.
Schronisko oferuje 38 miejsc noclegowych w pokojach 2, 4, 6 i 12–osobowych. W razie braku miejsc możliwy jest także nocleg poza pokojami na własnej karimacie. Przed schroniskiem wyznaczone jest miejsce do rozbicia namiotów. Można korzystać z telewizora oraz stołu do tenisa stołowego, a także z paleniska do pieczenia kiełbasek. Do dyspozycji turystów jest bufet i jadalnia. Schronisko oferuje także wypożyczalnię rakiet śnieżnych.
W pobliżu schroniska znajdują się ścisłe rezerwaty przyrody Śrubita i Dziobaki. Ze schroniska prowadzą również szlaki do pobliskich schronisk na Wielkiej Raczy, Rycerzowej i Mładej Horze. W odległości 300 m od schroniska dostępny jest orczykowy wyciąg narciarski.
Na pobliskiej (około kwadransa drogi ) Bendoszce Wielkiej znajduje się Krzyż Milenijny. Przez przełęcz przebiega też Szlak Papieski.

</doc>
<doc id="657861" url="https://pl.wikipedia.org/wiki?curid=657861" title="Emil Maurice">
Emil Maurice

Emil Maurice (ur. 19 stycznia 1897 w Westermoor, zm. 6 lutego 1972 w Monachium) – niemiecki zegarmistrz, jeden z pierwszych członków Narodowosocjalistycznej Niemieckiej Partii Robotników (NSDAP) i bliski współpracownik Adolfa Hitlera, z którym przyjaźnili się przynajmniej od 1919, dowódca Sturmabteilung (SA).
Życiorys.
W czasie I wojny światowej był żołnierzem oddziału artylerii przeciwlotniczej. W latach 1919-1920 był członkiem freikorpsu „Oberland”. Związał się z Hitlerem i został jego ochroniarzem oraz kierowcą. Od 1919 był w Niemieckiej Partii Robotników (DAP) – członek nr 594, następnie w NSDAP. Był karany za zdefraudowanie pieniędzy.
Wraz z założeniem w 1920 dla ochrony partyjnych spotkań Ordentruppe, szybko przekształconych w Saalschutz (Straż sal), Maurice został ich dowódcą. Organizacja przeszła swój „chrzest bojowy” 4 listopada 1921 w monachijskiej piwiarni Hofbräuhaus, gdzie podczas bijatyki Maurice został ciężko ranny. W październiku 1922 był przy Hitlerze w Coburgu, gdy SA-mani sterroryzowali miasto będące od dawna twierdzą lewicy. W 1923 Maurice został dowódcą nowo powołanej Stabswache – specjalnej kompanii mającej za zadanie strzec Hitlera na imprezach i zlotach nazistów, przemianowanej wkrótce na Stosstrupp Adolf Hitler.
W listopadzie 1923 wziął z Hitlerem udział w nieudanym zamachu stanu – puczu monachijskim, po którym został skazany na pozbawienie wolności i odbywał karę z Hitlerem w więzieniu Landsberg. Tam pełnił funkcję sekretarza Hitlera, jednak wkrótce zastąpił go Rudolf Heß. W 1925, dwa lata po puczu, Emil Maurice i Adolf Hitler reaktywowali Stosstrupp Adolf Hitler, jako Schutzstaffel (SS). W tym okresie Hitler został członkiem SS nr 1, a Emil Maurice nr 2. W nowej organizacji Maurice został SS-Führerem, jednakże dowództwo nad SS objął Julius Schreck – pierwszy Reichsführer-SS.
Miał romans z siostrzenicą Hitlera, Geli Raubal (zmarłą w 1931), z którą chciał się zaręczyć, dlatego na pewien czas stracił przychylność zazdrosnego Hitlera.
Kiedy w 1932 SS zostało zreorganizowane i zaczęło się rozszerzać, Maurice został starszym oficerem SS i w końcu otrzymał (30 stycznia 1939) awans do rangi SS-Oberführera. Mimo że nigdy nie otrzymał najwyższego dowództwa w SS, zachował status twórcy tej organizacji. Heinrich Himmler, który ostatecznie został przywódcą SS, miał 168. numer członkowski. Jego powolna kariera w SS po tym, jak Himmler został Reichsführerem-SS, jest uważana przez historyków za dowód, że Himmler podejrzewał go o żydowskie pochodzenie. Usiłował on nawet doprowadzić do usunięcia Maurice'a z SS, ale Hitler nie zgodził się na to. W 1934 osobistym kierowcą Hitlera został Erich Kempka.
Maurice uczestniczył w nocy długich noży (29 na 30 czerwca 1934). Oprócz tego prowadził sklep z zegarkami, był posłem do Reichstagu oraz wiceprezesem regionalnej izby handlowej. 11 maja 1935 zawarł związek małżeński. Od stycznia 1940 do października 1942 był oficerem Luftwaffe. Po wojnie został skazany na cztery lata pobytu w obozie pracy. Zmarł w 1972 i został pochowany na Cmentarzu Północnym w Monachium.

</doc>
<doc id="657862" url="https://pl.wikipedia.org/wiki?curid=657862" title="Atrakcyjny Kazimierz">
Atrakcyjny Kazimierz

Atrakcyjny Kazimierz (również Atrakcyjny Kazimierz i Cyganie oraz Atrakcyjny Kazimierz i zespół Wiśnie) – polski zespół muzyczny założony w 1992 roku w Toruniu przez znanego z występów w zespole Kobranocka toruńskiego muzyka Jacka Bryndala. 
Współpracę publisherską podjęła Małgorzata Potocka, pomysłodawczyni nazwy zespołu. Do piosenek na debiutancki album "Prawdziwa miłość" muzykę napisał Jacek Bryndal, teksty jego brat Rafał Bryndal, produkcją zajął się Grzegorz Ciechowski. 
W 1993 Atrakcyjny Kazimierz (m.in. z Kayah, Wojciechem Waglewskim i Jose Torresem w składzie) zdobył I nagrodę na KFPP w Opolu za piosenkę „Otyłość”. Piosenka „Jako mąż i nie mąż” zdobyła wyróżnienie w styczniowej edycji Muzycznej Jedynki w 1993 roku. W 1994 ukazał się film muzyczny "Wesele Atrakcyjnego Kazimierza" zawierający fragmenty największych hitów zespołu. Atrakcyjny Kazimierz w stale zmieniającym się składzie występuje do dziś.

</doc>
<doc id="657863" url="https://pl.wikipedia.org/wiki?curid=657863" title="Smithsonian National Zoological Park">
Smithsonian National Zoological Park

Smithsonian National Zoological Park (powszechnie określany także jako National Zoo) – ogród zoologiczny w Waszyngtonie, stolicy Stanów Zjednoczonych. Zoo jest częścią Smithsonian Institution, największego na świecie zespołu muzeów i instytucji kulturalno-oświatowych. Założona w 1889 roku placówka posiada zoo o powierzchni 0,7 km² położone w Waszyngtonie oraz centrum badawcze ("Conservation Research Center") o powierzchni ok. 13 km² zlokalizowane w pobliżu miasta Front Royal w stanie Wirginia oraz parku narodowego Shenandoah. Zoo w Waszyngtonie jest bezpłatne i otwarte dla publiczności, podczas gdy placówka badawcza jest zamknięta dla publiczności i zajmuje się głównie rozmnażaniem, ochroną i badaniem zagrożonych gatunków. W sumie na terenie obu obiektów znajduje się ok. 2000 zwierząt należących do 400 różnych gatunków.
Historia.
Początki zoo sięgają lat 80. XIX wieku, kiedy to William Temple Hornaday stworzył na terenie budynku Smithsonian Institution w Waszyngtonie wystawę składającą się z niedźwiedzia, bizona, orła i kilku innych żywych zwierząt. Zachęcony popularnością wystawy, którą w 1887 roku odwiedzały tysiące ludzi dziennie, 2 marca 1889 roku prezydent Grover Cleveland podpisał ustawę uchwaloną przez Kongres Stanów Zjednoczonych ustanawiającą zoo. Rok później, w 1890 roku, zoo stało się częścią Smithsonian Institution&lt;ref name="natonalzoo/hornaday"&gt;&lt;/ref&gt;.
Przez pierwsze pół wieku swojego istnienia zoo prowadziło politykę, powszechną w większości ogrodów zoologicznych, wystawiania po jednym, dwóch osobnikach rzadkich i egzotycznych gatunków. W tym okresie po śmierci większość zwierząt była łatwa do zastąpienia nowymi osobnikami złapanymi do niewoli w czasie specjalnych wypraw. W latach 50. XX wieku wraz z coraz większą trudnością uzyskania nowych osobników ze środowiska naturalnego, nastąpił istotny zwrot w polityce muzeum, polegający na skupieniu się na badaniu, konserwacji i rozmazaniu rzadkich i zagrożonych gatunków. Rosnąca wiedza i dbałość o warunki życia zwierząt w zoo doprowadziły do przebudowy większości wystaw. Obecnie, większość zwierząt w zoo żyje w skupiskach i środowisku bardziej przypominającym naturalne warunki, a nie jako indywidualne osobniki&lt;ref name="natonalzoo/history"&gt;Historia National Zoo&lt;/ref&gt;.
W latach 1961-1978 w ogrodzie mieszkał szympans Ham, uczestnik lotu Mercury-Redstone 2.
Symbolem tych zmian jest wystawa wielkich pand, które zoo posiada od ponad 30 lat. Hsing Hsing i Ling Ling od 1972 roku, a następnie Mei Xiang and Tian Tian od roku 2000 symbolizują wysiłki zoo, aby badać i chronić zagrożone gatunki zwierząt i ich środowisko. Narodziny w zoo wielkiej pandy Tai Shan, która przyszła na świat 9 lipca 2005 i która ulubieńcem zwiedzających, są sukcesem wieńczącym wysiłki zoo.

</doc>
<doc id="657867" url="https://pl.wikipedia.org/wiki?curid=657867" title="Trąba">
Trąba

1 miejscowość w Polsce:

</doc>
<doc id="657870" url="https://pl.wikipedia.org/wiki?curid=657870" title="P. L. Travers">
P. L. Travers



</doc>
<doc id="657871" url="https://pl.wikipedia.org/wiki?curid=657871" title="Adam Heymowski">
Adam Heymowski

Adam Heymowski herbu Samson (ur. 9 lutego 1926 w Poznaniu, zm. 8 marca 1995 w Sztokholmie) − polski heraldyk, historyk, bibliotekarz, socjolog (autor wielu prac o szwedzkich Cyganach).
Życiorys.
Był synem adwokata, dra praw Stanisława Hejmowskiego (1900-1969) i Anny Chrzanowskiej h. Nowina (ur. 1902). Do Szwecji przeniósł się w roku 1945, po pobycie w niemieckim obozie koncentracyjnym. W latach 1950-1955 studiował socjologię i nauki pomocnicze na Uniwersytecie w Uppsali. Jego praca magisterska dotyczyła zjawiska włóczęgostwa na terenie Szwecji i była na tyle nowatorska, że opublikowano ją na łamach "Sociala Meddenlanden" w 1956. W 1969 obronił pracę doktorską, którą było szczegółowe studium socjologiczne "Swedish Travellers and Their Ancestry", którą włączono jako jeden z tomów do "Acta Universitatis Uppsaliensis".
Wieloletni dyrektor Królewskiej Biblioteki w Sztokholmie (prywatnej biblioteki królów szwedzkich), wiceprezydent Szwedzkiego Narodowego Komitetu Genealogii i Heraldyki, członek honorowy Polskiego Towarzystwa Heraldycznego, autor wielu naukowych publikacji, głównie z dziedziny heraldyki polskiej, autor wielu projektów herbów (m.in. herbu Lecha Wałęsy, jako kawalera Orderu Serafinów).
PTH przyznaje nagrodę jego imienia za "najlepsze prace z zakresu heraldyki, genealogii i nauk pokrewnych".
Wybrane publikacje.
W dorobku publikacyjnym A. Heymowskiego znajdują się m.in.:

</doc>
<doc id="657872" url="https://pl.wikipedia.org/wiki?curid=657872" title="HMS Activity">
HMS Activity

HMS "Activity" (D94) – lotniskowiec eskortowy Royal Navy, był to po HMS "Audacity" drugi okręt tej klasy. Został zbudowany w stoczni Caledon Shipbuilding &amp; Engineering Company w Dundee. Gdy w 1940 rozpoczynano budowę planowano, że będzie to statek handlowy (chłodniowiec) "Telemachus" dla linii Alfred Holt Line. Jednostka jednak została zarekwirowana przez Royal Navy i przerobiona na lotniskowiec eskortowy, który wszedł do służby pod koniec 1942.
"Activity" operował początkowo jako lotniskowiec szkolny w 1943 roku, następnie brał udział w eskortowaniu konwojów atlantyckich i arktycznych w 1944. Był używany w rejsach do Rosji, ponieważ – w porównaniu z jednostkami amerykańskimi – był bardziej odporny na trudne warunki żeglugi. 3 kwietnia 1944, podczas eskorty konwoju JW-58, jego Fairey Swordfish i samoloty z lotniskowca HMS "Tracker" zatopiły U-Boota U-288.
Pod koniec 1944 jednostka była używana jako lotniskowiec transportowy, przewożąc samoloty, personel i zapasy z i na Daleki Wschód. Trwało to do końca wojny i bezpośrednio po jej zakończeniu. Po powrocie do Wielkiej Brytanii w październiku 1945 został wycofany ze służby i umieszczony we flocie rezerwowej. "Activity" został sprzedany w kwietniu 1946 i przerobiony na statek handlowy "Breconshire" należący do Glen Lines. Został złomowany w Japonii w 1967.

</doc>
<doc id="657873" url="https://pl.wikipedia.org/wiki?curid=657873" title="Activity">
Activity



</doc>
<doc id="657882" url="https://pl.wikipedia.org/wiki?curid=657882" title="Duke University">
Duke University

Duke University – amerykański uniwersytet niepubliczny w Durham w stanie Karolina Północna, który w 2021 roku zajął 5. miejsce w rankingu "Wall Street Journal" / "Times Higher Education" College Rankings.
Ranking.
Choć położenie Duke w rankingach uniwersyteckich waha się w znacznie w zależności od obieranych kryteriów oceniania, Duke zawsze mieści się w pierwszej 30 najlepszych Uniwersytetów na świecie. Jednym z największych osiągnięć Duke było zajęcie w 2021 roku 5. miejsca w rankingu "Wall Street Journal" / "Times Higher Education" College Rankings oraz 2. miejsca pod względem wyników uczniów.
Rok wcześniej Duke zajął 22. miejsce na świecie według "US News &amp; World Report" i 20. miejsce według rankingu "Times Higher Education World University Rankings". Z kolei "QS World University Rankings" umieścił Duke’a na 25. miejscu na świecie w rankingach 2020.
W badaniu "Forbes" z 2016 r. Duke zajął 11. miejsce wśród uniwersytetów w Stanach Zjednoczonych, które wyprodukowały najwięcej miliarderów i 1. miejsce wśród uniwersytetów na południu.
Dodatkowo Duke zremisował z Harvard University i Yale University, osiągając 1. miejsce w rankingu oceniającym wyniki absolwentów.
Światowej sławy jest również Szkoła Medyczna Duke, która w 2021 roku zajęła 3. miejsce wyprzedzając uniwersytety takie jak Stanford czy Columbia.
Historia.
Początkiem dzisiejszego uniwersytetu była niepubliczna szkoła założona w 1838 pod nazwą Brown’s Schoolhouse przez grupę metodystów i kwakrów, w miejscowości Trinity. W 1841 instytucja została przemianowana na Union Institute Academy, w 1851 na Normal College, a w 1859 na Trinity College. W 1892 przeprowadziła się do Durham, co połączono z reformą uczelni na wzór uniwersytetów niemieckich. W 1924 na cześć Washingtona Duke’a zmieniono nazwę uczelni na Duke University.
Prestiż.
Duke University jest zaliczany do grupy najbardziej prestiżowych Uniwersytetów na Świecie. Możliwości badawcze, środki pieniężne przeznaczane na rozwój nauki oraz wybitni wykładowcy sprawili, iż Duke University stał się jednym z najcenniejszych ośrodków badawczych w Stanach Zjednoczonych, a wychowankowie i wykładowcy związani z Uniwersytetem są cytowani przez naukowców na całym świecie.
Sława Uniwersytetu sprawia, iż jest on jednym z najbardziej selektywnych na świecie. Rata przyjęć dla obywateli Stanów Zjednoczonych w 2021 roku wyniosła 4.3%. Warto jednak wspomnieć, że dla nieznacznie ponad 20% międzynarodowych studentów proces selekcji był jeszcze bardziej rygorystyczny.
Środowisko akademickie obecne na Duke przyczyniło się do tego, iż ma już 15 laureatów Nagrody Nobla i 3 zwycięzców Nagrody Turinga, 50 stypendystów Rhodesa, 25 stypendystów Churchilla, 13 stypendystów Schwarzmana i 8 stypendystów Mitchella. Tym samym placówka znalazła się na 3. miejscu pod względem uczonych, którzy otrzymali stypendium Churchilla i na piątym co do wielkości liczby nagrodzonych stypendiami: Rhodes, Marshall, Truman, Goldwater i Udall (w latach 1986–2915).
Ponadto oprócz 14 żyjących miliarderów do grona alumni Uniwersytetu należy także były prezydent Stanów Zjednoczonych – Richard Nixon.
Duke w Azji.
Duke University administruje dwiema równoległymi szkołami w Azji, Duke-NUS Medical School w Singapurze (założonym w 2005) i Duke Kunshan University w Kunshan w Chinach (założonym w 2013).

</doc>
<doc id="657883" url="https://pl.wikipedia.org/wiki?curid=657883" title="MAC-ship">
MAC-ship



</doc>
<doc id="657884" url="https://pl.wikipedia.org/wiki?curid=657884" title="MAC">
MAC



</doc>
<doc id="657888" url="https://pl.wikipedia.org/wiki?curid=657888" title="Tran Van Huong">
Tran Van Huong



</doc>
<doc id="657890" url="https://pl.wikipedia.org/wiki?curid=657890" title="Nanumanga">
Nanumanga

Nanumanga (lub Nanumaga) – wyspa koralowa o powierzchni ok. 2,78 km² należąca to archipelagu Tuvalu. W 2002 roku liczba mieszkańców wyniosła 589 osób. Wyspa posiada trzy laguny. W największej (Vaiatoa) znajdują się cztery małe wyspy. Europejczycy odkryli atol 5 maja 1781 roku.
Na Nanumanga znajduje się szkoła podstawowa (Lotohoni Primary School) (stan na 2014 rok).

</doc>
<doc id="657891" url="https://pl.wikipedia.org/wiki?curid=657891" title="Niulakita">
Niulakita

Niulakita – najmniejsza wyspa koralowa (dystrykt, okręg) Tuvalu. W 2002 roku na wyspie mieszkało 35 osób. Europejczycy odkryli atol 29 sierpnia 1595 roku. Ponowne odkrycie wyspy nastąpiło 6 listopada 1821 roku. Wówczas Niulakitę zlokalizował statek dowodzony przez George'a Barretta.
Spośród wszystkich wysp archipelagu Tuvalu Niulakita jest położona najwyżej nad powierzchnią oceanu. Występuje na niej bujna roślinność i żyzne gleby, a w obrębie rafy koralowej biała piaszczysta plaża. Wyspa do XX wieku nie była zamieszkała. W XIX wieku wydobywano na niej guano, a później założono plantację kopry. Pierwsza osada została założona w 1949 roku przez obywateli Tuvalu z Niutao. Obecnie jednak populacja wyspy nie jest stała, ponieważ mieszkańcy swobodnie przemieszczają się pomiędzy Niutao a Niulakita.
Na atolu znajduje się jedna szkoła podstawowa (Lotoalofa Primary School) i jedno przedszkole (Niulakita Pre-School) (stan na 2014 rok).

</doc>
<doc id="657892" url="https://pl.wikipedia.org/wiki?curid=657892" title="Halaphritis platycephala">
Halaphritis platycephala

Halaphritis platycephala – gatunek ryby z rodziny kłujkowatych, jedyny przedstawiciel rodzaju "Halaphritis" .
Występowanie.
Wschodni Ocean Indyjski.
Opis.
Osiąga do ok. 17 cm długości.

</doc>
<doc id="657894" url="https://pl.wikipedia.org/wiki?curid=657894" title="Halaphritis">
Halaphritis



</doc>
<doc id="657895" url="https://pl.wikipedia.org/wiki?curid=657895" title="Dioptaz">
Dioptaz

Dioptaz – minerał z gromady krzemianów. Należy do grupy minerałów rzadkich.
Nazwa pochodzi od gr. "dia" = poprzez i "optomai (optos)" = widzenie (widziany).
Właściwości.
Tworzy kryształy krótkosłupowe o delikatnie prążkowanych ścianach zakończone romboedrami. Występuje w skupieniach zbitych i ziarnistych. Prawidłowe kryształy (narosłe, dobrze wykształcone) spotykane są w druzach. Nie topi się w płomieniu dmuchawy, rozpuszcza się w amoniaku i kwasach. Jest kruchy, przezroczysty, czasami zawiera domieszki żelaza. 
Występowanie.
Minerał wtórny, występuje w strefie wietrzenia kruszców miedzi. Współwystępuje z kalcytem, chryzokolą, malachitem, limonitem, azurytem.
Miejsca występowania: Kazachstan, Namibia, Demokratyczna Republika Konga, Chile, USA, Peru, Rumunia.

</doc>
<doc id="657896" url="https://pl.wikipedia.org/wiki?curid=657896" title="Rektor (ujednoznacznienie)">
Rektor (ujednoznacznienie)



</doc>
<doc id="657897" url="https://pl.wikipedia.org/wiki?curid=657897" title="Lethrinus">
Lethrinus

Lethrinus – rodzaj ryb z rodziny letrowatych.
Klasyfikacja.
Gatunki zaliczane do tego rodzaju :

</doc>
<doc id="657899" url="https://pl.wikipedia.org/wiki?curid=657899" title="Krystyna Kuliczkowska">
Krystyna Kuliczkowska

Krystyna Kuliczkowska, z domu Jaroszyńska, pseud. i krypt. K.K., Kjk., Kr.K., krk., Krystyna Jankowska (ur. 29 października 1912 w Warszawie, zm. 24 czerwca 1986 w Warszawie) – polska historyk i krytyk literacki, profesor Uniwersytetu Warszawskiego.
Życiorys.
Była córką lekarza psychiatry Tadeusza Jaroszyńskiego oraz pisarki Jadwigi z Jasińskich, secundo voto Kopeć. Absolwentka filologii polskiej na Uniwersytecie Warszawskim. Będąc studentką pisała w „Pionie” i „Bluszczu”. Uczestniczyła w powstaniu warszawskim. Po wojnie prowadziła z mężem gimnazjum w Krościenku. W latach 1952–1958 pracowała w Polskiej Akademii Nauk. W roku 1972 została docentem UW, a w 1978 jego profesorem.

</doc>
<doc id="657900" url="https://pl.wikipedia.org/wiki?curid=657900" title="Gymnocranius">
Gymnocranius

Gymnocranius – rodzaj ryb z rodziny letrowatych.
Klasyfikacja.
Gatunki zaliczane do tego rodzaju :

</doc>
<doc id="657902" url="https://pl.wikipedia.org/wiki?curid=657902" title="Cmentarz Wawrzyszewski">
Cmentarz Wawrzyszewski

Cmentarz Wawrzyszewski – cmentarz rzymskokatolicki położony w dzielnicy Bielany w Warszawie.
Historia.
Cmentarz został założony jako wiejski cmentarzyk dla mieszkańców Wawrzyszewa oraz późniejszej Chomiczówki. Zajmuje powierzchnię 6,5 ha i ma kształt zbliżony do trapezu. Był dwukrotnie powiększany.
Najstarszy grób pochodzi z roku 1830 – to grób „sztabskapitana Konstantego Brzozowskiego z 2 batalionu saperów zmarłego we wsi Wawrzyszew 8.VII.1830”. Na cmentarzu znajduje się również grób Barbary z Chomiczów Jahołkowskiej – od jej rodowego nazwiska pochodzi nazwa Chomiczówki. Następna grupa grobów to nieliczne nagrobki przedwojenne oraz kwatera wojenna – 500 żołnierzy 30 Pułku Strzelców Kaniowskich poległych w obronie północnych rubieży Warszawy w 1939 roku, pochowanych wraz z dowódcą, majorem Bronisławem Kamińskim. Obok mogił żołnierzy września 1939 znajdują się groby żołnierzy powstania warszawskiego oraz groby ludności cywilnej rozstrzelanej w 1939 na Wawrzyszewie.
Większa część cmentarza to groby powojenne. Gdy zapełnił się cmentarz Powązkowski, odbywały się tam również pochówki mieszkańców z innych części miasta. Obecnie ten cmentarz także jest zapełniony.
Rolę kaplicy cmentarnej odgrywa położony po drugiej stronie ul. Wólczyńskiej kościół św. Marii Magdaleny. W przedsionku świątyni znajduje się kilka epitafiów z przełomu XIX i XX w. – m.in. dziedziców Powązek Antoniny i Józefa z Werbna Łaszczyńskich.
Pochowani.
oraz:

</doc>
<doc id="657913" url="https://pl.wikipedia.org/wiki?curid=657913" title="Gnathodentex aureolineatus">
Gnathodentex aureolineatus

Gnathodentex aureolineatus - gatunek ryby z rodziny letrowatych, jedyny przedstawiciel rodzaju "Gnathodentex" . Poławiana jako ryba konsumpcyjna.
Występowanie.
Ciepłe wody Oceanu Indyjskiego i Spokojnego, rafy koralowe na głębokościach od 3-30 m p.p.m.
Opis.
Osiąga do 30 cm długości.

</doc>
<doc id="657915" url="https://pl.wikipedia.org/wiki?curid=657915" title="Gnathodentex">
Gnathodentex



</doc>
<doc id="657919" url="https://pl.wikipedia.org/wiki?curid=657919" title="Monotaxis grandoculis">
Monotaxis grandoculis

Monotaxis grandoculis – gatunek ryby z rodziny letrowatych. Poławiana jako ryba konsumpcyjna.
Występowanie: gorące wody Oceanu Indyjskiego i Spokojnego, rafy koralowe na głębokościach od 1-100 m p.p.m.
Opis.
Osiąga do 60 cm długości. 

</doc>
<doc id="657920" url="https://pl.wikipedia.org/wiki?curid=657920" title="Monotaxis">
Monotaxis

Monotaxis - rodzaj ryb z rodziny letrowatych (Lethrinidae).
Klasyfikacja.
Gatunki zaliczane do tego rodzaju :

</doc>
<doc id="657923" url="https://pl.wikipedia.org/wiki?curid=657923" title="Wattsia mossambica">
Wattsia mossambica

Wattsia mossambica - gatunek ryby głębinowej z rodziny letrowatych, jedyny przedstawiciel rodzaju "Wattsia" . Poławiana jako ryba konsumpcyjna na niewielką skalę.
Występowanie: gorące wody Oceanu Indyjskiego i Spokojnego, rafy koralowe na głębokościach od 100-180 m p.p.m.
Opis.
Osiąga do 55 cm długości. 

</doc>
<doc id="657924" url="https://pl.wikipedia.org/wiki?curid=657924" title="Wattsia">
Wattsia



</doc>
<doc id="657933" url="https://pl.wikipedia.org/wiki?curid=657933" title="Tadeusz Makowski (ujednoznacznienie)">
Tadeusz Makowski (ujednoznacznienie)



</doc>
<doc id="657939" url="https://pl.wikipedia.org/wiki?curid=657939" title="Atlas D Able">
Atlas D Able

Atlas D Able - amerykańska rakieta nośna będąca modyfikacją rakiety Atlas Able. Nigdy nie wyszła poza fazę testów. Jej jedyny egzemplarz eksplodował na stanowisku LC 13, kosmodromu Cape Canaveral Air Force Station, 15 lutego 1960 podczas testów naziemnych w ramach przygotowań do misji Pioneera 31. Prawdopodobnie sonda kosmiczna również uległa zniszczeniu. 
Rakieta składała się z podstawowego stopnia Atlas D, wyższego członu Able 5, z silnikiem AJ10-101A, i stopnia na paliwo stałe, Altair 1.
Podobny los spotkał wcześniejszy wariant Atlasa Able, oznaczony jako Atlas C Able, który również eksplodował podczas testów naziemnych.

</doc>
<doc id="657942" url="https://pl.wikipedia.org/wiki?curid=657942" title="Funkcja fatyczna języka">
Funkcja fatyczna języka

Funkcja fatyczna (kontaktowa) – funkcja wypowiedzi zorientowana na nawiązanie lub podtrzymanie kontaktu między rozmówcami (nadawcą i odbiorcą). Dominuje w takich wypowiedziach, jak telefoniczne „halo”, „czy mnie słyszysz?”, w formułach grzecznościowych typu „jak się masz?”, „co u ciebie?” itp. Komunikaty fatyczne są niedługie, mają charakter bezpośrednich zwrotów do odbiorcy. Służą pobudzeniu uwagi rozmówcy lub przekazaniu sygnałów aprobujących, nie skupiają się zaś na przekazie informacji rzeczowych.
W warunkach bezpośredniej komunikacji spotykamy specyficzną grupę operatorów tekstu, realizujących funkcję fatyczną.
Tego rodzaju operatory mają charakter ściśle rytualny i dzielą się na trzy podstawowe grupy:
Funkcja fatyczna bywa uważana za pierwszą występującą funkcję słowną, realizowaną przez człowieka jeszcze przed pełnym opanowaniem języka.

</doc>
<doc id="657944" url="https://pl.wikipedia.org/wiki?curid=657944" title="Biała Synagoga w Sejnach">
Biała Synagoga w Sejnach

Biała Synagoga w Sejnach – synagoga znajdująca się w Sejnach, przy ulicy Józefa Piłsudskiego 41.
Pierwsza drewniana synagoga kryta gontami została zbudowana w latach 80. XVIII w.u. Do jej powstania przyczynił się przełożony zakonu Dominikanów ks. Bortkiewicz wydając zezwolenie na wzniesienie budynku. 
Obecna synagoga została wybudowana drugiej połowie XIX w. z inicjatywy sejneńskiego rabina Mojżesza Becalela Lurii. Następcą Lurii był filozof religijny Mojżesz Icchak Awigdor, założyciel szkoły talmudycznej. Podczas II wojny światowej hitlerowcy zdewastowali synagogę. Po zakończeniu wojny budynek częściowo przebudowano na remizę strażacką, potem użytkowano ją jako magazyn nawozów sztucznych i zajezdnia taboru gospodarki komunalnej. W tym okresie nastąpiła największa dewastacja budynku. Remont budynku rozpoczął się w roku 1978 i trwał do 1987. W 1988 roku budynek poddano pracom konserwatorskim i urządzono w nim Gminny Ośrodek Kultury. Obecnie jest użytkowany przez Ośrodek „Pogranicze - sztuk, kultur, narodów” jako miejsce spektakli, wystaw i koncertów.
Murowany i orientowany na stronę wschodnią budynek synagogi wzniesiono na planie prostokąta o wymiarach 19 na 25,8 metra, w stylu zawierającym elementy neoklasycyzmu i neogotyku. Wnętrze jest trójnawowe, przykryte drewnianym sklepieniem kolebkowym nad nawą główną, półkolebkowym nad nawami bocznymi, wspartym na czterech bogato profilowanych filarach, pomiędzy którymi dawniej stała bima. Na ścianie wschodniej zachowała się wnęka po aron ha-kodesz. Nie zachowały się polichromie, babiniec oraz bima. 

</doc>
<doc id="657947" url="https://pl.wikipedia.org/wiki?curid=657947" title="Nanumaga">
Nanumaga



</doc>
<doc id="657948" url="https://pl.wikipedia.org/wiki?curid=657948" title="Pistolet maszynowy ZK-247">
Pistolet maszynowy ZK-247

ZK-247 – czechosłowacki pistolet maszynowy skonstruowany w okresie międzywojennym przez braci Józefa i Franciszka Koucky. Była to broń samoczynno-samopowtarzalna, z kolbą stałą, zasilana z magazynków pudełkowych.

</doc>
<doc id="657949" url="https://pl.wikipedia.org/wiki?curid=657949" title="Atlas D (człon rakiety)">
Atlas D (człon rakiety)

Atlas D – amerykański człon rakiet nośnych. Wykorzystywany w rakietach typu Atlas, np. w rakietach Atlas D i Atlas LV-3B Mercury biorącej udział w Programie Mercury. Był użytkowany przez 8 lat, w trakcie których startował ok. 135 razy, w tym 26 startów było nieudanych.

</doc>
<doc id="657950" url="https://pl.wikipedia.org/wiki?curid=657950" title="Talagante (prowincja)">
Talagante (prowincja)

Talagante () – jedna z prowincji Chile, położona na zachodzie przemysłowego Regionu Metropolitalnego.
Stolicą prowincji jest miasto Talagante. Liczba ludności w prowincji to około 300 tysięcy (2017). Powierzchnia Talagante to 582 km².
Gubernatorem prowincji jest Andrés Llorente Elexpuru.
Miasta.
W prowincji Talagante znajduje się pięć chilijskich miast. Są to:

</doc>
<doc id="657954" url="https://pl.wikipedia.org/wiki?curid=657954" title="Niutao">
Niutao

Niutao – wyspa koralowa należąca do archipelagu Tuvalu, o powierzchni ok. 2,53 km². Znajdują się na niej dwie osady – Teava i Kulia. W 2012 roku na wyspie mieszkało 606 osób. Europejczycy odkryli atol w 1825 roku.
Na Niutao znajduje się szkoła podstawowa (Webley Primary School) i przedszkole (Niutao Pre-School) (stan na 2014 rok).

</doc>
<doc id="657957" url="https://pl.wikipedia.org/wiki?curid=657957" title="Youwang">
Youwang

Król You z dynastii Zhou () – dwunasty władca tej dynastii i ostatni król z zachodniej linii Zhou. Rządził w latach 782-771 p.n.e.
Panowanie.
W drugim roku panowania You (780 p.n.e.) Chiny nawiedziło trzęsienie ziemi. Wróżbita imieniem Bo Yangfu wyjaśnił władcy, że to zapowiedź kryzysu państwa chińskiego.
Król starał się zaimponować swojej ukochanej-konkubinie Bao Si, oszukując możnowładców, że władca znajduje się w niebezpieczeństwie. Przybyli do zamku, lecz jedyne co znaleźli to Bao Si, która wyśmiewała się z nich. Gdy niebezpieczeństwo naprawdę przyszło (najazd koczowników), król znów zwołał możnowładców, jednak żaden nie przybył, ponieważ pomyśleli, że to kolejny żart władcy. Youwang zginął w Haojing () a Bao Si została porwana.
Jego następcą został jego syn, Pingwang, przenosząc siedzibę władzy do Luoyangu. Dynastia Zhou stopniowo traciła na znaczeniu, rozpoczął się Okres Wiosen i Jesieni.

</doc>
<doc id="657958" url="https://pl.wikipedia.org/wiki?curid=657958" title="Witte de With">
Witte de With

Witte Corneliszoon de With (ur. 28 marca 1599, zm. 8 listopada 1658) – holenderski admirał, dowódca floty holenderskiej XVII wieku.
Życiorys.
Młodość.
Urodził się w gospodarstwie rolnym w pobliżu Brielle, w którym to mieście urodził się rok wcześniej Maarten Tromp. Według legendy w młodości byli przyjaciółmi i rywalami jednocześnie, lecz nie ma na to żadnych dowodów. Jego ojciec zmarł w 1602 roku. Rodziną de Witha byli Mennonici, a więc pacyfiści z religijnych powodów. W roku 1610 Witte, jako jeszcze nie ochrzczony anabaptysta, przyjął chrzest od kalwińskiego kaznodziei, a ta religia nie zabraniała udziału w działaniach wojennych, co miało istotne znaczenie dla chłopca o niezbyt pokojowej naturze.
Początki służby na morzu.
Po kilku nieudanych próbach podjęcia pracy w wieku 17 lat wyruszył jako chłopiec okrętowy w swoją pierwszą morską podróż do Indii Holenderskich. Kapitanem statku był Geen Huygen Schapenham, a statek był częścią floty dowodzonej przez Jana Coena. Podczas oblężenia Dżakarty w roku 1619 miał stopień kaprala. W maju 1620 roku wrócił do Holandii. Tam służył w randze szypra, ale wciąż pod wodzą Schapenhama, z którym bywał zarówno na Bałtyku, jak i na Morzu Śródziemnym. W lipcu 1622 został kapitanem flagowego okrętu "Delft" nowego wiceadmirała Schapenhama, który w 1623 roku przeprowadził spektakularny rajd zorganizowany przez admiralicję Amsterdamu, która wysłała „flotę Nassau” przeciwko hiszpańskim posiadłościom na zachodnim wybrzeżu Ameryki. Później flota ta przebyła cały Pacyfik by dotrzeć do Indii.
Konwoje i walki z Hiszpanami.
W 1625 była nieudana ekspedycja karna przeciwko wyspie Ternate. Wrócił we wrześniu 1626, po śmierci Schapenhama, jako wiceadmirał (w służbie holenderskiej kompanii handlowej "Verenigde Oostindische Compagnie") floty przyprawowej, wycenianej wówczas na około 5 milionów guldenów holenderskich (blisko 2 miliony talarów), i z tego powodu zmuszonej do opłynięcia całego globu ziemskiego. W 1628 był kapitanem flagowego okrętu admirała Pieta Heyna, gdy ten przechwycił hiszpańską flotę pełną skarbów w pobliżu Kuby. Poza premią De With został nagrodzony kwotą około 500 guldenów, z której nie był zbyt zadowolony, przypisując sobie kluczową rolę w przechwyceniu floty hiszpańskiej. W roku 1629 pięć holenderskich admiralicji odmówiło Heynowi powiększenia jego sztabu o specjalnych oficerów do spraw taktycznych, a na taką funkcję Heyn chciał powołać głównie De Witha. Rozczarowany takim obrotem sprawy De With porzucił służbę w marynarce wojennej by zostać komodorem "Grote Visserij", czyli administracyjnego ciała kontrolującego i chroniącego militarnie flotę śledziową. Dowódcą okrętu flagowego Heyna w miejsce De Witha został Maarten Tromp.
W 1635 De With na krótko wrócił do marynarki wojennej, jednak wkrótce znów ją opuścił po kłótni z admirałem-porucznikiem Philipsem van Dorpem.
W wojnie osiemdziesięcioletniej z Hiszpanią De Width walczył w bitwie pod Downs (1639), stając się w roku 1637 wiceadmirałem Holandii i zachodniej Fryzji, w czasie, gdy wysokiej rangi oficerowie, a wśród nich Van Dorp, zostali zastąpieni z powodu swojej niekompetencji. Pomimo awansu De With był wciąż niezadowolony, gdyż liczył na naczelne dowództwo nad całą flotą. Stanowisko to powierzono jednak Trompowi. Popularność Trompa była przyczyną zazdrości De Witha, szczególnie po zniszczeniu hiszpańskiej floty pod Downs. W tej samej bitwie stworzył sobie wroga z wiceadmirała Johana Evertsena, gdy oskarżył go o tchórzostwo i chciwość.
Sądy, oskarżenia i wyprawa do Brazylii.
W roku 1640 De With stanął przed sądem po tym, jak wrócił do Hellevoetsluis sam, gdy jego flota została rozproszona przez sztorm. Sądowi przewodniczył Maarten Tromp. Chociaż został uniewinniony, miał nieodparte wrażenie, że Tromp usiłował wpływać na świadków w sposób dla niego niekorzystny. Dwukrotnie, w roku 1644 i 1645, De With przeprowadzając ogromne konwoje statków handlowych – za drugim razem było ich aż 702 – sforsował Sund wbrew Duńczykom, którzy próbowali narzucić wysokie cła przewozowe. W roku 1647 De With wysłany został ze słabo wyposażoną flotą do zaatakowanej przez Portugalczyków kolonii holenderskiej w Brazylii. Odmówił współpracy z gubernatorem kolonii i po wielu miesiącach walk, podczas których flota jego uległa licznym uszkodzeniom niemożliwym do naprawienia z powodu niedostatecznego zaopatrzenia. W takim wypadku wbrew rozkazom w listopadzie 1649 wrócił do Holandii z dwoma zdolnymi do dalekiej żeglugi okrętami. Zaraz po powrocie udał się do Stanów Generalnych ("Staten-Generaal") by poskarżyć się na politykę prowadzoną w holenderskiej kolonii w Brazylii, jednak został aresztowany. Oskarżono go o niesubordynację i dezercję, a sam akt oskarżenia składał się aż z 259 punktów. Omal nie został skazany na ścięcie głowy, a od śmierci uratowała go zdecydowana interwencja stanów Holandii i Zachodniej Fryzji ("Staten van Holland en Westfriesland"), które uważały, że tylko im przysługuje prawo skazywania swoich admirałów na karę śmierci. W lutym 1651 większość punktów oskarżenia została wycofana, a kara została zredukowana do odebrania wypłaconej pensji. We wrześniu 1651 roku De With znów był w służbie i zajmował się przeprowadzanie konwojów.
Wojna angielsko-holenderska.
W pierwszej wojnie angielsko-holendreskiej, gdy Maarten Tromp popadł w niełaskę wobec Stanów Generalnych, De With dowodził flotą holenderską w bitwie pod Kentish Knock. Porażka w bitwie podłamała jego morale – przechorował w domu wiele miesięcy. W tym czasie doszło do bitew pod Dungeness oraz pod Plymouth, w których załamanego De Witha zastępował Maarten Tromp. Dnia 8 maja 1653 Tromp oficjalnie został naczelnym wodzem całej floty i odtąd De With walczył jako jego zastępca. Wziął udział w bitwie pod Gabbard oraz w bitwie pod Scheveningen, w której zginął Maarten Tromp. Od 14 sierpnia do 22 września 1653 De With był tymczasowo naczelnym wodzem. Odmówiono mu jednak oficjalnego naczelnego dowództwa ze względu na jego trudny charakter – zamiast niego naczelnym wodzem został Admirał-Porucznik Jacob van Wassenaer Obdam.
Druga wojna północna i śmierć w Sundzie.
W latach 1654-1656 poza odsieczą dla Gdańska był na ogół bezczynny. Poległ w bitwie w Sundzie podczas drugiej wojny północnej, w której dowodził awangardą floty holenderskiej przybyłej z odsieczą Kopenhadze. Jego okręt "Brederode" osiadł na mieliźnie i został otoczony przez okręty szwedzkie. De With najpierw został trafiony z muszkietu w lewe udo, a kilka godzin później ponownie został trafiony – tym razem w pierś. Gdy szwedzcy żołnierze po abordażu wtargnęli na pokład okrętu, odmówił oddania swego rapiera, broniąc się przeciwko dwóm z nich na kolanach i krzycząc „Władałem nim wiernie dla Holandii przez lata, więc nie oddam go teraz zwykłym żołnierzom!”. Gdy upadł, zaniesiono go do jego kabiny, próbując ratować. Gdy nalegano, by wszedł po trapie na szwedzki okręt samodzielnie, upadł ponownie i zmarł. Z rozkazu króla Szwecji Karola Gustawa zwłoki De Witha zabalsamowano i wystawiono jako wojenne trofeum w ratuszu miasta Elsynor. W styczniu 1659 zwłoki De Witha zostały przeniesione na duński dwór do Kopenhagi. Po tym, jak Duńczycy oddali hołd jego zwłokom, został przetransportowany do Holandii i pogrzebany z wielką pompą w Rotterdamie dnia 7 października 1659.
Podsumowanie.
Większość jego życia wypełniła rywalizacja w Maartenem Trompem. De With wzbudzał strach i nienawiść wśród swych podwładnych – w kilku przypadkach załogi okrętów odmówiły mu wejścia na pokład, nie chcąc, by ich okręt stał się okrętem flagowym De Witha. Oficerowie równi mu stopniem unikali go, on sam często potrafił okazywać niesubordynację swym przełożonym. Jednocześnie uważany był powszechnie za odważnego, doświadczonego i wyśmienitego żeglarza.
Jedną z najbardziej znaczących cech osobowości De Witha było notoryczne publikowanie broszur polemicznych, małych książeczek, anonimów lub listów podpisanych przez przyjaciół, w których czasami chwalił, ale znacznie częściej wyśmiewał się, a nawet obrażał swych kolegów-oficerów. Tromp był szczególnym obiektem tego typu ataków.

</doc>
<doc id="657959" url="https://pl.wikipedia.org/wiki?curid=657959" title="Nanumea">
Nanumea

Nanumea – atol należący do archipelagu Tuvalu, o powierzchni ok. 3,87 km². Liczba mieszkańców: 664 (2002).
Atol składa się z co najmniej 6 wysp:
Na Nanumea właściwej zlokalizowane są dwie wioski: Haumaefa i Lolua.
Na atolu znajduje się szkoła podstawowa (Kaumaile Primary School) i dwa przedszkola (Afaga Maumau Pre-School, Hologa o Kautama Pre-School) (stan na 2014 rok).

</doc>
<doc id="657960" url="https://pl.wikipedia.org/wiki?curid=657960" title="Nowa Synagoga">
Nowa Synagoga

Zagraniczne synagogi
Polskie synagogi
Inne

</doc>
<doc id="657963" url="https://pl.wikipedia.org/wiki?curid=657963" title="Pistolet maszynowy ZK-383">
Pistolet maszynowy ZK-383

ZK-383 – czechosłowacki pistolet maszynowy skonstruowany w okresie międzywojennym przez braci Josefa i Františka Koucký. Podczas II wojny światowej znajdował się na uzbrojeniu armii Czechosłowacji i Bułgarii, po wojnie był używany na Bałkanach i w krajach Ameryki Łacińskiej do lat 60. XX wieku.
ZK-383 był konstruowany z założeniem że pistolet maszynowy jest bronią defensywną, mającą zapewnić odpowiednią siłę ognia broniącemu się oddziałowi w czasie kiedy żołnierze przygotowujący się do walki wręcz z atakującym przeciwnikiem zakładają na broń bagnety i w związku z tym nie mogą prowadzić ognia (według tych samych założeń był konstruowany polski pistolet maszynowy Mors).
Produkcję ZK-383 rozpoczęto w 1938. Eksportowano go do kilku krajów Europy i Ameryki Łacińskiej. Największymi użytkownikami zagranicznymi tej broni była Wenezuela, Boliwia i Bułgaria. Podczas okupacji niemieckiej produkcję broni kontynuowano. Jej głównym niemieckim użytkownikiem były jednostki Waffen-SS. Podczas wojny powstała wersja ZK-383P pozbawiona dwójnogu, a po wojnie ZK-383H która także nie miała dwójnogu i była wyposażona w składane gniazdo magazynka u spodu komory zamkowej.
Broń ta używana była przez niemieckie oddziały dywersyjne Freikorps Ebbinghaus podczas atakowania Górnego Śląska w sierpniu i wrześniu 1939. 
Opis.
ZK-383 był bronią samoczynno-samopowtarzalną działającą na zasadzie odrzutu zamka swobodnego i strzelającą z zamka otwartego. Zamek był wyposażony w demontowany obciążnik. Z zamocowanym obciążnikiem szybkostrzelność wynosiła 500, a bez niego 700 strzałów na minutę. Lufa w rurowej, perforowanej osłonie, szybkowymienna (zatrzask lufy znajdował się z przodu broni). Zasilanie z magazynków pudełkowych, gniazdo magazynka znajdowało się po lewej stronie broni. Łuski były wyrzucane na prawą stronę. Nietypowym elementem wyposażenia ZK-383 był dwójnóg (produkowano także wersję ZK-383P pozbawioną dwójnogu). ZK-383 wyposażony był w mechaniczne przyrządy celownicze składające się z muszki i celownika krzywkowego. Do broni można było przyłączyć bagnet.

</doc>
<doc id="657964" url="https://pl.wikipedia.org/wiki?curid=657964" title="Herb Żydaczowa">
Herb Żydaczowa

Herbem miasta Żydaczowa od roku 1653 jest – biała kula z soli, lemiesz z pługa i sercopodobny dzbanek na purpurowym polu.

</doc>
<doc id="657965" url="https://pl.wikipedia.org/wiki?curid=657965" title="Wielka Synagoga">
Wielka Synagoga

Poza Polską
W Polsce
Inne

</doc>
<doc id="657966" url="https://pl.wikipedia.org/wiki?curid=657966" title="Nui">
Nui

Nui – atol należący do archipelagu Tuvalu. W 2002 roku na atolu mieszkało 548 osób. Atol odkrył hiszpański podróżnik Álvaro de Mendaña de Neyra 16 stycznia 1568 roku.
Na Nui znajduje się szkoła podstawowa (Valpuna Primary School) i przedszkole (Punavani Pre-School) (stan na 2014 rok).

</doc>
<doc id="657967" url="https://pl.wikipedia.org/wiki?curid=657967" title="Mała Synagoga">
Mała Synagoga



</doc>
<doc id="657968" url="https://pl.wikipedia.org/wiki?curid=657968" title="Pingwang">
Pingwang

Król Ping z dynastii Zhou (chiński: 周平王; pinyin: Zhōu Píng Wáng) – trzynasty władca tej dynastii i pierwszy ze wschodniej linii dynastii Zhou. Rządził w latach 770-720 p.n.e. Jego następcą został jego wnuk, Huanwang.

</doc>
<doc id="657970" url="https://pl.wikipedia.org/wiki?curid=657970" title="Nukufetau">
Nukufetau

Nukufetau – atol należący to archipelagu Tuvalu o powierzchni lądowej 3 km².
Atol położony jest 106 km na północny zachód od Funafuti. Liczy 35 koralowych wysp (zwanych "motu"), ułożonych w kształt prostokąta wokół laguny o powierzchni około 13 × 7 km. Według spisu z 2012 roku atol zamieszkuje 536 ludzi. Większość osób przebywa na wyspie Savave (południowo-zachodnia część Nukufetau), na której znajdują się dwie wioski: Aulotu (331 osób) i Maneapa (191 osób).
Nazwa atolu pochodzi od słów "te fetau" – rodzaju drzewa występującego na tych wyspach, z którego wyrabia się narzędzia, oraz "nuku", co oznacza "miejsce do życia".
Pierwszą osobą świata zachodniego, która trafiła na wyspę, był Amerykanin Arent de Peyster, który nazwał atol od swojego nazwiska: "De Peyster's Group". Na początku XX wieku na atolu osiedlił się australijski pisarz George Lewis Becke. Przybył tam w 1881 roku, otworzył sklep i poślubił pochodzącą z wysp Neleę Tikena. Swoje doświadczenia opisał w opowiadaniu "The Fisher Folk of Nukufetau". Również w tym okresie na Nukufetau mieszkał Brytyjczyk, Alfred Restieaux. Wiele osób, które obecnie mieszka na atolu jest jego potomkami.
Mieszkańcy Nukufetau odegrali ważną rolę w uratowaniu asa myśliwskiego Edwarda Rickenbackera, który rozbił się w pobliżu wyspy w październiku 1942 roku. Podczas II wojny światowej amerykańscy żołnierze stacjonowali na wyspie Motulalo od 1943 roku. Zbudowali na swoje potrzeby lotnisko w kształcie litery X (obecnie jest ono zarośnięte i nieużywane).
Na Nukufetau znajduje się szkoła podstawowa (Tutasi Primary School) i przedszkole (Nukufetau Pre-School) (stan na 2014 rok).
Wyspy należące do Nukufetau:

</doc>
<doc id="657971" url="https://pl.wikipedia.org/wiki?curid=657971" title="Muzyka starożytnej Grecji">
Muzyka starożytnej Grecji

Muzyka starożytnej Grecji była bardzo istotnym elementem wielu greckich mitów i legend. Odgrywała ważną rolę w wielu dziedzinach życia i była obecna na publicznych zebraniach, przyjęciach (gr. "symposion"), uroczystościach religijnych, ceremoniach żałobnych, w teatrze i na igrzyskach.
Muzyka odgrywała bardzo ważną rolę nie tylko w życiu Greków, ale także w ich poezji. W starożytnej Grecji śpiew występował niemal tak często jak recytacja i odgrywał równorzędną rolę. Występował nie tylko w dramatach, ale i w licznych formach poetyckich, których zazwyczaj z muzyką nie kojarzymy.
Znaczącą rolę muzyka odgrywała w takich gatunkach jak poezja liryczna, gdzie słowo "liryka" oznaczało po prostu pieśń śpiewaną z akompaniamentem liry. Ten rodzaj kompozycji dzielił się na lirykę monodyczną, wykonywaną solo oraz muzykę chóralną. Element muzyczny możemy znaleźć także w starogreckiej poezji elegijnej. Jednak formą literacką, w której muzyka pełniła najważniejszą rolę był dramat, zarówno tragiczny, jak i komiczny, a także szczególna forma dramatyczna - dramat satyrowy.
Pochodzenie muzyki greckiej.
Muzyka grecka narodziła się nie w samej Grecji, ale w różnych krajach orientalnych, a sami Grecy ujęli muzykę i poglądy muzyczne w precyzyjny system teoretyczny. Muzyka grecka mogła mieć swój rodowód w starożytnych Chinach i Egipcie, gdzie równie ważna była koncepcja ethosu. Podobny system dźwiękowy również znany był w Chinach i Egipcie, Babilonii, a skale (dorycka, frygijska) wśród Hebrajczyków. Instrumenty takie jak lira czy aulos znane były w kulturze egipskiej i hetyckiej.
Muzyka starogrecka ściśle połączona jest z historia literatury. Można podzielić ją na kilka okresów: 
Istota muzyki greckiej.
Była sztuką synkretyczną, łączyła się nierozerwalnie z poezją i tańcem (zwłaszcza w najstarszym okresie nie było rozdzielenia). Mówimy o tzw. trójjedynej chorei (trójjedyna chorea): taniec, słowo, muzyka, sprzężone ze sobą. Każde wpływa na każde, osobno nie istnieją. Nie istniała czysta muzyka instrumentalna jako samodzielna kategoria, aczkolwiek istniały w Grecji szkoły kitarzystów (kitary) i aleutów (aulosy). Pojawiała się tylko i wyłącznie na marginesie kultury muzycznej jako gra solistyczna. Muzyka grecka wykonywana była heterofonicznie. Z muzyką grecką nierozerwalnie związane są takie pojęcia jak katharsis, mimesis oraz ethos.
Instrumenty.
Lira jest jedynym instrumentem strunowym zaświadczonym dla kultury mykeńskiej i minojskiej, co wydaje się zapowiadać jej dominację w Grecji klasycznej, gdzie tylko aulos odgrywał zbliżoną do niej rolę. Wszystkie inne instrumenty miały mniejsze znaczenie. Lira była instrumentem, na którym regularnie grywał mityczny bóg Apollo.
Greckie liry występują w kilku różniących się typach, wśród których możemy wyróżnić liry skrzynkowe (kitary), drewniane i liry miskowe (lira i barbitos). Pudło rezonansowe liry zrobione było ze skorupy żółwia, a ramiona z rogów antylopy. Lira pierwotnie miała 4 struny, od czasów Terpandra – 7 strun. Na lirach grano w pozycji siedzącej, stojącej, krocząc (na przykład w procesji sakralnej) lub w tańcu (zwłaszcza w grupie). Grający opierał instrument o siebie z lewej strony. Jego lewa ręka sięgała do strun przez ramę z jednej strony, a prawa z drugiej.
Była bardzo podobna do liry, jednak miała solidniejsze ramiona (zrobione z rogów byka). Była dużym drewnianym instrumentem strunowym, na którym grało się szarpiąc struny palcami lub za pomocą plektronu, który dawał dźwięk jasny, głośny i wyraźny. Palce zaś - ton miększy i uboższy w górne alikwoty. Muzyk stojąc, opierał kitarę zwykle na wzniesionym lewym ramieniu. Instrument nazywany przez Homera formingą (phorminks) był nieco mniejszym poprzednikiem kitary o podobnym dźwięku i funkcji. Kitara została stworzona ku czci Apollina.
Harfa to instrument w kształcie łuku. Harfa miała od 16-20 strun. Grywały na niej wyłącznie kobiety, które nazywano psaltriai, czyli "szarpaczki" .Harfa przypuszczalnie dotarła na tereny Grecji z Egiptu. Istniały dwa rodzaje harfy:
- Harfa o płaskiej podstawie – która służyła jako pudło rezonansowe, od podstawy wychodziło wygięte pionowo ramię, od którego biegły struny umocowane pionowo lub ukośnie do podstawy.
- Trigonon – harfa trójramienna, o kształcie ramion zbliżonym do trójkąta prostokątnego.Najdłuższe ramię oddala się ukośnie od muzyka, od tego ramienia struny biegną do podstawy (spoczywa na nogach muzyka), która jest pudłem rezonansowym.
Różnica pomiędzy tymi dwoma harfami jest taka, iż w pierwszym rodzaju struny najkrótsze(a więc najwyżej nastrojone) znajdują się najbliżej muzyka, za to w trigononie najbliższe są mu struny najdłuższe, co wynika z konstrukcji harf. Podobieństwem jest ilość strun.
Harfa w starożytnej Grecji prawdopodobnie była wykorzystywana nie do wytworzenia szczególnego stylu melodii na harfę, ale do podwajania podstawowej melodii lub grania jej echa w wyższej lub niższej oktawie.
Harfy miały mechanizmy strojenia strun podobne do lir – napięcie strun regulowano na ramieniu za pomocą taśmy, paciorków i pierścieni.
Aulos z greckiego "rura" lub "kanał". Był to instrument podwójnostroikowy, składający się z dwóch niezależnych piszczałek,z których jedna była piszczałką burdonową, a na drugiej grano melodię. Prawie zawsze grano na dwóch aulosach jednocześnie, po jednym w każdej ręce. Obie piszczałki brzmiały jednocześnie, a starożytni autorzy opisują ich dźwięk jako "ostry", "piskliwy", "gdzmiący" czy "dudniący". W przypadku grania na dwóch piszczałkach, skala każdej z nich jest ograniczona do sześciu dźwięków, podczas gdy użycie jednej z nich daje możliwość uzyskania skali dużo szerszej.
Nie wiadomo kiedy dokładnie aulosy zakorzeniły się w Grecji. najstarsze świadectwa pochodzą z VIII wieku.
Fletnia Pana (gr. "syrinx") to instrument pasterski złożony z szeregu piszczałek. W Grecji piszczałki były równej długości, by osiągnąć z nich różne dźwięki wypełniano je woskiem, którym najczęściej również łączono je ze sobą. Powstanie tego instrumentu związane jest z mitem o bożku Panu. Nimfa Syringa bardzo spodobał się leśnemu bóstwu, ale sama nie miała ochoty przyjmować jego zalotów, dlatego uciekła przed Panem nad rzekę. Tam została zamieniona w trzcinę, a nieszczęśliwie zakochany Pan zrobił z tej trzciny instrument, by piękna muzyka przypominała mu o ukochanej. 
Tympanon – bęben ręczny. Tympanon dawał rytmiczne wsparcie rytualnym pieśniom, krzykom i dźwiękom aulosu. Bęben nie był używany podczas wojen!
Wielkość ukazana na obrazach to ok. 30–40 cm średnicy. Zwykle trzymany był w lewej ręce i uderzany palcami prawej. Membrana była ze skóry, nie wiadomo jednak czy z surowej czy wyprawionej.Skóra rozpięta była na skorupie, która miała 15 cm głębokości, więc czasami mówi się o tympanonie jako o „bębnie kotłowym”. Głęboki i huczący dźwięk tego instrumentu powstawał na skutek zastosowania spodkowatego rezonatora.
Czynele (gr. "kymbala") są to talerze perkusyjne. Były grubsze i mniejsze od dzisiejszych, nie przekraczały 18 cm średnicy. Miały kształt czary otoczonej płaskim obrzeżem. Z tyłu miały metalowy pierścień, w który wkładano środkowy palec, albo otwór, przez który przewlekano rzemyk. Dźwięk czyneli był stosunkowo wysoki, podobny do niewielkiego dzwonka.
Krotala to kołatki często przedstawiane na malowidłach. Składały się z dwóch drewnianych płytek, które przypuszczalnie łączył napięty skórzany zawias, po zwolnieniu ucisku płytki odskakiwały i klekotały. Krotala trzymano pomiędzy kciukiem i środkowymi palcami obu rąk. Najczęściej przedstawia się kołatki w rękach roznegliżowanych tancerek. Grano na nich wykonując wiele ozdobnych ruchów jak na hiszpańskich kastanietach. Kołatki miały wzmocnić rytm melodii.
Salpinks pojawia się na wyobrażeniach na wazach od VI wieku p.n.e. Jest to jedyny instrument dęty blaszany w starożytnej Grecji. Pojawia się w kontekście militarnym oraz w kontekście publicznych obwieszczeń. Nie ma informacji o łączeniu salpinks z innymi instrumentami. Miał cylindryczny kanał o stałej średnicy (w trąbce taki kanał się rozszerza), nie ma kielichowatego ustnika, muzyk dmie w koniec rury. W miejscu, gdzie trąbka ma rozwartą czarę głosowa salpinks ma bulwę (mniej więcej jak w zakończeniu rożka angielskiego)
Można było na tym instrumencie uzyskać szczególny zbiór dźwięków zwany szeregiem harmonicznym.
Hydraulis czyli organy wodne to instrument opisany szczegółowo w Księdze I Pneumatyki Herona z Aleksandrii (połowa I wieku n.e.). Organy wodne to w zasadzie syringa, tyle że o mechanicznym zadęciu. Wynalazek przypisywany Ktesibosowi (III wiek p.n.e.).
Podstawa w kształcie ołtarza, a piszczałki osadzone w listwie, która jest w górnej jego części. Prawdopodobna liczba piszczałek to 29. Mechanizmu klawiszowego i rąk muzyka nie widać na przedstawieniach.
Notacja.
Muzyka miała charakter raczej oralny - przekazywana była ustnie. Przedstawienia na wazach nie ukazują muzyków czytających nuty, wywodzi się stąd pogląd, iż była to umiejętność elitarna. Istniały "dwa systemy notacyjne": osobny dla muzyki instrumentalnej, osobny dla wokalnej. Do "notacji instrumentalnej", którą uważa się za starszą, używano 8 znaków z alfabetu fenickiego. Znaki te obejmowały oktawę, każdy ze znaków użyty by w 3 pozycjach, aby zapisać pozostałe dźwięki. Na "notację wokalną" składały się 24 litery alfabetu jońskiego, użyte w jednej tylko pozycji. Notację grecką odczytał Bellerman dopiero w 1847. Największy wkład w badaniu notacji miał niemiecki muzykolog Kurt Sachs.
Zabytki muzyczne.
Twórcy i zachowane zabytki muzyczne Do naszych czasów zachowało się 51 zabytków muzycznych, wiele jedynie fragmentarycznie. Najwcześniejsze zachowane w całości utwory to dwa peany z późnego II wieku p.n.e. - są to dwa Hymny delfickie z 138 p.n.e. Wykazują one tendencje archaizujące, więc mogą zawierać elementy starsze. Pierwszy hymn delficki nazywamy hymnem Athenajosa, drugi - hymnem Limeniosa. Zostały one wyryte na zewnętrznej stronie skarbca świątyni Apollina w Delfach. Odnaleźli je w XIX wieku francuscy archeolodzy.
Twórcy literaccy
Grecka nauka o akustyce.
Jej początek związany jest z odkryciem przypisywanym Pitagorasowi: odkrył on istnienie arytmetycznego stosunku pomiędzy długością drgającej struny a wysokością dźwięku. Odkrył, że jeżeli skrócimy strunę w połowie otrzymamy dźwięk o oktawę wyższy, jest więc to stosunek 2:1. Jeżeli skrócimy strunę w jednej trzeciej długości otrzymamy dźwięk o kwintę wyższy, a więc stosunek 3:2. Kiedy skrócimy strunę w jednej czwartej długości, otrzymamy dźwięk o kwartę wyższy – stosunek 4:3.
Obliczeń tych dokonywano na monochordzie.
Interwały oktawy, kwinty i kwarty były dla Greków najbardziej doskonałymi.
Antyczni akustycy nie odkryli do końca zależności pomiędzy napięciem struny a wysokością dźwięku, wiedzieli tylko, że grubsza struna o tej samej długości co cienka da niższy dźwięk.
Traktaty, z których czerpiemy wiedzę o greckiej nauce o akustyce:
Nagrania.
Orkiestra Antyczna Gardzienice. Projekt muzyczny wywodzi się z szerokiego programu artystycznego dotyczącego antyku. Płyta dołączana jest do książki J. Landelsa.

</doc>
<doc id="657972" url="https://pl.wikipedia.org/wiki?curid=657972" title="Huanwang">
Huanwang

Król Huan z dynastii Zhou (chiński: 周桓王; pinyin: Zhōu Húan Wáng) – czternasty władca tej dynastii i drugi ze wschodniej linii dynastii Zhou. Rządził w latach 719-697 p.n.e. Jego następcą został jego syn, Zhuangwang.

</doc>
<doc id="657973" url="https://pl.wikipedia.org/wiki?curid=657973" title="Apsilus">
Apsilus

Apsilus – rodzaj ryb z rodziny lucjanowatych (Lutjanidae).
Klasyfikacja.
Gatunki zaliczane do tego rodzaju:

</doc>
<doc id="657974" url="https://pl.wikipedia.org/wiki?curid=657974" title="Karabin ZK-420">
Karabin ZK-420

ZK-420 – czechosłowacki karabin samopowtarzalny działający na zasadzie odprowadzania gazów prochowych, skonstruowany po II wojnie światowej przez braci Józefa i Franciszka Koucky'ch. Nigdy nie wszedł do produkcji seryjnej.

</doc>
<doc id="657976" url="https://pl.wikipedia.org/wiki?curid=657976" title="Zhuangwang">
Zhuangwang

Król Zhuang z dynastii Zhou (chiński: 周莊王; pinyin: Zhōu Zhuāng Wáng), był piętnastym władcą tej dynastii i trzecim ze wschodniej linii dynastii Zhou. Rządził w latach 696-682 p.n.e. Jego następcą został jego syn, Xiwang.

</doc>
<doc id="657977" url="https://pl.wikipedia.org/wiki?curid=657977" title="Paracaesio">
Paracaesio

Paracaesio – rodzaj ryb z rodziny lucjanowatych.
Klasyfikacja.
Gatunki zaliczane do tego rodzaju :

</doc>
<doc id="657978" url="https://pl.wikipedia.org/wiki?curid=657978" title="Kamienioryt">
Kamienioryt

Kamienioryt – technika druku wklęsłego, gdzie formą drukową jest kamień litograficzny z wyrytym rysunkiem. Do kamieniorytu używane są specjalne twarde kamienie litograficzne. Technika ta stosowana była do produkcji papierów wartościowych i map.
Kamieniorytem nazywa się także technikę druku wypukłego stosowaną w Chinach na początku VII wieku n.e., za panowania dynastii Tang. Służyła ona do reprodukowania rysunków słynnych malarzy. Żłobione w miękkich i płaskich kamieniach linie na odbitce uwidaczniały się jako jasny rysunek na ciemnym tle. Kamienioryt był rozpowszechniony także w Japonii, gdzie osiągnął wysoki poziom techniczny i był popularny do końca XV wieku. Jest to jedna z najstarszych, obok drzeworytu, technik graficznych. Współcześnie obecna w ludowej twórczości Eskimosów.

</doc>
<doc id="657979" url="https://pl.wikipedia.org/wiki?curid=657979" title="Xiwang">
Xiwang

Król Xi z dynastii Zhou () – szesnasty władca tej dynastii i czwarty ze wschodniej linii dynastii Zhou. Rządził w latach 682–677 p.n.e. Jego następcą został jego syn, Huiwang.

</doc>
<doc id="657980" url="https://pl.wikipedia.org/wiki?curid=657980" title="Meyer Lensky">
Meyer Lensky



</doc>
<doc id="657981" url="https://pl.wikipedia.org/wiki?curid=657981" title="Lubieniecki (krater księżycowy)">
Lubieniecki (krater księżycowy)

Lubieniecki – krater uderzeniowy na Księżycu, położony na północno-zachodnim skraju Mare Nubium, na północny zachód od krateru Bullialdus.
Powierzchnia krateru została zalana lawą, która przedostała się z sąsiedniego morza przez szczelinę w jego południowo-wschodniej ścianie. Pozostała część pierścienia unosi się niewiele ponad poziom wewnętrznej powierzchni. Krater łączy się północną i zachodnią krawędzią z formacją wzniesień. Na północ od tej formacji znajduje się krater Darney. Leżące na północnym wschodzie pobliskie kratery "Lubieniecki A" i "Lubieniecki E" także są zalane.
Nazwany na cześć XVII-wiecznego polskiego astronoma Stanisława Lubienieckiego.
Satelickie kratery.
Pomniejsze sąsiadujące kratery nazwano Lubieniecki A, D, E, F, G, H.

</doc>
<doc id="657982" url="https://pl.wikipedia.org/wiki?curid=657982" title="Aphareus">
Aphareus

Aphareus – rodzaj ryb z rodziny lucjanowatych.
Klasyfikacja.
Gatunki zaliczane do tego rodzaju :

</doc>
<doc id="657984" url="https://pl.wikipedia.org/wiki?curid=657984" title="Byt w sensie dystrybutywnym">
Byt w sensie dystrybutywnym

Byt w sensie dystrybutywnym – każdy z osobna przedmiot istniejący lub, w zależności od rozumienia pojęcia bytu, nieistniejący ale przynajmniej wyróżnialny, a więc jakakolwiek treść (aspekt istotowy bytu), która istnieje (aspekt egzystencjalny bytu). Synonim przedmiotu, każdy przedmiot.
Takie rozumienie bytu, zaproponowane przez św. Tomasza z Akwinu, ma według niego stanowić gwarancję realizmu poznawczego wszelkiej filozofii.

</doc>
<doc id="657985" url="https://pl.wikipedia.org/wiki?curid=657985" title="Huiwang">
Huiwang

Król Hui z dynastii Zhou (chiński: 周惠王; pinyin: Zhōu Hùi Wáng) – siedemnasty władca tej dynastii i piąty ze wschodniej linii dynastii Zhou. Rządził w latach 676-652 p.n.e. Jego następcą został jego syn, Xiangwang.

</doc>
<doc id="657986" url="https://pl.wikipedia.org/wiki?curid=657986" title="Etelis">
Etelis

Etelis - rodzaj ryb z rodziny lucjanowatych. 
Klasyfikacja.
Gatunki zaliczane do tego rodzaju :

</doc>
<doc id="657987" url="https://pl.wikipedia.org/wiki?curid=657987" title="Byt w sensie kolektywnym">
Byt w sensie kolektywnym

Byt w sensie kolektywnym – wszystko, zbiór wszystkich przedmiotów. Możemy też słowo "byt" rozumieć w sensie węższym, jako zbiór wszystkich przedmiotów, które istnieją. Wówczas zamiast słowa byt używamy często słów "rzeczywistość", "kosmos" czy "wszechświat".
Pojęcie kolektywny w "Słowniku języka polskiego" PWN

</doc>
<doc id="657988" url="https://pl.wikipedia.org/wiki?curid=657988" title="Stanisław Nowakowski">
Stanisław Nowakowski



</doc>
<doc id="657989" url="https://pl.wikipedia.org/wiki?curid=657989" title="Zhuanwang">
Zhuanwang



</doc>
<doc id="657990" url="https://pl.wikipedia.org/wiki?curid=657990" title="Pristipomoides">
Pristipomoides

Pristipomoides – rodzaj ryb z rodziny lucjanowatych.
Klasyfikacja.
Gatunki zaliczane do tego rodzaju :

</doc>
<doc id="657991" url="https://pl.wikipedia.org/wiki?curid=657991" title="Gentoo/FreeBSD">
Gentoo/FreeBSD

Gentoo/FreeBSD jest uniksopodobnym systemem operacyjnym tworzonym przez autorów Gentoo Linux, w celu przeniesienia ważniejszych mechanizmów Gentoo, takich jak "Portage" do systemu "FreeBSD". "Gentoo/FreeBSD" jest częścią większego projektu o nazwie "Gentoo/*BSD".
Logo projektu jest "zdemonizowaną" literą „G” znaną z loga systemu Gentoo, zainspirowaną przez Daemona BSD. Zostało zaprojektowane przez Maruisa Morawskiego.

</doc>
<doc id="657993" url="https://pl.wikipedia.org/wiki?curid=657993" title="Stanisław Nowakowski (działacz narodowy)">
Stanisław Nowakowski (działacz narodowy)

Stanisław Nowakowski (ur. 21 września 1889 w Śremie, zm. 24 czerwca 1942 w KL Dachau) – polski działacz narodowy, plebiscytowy i dziennikarz na Warmii i Pomorzu.
Urodził się 21 września 1889 w Śremie, w rodzinie Adama, szewca i Marianny z Kierblewskich.
Był związany głównie z redakcją "Gazety Olsztyńskiej". W styczniu 1940 roku został aresztowany przez Niemców. Został wysłany do niemieckiego obozu koncentracyjnego w Dachau, gdzie zginął dwa lata później.
Ojciec Tadeusza Nowakowskiego.

</doc>
<doc id="657994" url="https://pl.wikipedia.org/wiki?curid=657994" title="Paweł Miśkiewicz">
Paweł Miśkiewicz

Paweł Miśkiewicz (ur. w 1964 roku w Warszawie) – polski aktor i reżyser teatralny.
Miśkiewicz, ukończywszy studia najpierw na wydziale aktorskim (w 1989 roku), później na reżyserskim krakowskiej PWST (1995), oraz teatrologię na Uniwersytecie Jagiellońskim, rozpoczął pracę w Starym Teatrze w Krakowie, gdzie był początkowo aktorem, blisko współpracującym z Krystianem Lupą. W 1994 roku zajął się również reżyserią.
W 2000 Miśkiewicz objął stanowisko dyrektora artystycznego Teatru Polskiego we Wrocławiu; w tym samym roku otrzymał Paszport Polityki, a rok później – dwa Ludwiki za spektakl "Rajski ogródek". Laureat nagrody im. Konrada Swinarskiego – przyznawanej przez redakcję miesięcznika „Teatr” – za sezon 2003/2004, za reżyserię przedstawienia „Niewina” Dei Loher w Narodowym Starym Teatrze im. Heleny Modrzejewskiej w Krakowie.
Z dniem 1 października 2007 roku został powołany na dyrektora artystycznego Teatru Dramatycznego m.st. Warszawy.

</doc>
<doc id="657995" url="https://pl.wikipedia.org/wiki?curid=657995" title="Xiangwang">
Xiangwang

Król Xiang z dynastii Zhou () – osiemnasty władca tej dynastii i szósty ze wschodniej linii dynastii Zhou. Panował w latach 652–619 p.n.e.
Panowanie.
Jego małżonką była królowa Di, którą później z nieznanych przyczyn oddalił.
W 635 p.n.e. został chwilowo obalony przez swojego brata, księcia Dai, lecz powrócił na tron dzięki pomocy lokalnego księcia Wena () z Jin (). W zamian król Xiang nadał Wenowi tytuł hegemona ().
Jego następcą został jego syn, Qingwang. 

</doc>
<doc id="657997" url="https://pl.wikipedia.org/wiki?curid=657997" title="Primera D Metropolitana">
Primera D Metropolitana

Primera D Metropolitana jest jedną z dwóch lig składających się na piątą ligę argentyńską. Liga składa się z 18 klubów z Buenos Aires i okolic. Równolegle do niej rozgrywana jest złożona z prowincjonalnych klubów liga Torneo Argentino C.
Zwycięzcy Primera D uzyskują automatycznie awans do Primera C Metropolitana, wchodząc na miejsce ostatniej drużyny z tabeli wyższej o szczebel ligi. Następne 5 najlepszych drużyn (które zajęły w tabeli miejsca od 2 do 6) rozgrywają serię meczów barażowych, a ostateczny zwycięzca uzyskuje prawo stoczenia barażowego pojedynku z przedostatnim zespołem w tabeli ligi Primera C Metropolitana.
Klub który zajmie ostatnie miejsce w lidze odpada z ligowego systemu organizowanego przez narodową federację AFA. Pozostaje mu walka w ligach regionalnych o powrót do piątej ligi.
Historia.
"Primera D" utworzona została w 1974 roku, gdy AFA dokonała reorganizacji ligi "Aficionados", rozgrywanej w latach 1962 - 1973. Poprzedniczką ligi "Aficionados" była liga zwana "Tercera de Ascenso", której rozgrywki trwały w latach 1950 - 1961.
Pierwotnie "Primera D" była czwartą ligą argentyńską (mistrzostw "Metropolitano"). W 1986, gdy w wyniku reform utworzono nową, ogólnonarodową drugą ligę argentyńską ("Primera B Nacional"), "Primera D" stała się piątą ligą argentyńską.

</doc>
<doc id="657999" url="https://pl.wikipedia.org/wiki?curid=657999" title="Maków Podhalański (stacja kolejowa)">
Maków Podhalański (stacja kolejowa)

Maków Podhalański – stacja kolejowa w Makowie Podhalańskim, w województwie małopolskim, w Polsce.
W roku 2017 stacja obsługiwała 20–49 pasażerów na dobę.

</doc>
<doc id="658001" url="https://pl.wikipedia.org/wiki?curid=658001" title="Lutjanus">
Lutjanus

Lutjanus – rodzaj ryb z rodziny lucjanowatych. W języku polskim określane nazwą lucjany.
Zasięg występowania.
Występują w sąsiedztwie raf koralowych Morza Karaibskiego i Indopacyfiku.
Cechy charakterystyczne.
Ciało wrzecionowate, lekko bocznie ścieśnione, z dużą, ostro zakończoną głową. Płetwa grzbietowa z dłuższym odcinkiem ciernistym, ogonowa lekko wcięta lub prosta. Ubarwienie różnorodne od różowo-czerwonego po żółto-niebieskie. Największe osobniki osiągają ponad 1 m długości i do 30 kg masy ciała.
Klasyfikacja.
Gatunki zaliczane do tego rodzaju :

</doc>
<doc id="658004" url="https://pl.wikipedia.org/wiki?curid=658004" title="Viktor Knorre">
Viktor Knorre

Viktor Knorre (ur. 4 października 1840, zm. 25 sierpnia 1919) – rosyjski astronom pochodzenia niemieckiego. 
Życiorys.
Był synem Karla Friedricha Knorrego. Pracował w obserwatoriach w Mikołajowie, Pułkowie i Berlinie. Odkrył 4 planetoidy.
Na cześć trzech astronomów z rodziny Knorre została nazwana planetoida (14339) Knorre.

</doc>
<doc id="658006" url="https://pl.wikipedia.org/wiki?curid=658006" title="Fondaparynuks">
Fondaparynuks

Fondaparynuks – organiczny związek chemiczny z grupy oligosacharydów. Jest syntetycznym pentasacharydem o sekwencji identycznej z pantasacharydowymi produktami hydrolizy heparyny, zawiera jednak dodatkową grupę metylową na końcu redukującym. Wybiórczo hamuje aktywny czynnik X (jest inhibitorem czynnika Xa). Jego mechanizm działania polega na odwracalnym połączeniu z cząsteczką antytrombiny, co powoduje zmiany jej konformacji, co zwiększa zdolność unieczynniania czynnika X.
Biologiczny okres półtrwania leku wynosi około 15 godzin, może więc być stosowany 1 raz dziennie. Nie podlega metabolizmowi w organizmie i w postaci niezmienionej zostaje wydalony przez nerki.
Większość badań klinicznych wskazuje, że jest skuteczniejszy od enoksaparyny (jednej z heparyn drobnocząsteczkowych) w zmniejszaniu ryzyka wystąpienia żylnej choroby zakrzepowo-zatorowej (VTE) u osób poddawanych dużym zabiegom ortopedycznym.
Fondaparynuks jest zarejestrowany jako lek pod nazwą "Arixtra" w profilaktyce przeciwzakrzepowej po dużych operacjach kończyn dolnych i okolic jamy brzusznej, a także osobom o dużym ryzyku VTE. Ponadto stosuje się go po zawale mięśnia sercowego, w chorobie wieńcowej i po zabiegu pomostowania aortalno-wieńcowego (tzw. "by-pass"). Stosuje się go w dawce 2,5 mg raz dziennie, zazwyczaj podskórnie (w niektórych przypadkach pierwsza dawka dożylnie). Z powodu braku badań nie zaleca się stosowania go u osób poniżej 17 roku życia.

</doc>
<doc id="658007" url="https://pl.wikipedia.org/wiki?curid=658007" title="Qingwang">
Qingwang

Król Qing z dynastii Zhou (chiński: 周頃王; pinyin: Zhōu Qĭngwáng) – dziewiętnasty władca tej dynastii i siódmy ze wschodniej linii dynastii Zhou. Rządził w latach 618-613 p.n.e. Jego następcą został jego syn, Kuangwang.

</doc>
<doc id="658013" url="https://pl.wikipedia.org/wiki?curid=658013" title="Asfalt syryjski">
Asfalt syryjski

Asfalt syryjski — substancja bitumiczna występująca w złożach naturalnych na brzegach Morza Martwego, stosuje się w grafice warsztatowej jako substancję kwasoodporną. Jest jednym ze składników werniksów graficznych. Jako proszek napylana jest w akwatincie, heliograwiurze i odprysku. Asfalt syryjski wykorzystany był także jako substancja światłoczuła w pierwszej fotografii wykonanej przez Josepha-Nicéphore'a Niépce.

</doc>
<doc id="658014" url="https://pl.wikipedia.org/wiki?curid=658014" title="Stefan Okrzeja">
Stefan Okrzeja



</doc>
<doc id="658016" url="https://pl.wikipedia.org/wiki?curid=658016" title="Zêzere">
Zêzere

Zêzere – rzeka w Portugalii, najdłuższy dopływ Tagu.
Rzeka ma swoje źródła u stóp szczytu Cântaro Magro w górach Serra da Estrela na wysokości około 1900 m n.p.m. Wijąc się wśród malowniczych wzgórz po pokonaniu 242 km uchodzi do Tagu w okolicach Constâncii. Zêzere jest drugą najdłuższą rzeką płynącą w całości na obszarze Portugalii.
Górny tok Zêzere zajmuje dawną dolinę lodowcową, usytuowaną wzdłuż uskoku tektonicznego zorientowanego w linii południowy zachód - północny wschód. Źródła znajduje się w dużym cyrku lodowcowym, w ramach którego źródłowy tok spływa kolejno przez ciąg trzech, coraz niżej położonych nisz, otaczających słabo odwadniane zagłębienia terenowe, zwane Covão Cimeiro, Covão d'Ametade i Covão da Albergaria.
Płynie początkowo w kierunku północno-wschodnim, by koło Manteigas skręcić na wschód, następnie koło Valhelhas na wschód, a tuż niżej koło Belmonte na południowy zachód. Cały dalszy bieg, generalnie w tym samym kierunku. Dolina wąska, bardzo kręta, słabo zalesiona.
Główne prawe dopływy: Alge, Cabril, Unhais, Nabão. Główne lewe dopływy: Bogas, Caria, Isna, Meimoa, Sertã, Teixeira. Powierzchnia dorzecza wynosi 5043 km², z tego 1056 km² przypada na największy dopływ Nabão.
Dzięki dużemu spadkowi oraz bardzo dużym przepływom wody (czasem przekraczającym 10 000 m³/s) rzeka jest cennym źródłem energii. Zbudowano na niej trzy duże zapory wodne: Bouçã, Cabril i Castelo de Bode. Usytuowane przy nich elektrownie produkują rocznie około 700 mln kWh energii.

</doc>
<doc id="658020" url="https://pl.wikipedia.org/wiki?curid=658020" title="Kryptyda wodna">
Kryptyda wodna



</doc>
<doc id="658021" url="https://pl.wikipedia.org/wiki?curid=658021" title="Macolor">
Macolor

Macolor – rodzaj ryb z rodziny lucjanowatych.
Klasyfikacja.
Gatunki zaliczane do tego rodzaju :

</doc>
<doc id="658022" url="https://pl.wikipedia.org/wiki?curid=658022" title="Kuangwang">
Kuangwang

Król Kuang z dynastii Zhou (chiński: 周匡王; pinyin: Zhōu Kūang Wáng) – dwudziesty władca tej dynastii i ósmy ze wschodniej linii dynastii Zhou. Rządził w latach 612-607 p.n.e. Jego następcą został jego brat, Dingwang.

</doc>
<doc id="658023" url="https://pl.wikipedia.org/wiki?curid=658023" title="Pinjalo">
Pinjalo

Pinjalo – rodzaj ryb z rodziny lucjanowatych.
Klasyfikacja.
Gatunki zaliczane do tego rodzaju :

</doc>
<doc id="658024" url="https://pl.wikipedia.org/wiki?curid=658024" title="Kryptyda lądowa">
Kryptyda lądowa



</doc>
<doc id="658026" url="https://pl.wikipedia.org/wiki?curid=658026" title="Dingwang">
Dingwang

Król Ding z dynastii Zhou (chiński: 周定王; pinyin: Zhōu Dìng Wáng) – dwudziesty pierwszy władca tej dynastii i dziewiąty ze wschodniej linii dynastii Zhou. Rządził w latach 606-586 p.n.e. Jego następcą został jego syn, Jianwang.

</doc>
<doc id="658030" url="https://pl.wikipedia.org/wiki?curid=658030" title="Ogień ostatniej bitwy">
Ogień ostatniej bitwy

Ogień ostatniej bitwy – piąty albumu studyjny zespołu Honor, wydany w 1998 roku przez wytwórnię Fan Records. W 2004 wydano nową, anglojęzyczną wersję płyty, na której umieszczono dodatkowe dwa utwory instrumentalne.

</doc>
<doc id="658031" url="https://pl.wikipedia.org/wiki?curid=658031" title="Wielka Rawka">
Wielka Rawka

Wielka Rawka (1307 m, inne źródło 1304 m) – najwyższy szczyt pasma granicznego w Bieszczadach Zachodnich.
Masyw Wielkiej Rawki leży w środkowej części pasma granicznego; południowym stokiem biegnie granica z Zakarpaciem, do 1945 z Królestwem Węgier. Kopuła szczytowa ma charakter wyrównanego, przebiegającego w kierunku NW–SE grzbietu o długości wierzchowiny ok. 700 m. Jest to boczny grzbiet odbiegający ze zwornika znajdującego się na południowo-wschodnim krańcu szczytowego wypłaszczenia, gdzie łączy się on z głównym grzbietem Karpat. Biegnie on dalej na północ, w kierunku Małej Rawki, opadając najpierw na płytką przełęcz (1254 m), a następnie osiągając szczyt. W głównym grzbiecie sąsiednimi kulminacjami są na południowym zachodzie Krzemieniec oddzielony przełęczą o wysokości 1137 m, na południowym wschodzie zaś nienazwany szczyt o wysokości 1123 m, za którym wznosi się Wielka Semenowa.
Grzbiet Wielkiej Rawki kulminuje w kilku niewyraźnych wierzchołkach. Najwyższym punktem jest wychodnia piaskowca usytuowana w jego środkowej części, której wysokość wynosi 1307 m. Kilkadziesiąt metrów od tego miejsca stoi betonowy słup, dawny znak geodezyjny. Na mapach zaznaczany jest jeszcze wierzchołek północno-zachodni 1303 m. Stoki są dość strome, z północno-wschodnich zboczy schodzą niekiedy lawiny. Zachodnie opadają do doliny Górnej Solinki, północno-wschodnie – Rzeczycy, z kolei południowe, należące do zlewiska Morza Czarnego, odwadnia Bystry Potok w zlewni Użu.
Wielka Rawka jest najwybitniejszym, czyli odznaczającym się największą minimalną deniwelacją względną, wzniesieniem Bieszczadów Zachodnich. Wynoszącą wysokość szczytu 1307 m i przełęczy Beskid 784 m, 523 m wybitność zawdzięcza temu, iż w okolicy nie ma wyższych szczytów, a przełęcz Beskid, względem której oblicza się ten współczynnik, leży stosunkowo nisko. Również wysokości względem den sąsiednich dolin są duże – od 450 (Górna Solinka) do 800 m (Bystry Potok).
Szczytowe partie góry pokrywa połonina, której dolna granica przebiega wyjątkowo wysoko – od ok. 1200 do ponad 1260 m. Spowodowane jest to tym, iż ze względu na strome stoki nie prowadzono tutaj wypasu bydła. Jednak ze względu na brak lasu na szczycie, a także położenie i wyniosłość nad okoliczny teren, Wielka Rawka jest atrakcyjnym miejscem widokowym. Rozciąga się stąd panorama na wszystkie masywy pasma połonin, pasmo graniczne, Bieszczady Wschodnie, Połoninę Równą oraz góry Słowacji, między innymi Wyhorlat.
Grzbietem Wielkiej Rawki prowadzi żółty łącznikowy szlak turystyczny z Małej Rawki, na zworniku łączący się z niebieskim (szlak Rzeszów – Grybów) wiodącym z Ustrzyk Górnych pasmem granicznym, przez Krzemieniec, aż do Nowego Łupkowa.
Z rzadkich w Polsce gatunków roślin stwierdzono występowanie czeremchy skalnej i tocji karpackiej.
Najbardziej oddalony obszar obserwacyjny Ukrainy wykonany z terenu Polski.
Aktualny rekord to z Wielkiej Rawki widziany szczyt Tempa (ukr. Темпа) 1634 m n.p.m. w głównym grzbiecie Świdowca, odległość: 141,6 km.

</doc>
<doc id="658032" url="https://pl.wikipedia.org/wiki?curid=658032" title="Dorota Wellman">
Dorota Wellman

Dorota Hanna Wellman z domu Owczuk (ur. 2 marca 1961 w Warszawie) – polska dziennikarka, prezenterka, producentka programów radiowych i telewizyjnych.
Życiorys.
Jest absolwentką II Liceum Ogólnokształcącego im. Stefana Batorego w Warszawie. Ukończyła studia na Wydziale Filologii Polskiej i Historii Sztuki Uniwersytetu Warszawskiego. Obroniła pracę magisterską pt. "Mit Kresów Wschodnich w twórczości Czesława Miłosza". W latach 80. współpracowała przy reżyserii filmów: "Stan wewnętrzny" (1983), "Do domu" (1987), "Szkoła kochanków, czyli Cosi Fan Tutte" (1987). Pełniła funkcję II reżysera przy tworzeniu filmów: "Schodami w górę, schodami w dół" (1988), "Ostatni dzwonek" (1989), "Stan strachu" (1989). 
Karierę dziennikarską rozpoczynała w Radiu „Solidarność”. Była prezenterką i dyrektorką programową w Radiu Eska. Prowadziła autorskie programy "Fotel" w Nowej Telewizji Warszawa i audycję "Bulion" w Radiu Zet. W latach 2005–2006 była gospodynią popołudniowej audycji radia Tok FM "TOK o'clock".
Karierę telewizyjną rozpoczynała w Polsacie jako gospodyni talk-show "Szpila". Następnie przeszła do TVP1, dla której współtworzyła m.in. programy: "Goniec", "Tylko w Jedynce" oraz "Bohaterowie, skandaliści i inni", a także prowadziła także trzy edycje programu "Konsument" (2004–2006), realizowanego we współpracy z UOKiK, oraz współprowadziła (z Jackiem Majkowskim) program publicystyczny "Raport". W latach 2002–2007 współprowadziła poranny program TVP2 "Pytanie na śniadanie" w duecie z Marcinem Prokopem, z którym prowadziła także program "Podróże z żartem" (2006–2007) oraz cykl koncertów TVP2 i Radia Eska "Hity Na Czasie" (2007).
Z końcem sierpnia 2007 wraz z Marcinem Prokopem przeszła do TVN. Od września 2007 prowadzą poranny program "Dzień dobry TVN", poza tym prowadzili program edukacyjno-rozrywkowy "Clever – widzisz i wiesz" (2008). Ponadto prowadziła w TVN Style programy: "Ten jeden dzień" (2008–2009), "Czytam, bo lubię" (2009–2010) oraz współprowadziła "Miasto kobiet" (2010–2011). Poza tym współprowadziła program "A momenty były?" (2018) na TVN Fabuła. W kwietniu 2021 zaczęła prowadzić program "Inspirujące kobiety" na TVN Style. Na początku 2023 roku została prowadzącą teleturnieju telewizji TVN pt. "Kto to wie?".
Pisała felietony dla magazynu „Gala” oraz czasopism filmowych: „Gala Filmowa” i „Viva! Kino”. W 2006 dołączyła do redakcji dwutygodnika „Viva!”. Była również redaktorką czasopism: „Fashion Magazine”, „Existence” i felietonistką „Magazynu Wprost dla Kobiet”, comiesięcznego dodatku do „Wprost”.
Współtworzyła książkę "Arytmia uczuć" (2008), będącą wywiadem rzeką z Januszem Leonem Wiśniewskim.
Wiosną 2006 uczestniczyła w programie rozrywkowym Polsatu "Show!Time", jednak zrezygnowała z udziału w programie po zaistnieniu sporu między jurorami. Zagrała epizodyczne role w serialach: "39 i pół" (2008), "Niania" (2008) i "Naznaczony" (2009) oraz wystąpiła w filmach "Bokser" (2011) i "Wałęsa. Człowiek z nadziei" (2013), w którym wcieliła się w postać Henryki Krzywonos.
We wrześniu 2010 razem z Marcinem Prokopem wzięła udział w promocji funduszy europejskich.
Życie prywatne.
Żona fotografika Krzysztofa Wellmana, ma syna Jakuba.
Nagrody.
W 2008 wspólnie z Marcinem Prokopem „za oswajanie Polaków z innością przy porannej kawie” otrzymała nagrodę Hiacynt w kategorii media, przyznawaną przez Fundację Równości. Była także nominowana do nagrody MediaTory 2008 w kategorii AkumulaTor za „ładowanie odbiorców pozytywną energią”.
W 2011 została laureatką nagrody Wiktory 2010 w kategorii prezenter telewizyjny oraz była nominowana do Nagrody Mediów Niptel za osobowość medialną. W 2016 otrzymała statuetkę Grubej Ryby w kategorii „Kobieta Koloru” wręczonej przez Radio Kolor.
Zajęła pierwsze miejsce w rankingu „25 najcenniejszych polskich gwiazd 2018” sporządzonym przez „Forbesa”.

</doc>
<doc id="658033" url="https://pl.wikipedia.org/wiki?curid=658033" title="Symphorus nematophorus">
Symphorus nematophorus

Symphorus nematophorus - gatunek ryby z rodziny lucjanowatych, jedyny przedstawiciel rodzaju "Symphorus" . Poławiany gospodarczo i w wędkarstwie.
Występowanie: zachodnia część Oceanu Spokojnego, rejony raf koralowych na głębokościach do 50 m p.p.m.
Opis.
Osiąga do 100 cm długości. Żywi się głównie rybami.

</doc>
<doc id="658034" url="https://pl.wikipedia.org/wiki?curid=658034" title="Symphorus">
Symphorus



</doc>
<doc id="658035" url="https://pl.wikipedia.org/wiki?curid=658035" title="T.Live">
T.Live

T.Live – dwupłytowy koncertowy album grupy T.Love wydany w 2003 roku. Materiał zarejestrowano podczas koncertu w warszawskiej "Stodole" 14 listopada 2002 roku. Studyjnie nagrano ostatnie trzy utwory, które wykorzystano do promocji albumu. Gościnnie na tym koncercie wystąpił m.in. Grabaż i Aga Morawska.
Nagrania dotarły do 16. miejsca listy OLiS.
Skład.
oraz gościnnie:

</doc>
<doc id="658039" url="https://pl.wikipedia.org/wiki?curid=658039" title="Symphorichthys spilurus">
Symphorichthys spilurus

Symphorichthys spilurus - gatunek ryby z rodziny lucjanowatych, jedyny przedstawiciel rodzaju "Symphorichthys" . Poławiany na niewielką skalę.
Występowanie.
Zachodnia część Oceanu Spokojnego, rejony raf koralowych na głębokościach 5-60 m p.p.m.
Charakterystyka.
Osiąga do 60 cm długości. Żywi się głównie rybami, skorupiakami i mięczakami.

</doc>
<doc id="658041" url="https://pl.wikipedia.org/wiki?curid=658041" title="Symphorichthys">
Symphorichthys



</doc>
<doc id="658046" url="https://pl.wikipedia.org/wiki?curid=658046" title="Everton de Viña del Mar">
Everton de Viña del Mar

Everton de Viña del Mar – chilijski klub piłkarski z siedzibą w mieście Viña del Mar.
Historia.
Klub został założony 24 czerwca 1909 i gra obecnie w pierwszej lidze chilijskiej (Primera División). Mecze domowe Everton rozgrywa na oddanym do użytku w roku 1929 stadionie Estadio Sausalito mogącym pomieścić 25000 widzów. Klub do roku 2006 rozegrał 52 sezony w pierwszej lidze oraz 11 sezonów w drugiej.

</doc>
<doc id="658048" url="https://pl.wikipedia.org/wiki?curid=658048" title="Plac Kazimierza Wielkiego w Radomiu">
Plac Kazimierza Wielkiego w Radomiu

Plac Kazimierza Wielkiego – dawniej "Plac Przedbramny", stanowił zamknięcie traktu zwanego Przedmieściem Lubelskim (dziś ul. Żeromskiego). Uformowany w sąsiedztwie niezachowanej do dziś bramy lubelskiej w XVI w. u zbiegu traktu warszawskiego, kozienickiego i lubelskiego.
Przy placu dominuje bryła Kościoła Św. Trójcy w Radomiu z fasadą neobarokową wzniesionego z fundacji Barbary z Dulskich Tarłowej.
Od Placu odchodzą bezpośrednio ul. Rwańska, ul. Mikołaja Reja, ul. Jacka Malczewskiego, oraz ul. Wałowa.
Nazwa.
Plac Kazimierza Wielkiego jest jednym z najstarszych w Radomiu (przyjmuje się, że jego korzenie sięgają czasów średniowiecznych) aż do połowy XX w. nie posiadał swojej oficjalnej nazwy. Zwyczajowo był określany "Placem Przedbramnym" (Lubelskim) lub Placem św. Trójcy (Trójcy Przenajświętszej). Nadanie oficjalnej nazwy nastąpiło w lutym 1965 r. z okazji 600-lecia nadania Radomiowi magdeburskich praw miejskich przez ostatniego króla z dynastii Piastów.

</doc>
<doc id="658049" url="https://pl.wikipedia.org/wiki?curid=658049" title="Corporación Deportiva Everton de Viña del Mar">
Corporación Deportiva Everton de Viña del Mar



</doc>
<doc id="658051" url="https://pl.wikipedia.org/wiki?curid=658051" title="Jerzy Gorzelik">
Jerzy Gorzelik

Jerzy Zdzisław Gorzelik (ur. 25 października 1971 w Zabrzu) – historyk sztuki, nauczyciel akademicki, profesor Uniwersytetu Śląskiego w Katowicach, górnośląski działacz regionalny i samorządowy.
Od 2003 Przewodniczący Ruchu Autonomii Śląska, w latach 2010–2013 Członek Zarządu Województwa Śląskiego IV kadencji, a w 2010–2018 radny Sejmiku Województwa Śląskiego IV i V kadencji.
Życiorys i działalność naukowa.
Wykształcenie.
Absolwent I Liceum Ogólnokształcącego im. Mikołaja Kopernika w Katowicach. W 1995 ukończył historię sztuki na Wydziale Historycznym Uniwersytetu Jagiellońskiego. 23 czerwca 1999 uzyskał stopień doktora nauk humanistycznych w zakresie nauk o sztuce na Wydziale Nauk Historycznych i Pedagogicznych Uniwersytetu Wrocławskiego, na podstawie rozprawy "Etapy przemian sztuki barokowej w opactwie cysterskim w Rudach Wielkich koło Raciborza", której promotorem była prof. dr hab. Ewa Chojecka. W 1995 został pracownikiem naukowym Wydziału Nauk Społecznych Uniwersytetu Śląskiego, obejmując stanowisko asystenta, a od 1999 adiunkta w Zakładzie Historii Sztuki. Po zmianie struktury organizacyjnej Uniwersytetu Śląskiego w Katowicach (2019) pracuje w Instytucie Nauk o Sztuce na Wydziale Humanistycznym UŚ, najpierw na stanowisku adiunkta, a od 2021 na stanowisku profesora uczelni. Jest członkiem Rady Naukowej Instytutu Nauk o Sztuce UŚ. W latach 2006–2013 był równolegle adiunktem w Katedrze Ochrony Dóbr Kultury na Wydziale Nauk Społecznych i Technicznych Śląskiej Wyższej Szkoły Zarządzania im. gen. Jerzego Ziętka w Katowicach, prowadząc zajęcia dla studentów kierunku ochrona dóbr kultury.
W 2014 starał się uzyskać stopień doktora habilitowanego na podstawie rozprawy "Rezydencja – klasztor – miasto. Sztuka Górnego Śląska wobec trydenckiej konfesjonalizacji". Rada Wydziału Historycznego Uniwersytetu im. Adama Mickiewicza w Poznaniu, której złożył wniosek, odmówiła mu nadania tego stopnia. W 2021 zawnioskował o przeprowadzenie nowego postępowania habilitacyjnego na Uniwersytecie Wrocławskim. 16 listopada 2022 Rada Dyscypliny Naukowej Nauki o Sztuce Wydziału Nauk Historycznych i Pedagogicznych Uniwersytetu Wrocławskiego nadała Jerzemu Gorzelikowi stopień naukowy doktora habilitowanego w dziedzinie nauk humanistycznych w dyscyplinie nauki o sztuce na podstawie osiągnięcia naukowego "Między sensus catholicus a uchrześcijanionym nacjonalizmem. Sztuka Kościoła rzymskokatolickiego na Górnym Śląsku wobec dyskursów narodowych".
Twórczość naukowa.
Jest historykiem sztuki, skupiającym się w badaniach na analizowaniu zjawisk artystycznych w kontekście konfesyjnym i narodowym, ze szczególnym uwzględnieniem sztuki Górnego Śląska w XVI–XX w. Podejmuje problemy wykorzystania medium sztuki i dziedzictwa kulturowego w dyskursywnym kreowaniu wspólnot wyobrażonych oraz relacji między sztuką a pamięcią zbiorową. Napisał około 100 prac naukowych z zakresu historii sztuki, głównie Górnego Śląska i Europy Środkowej, w tym 3 autorskie monografie naukowe oraz wiele rozdziałów w zbiorowych monografiach tematycznych i artykułów w czasopismach naukowych. Jest współautorem m.in. monumentalnej monografii "Sztuka Górnego Śląska od średniowiecza do końca XX wieku" (2004, 2009). Druga Kierownik Zakładu Historii Sztuki Uniwersytetu Śląskiego w Katowicach, dr hab. Barbara Szczypka-Gwiazda, w 2011 oceniła Jerzego Gorzelika jako „młodego naukowca o dużym potencjale intelektualnym”.
Działalność popularyzatorska.
Jest aktywnym popularyzatorem kultury, sztuki i historii Górnego Śląska, współpracującym z wieloma instytucjami prowadzącymi działalność kulturalną (m.in. z Muzeum Śląskim w Katowicach, Muzeum w Gliwicach, Muzeum Miejskim w Tychach, Muzeum w Tarnowskich Górach, Domem Współpracy Polsko-Niemieckiej w Gliwicach, czy Stiftung Haus Oberschlesien w Ratingen) oraz mediami („Gazeta Wyborcza”, „Dziennik Zachodni”, Polskie Radio Katowice, Radio Piekary). Publikuje w periodykach kulturalnych i popularyzujących naukę, m.in. „Śląsk”, „Opcje”, „Fabryka Silesia”. W latach 2007–2011 był opiekunem naukowym Górnośląskich Dni Dziedzictwa, organizowanych przez regionalne stowarzyszenie Młodzież Górnośląska w ramach Europejskich Dni Dziedzictwa. Bierze czynny udział w regionalnych wydarzeniach kulturalnych (np. Święto Górnośląsko-Zagłębiowskiej Metropolii, Europejskie Dni Dziedzictwa), m.in. wygłaszając wykłady, czy oprowadzając po zabytkach.
Działalność regionalna i polityczna.
Jako licealista aktywnie działał w Młodzieżowym Ruchu Oporu Solidarności Walczącej, z którego został zapamiętany przez Kornela Morawieckiego. W 1994 reaktywował Śląski Związek Akademicki – stowarzyszenie studentów pochodzących ze Śląska. Od 1996 działał krótko w Lidze Republikańskiej, występując z niej z powodu mariażu Ligi z Akcją Wyborczą Solidarność. W latach 1997–2004 był przewodniczącym Związku Ludności Narodowości Śląskiej (ZLNŚ), który ostatecznie nie został zarejestrowany, a sprawa oparła się o Europejski Trybunał Praw Człowieka w Strasburgu. W związku z ostateczną odmową rejestracji ZLNŚ w 2001 zadeklarował publicznie: „Jestem Ślązakiem, nie Polakiem. Moja ojczyzna to Górny Śląsk. Nic Polsce nie przyrzekałem, więc jej nie zdradziłem. Państwo, zwane Rzecząpospolitą Polską, którego jestem obywatelem, odmówiło mi i moim kolegom prawa do samookreślenia. I dlatego nie czuję się zobowiązany do lojalności wobec tego państwa”. Aktywnie działał na rzecz uznania narodowości śląskiej i języka śląskiego, promował ich deklarowanie w trakcie spisów powszechnych w 2002 i 2011.
W Ruchu Autonomii Śląska.
Najbardziej zaangażował się jednak od lat 90. w działalność Ruchu Autonomii Śląska (RAŚ), postulującego odtworzenie we współczesnej formie prawnej autonomii województwa śląskiego z lat 1922–1939 ("de jure" 1920–1945). Pełnił w nim najpierw funkcję rzecznika prasowego, kierował też katowickim kołem Ruchu. W 2003 został Przewodniczącym RAŚ. W okresie jego kierownictwa organizacja zrezygnowała z radykalnych haseł, koncentrując się na upowszechnianiu śląskiej kultury i tożsamości i otwierając się na wszystkich mieszkańców regionu, a nie wyłącznie autochtonów. Zabiegając o rzeczywiste zwiększenie politycznej i ekonomicznej samorządności Górnego Śląska podkreślał w 2010, że „Ruch Autonomii Śląska może uchodzić za wzór legalizmu” zapewniając, że „autonomia regionalna, czyli tak daleko idąca samorządność, nie stoi w sprzeczności z zasadą unitarności państwa”.
W Sejmiku i Zarządzie Województwa Śląskiego.
Przed wyborami do Sejmiku Województwa Śląskiego w 2006 kierowany przez niego RAŚ zblokował listy wyborcze z Platformą Obywatelską i PSL, nie przekraczając jednak pięcioprocentowego progu wyborczego. W wyborach w 2010 RAŚ miał własną listę, uzyskując 8,49% głosów w skali województwa. Startujący z tej listy w okręgu nr 2 Jerzy Gorzelik 14.345 głosów, uzyskując jeden z trzech mandatów w Sejmiku, które przypadły kandydatom jego organizacji. 10 grudnia 2010 radni Sejmiku w drugim głosowaniu powołali go na Członka Zarządu Województwa Śląskiego IV kadencji, kierowanego przez Adama Matusiewicza. 21 stycznia 2013 utrzymał to stanowisko w nowym Zarządzie IV kadencji z Mirosławem Sekułą na czele. Zrezygnował z niego 20 maja 2013. W wyborach w 2014 po raz drugi został wybrany do Sejmiku. W 2017 współtworzył wraz z innymi działaczami RAŚ Śląską Partię Regionalną (zarejestrowaną w 2018). W wyborach w 2018 z jej listy ubiegał się o reelekcję do Sejmiku, jednak partia nie zdobyła mandatów. W 2022 zrezygnował z członkostwa w tym ugrupowaniu.
W innych gremiach.
Był członkiem Rady Muzeum Górnośląski Park Etnograficzny w Chorzowie i członkiem Rady Programowej Regionalnego Ośrodka Kultury w Katowicach.
Uhonorowania.
Na początku tzw. „(górno)śląskiej wiosny”, w 2009 został wybrany "Ślązakiem Dwudziestolecia" w plebiscycie „Dziennika Zachodniego”, wyprzedzając Barbarę Blidę, Jerzego Buzka i Zbigniewa Religę.
Życie prywatne.
Dziadek Jerzego Gorzelika od strony matki, Zdzisław Hierowski, pochodził z Przemyśla i był polskim pisarzem, krytykiem literackim i aktywnym polonizatorem, zwalczającym międzywojennych autonomistów. Matka urodziła się już na Górnym Śląsku. Ojciec, również Jerzy Gorzelik, miał śląskie korzenie: jeden z jego dziadków był powstańcem śląskim, drugi natomiast komisarzem plebiscytowym. Obaj w czasie plebiscytu opowiadali się za przyłączeniem tych ziem do państwa polskiego, za to bracia komisarza w plebiscycie opowiedzieli się za Niemcami. Dziadek (ze strony ojca) był oficerem w Wojsku Polskim, skąd trafił do niemieckiej niewoli, następnie członkiem Związku Walki Zbrojnej, więźniem Auschwitz i Dachau, a po II wojnie światowej został osadzony w zakładzie karnym na 2 lata za szkalowanie władz PRL.
Jerzy Gorzelik jest żonaty z historyczką sztuki Aleksandrą, Polką pochodzącą z Łodzi, z którą ma trzy córki. Mieszka w Katowicach. Jego hobby to: historia Górnego Śląska, turystyka górska i kajakowa oraz piłka nożna.

</doc>
<doc id="658052" url="https://pl.wikipedia.org/wiki?curid=658052" title="Krzemieniec">
Krzemieniec

 

</doc>
<doc id="658054" url="https://pl.wikipedia.org/wiki?curid=658054" title="Rhomboplites aurorubens">
Rhomboplites aurorubens

Rhomboplites aurorubens – gatunek ryby z rodziny lucjanowatych, jedyny przedstawiciel rodzaju "Rhomboplites".
Występowanie.
Zachodnia część Oceanu Atlantyckiego, rejony raf koralowych na głębokościach 40-300 m p.p.m.
Charakterystyka.
Dorasta do 60 cm długości.
Poławiana jako ryba konsumpcyjna.

</doc>
<doc id="658055" url="https://pl.wikipedia.org/wiki?curid=658055" title="Jianwang">
Jianwang

Król Jian z dynastii Zhou (chiński: 周簡王; pinyin: Zhōu Jĭan Wáng) – dwudziesty drugi władca tej dynastii i dziesiąty ze wschodniej linii dynastii Zhou. Rządził w latach 585-572 p.n.e. Jego następcą został jego syn, Lingwang.

</doc>
<doc id="658056" url="https://pl.wikipedia.org/wiki?curid=658056" title="Lotniskowiec lekki">
Lotniskowiec lekki

Lotniskowiec lekki – wyróżniana niekiedy podklasa lotniskowców o mniejszej wyporności i wymiarach od standardowych lotniskowców używanych w danym okresie. Zazwyczaj przenoszą one od 1/3 do 2/3 liczby samolotów zabieranych na pokład przez lotniskowce o pełnych wymiarach. Klasa ta wyróżniana była oficjalnie tylko w niektórych krajach, przede wszystkim w USA. Opisowo natomiast lotniskowcami lekkimi nazywa się w literaturze niektóre lotniskowce na podstawie ich cech w porównaniu z innymi, przede wszystkim mniejszej liczebności grupy lotniczej, bądź typu przenoszonych samolotów. Terminologia ta jednak nie jest stosowana powszechnie i brak jest jednoznacznych kryteriów rozgraniczających. Lotniskowców lekkich nie należy mylić z inną odmianą okrętów, która była używana w okresie II wojny światowej – mniejszymi od nich lotniskowcami eskortowymi.
Historia i przegląd okrętów.
W środkowym okresie II wojny światowej, w 1942 roku Marynarka Wojenna Stanów Zjednoczonych zdecydowała zbudować serię lekkich lotniskowców, dla szybkiego uzupełnienia strat w okrętach tej klasy, używając do tego znajdujących się już w budowie kadłubów lekkich krążowników typu "Cleveland". W efekcie, w 1943 roku wcielono do służby dziewięć okrętów typu "Independence". W odróżnieniu od zwykłych lotniskowców o symbolu burtowym CV, zaklasyfikowano je jako lekkie lotniskowce o symbolu CVL (L od "light" – lekki). Miały one długość 190 m, lecz pokład lotniczy był krótszy, i zabierały 30 samolotów. Były one jednak konstrukcjami uważanymi za nieudane, z krótkim, wąskim pokładem lotniczym i wysokim, "ostrym" kształtem kadłuba. Nie miały one dobrych właściwości morskich i powstałe w tym samym okresie lotniskowce eskortowe były bardziej udane. Ich zaletą w przeciwieństwo do lotniskowców eskortowych była jednak duża prędkość, umożliwiająca towarzyszenie zespołom floty. 
W późniejszym okresie wojny powstał ulepszony i powiększony typ tych okrętów "Saipan", zabierających po 48 samolotów, ale nadal były one uważane za zbyt ciasne. Dwa okręty tego typu, „Saipan” i „Wright” zostały ukończone dopiero po wojnie i po krótkiej służbie jako lotniskowce zostały przebudowane na okręty dowodzenia.
Podczas II wojny światowej również Wielka Brytania podjęła w 1942 roku program budowy szesnastu jednostek typów "Colossus" i "Majestic", określanych oficjalnie na etapie projektu jako „lekkie lotniskowce floty” ("light fleet carrier"). Ich powstanie wynikało z doświadczeń wojennych, które wykazały potrzebę budowy licznych jednostek, mniej skomplikowanych, tańszych i szybszych w budowie od typowych lotniskowców floty, dla zapewnienia ochrony myśliwskiej zespołów floty. Długość pokładu tych okrętów wynosiła 210 m i według projektu zabierały po 37 samolotów. Jedynie kilka z nich weszło do służby przed zakończeniem wojny. Powstałe w ten sposób okręty, mimo ich oszczędnościowego charakteru, okazały się bardzo udane i po wojnie większość została sprzedana za granicę, do kilku państw i służyła aż do początku XXI wieku. Ulepszeniem idei lekkiego lotniskowca floty był typ "Centaur", o długości 225 m i zabierający 42 samoloty, lecz z uwagi na zakończenie wojny, cztery okręty ukończono dopiero według zmodyfikowanego projektu w latach 50.
Za lekkie lotniskowce w okresie II wojny światowej można było uznać jednostki o wyporności standardowej poniżej 15 000 ton i zabierające poniżej 40 samolotów, jednakże liczne lotniskowce "pełnowymiarowe", zwłaszcza starsze, zabierały podobną lub mniejszą liczbę samolotów, a z kolei istniały lotniskowce tej wielkości przenoszące ponad 40–50 samolotów.
Za lekkie można uznać liczne lotniskowce japońskie okresu II wojny światowej (aczkolwiek nie klasyfikowane w ten sposób): „Hōshō”, "Ryūjō", "Zuihō", "Shōhō", "Ryuho", "Chitose", "Chiyoda", należące do różnych typów, zwykle przebudowane z innych okrętów, i przenoszące po ok. 30 samolotów. Podobnie, za lekki można uznać pierwszy brytyjski okręt budowany specjalnie jako lotniskowiec "Hermes".
Do lotniskowców lekkich zalicza się na ogół powojenne lotniskowce przystosowane do bazowania samolotów krótkiego i pionowego startu i lądowania (V/STOL), poczynając od brytyjskich typu "Invincible". 
Niektóre opracowania za lekki uważają współczesny francuski lotniskowiec "Charles de Gaulle", choć jest to nieuzasadnione, gdyż mający 40 000 ton wyporności okręt o napędzie atomowym jest większy od wszystkich ówczesnych okrętów na świecie z wyjątkiem amerykańskich "super-lotniskowców" (jak "Nimitz" czy "Enterprise" i rosyjskiego krążownika lotniczego "Admirał Fłota Sowietskogo Sojuza Kuzniecow", a nadto bazują na nim samoloty przenoszące broń atomową.

</doc>
<doc id="658058" url="https://pl.wikipedia.org/wiki?curid=658058" title="Lekki lotniskowiec">
Lekki lotniskowiec



</doc>
<doc id="658060" url="https://pl.wikipedia.org/wiki?curid=658060" title="Rhomboplites">
Rhomboplites



</doc>
<doc id="658062" url="https://pl.wikipedia.org/wiki?curid=658062" title="One Second (album Paradise Lost)">
One Second (album Paradise Lost)

One Second − szósty album muzyczny angielskiego zespołu Paradise Lost. Został wydany w 1997 roku przez wytwórnię Music for Nations. Jest to pierwsza, znacznie odbiegająca od poprzednich dokonań grupy płyta, na której zespół porzucił dotychczasowy charakter, przede wszystkim doommetalowy.

</doc>
<doc id="658063" url="https://pl.wikipedia.org/wiki?curid=658063" title="Stara Synagoga w Jastrowiu">
Stara Synagoga w Jastrowiu

Stara Synagoga w Jastrowiu – została zbudowana w XVIII wieku przy obecnej ul. Jagiellońskiej. W 1867 na jej miejscu powstała nowa synagoga.

</doc>
<doc id="658064" url="https://pl.wikipedia.org/wiki?curid=658064" title="William FitzRoy">
William FitzRoy

William Henry FitzRoy (ur. 5 sierpnia 1819 w Londynie, zm. 21 maja 1882 w Londynie) – brytyjski arystokrata i polityk Partii Liberalnej. Najstarszy syn Henry’ego FitzRoya, 5. księcia Grafton i Mary Caroline Berkeley, córki admirała George’a Berkeleya. W latach 1847-1863 zasiadał w Izbie Gmin z okręgu Thetford. Po śmierci swojego ojca w 1863 r. odziedziczył tytuł księcia Grafton wraz z przysługującym mu miejscem w Izbie Lordów.
10 lutego 1858 r. w Londynie, poślubił Mary Anne Louise Baring (1833 - 8 kwietnia 1928), córkę Francisa Baringa, 3. barona Ashburton i Hortense Eugenie Claire Maret, córki Huguesa Bernarda Mareta, księcia Bassano. Małżeństwo to nie doczekało się potomstwa i po śmierci Williama wszystkie jego tytuły odziedziczył jego młodszy brat.

</doc>
<doc id="658065" url="https://pl.wikipedia.org/wiki?curid=658065" title="William Henry FitzRoy, 6. książę Grafton">
William Henry FitzRoy, 6. książę Grafton



</doc>
<doc id="658067" url="https://pl.wikipedia.org/wiki?curid=658067" title="Chryzor">
Chryzor

Chryzor, żółtogon ("Ocyurus chrysurus") - gatunek ryby z rodziny lucjanowatych, jedyny przedstawiciel rodzaju "Ocyurus" . 
Zasięg występowania.
Występuje w ciepłych wodach w zachodniej części Oceanu Atlantyckiego, w rejonach występowania raf koralowych na głębokości 0-180 m p.p.m.
Opis.
Osiąga przeciętnie ok. 30 cm, maksymalnie do 86 cm długości i 4 kg wagi. Żyją gromadnie, często w dużych ławicach w wodach pelagialnych.
Zastosowanie.
Ryba poławiana dla celów gospodarczych oraz w wędkarstwie.

</doc>
<doc id="658068" url="https://pl.wikipedia.org/wiki?curid=658068" title="Ocyurus chrysurus">
Ocyurus chrysurus



</doc>
<doc id="658069" url="https://pl.wikipedia.org/wiki?curid=658069" title="Ocyurus">
Ocyurus



</doc>
<doc id="658077" url="https://pl.wikipedia.org/wiki?curid=658077" title="Hełm turniejowy">
Hełm turniejowy

Hełm turniejowy (niem. Stechhelm) – typ zamkniętego hełmu rycerskiego, używanego wyłącznie w turniejach (wraz ze zbroją turniejową).
Pojawił się na przełomie XIV i XV w. na zachodzie Europy. Charakteryzował się wyjątkową zamkniętą konstrukcją, mającą minimalizować możliwość odniesienia poważnych obrażeń w starciach turniejowych, ale uniemożliwiający stosowanie go na normalnym polu bitwy, głównie ze względu na ograniczone pole widzenia. Charakterystyczna jest również wyraźna pionowa grań z przodu, umożliwiająca ześlizgiwanie się kopii przeciwnika. Najpopularniejsze hełmy turniejowe to tzw. "żabie pyski". W heraldyce stosowany najczęściej w herbach mieszczańskich (zob. hełm heraldyczny).
Przypisy.
 

</doc>
<doc id="658079" url="https://pl.wikipedia.org/wiki?curid=658079" title="Karabin maszynowy ZB vz. 37">
Karabin maszynowy ZB vz. 37

ZB vz. 37 (oznaczenie fabryczne ZB-53) – czechosłowacki ciężki karabin maszynowy. Przed II wojną światową wprowadzony do uzbrojenia armii Czechosłowacji i Rumunii. Produkowany licencyjnie w Wielkiej Brytanii jako Besa (w wersji czołgowego karabinu maszynowego). Po zajęciu Czechosłowacji przez III Rzeszę wprowadzony także do uzbrojenia Wehrmachtu pod oznaczeniem MG37(t).
ZB vz. 37 był bronią o stosunkowo niskiej niezawodności. Podstawową przyczyną zacięć był skomplikowany mechanizm służący do zmiany szybkostrzelności teoretycznej.

</doc>
<doc id="658081" url="https://pl.wikipedia.org/wiki?curid=658081" title="Park Narodowy Glacier (Kanada)">
Park Narodowy Glacier (Kanada)

Park Narodowy Glacier (ang. "Glacier National Park", fr. "Parc national des Glaciers") – park narodowy położony w południowo-wschodniej części prowincji Kolumbia Brytyjska w Kanadzie. Park został utworzony w 1886, na powierzchni 1 349 km2. Zawiera rozległy obszar lodowców w górach Selkirk Mountains.
Fauna.
Na terenie Parku Narodowego Glacier występuje wiele dzikich gatunków, wśród których można wymienić renifera tundrowego i niedźwiedia grizli.
Turystyka.
Centrum turystyczne znajduje się w miejscowości Rogers Pass, lecz informacji turystycznej można zasięgnąć w pobliskim Revelstoke. Na terenie parku znajdują się obecnie dwa kempingi, trzy pola namiotowe oraz dwie górskie chatki, jednakże dotarcie do dwóch chatek jest żmudne i wymaga umiejętności alpinistycznych.

</doc>
<doc id="658087" url="https://pl.wikipedia.org/wiki?curid=658087" title="Hoplopagrus guentherii">
Hoplopagrus guentherii

Hoplopagrus guentherii – gatunek ryby z rodziny lucjanowatych, jedyny przedstawiciel rodzaju "Hoplopagrus" . Poławiana jako ryba konsumpcyjna.
Występowanie: wschodnia część Oceanu Spokojnego, wzdłuż wybrzeży Ameryki Środkowej - od Meksyku do Kolumbii, rejony raf koralowych na głębokościach 0-50 m p.p.m.
Opis.
Osiąga do 92 cm długości i prawie 10 kg wagi. Żywi się rybami i bezkręgowcami.

</doc>
<doc id="658088" url="https://pl.wikipedia.org/wiki?curid=658088" title="Hoplopagrus">
Hoplopagrus



</doc>
<doc id="658100" url="https://pl.wikipedia.org/wiki?curid=658100" title="Najstarsza Synagoga w Pile">
Najstarsza Synagoga w Pile

Najstarsza Synagoga w Pile – została zbudowana wkrótce po wielkim pożarze miasta w 1626, na terenie nowo wytyczonej dzielnicy żydowskiej. 
Historia.
Usytuowano ją w połowie rzędu domów pośrodku ówczesnego Rynku Żydowskiego (obecnie południowa część al. Piastów). Na jej wzniesienie zezwoliła ówczesna królowa Polski Konstancja Habsburżanka. Nakazała ona, aby wzniesiona z drewna bożnica nie była wyższa od sąsiednich budynków. Synagoga została zdewastowana 24 kwietnia 1655 przez żołnierzy szwedzkich, którzy także zniszczyli znajdujące się w niej święte księgi i zwój z Torą. Po spaleniu w 1709 roku została odbudowana. Wyremontowana bożnica dotrwała do pożaru w 1834 roku. Wkrótce potem na jej miejscu zbudowano nową synagogę.

</doc>
<doc id="658105" url="https://pl.wikipedia.org/wiki?curid=658105" title="Herb Olecka">
Herb Olecka

Herb Olecka – jeden z symboli miasta Olecko w postaci herbu.
Wygląd i symbolika.
Herb przedstawia w polu srebrnym zamek czerwony o trzech basztach nakrytych dachami stożkowymi błękitnymi, zwieńczonymi kulami złotymi, na którym tarcza dwudzielna w słup, w polu prawym srebrnym półorzeł czerwony brandenburski, w polu lewym szachownica Hohenzollernów.
Historia.
Akt lokacyjny 1560 r.:
"Miasto otrzymuje pieczęć. Przedstawia ona na białym tle szarą basztę z jednym większym i dwoma mniejszymi szczytami czerwonej barwy. Na baszcie naniesiona jest tarcza herbowa z przepołowionym czerwonym orłem brandenburskim oraz czarno-białymi barwami zaczerpniętymi z herbu Albrechta von Hohenzollerna - założyciela miasta. Pieczęci tej rada używać ma do potwierdzania prawdziwości swoich obwieszczeń, świadectw i innych koniecznych dokumentów".

</doc>
<doc id="658108" url="https://pl.wikipedia.org/wiki?curid=658108" title="Randallichthys filamentosus">
Randallichthys filamentosus

Randallichthys filamentosus - gatunek ryby z rodziny lucjanowatych, jedyny przedstawiciel rodzaju "Randallichthys" . Poławiana na niewielką skalę jako ryba konsumpcyjna.
Występowanie: Ocean Spokojny, na głębokościach od 150-300 m p.p.m.
Opis.
Osiąga do 50 cm długości.

</doc>
<doc id="658109" url="https://pl.wikipedia.org/wiki?curid=658109" title="Randallichthys">
Randallichthys



</doc>
<doc id="658115" url="https://pl.wikipedia.org/wiki?curid=658115" title="Stara Synagoga w Pile">
Stara Synagoga w Pile

Stara Synagoga w Pile – została zbudowana na miejscu poprzedniej synagogi, prawdopodobnie wkrótce po jej spaleniu przez wojska szwedzkie w 1709 r. Była to budowla drewniana. Wymieniana jest w spisie pruskim z 1773 r. Całkowicie spłonęła w wielkim pożarze miasta 7 lipca 1834 r. Na jej miejscu powstała nowa synagoga.

</doc>
<doc id="658116" url="https://pl.wikipedia.org/wiki?curid=658116" title="Aprion niebieski">
Aprion niebieski

Aprion niebieski ("Aprion virescens") – gatunek morskiej ryby okoniokształtnej z rodziny lucjanowatych (Lutjanidae), jedyny przedstawiciel rodzaju "Aprion". Poławiany jako ryba konsumpcyjna.
Występuje w Indopacyfiku, od wschodnich wybrzeży Afryki po Japonię, Hawaje i Australię. Zasiedla rejony raf koralowych na głębokościach 0–180 m p.p.m.
Osiąga przeciętnie 90 cm, maksymalnie do 112 cm długości i 15 kg masy ciała. Żywi się głównie rybami. Ciało dużych osobników może zawierać ciguatoksyny wywołujące ciguaterę.

</doc>
<doc id="658117" url="https://pl.wikipedia.org/wiki?curid=658117" title="Aprion">
Aprion



</doc>
<doc id="658118" url="https://pl.wikipedia.org/wiki?curid=658118" title="Kawaler Złotej Ostrogi">
Kawaler Złotej Ostrogi

Kawaler Złotej Ostrogi (łac. "equites aurati" lub "milites aurati") – tytuł honorowy był nadawany w XV-XVII w. w Świętym Cesarstwie Rzymskim, a także w innych krajach, m.in. w Polsce, zwykle z okazji koronacji monarchy. Stanowił niższy stopień szlachectwa osobistego, uprawniający posiadacza m.in. do posiadania herbu, noszenia miecza i ostróg oraz udziału w turniejach rycerskich. Sam zwyczaj ozdabiania złotą ostrogą jako ozdobą przy pasowaniu na rycerza istniał w Europie od XI w.
Do nadawania tego tytułu byli uprawnieni w Świętym Cesarstwie także cesarscy urzędnicy, zwani nadwornymi palatynami (niem. "Hofpfalzgraf").
Cesarz Maksymilian w 1518 nadał głowom rodzin z rodu Jastrzębców (Bielawskim, Dzierzkowskim, Myszkowskim, Międzylewskim, Niemierowiczom i Szczytom) tytuł dziedzicznego palatyna (łac. "comes palatinus") z prawem kreowania nowej szlachty w randze kawalera złotej ostrogi.
Kawalerami Złotej Ostrogi nazywano również kawalerów Orderu Złotej Ostrogi (Złote rycerstwo, Złota Milicja, właściwie Zakon Złotej Ostrogi, łac. "Ordo Militia Aurata") – orderu nadawany przez Stolicę Apostolską.

</doc>
<doc id="658125" url="https://pl.wikipedia.org/wiki?curid=658125" title="Zalew Arkadia">
Zalew Arkadia

Zalew Arkadia – sztuczny zbiornik wodny znajdujący się w Suwałkach nad rzeką Czarna Hańcza od strony południowo-zachodniej, między starym miastem a osiedlem Zahańcze. Obok znajduje się Ośrodek Sportu i Rekreacji z halą sportową i zapleczem hotelowym oraz basenem. Plaża miejska nad zalewem w okresie letnim posiada opiekę ratowniczą.
Lokalizacja w sieci hydrograficznej.
Zalew „Arkadia” zasilany jest przez rzekę Czarna Hańcza. Przy północno-zachodniej granicy miasta poziom jej wody znajduje się na wysokości 172,5 metra n.p.m., zaś przy południowo- wschodniej granicy około 145 metrów. Oznacza to, że na trzynastokilometrowym odcinku suwalskim rzeka traci na wysokości 27,5 metra, osiągają spadek 2,1 promila.
Cel i czas budowy, sposób wykonania zbiornika.
Zalew został utworzony jeszcze na początku XVIII w., kiedy tuż poniżej mostu, po lewej stronie rzeki zbudowano młyn wodny na potrzeby suwalskich mieszczan. Powstały zbiornik, wraz z terenami go okalającymi, z czasem zaczęto nazywać Arkadią. W miesiącach letnich na zalewie było kąpielisko, a na wyspie pośrodku stawu, usypanej z materiały pozostałego z pogłębiania zalewu, urządzano występy artystyczne i pokazy sztucznych ogni. Na przeciwległych do stawu terenach organizowano pomysłowe zabawy.
W 1911 r. na lewym brzegu rzeki, gdzie obecnie są gospodarstwa ogrodnicze, zbudowany został drewniany, piętrowy budynek teatru „Arkadia”. Miał on salę widowiskową o 352 miejscach i lokalne elektryczne oświetlenie. Grywały w nim przyjezdne teatry i miejscowe zespoły amatorskie. Budynek teatru spłonął po I wojnie światowej.
Po rozebraniu młyna staw stracił swe znaczenie jako rezerwuar wody. Z latami coraz bardziej zarastał trzciną i wodną roślinnością. W czasie II wojny światowej został zasypany.
Na początku lat siedemdziesiątych powstała koncepcja jego ponownego zagospodarowania. Przy pomocy wojska, zakładów pracy i aktywnym zaangażowaniu społeczeństwa miasta został przygotowany, odnowiony, pogłębiony i oddany do użytku piękny 11-hektarowy zalew.
Uroczyste otwarcie miało miejsce 22 lipca 1976 roku. Kompleks składający się z wypożyczalni sprzętu pływającego, przystani, plaż i wydzielonych, strzeżonych pływalni. Staw został też zarybiony przez co zaczął przyciągać rzesze amatorów wędkowania.
Sposób zasilania.
Zbiornik zasilany jest przez rzekę Czarna Hańczę. W Suwałkach ma od pięciu do dziesięciu metrów szerokości i od pół do jednego metra głębokości. Zbiornik połączony jest w sposób sztuczny z rzeką poprzez podziemny kanał doprowadzający, który znajduje się w pobliżu jazu na rzece Czarnej Hańczy, regulującego w niej poziom wody. Wskutek tego przepływ wody w zbiorniku odbywa się według schematu: jaz piętrzący na rzece, rurociąg doprowadzający oraz rurociąg spustowy do rzeki.
Woda zalewu Arkadia spełniają wszystkie wymogi Stacji Sanitarno-Epidemiologicznej obowiązujące dla kąpielisk publicznych.
Osady, fauna i flora występujące w otoczeniu zbiornika i na jego dnie.
Rośliny wodne w strefie przybrzeżnej zalewu "Arkadia" tworzą na pewnych odcinkach wąski pas szuwaru, w którym spotykamy takie gatunki jak: oczeret jeziorny, manna mialec, trzcina pospolita i jeżogłówka gałęzista. Niewielkie fragmenty pasa brzegowego, rozrzucone między licznymi plażami, porastają: ponikło błotne, turzyca dzióbkowata, turzyca błotna, manna jadalna, mozga trzcinowata, rdestnica przeszyta i wywłócznik kłosowy.
Stosunkowo ubogi w ryby zbiornik "Arkadia" zawiera typowe dla takich akwenów gatunki, jak płoć, ukleja, krąp, leszcz i okoń. na Czarnej Hańczy i zbiorniku "Arkadia" obserwujemy takie gatunki, jak kaczka krzyżówka, mewa śmieszka, łyska i łabędź niemy.
W otoczeniu zbiornika i na jego dnie możemy zauważyć osady organiczne typu: liście, szczątki roślin i drobnych organizmów żywych. Jak również iły, muły, piaski i żwiry. Wyjątek stanowi teren przy kąpielisku, w obrębie którego jedynymi osadami jest sztucznie nasypany piasek
Znaczenie zalewu dla regionu.
Zbiornik spełnia głównie funkcję rekreacyjną zarówno dla mieszkańców miasta i turystów. Liczne imprezy okolicznościowe i cykliczne przyciągają rzesze zainteresowanych. Około piętnastohektarowy obszar wód i plaż służy rozrywce i czynnemu wypoczynkowi. Na jednym z jego brzegów znalazło się strzeżone kąpielisko miejskie, a obok niego znajduje się obiekt przeznaczony do obsługi plaży wraz z sanitariatami ogólnodostępnymi, barem, wypożyczalnią sprzętu wodnego, szatniami i przebieralnią. Nieopodal plaży znajdują się boiska do plażowej piłki siatkowej i profesjonalny skatepark. Wokół zalewu Arkadia znajdują się liczne ścieżki rowerowe, piesze i wiele ławek do siedzenia tuż nad brzegiem wody. Na przeciwległym brzegu znajdują się asfaltowe korty tenisowe ogrodzone siatką, oraz budynek Ośrodka Żeglarskiego i budynek Ośrodka Sportu i Rekreacji w którym znajdują się siedziby i biura Wodnego Ochotniczego Pogotowia Ratunkowego w Suwałkach i klubu modelarskiego. Na terenie zalewu Arkadia mają miejsce różnego rodzaju imprezy rekreacyjno - sportowe.
Ze względu na położenie kawiarni, korzystają z niej nie tylko ludzie przebywający nad kąpieliskiem ale i ludzie z miasta. W przyszłości mają powstać tu restauracje, hotel i inne obiekty służące celom sportowo - rekreacyjnym. Jest to jedno z najlepiej zorganizowanych kąpielisk w obrębie Suwałk.
W sezonie letnim nad bezpieczeństwem osób kąpiących się, czuwają ratownicy WOPR, zatrudnieni przez Ośrodek Sportu i Rekreacji w Suwałkach. Zespół ten, z urządzeniami towarzyszącymi winien zabezpieczać potrzeby 1500 osób, przy założeniu, że jedna trzecia osób przebywa w wodzie a pozostałe dwie trzecie korzysta z plaży. Baseny kąpielowe składają się z trzech wydzielonych części, powinny pomieścić 500 osób. Kąpielisko składa się ze strefy dla umiejących pływać, o głębokości od 1,20 metra do około 2,5 metra, gdzie granice wyznacza pomost, strefy dla nie umiejących pływać, o głębokości od brzegu do 1,20 metra kończącym się bojkami w kolorze żółtym i z brodzika dla dzieci, dodatkowo trwale odgrodzonego o głębokości od brzegu do 40 centymetrów. Ściany basenów kąpielowych wygrodzone w sposób stały od otaczającego zbiornika, pomosty pływające z barierkami o szerokości trzech metrów. Dno jest równe bez zagłębień z równomiernym spadkiem. Kąpielisko wyposażone jest w łódź motorową oraz kompletny sprzęt ratunkowy.

</doc>
<doc id="658126" url="https://pl.wikipedia.org/wiki?curid=658126" title="Parapristipomoides squamimaxillaris">
Parapristipomoides squamimaxillaris

Parapristipomoides squamimaxillaris – gatunek ryby z rodziny lucjanowatych, jedyny przedstawiciel rodzaju "Parapristipomoides" . Poławiana jako ryba konsumpcyjna.
Występowanie: Ocean Spokojny, rejony raf koralowych na głębokościach 130-460 m p.p.m.
Opis.
Osiąga do 40 cm długości.

</doc>
<doc id="658127" url="https://pl.wikipedia.org/wiki?curid=658127" title="Parapristipomoides">
Parapristipomoides



</doc>
<doc id="658128" url="https://pl.wikipedia.org/wiki?curid=658128" title="Arixtra">
Arixtra



</doc>
<doc id="658130" url="https://pl.wikipedia.org/wiki?curid=658130" title="O kulcie jednostki i jego następstwach">
O kulcie jednostki i jego następstwach

O kulcie jednostki i jego następstwach (, O kultie licznosti i jego posledstwijach) – tajny referat wygłoszony 24 i 25 lutego 1956 na zamkniętym posiedzeniu XX Zjazdu KPZR przez Nikitę Chruszczowa, sekretarza generalnego KC KPZR, przywódcę ZSRR i następcę Józefa Stalina.
Treść raportu i jego znaczenie.
W referacie tym Stalin został ukazany jako zbrodniarz stojący na czele partii bolszewików, winny zbrodniom, które zostały popełnione, gdy sprawował władzę, i wprowadzeniu tzw. "kultu jednostki".
W ten sposób Chruszczow, członek ścisłego kierownictwa WKP(b) od początku wielkiej czystki, obarczył wyłączną odpowiedzialnością za terror zmarłego Stalina i rozstrzelanego później Berię, z czasem ujawniając kolejnych polityków odpowiedzialnych za represje. Odpowiedzialność za krwawy terror została zatem ograniczona do kwestii personalnych, z pominięciem źródeł systemowych. System państwa totalitarnego miał bowiem pozostać nietknięty, przy ograniczeniu policyjnych represji, określanych jako "błędy i wypaczenia" słusznych założeń systemu monopartyjnej dyktatury bolszewików określanej przez nich jako dyktatura proletariatu.
Oznaczało to gwarancję bezpieczeństwa osobistego dla partyjnej nomenklatury, współpracowników i wykonawców woli Stalina – ludzi, których do władzy wyniósł terror lat 30. XX wieku. Jednocześnie oznaczało to też pozytywne zmiany dla milionów zwykłych ludzi w ZSRR i w podporządkowanych mu krajach satelickich. Chruszczow ogłosił amnestię dla milionów więźniów Gułagu i ograniczył system obozów koncentracyjnych ("łagrów") – od tej pory trafiali do nich w zasadzie wyłącznie więźniowie kryminalni.
Rok wygłoszenia referatu stanowi też cezurę czasową początku tzw. "odwilży" (destalinizacji) w ZSRR, podczas której możliwe stały się publikacje utworów byłych więźniów obozów, jak np. Aleksandra Sołżenicyna.
Nie wszyscy mieszkańcy państwa przyjęli treść referatu ze spokojem. W rodzinnym kraju Stalina i Berii – Gruzji – wybuchły czterodniowe zamieszki, podczas których protestujący domagali się rehabilitacji Stalina i odsunięcia od władzy Chruszczowa.
Publikacja.
W ZSRR do 1989 roku referat nie był publikowany otwarcie, ale bezpośrednio po XX Zjeździe był czytany i omawiany na tzw. dniach otwartych listów – na dostępnych dla wszystkich zebraniach partyjnych i komsomolskich. Tekst referatu został po XX Zjeździe KPZR przekazany KC PZPR, gdzie stanowił druk przeznaczony do użytku wewnętrznego. Kopię jednego z egzemplarzy zdobył wywiad izraelski i przekazał CIA, która ujawniła treść prasie.
Opublikowany na Zachodzie referat wywołał wstrząs przede wszystkim w środowiskach komunistycznych i komunizujących intelektualistów, traktujących dotychczasowe doniesienia o terrorze i zbrodniach w ZSRR jako antykomunistyczną propagandę.
W Polsce szerokie upowszechnienie referatu było pretekstem do antystalinowskich wystąpień w ramach PZPR (rewizjonizm), które w połączeniu z ruchem robotniczym po strajku generalnym i demonstracjach ulicznych w Poznaniu w końcu czerwca 1956 roku, doprowadziły w konsekwencji do wydarzeń polskiego Października, dojścia do władzy Władysława Gomułki i przejściowego złagodzenia polityki partii komunistycznej w Polsce.

</doc>
<doc id="658131" url="https://pl.wikipedia.org/wiki?curid=658131" title="Józef Matecki (1776–1819)">
Józef Matecki (1776–1819)

Józef Matecki (ur. 1776 w Krakowie, zm. 1819 w Krakowie) – polski drukarz, księgarz, literat, ławnik i rajca miejski, prezydent Krakowa.
Życiorys.
Syn Agnieszki i Adama Mateckiego. Praktykę księgarską i drukarską odbył w firmie Antoniego Ignacego Grebla, po śmierci pryncypała w 1807 r. poślubił wdowę po nim Teklę. Został pełnomocnikiem firmy, reprezentował jej interesy na zewnątrz jako właściciel, faktycznie nim został po śmierci żony w 1812 r. W 1815 r. przyjął do spółki Ambrożego Grabowskiego, który otrzymał od Mateckiego zarząd nad spółką.
W 1807 r. został członkiem Krakowskiej Kongregacji Kupieckiej. Od 1811 r. używał tytułu nadwornego drukarza księcia warszawskiego Fryderyka Augusta. We władzach Krakowa pełnił funkcję ławnika.
1 stycznia 1816 r. stanął na czele władz miejskich jako prezydent Krakowa. Urząd pełnił krótko, do 11 kwietnia 1816, jednak jego rządy w mieście przypadły w okresie formowania się najważniejszych instytucji Rzeczypospolitej Krakowskiej.
W latach 1812-1819 był redaktorem i wydawcą „Dziennika Departamentowego Krakowskiego”, wydał m.in. "Historię drukarstwa krakowskiego" autorstwa Jerzego Samuela Bandtkiego w 1815 r. i "Dykcjonariusz poetów polskich" w dwóch tomach autorstwa Michała Hieronima Juszyńskiego.
W 1813 r. ożenił się ponownie z Anną Czechową, która po śmierci Mateckiego przekazała drukarnię i księgarnię swojemu synowi z pierwszego małżeństwa Józefowi Czechowi w 1824 r..

</doc>
<doc id="658134" url="https://pl.wikipedia.org/wiki?curid=658134" title="Urwisy z Doliny Młynów">
Urwisy z Doliny Młynów

Urwisy z Doliny Młynów – telewizyjny serial dla dzieci, produkcji polsko-zachodnioniemieckiej, nadawany po raz pierwszy na przełomie lat 1985 i 1986. W roku 1986 powstał jego trzynastoodcinkowy sequel pt. "Klementynka i Klemens – gęsi z Doliny Młynów".
Przygody – czasami zabawne, innym razem dramatyczne – grupki dzieci na typowej polskiej wsi.
Ekipa.
i inni

</doc>
<doc id="658135" url="https://pl.wikipedia.org/wiki?curid=658135" title="Synagoga w Pile">
Synagoga w Pile

Synagoga w Pile – główna synagoga pilskiej gminy żydowskiej znajdująca się pośrodku Rynku Żydowskiego (pod numerem 4), później zwanego placem Wilhelma.
Synagoga została zbudowana na miejscu poprzedniej synagogi, spalonej w 1834. Pozwolenie na budowę gmina uzyskała 1 maja 1838. Od 1840 budową kierował pilski radca budowlany P. Crüger. Ukończoną synagogę poświęcił berliński rabin Salomon Plessner 15 października 1841, w dzień urodzin króla pruskiego Fryderyka Wilhelma IV. 
Synagoga została spalona przez hitlerowców podczas nocy kryształowej z 9 na 10 listopada 1938.
W pożarze spłonęła kronika pilskiej gminy żydowskiej, założona jesienią 1756. Ruiny synagogi rozebrano wkrótce potem. Po wojnie na jej miejscu urządzono dworzec PKS. Obecnie w tym miejscu przebiega przeprowadzona w 1970 jezdnia al. Piastów
Murowany, trójkondygnacyjny gmach synagogi wzniesiono na planie prostokąta w stylu eklektycznym, inspirowanym twórczością Karla Friedricha Schinkla. Na fasadzie głównej znajdowały się trzy rzędy półokrągle zakończonych okien.
Upamiętnienie.
W 80. rocznicę spalenia synagogi, w 2018 roku przy al. Piastów w Pile odsłonięto tablicę upamiętniającą to wydarzenie.

</doc>
<doc id="658136" url="https://pl.wikipedia.org/wiki?curid=658136" title="Lipocheilus carnolabrum">
Lipocheilus carnolabrum

Lipocheilus carnolabrum - gatunek ryby z rodziny lucjanowatych, jedyny przedstawiciel rodzaju "Lipocheilus". Poławiana jako ryba konsumpcyjna.
Występowanie.
Indo-Pacyfik, na głębokościach 90-340 m p.p.m.
Opis.
Osiąga do 50 cm długości. 

</doc>
<doc id="658137" url="https://pl.wikipedia.org/wiki?curid=658137" title="Le Touquet">
Le Touquet



</doc>
<doc id="658138" url="https://pl.wikipedia.org/wiki?curid=658138" title="Lipocheilus">
Lipocheilus

Lipocheilus – rodzaj morskich ryb z rodziny lucjanowatych (Lutjanidae).
Występowanie.
Indo-Pacyfik, od Morze Aralskie po płn. wybrzeże Australii.
Klasyfikacja.
Gatunki zaliczane do tego rodzaju:

</doc>
<doc id="658140" url="https://pl.wikipedia.org/wiki?curid=658140" title="John Feldmann">
John Feldmann

John Feldmann (ur. 29 czerwca 1967) – amerykański muzyk i producent, lider zespołu Goldfinger, który założył w 1994 roku razem z Simonem Williamsem. Poza działalnością muzyczną jest aktywistą w obronie praw zwierząt.

</doc>
<doc id="658141" url="https://pl.wikipedia.org/wiki?curid=658141" title="Kompostowiec różowy">
Kompostowiec różowy

Kompostowiec różowy ("Eisenia fetida") – gatunek skąposzczeta z rodziny dżdżownicowatych (Lumbricidae), bardziej znany pod nazwą dżdżownica kalifornijska lub dżdżownica kompostowa, związany ze środowiskiem o dużej zawartości materii organicznej. Jest gatunkiem blisko spokrewnionym i bardzo podobnym do "Eisenia andrei", z którym bywa często mylony. Różnice zewnętrzne widoczne są jedynie w pigmentacji ciała.
Długość ciała tego skąposzczeta wynosi 10–12 cm. Masa ciała osobników dorosłych żyjących w warunkach naturalnych wynosi przeciętnie 0,3–0,4 g. W warunkach laboratoryjnych może sięgać 1,6 g. Tempo ich wzrostu i osiągane rozmiary są zależne od temperatury otoczenia. 
Kompostowiec różowy jest wykorzystywany do produkcji biohumusu, w wędkarstwie (jako przynęta), a także w procesie utylizacji odpadów. Rozmnaża się bardzo szybko w stosunku do innych dżdżownic. Żyje ok. 15 lat, także w dużych skupiskach (większość innych dżdżownic przeżywa około 4 lat). Jest gatunkiem stosunkowo odpornym na mróz. 
Biohumus wytwarzany przez te dżdżownice posiada wysoką wartość nawozową. Rośliny wchłaniają go bardzo szybko. Dodatkowo nie istnieje zagrożenie przenawożeniem, bowiem związki mineralne i odżywcze skumulowane są w mikroorganizmach oraz uwalniane wraz z ich stopniowym obumieraniem.
Dżdżownica kompostowa może być hodowana zarówno w kompoście, jak i bezpośrednio w ziemi.

</doc>
<doc id="658142" url="https://pl.wikipedia.org/wiki?curid=658142" title="Lingwang">
Lingwang

Król Ling z dynastii Zhou (chiński: 周靈王,; pinyin: Zhōu Líng Wáng) – dwudziesty trzeci władca tej dynastii i jedenasty ze wschodniej linii dynastii Zhou. Rządził w latach 571-545 p.n.e. Jego następcą został jego syn, Jingwang.

</doc>
<doc id="658150" url="https://pl.wikipedia.org/wiki?curid=658150" title="Eisenia fetida">
Eisenia fetida



</doc>
<doc id="658151" url="https://pl.wikipedia.org/wiki?curid=658151" title="Bubsheim">
Bubsheim

Bubsheim – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen, wchodzi w skład związku gmin Heuberg. Leży w Jurze Szwabskiej, w Parku Natury Górnego Dunaju, ok. 15 km na północ od Tuttlingen.

</doc>
<doc id="658152" url="https://pl.wikipedia.org/wiki?curid=658152" title="Jingwang (Ji Gui)">
Jingwang (Ji Gui)

Król Jing z dynastii Zhou (chiński: 周景王; pinyin: Zhōu Jĭng Wáng) – dwudziesty czwarty władca tej dynastii i dwunasty ze wschodniej linii dynastii Zhou. Rządził w latach 544-520 p.n.e. Jego następcą został jego syn, Daowang.

</doc>
<doc id="658153" url="https://pl.wikipedia.org/wiki?curid=658153" title="Stara synagoga w Pile">
Stara synagoga w Pile



</doc>
<doc id="658156" url="https://pl.wikipedia.org/wiki?curid=658156" title="Daowang">
Daowang

Król Dao z dynastii Zhou (chiński: 周悼王; pinyin: Zhōu Dào Wáng) – dwudziesty piąty władca tej dynastii i trzynasty ze wschodniej linii dynastii Zhou. Rządził w roku 520. Jego następcą został jego brat, Jingwang.

</doc>
<doc id="658157" url="https://pl.wikipedia.org/wiki?curid=658157" title="Rated R (album Queens of the Stone Age)">
Rated R (album Queens of the Stone Age)

Rated R – drugi studyjny album zespołu Queens of the Stone Age wydany 6 czerwca 2000 roku. Zyskał wiele pozytywnych recenzji i wyróżnień, w tym tytuł "Album roku" w 2000 magazynu Metal Hammer. "Rated R" był komercyjnym i artystycznym sukcesem zespołu, przyczyniając się do wzrostu jego popularności. Zajął 16 miejsce na amerykańskiej liście Top Heatseekers oraz pojawił się na kilku innych oficjalnych listach sprzedaży. Album został certyfikowany złotem w Wielkiej Brytanii. Promowały go trzy single: „The Lost Art of Keeping a Secret”, który przyczynił się do zainteresowania zespołem, „Feel Good Hit of the Summer” oraz „Monsters in the Parasol”. "Rated R" jest pierwszą płytą w historii zespołu, na którym pojawili się Nick Oliveri i wokalista Mark Lanegan. 
Informacje.
Zespół rozpoczął prace nad płytą tuż po zakończeniu trasy koncertowej promującej album "Queens of the Stone Age", wydanym w 1998 roku. "Rated R" zawiera liczne nawiązania do używek oraz alkoholu. Przedstawia to zwłaszcza pierwsza piosenka na płycie, "Feel Good Hit of the Summer", która składa się w większości z powtarzanego tekstu „nicotine, valium, vicodin, marijuana, ecstasy and alcohol”, po którym następuje „c-c-c-c-c-cocaine”. Znak „R”, wykorzystywany przez MPAA, pojawia się na okładce albumu, wraz z informacją „RESTRICTED TO EVERYONE, EVERYWHERE, ALL THE TIME” (zakazane wszystkim, wszędzie, cały czas). Wkładka muzyczna do albumu również nawiązywała do tego systemu ostrzeżeń, nadając poszczególnym piosenkom wiadomości z potencjalnymi ostrzeżeniami skierowanymi dla rodziców. Okładka albumu była zainspirowana także naklejkami ostrzegawczymi MPAA z lat 70.i 80. XX wieku. Ironicznie, tytuł, motyw i podtekst albumu był skierowany w stronę wytwórni "Interscope Records", która obawiała się, że treść płyty będzie zbyt kontrowersyjna. Jednakże jej stylistyka wyjątkowo pozwoliła ominąć zespołowi wszystkie regulacje związane z cenzurą.
Na płycie pojawiają się krótkie występy wokalne Roba Halforda. Pierwotnie płyta nosiła nazwę "Queens of the Stone Age II", ale została zmieniona krótko przed wydaniem.

</doc>
<doc id="658160" url="https://pl.wikipedia.org/wiki?curid=658160" title="Maxence van der Meersch">
Maxence van der Meersch

Maxence van der Meersch (ur. 4 maja 1907 w Roubaix, zm. 14 stycznia 1951 w Le Touquet) – francuski pisarz pochodzenia flamandzkiego.
Van der Meersch pisał głównie powieści obyczajowe. Nacisk kładł na dylematy moralne i etyczne, wskazując na rolę religii katolickiej w życiu. W 1936 roku otrzymał Nagrodę Goncourtów za "Piętno boże".
Twórczość.
Wydane po polsku powieści:
Ekranizacje.
Na podstawie powieści van der Meerscha powstało pięć filmów:

</doc>
<doc id="658161" url="https://pl.wikipedia.org/wiki?curid=658161" title="Metal Mind">
Metal Mind



</doc>
<doc id="658162" url="https://pl.wikipedia.org/wiki?curid=658162" title="Deinonych">
Deinonych

Deinonych ("Deinonychus" – „straszny szpon”) – rodzaj niewielkiego teropoda występującego we wczesnej kredzie na terenach dzisiejszej Ameryki Północnej. Do tego rodzaju należy tylko jeden gatunek – "D. antirrhopus". Deinonych osiągał ok. 3-4 m długości. Skamieniałości tego dinozaura zostały znalezione w stanach Montana, Wyoming i Oklahoma, choć przypisywane do niego zęby odkryto także w Marylandzie. John Ostrom badał deinonycha w 1960 r., w czasie "renesansu dinozaurów". Podczas tych badań uznał deinonycha za czynnego i zręcznego zabójcę. Deinonych zmienił sposób patrzenia na dinozaury jako na „przerośnięte jaszczurki” i dał nowy, pełen dynamizmu obraz dinozaurów.
Etymologia.
Nazwa rodzajowa tego dinozaura składa się z greckich słów /"deinos" – straszny i /"nychus" – szpon i oznacza „straszny szpon”. Wzięła się ona od ogromnego sierpowatego pazura znajdującego się na obu stopach tego dinozaura. Tymczasem nazwa gatunkowa, oznaczająca „przeciwwaga”, odnosi się do budowy ogona. Niektóre jego wypustki i podpórki były nadzwyczajnie wydłużone, co sprawiało, że był on sztywny i w czasie biegu stanowił przeciwwagę dla ciała.
Budowa.
Największy znany okaz deinonycha ma 3,4 m długości, z czego 410 mm przypada na czaszkę, i wysokość w biodrach 0,87 m. Jego masa została oszacowana na 73 kg. Ostrom zrekonstruował częściowo uszkodzoną czaszkę deinonycha na podobieństwo czaszki allozaura. Budowa czaszki dawała deinonychowi świetne widzenie stereoskopowe. Czaszka deinonycha była masywniejsza niż spokrewnionego z nim welociraptora. Patrząc z boku można zauważyć, że cześć pyska welociraptora jest wklęśnięta. Ta cecha pozwala rozróżnić welociraptora od deinonycha. Zarówno szczęka górna jak i żuchwa posiadały duże otwory zmniejszająca wagę czaszki. U deinonycha okno między oczami a nozdrzami było szczególnie duże. Podobnie jak inne dromeozaurydy deinonych posiadał duże, trójpalczaste ręce i 13 cm sierpowaty pazur na obu stopach. Z pazurów dłoni deinonycha najdłuższy był pazur pierwszy. Szyja była wygięta w kształt litery „S”. U deinonycha podobnie jak u innych dromeozaurów występowała cała seria cech szkieletu łączących je z ptakami. Welociraptor miał widełki obojczykowe, powstałe ze zrośniętych obojczyków. U ptaków kość ta gromadzi energię elastyczną i ułatwia uderzanie skrzydłami w czasie lotu. U welociraptora kość ta posiada typowy kształt – rozchylonej litery „V”. Ponad połowę długości deinonycha stanowił długi, sztywny ogon. Służył on najprawdopodobniej do utrzymania równowagi w czasie biegu, a zwłaszcza ostrych zakrętów. Deinonych najprawdopodobniej miał pióra. Świadczy o tym nie tylko podobieństwo jego szkieletu do ptasiego, ale też odkrycie piór u innych dromeozaurów – sinornitozaura, welociraptora i mikroraptora.
Odkrycie.
Pierwsze skamieniałości deinonycha zostały znalezione w 1931 w południowej Montanie, koło miasta Bridger. Barnum Brown – przywódca zespołu, który znalazł skamieniałości, niepokoił się głównie o odkopanie i przetransportowanie szkieletów ornitopoda tenontozaura. Jednak Amerykańskie Muzeum Historii Naturalnej poinformował też o odkryciu niewielkiego teropoda. Swobodnie nazwał go „Daptosaurus”. Barnum Brown przywiózł też z tej formacji szczątki także innego małego teropoda, którego nazwał "Megadontosaurus". Dekadę później Ostrom przeglądając skamieniałości tego zwierzęcia, stwierdził, że zęby należą do deinonycha, tymczasem reszta szkieletu do nieznanego wcześniej dinozaura, którego opisał pod nazwą "Microvenator". W sierpniu 1964 Ostrom przewodniczył wyprawie paleontologicznej. Znaleziono podczas niej ponad 1000 pojedynczych kości różnych deinonychów. Za holotyp został uznany okaz znany jako YPM 5205, złożony z kompletnej lewej stopy i części stopy prawej. Później Ostrom i Grant E. Meyer przeanalizowali szczątki teropoda, którego Brown nazwał "Daptosaurus". Stwierdzili, że należą one do deinonycha i w 1969 w pracy opisującej deinonycha uznali je za szczątki deinonycha. Do tego czasu znaleziono dużo skamielin deinonycha, jednak były to pojedyncze kości, trudne do interpretacji. Inny okaz deinonycha został odkryty w Montanie przez wyprawę prowadzoną przez Farisha Jenkinsa. Składał się on z elementów kości udowej, kości łonowej, kości biodrowych, kości krzyżowej oraz fragmentów stopy i śródstopia. John Ostrom przypisał ten materiał do deinonycha i zauważył, że niektórymi cechami przypomina kości ptasie. Inny bardziej kompletny szkielet deinonycha został znaleziony w okolicy Yale. Później Grallet-Tinner i Makovicky znaleźli skorupki jaj, które uznali za należące do deinonycha. Od czasu formalnego opisu (w 1969) deinonych stał się jednym z najsławniejszych dinozaurów. Jego odkrycie dało podstawy do spekulacji, że dinozaury były stałocieplne. Kilka lat po odkryciu deinonycha John Ostrom zauważył jego podobieństwo do ptaków, wskutek czego wystawił teorię pochodzenia ptaków od dinozaurów. Obecnie teoria ta jest prawie powszechnie akceptowana. Odkrycie w 2007 struktur odpowiadającym wzgórkom u dzisiejszych ptaków, na których osadzone są lotki u welociraptora, wzmocniło teorię o występowaniu opierzenia u wszystkich dromeozaurów.
Relacje z ptakami.
Deinonych należy do dinozaurów najbliżej spokrewnionych z ptakami. Klad Deinonychosauria, do którego należy deinonych, jest taksonem siostrzanym dla Avialae – grupy obejmującej ptaki i skansoriopteryksy. To właśnie oględziny szkieletu deinonycha sprawiły, że Ostrom zaryzykował tezę o pochodzeniu ptaków od dinozaurów. Między deinonychem a ptakami istnieją podobieństwa w budowie szyi, kości łonowej, śródręcza, nadgarstków, "ramion", obręczy barkowej, łopatek, obojczyka i mostka. Podobieństwa deinonycha do ptaków jest tak duże, że niektórzy uważają, że deinonych i w ogóle dromeozaurydy to wtórnie nielotne ptaki. W 2007 Turner, Makovicky i Norell oprócz odkrycia piór welociraptora, wystawili hipotezę mówiącą, że welociraptor i inne dromeozaury pochodzą od form latających.
Środowisko.
Deinonych zamieszkiwał tereny zalewowe, lasy, delty i laguny. W jego towarzystwie żyły nodozaury jak "Sauropelta", ornitopody np. "Zephyrosaurus" i "Tenontosaurus". Obok niego żył też duży teropod "Acrocanthosaurus", zauropod "Sauroposeidon" i krokodyl "Goniopholis".
Klasyfikacja.
Deinonych należy do nadrodziny Deinonychosauria, która swoją nazwę bierze od jego nazwy. Obecnie najczęściej zaliczany jest do podrodziny Velociraptorinae, która definiowana jest jako dinozaury, którym bliżej do welociraptora niż do innych dromeozaurów. Początkowo do niej został zaliczony tylko welociraptor. Później dodano do niej również rodzaje Deinonych i Sauronitholestes. Najnowsze badania zaliczają do tej podrodziny oprócz welociraptora: deinonycha, tsaagana i czasami zaurornitolesta. Niektórzy uważają dromeozaury za wtórnie nielotne ptaki. Dromeozaury wraz z troodontami tworzą klad Deinonychosauria, który filogenetycznie jest najbliższy ptakom.
Zachowania stadne.
W formacji Cloverly znaleziono skamieniałości deinonychów, blisko skamieniałości ornitopodów tenontozaurów. Wokół szkieletów tenontozaura znajdowano najczęściej szczątki należące do kilku osobników. W tej formacji znaleziono również obok tenontozaura liczne zęby oraz szkielety czterech dorosłych osobników i jednego młodego. Wokół szkieletów tych ornitopodów, znajdowano również zęby deinonychów, a nawet pojedyncze szkielety tych teropodów. Ostrom i Maxwell użyli tych skamielin na dowód że deinonychy żyły i polowały w stadach. Jedna kość ramienna tenontozaura nosi ślady zębów deinonycha. Brinkman i inni (1988) stwierdzili, że pojedynczy ważący 70-100 kg deinonych z pewnością nie był w stanie zabić dorosłego, ważącego 1-4 t tenontozaura, jednak stadu deinonychów mogłoby się to udać. Roach i Brinkman w 2007 zanegowali stadny tryb życia, twierdząc, że badania odkrytych skamieniałości deinonycha wskazują raczej na tryb polowania i żerowanie zbliżony do waranów z Komodo, łącznie z występowaniem kanibalizmu. Współczesne archozaury – ptaki i krokodyle rzadko polują wspólnie. Najczęściej łączą się w grupy przy padlinie, a polują samemu. Nie oznacza to jednak, że w erze mezozoicznej nie mogło być inaczej.
Funkcja pazura.
Okaz uznany za holotyp deinonycha ma ostro zagięty pazur, podczas gdy okaz odkryty w 1976 miał pazur mniej krzywy i bardziej prosty. Ostrom zasugerował, że różnice w wielkości i kształcie pazura mogą być związane z dymorfizmem płciowym lub ze starzeniem się. Ostrom początkowo uznał, że deinonychy rzucały się na upatrzoną ofiarę ze szponami kończyn tylnych i wypruwały nimi jej narządy, zadając sporo ran. Jednak późniejsze badania wykazały, że pazur nie służył do cięcia, tylko do dźgania, co obaliło mit o metrowych ranach zadawanych przez deinonycha. Wynik ten potwierdziły też późniejsze badania z 2002 r. Deinonych w czasie biegu podnosił pazur, aby nie przeszkadzał w bieganiu. Według innej teorii deinonych, podobnie jak starsze dromeozaury (np. "Microraptor"), prowadził nadrzewny tryb życia, a pazury służyły nie do walki, lecz do wspinaczki.
Ramiona.
Ramiona deinonycha były długie i stanowiły ponad połowę długości nóg. Były zakończone trzema ostrymi pazurami. U osobników młodych były proporcjonalnie dłuższe niż u dorosłych. Ponieważ czaszki dromeozaurów (z wyjątkiem dromeozaura) nie były tak mocne jak u innych teropodów, wynika z tego, że podczas ataku używały one głównie kończyn przednich. Taką wizję ataku dromeozaurów (na przykładzie utahraptorów) przedstawił Robert Bakker w swojej książce "Raptor Red". W książce tej samica i jej partner rzucają się na astrodona i zadają ciosy pazurami stopy oraz kończynami przednimi nie gryząc ofiary. Badania Kennetha Carpentera z 2002 r. wykazały, że ramiona deinonycha służyły najprawdopodobniej do chwytania ofiary. Dowodem za tym, że deinonych używał przednich kończyn do łapania zdobyczy, jest duży wyrostek kruczy.
Szybkość.
Deinonych jest tradycyjnie przedstawiany jako bardzo szybkie zwierzę. Przeświadczenie to bierze się stąd, że początkowo nie znaleziono jego kości udowej i niezbyt dokładnie oszacowano jego prędkość biegu. John Ostrom ustalił, że stosunek długości kości udowej do piszczelowej nie jest tak ważny przy ustaleniu prędkości biegu, jak stosunek stopy do kości piszczelowej. U strusia wynosi on 85, u strutiomima 88, a u deinonycha tylko 48. Wynika z tego, że deinonych nie był tak szybki jak ornitomimozaury, a na pewno był wolniejszy od strusia. Niski stosunek wielkości stopy do wielkości kości piszczelowej jest u deinonycha częściowo skutkiem funkcji sierpowatego pazura (jak zasugerował Ostrom). Uznał on wszystkie te cechy – krótki palec u nogi z powiększonym pazurem, krótkie śródstopie itd. jako przystosowania do zadawania ciosów powiększonym pazurem kończyny tylnej. Ostrom uznał, że budowa nogi deinonycha jest złotym środkiem między szybkością a ilością zadawanych obrażeń. Uznał on również, że u deinonycha inne mięśnie mogły służyć do poruszania się, a inne do polowania. W 1981 Richard Kool znalazł ślady kroczącego deinonycha, na podstawie których oszacował, że zwierzę w trakcie ich pozostawienia poruszało się z prędkością 10,1 km/h. Nieznana jest natomiast prędkość, z jaką deinonych mógł biec.
Mózg.
Deinonych jest często przedstawiany jako bardzo inteligentny dinozaur, zdolny do skomplikowanych działań i koordynacji ataków. Badania puszki mózgowej dromeozaurów wykazały, że stosunek masy ich mózgu od masy ciała jest podobny do tego występującego u wielu współczesnych ptaków biegających (Robert T. Bakker, "Raptor Red"). Najwyższe EQ z tej grupy miał "Bambiraptor" (12,5–13,8), jednak pomiar wykonano u osobnika młodocianego (wraz ze wzrostem zwierzęcia EQ spadało). Dromeozaury i troodonty to jedne z najinteligentniejszych nieptasich dinozaurów.
Jaja.
W 2000 uznano pewne jajo za należące do deinonycha. Znaleziono je w pobliżu kości dorosłego deinonycha, którego wiek Gregory Erickson ustalił na 13-14 lat. Według jednych deinonych ten wysiadywał swoje jaja, a według innych (Grallet-Tinner i Makovicky, 2006) żywił się nimi. Dowodem na drugą hipotezę jest to, że skorupki jaja znaleziono w okolicach żołądka deinonycha. Jeśli jednak je wysiadywał, świadczy to, że jego metabolizm przypominał ptasi. Według innej teorii jajo to znajdowało się w jajowodzie deinonycha, który nie zdążył go złożyć. Struktura jaj deinonycha różni się od jaj ornitopodów i zauropodów, a przypomina jaja innych maniraptorów – owiraptorozaurów i troodona. Co ciekawe, jaja deinonycha bardziej przypominają jaja owiraptorozaurów niż troodona, mimo że według obecnej wiedzy o dinozaurach troodon i deinonych są ze sobą bliżej spokrewnione niż deinonych i owiraptorozaury.

</doc>
<doc id="658164" url="https://pl.wikipedia.org/wiki?curid=658164" title="Assens">
Assens

Assens – miasto w środkowej Danii, położone na wyspie Fionia, siedziba Gminy Assens, według danych z 2013 roku miasto liczy 6017 mieszkańców.

</doc>
<doc id="658171" url="https://pl.wikipedia.org/wiki?curid=658171" title="Redukcja misyjna">
Redukcja misyjna

Redukcje (hiszp. "reducción", port. "reduçao") – rodzaj zamkniętych gospodarstw rządzonych przez zakon jezuitów, skupiających do 8 tysięcy Indian. "Redukcje" istniały w koloniach hiszpańskich i portugalskich w Ameryce Południowej, a każda z nich stanowiła samowystarczalną jednostkę ekonomiczną.
Sposób działania.
Celem "redukcji" prowadzonych przez jezuitów było szerzenie chrześcijaństwa wśród Indian, likwidacja nomadyzmu oraz ochrona przed niewolnictwem bądź pracą w pańszczyźnianym systemie encomienda. Ekonomiczna pozycja jezuitów (np. w 1635 roku uzyskali pełną władzę świecką i duchowną w stanie Maranhão) oraz ich sprzeciw w sprawie handlu niewolnikami indiańskimi, doprowadził do zatargów z kolonistami. Konsekwencją zatargów były napaści na "redukcje" w czasie których niszczono zabudowania i uprawy oraz porywano Indian. W Brazylii jezuici zostali wygnani z kilku stanów a w 1864 roku ograniczono ich władzę tylko do terenów misji.
Indianie w "redukcjach" musieli przestrzegać ścisłego reżimu narzuconego przez zakonników. Nieposłuszeństwo karane było wygnaniem z redukcji dobrze wykonaną pracę nagradzano muzyką i tańcami. Mieszkańcy "redukcji" zobowiązani byli do uprawy zbóż, manioku, bawełny, kakao, tytoniu i herbaty. Produkty z "redukcji" w koloniach portugalskich (w workach oznaczonych znakiem krzyża) transportowano do Lizbony.
Siedziby Indian w "redukcji" skupione były wokół centralnego placu na którym znajdował się krzyż, kościół, szkoła, dom kobiet, ogród oraz cmentarz. Dzieci chodziły do szkoły a kobiety i mężczyźni do pracy. Kobiety szyły, tkały i pomagały mężczyznom w pracach polowych. Mężczyźni paśli trzodę, polowali, łowili, pracowali na polu. Własność prywatna w "redukcjach" nie istniała, wszystkie przedmioty (nawet codziennego użytku) były "własnością bożą".
Rozkład geograficzny.
Najbardziej znanymi redukcjami były te prowadzone przez jezuickich misjonarzy w Paragwaju (pomiędzy rzekami Parana i Urugwaj), Ekwadorze, Peru, Boliwii (prowincje Moxos i Chiquitos). W Brazylii osady takie istniały w regionie São Paulo. Ocenia się, że jezuici nawrócili ok. 700 tys. Indian w latach 1610-1767, ok. 150 tys. z nich zamieszkało w 30 redukcjach.
Największe z nich, tzw. redukcje paragwajskie, zamieszkiwane były z reguły przez Indian Guarani. Redukcje stanowiły wspólnoty wzorowane na wspólnotach pierwszych chrześcijan. Władzę sprawowali w nich jezuici, niższe stanowiska obsadzane były przez Guaranów. Mając charakter państewek quasikościelnych, redukcje formalnie zależne były od wicekróla Peru. Zasadą była wspólnota własności, brak było własności prywatnej. Wszyscy mieszkańcy, co na tamte czasy było wyjątkiem, byli odziani, zdrowi, mieszkali w domach, nie głodowali. Wart odnotowania jest też fakt całkowitego braku analfabetyzmu w misjach, w których mieszkali Guarani. Redukcje zostały zlikwidowane w wyniku politycznych i wojskowych działań Hiszpanii i Portugalii, po wypędzeniu jezuitów z tych państw w połowie XVIII wieku (1759 - z Portugalii i 1767 - z Hiszpanii), niejednokrotnie przy użyciu siły.
W kulturze popularnej.
Temat redukcji przedstawił Fritz Höchwalder w sztuce "Święty eksperyment" ("Das Heilige Experiment", 1943, przekład polski Jacek Fruhling, ekranizacja polska Teatru Telewizji w reżyserii Andrzeja Chrzanowskiego, 1983).
Likwidacja redukcji paragwajskich została ukazana w filmie fabularnym "Misja".

</doc>
<doc id="658172" url="https://pl.wikipedia.org/wiki?curid=658172" title="Astronomia pozagalaktyczna">
Astronomia pozagalaktyczna

Astronomia pozagalaktyczna – dział astronomii zajmujący się badaniami obiektów położonych poza Galaktyką.
Astronomia pozagalaktyczna narodziła się w latach dwudziestych XX w. Wcześniej astronomowie nie zdawali sobie sprawy z tego, że część obserwowanych na niebie mgławic to rzeczywiście mgławice gazowe należące do Galaktyki, natomiast część to bardzo odległe galaktyki. Argumenty za istnieniem dalekich galaktyk pojawiały się stopniowo i jeszcze w 1920 r. (Wielka Debata między Shapleyem a Curtisem) nie było to oczywiste. Decydujące rozstrzygnięcie przyszło w wyniku obserwacji. W roku 1923 Edwin Hubble wykonał obserwacje Galaktyki Andromedy, zaobserwował w niej pojedyncze gwiazdy typu cefeid i to pozwoliło mu na wyznaczenie odległości do tej galaktyki. Odległość ta wielokrotnie przekraczała rozmiary Drogi Mlecznej.
Przedmiotem badań astronomii pozagalaktycznej są galaktyki, poczynając od najbliższych Ziemi galaktyk karłowatych, będących satelitami Galaktyki, poprzez te wchodzące w skład Grupy Lokalnej, aż do najdalszych znanych galaktyk, położonych w odległościach porównywalnych z rozmiarami obserwowanego Wszechświata (przesunięcie ku czerwieni ponad 6), oraz ośrodek międzygalaktyczny. W szczególności badania dotyczą budowy galaktyk, ich grupowania się w grupy i gromady oraz struktury wyższego rzędu (jak supergromady czy włókna). W tym ostatnim aspekcie astronomia pozagalaktyczna zbliża się do kosmologii, z tym, że tradycyjnie ta pierwsza jest bardziej nastawiona na badanie konkretnych obiektów, a kosmologia na badanie wielkoskalowej struktury Wszechświata. Ze szczególną uwagą badane są galaktyki aktywne takie jak kwazary czy radiogalaktyki. W zakres zainteresowań astronomii pozagalaktycznej wchodzą też nie tylko całe galaktyki, ale i pojedyncze gwiazdy, jeśli są dostatecznie jasne, aby je można było obserwować z wielkich odległości. Do takich obiektów należą rozbłyski gamma czy supernowe.
Na obserwacje planet poza Galaktyką mógłby pozwolić dopiero teleskop o średnicy wielu kilometrów. ESO podaje hipotetyczną średnicę 1 km, ale można spotkać się z czysto fantastycznymi wizjami teleskopów o średnicy nawet tysięcy kilometrów.

</doc>
<doc id="658173" url="https://pl.wikipedia.org/wiki?curid=658173" title="To'orił Ong-chan">
To'orił Ong-chan

To'orił Ong-chan (zwany również Toghrul-chan oraz Wang-chan, ur. ? – zm. 1203) – wódz plemienia Kereitów. Zwierzchnik i opiekun a następnie przeciwnik Czyngis-chana, ojciec Sorkaktani-beki. Jeden z najpotężniejszych wodzów Wielkiego stepu w drugiej połowie XII wieku. Nestorianin, przypuszczalny pierwowzór legendarnego Księdza Jana.
Młodość.
W wieku 7 lat został wzięty do niewoli przez Merkitów, z której wkrótce odbił go ojciec. W wieku lat 13 został schwytany przez Tatarów, lecz z tej niewoli uciekł.
Władzę nad Kereitami zdobył przypuszczalnie na przełomie lat 60 i 70 XII wieku. Po przejęciu władzy nad częścią Kereitów usiłował zabić swoich młodszych braci, w których obronie wystąpił jego stryj – Gurchan. Jednak To'orił pokonał go dzięki pomocy jednego z wodzów mongolskich – Jesügeja Baatura, według Lwa Gumilowa miało to miejsce w 1171 roku.
Rządy.
Na przełomie lat 70 i 80 wziął w opiekę syna Jesügeja – Temudżyna, któremu obiecał oddać jego lud. Gdy Merkici porwali żonę Temudżyna Börte, zorganizował wyprawę, która ją odbiła. Uznał wybór Temudżyna na Czyngis-chana, przy czym gratulując mu, nazwał go swoim synem, co było podkreśleniem, że w dalszym ciągu pozostaje zwierzchnikiem Temudżyna, choć wydaje się, że w kolejnych latach była to zwierzchność jedynie formalna. Następnie wraz z Czyngis-chanem walczył z Tatarami w sojuszu z dżurdżeńskim państwem Jin. Wówczas uzyskał chiński tytuł Ong – Król, który był odtąd używany jako jego imię. Później został obalony przez jednego ze swoich młodszych braci Erke Kara, korzystającego z poparcia Najmanów. Ong-chan ucieka do państwa Tangutów, a następnie do Kara Kitajów, którzy jednak wygnali go po półrocznym pobycie. Ponownie usiłuje dotrzeć do państwa Tangutów jednak i stamtąd zostaje wygnany. Mając zaledwie 5 kóz i 1 wielbłąda dociera do stepów mongolskich, gdzie zostaje przyjęty przez Czyngis-chana, który wkrótce przywraca go do władzy. W 1201 roku wspólnie z Czyngis-chanem walczy przeciw koalicji Mongołów, Tatarów i Najmanów pod wodzą Dżamuki, po zwycięstwie rusza w pościg za Dżamuką. W następnym roku w kilku bitwach pokonał Merkitów, jesienią 1202 znów wraz z Czyngis-chanem pokonał Najmanów nad jeziorem Kisził Basz. Następnie obaj sojusznicy stanęli naprzeciw kolejnej armii najmańskiej koło miejscowości Bajdarak Belczir. W nocy Ong-chan kazał rozpalić ogniska w swoim obozie i wraz z armią wycofał się, według "Tajnej historii Mongołów" nie informując o tym Czyngis-chana. Cała sytuacja budzi jednak spore wątpliwości, gdyż Dżamuka, który w niewyjaśnionych okolicznościach został w międzyczasie doradcą Ong-chana, miał mówić wówczas: "Mój pobratyniec Temudżyn już od dawna wymieniał poselstwa z Najmanami. A teraz nie idzie z nami... Pewnie poszedł do Najmanów. Przystał do nich i został z nimi." Wydaje się zatem przekonany, że Czyngis-chan wiedział o planach wycofania się. Lew Gumiłow uważa, że Czyngis-chan został wówczas na miejscu, by stworzyć wśród swoich oddziałów, a także wśród nieznających sytuacji Kereitów, wrażenie zdrady Ong-chana. Po tych wydarzeniach Najmanowie ruszyli w pościg za Ong-chanem, który zagrożony całkowitym rozbiciem swojej armii wzywa na pomoc Czyngis-chana. Po uzyskaniu pomocy To'orił usynowił Temudżyna, czyniąc go swoim dziedzicem, wydziedziczając tym samym jedynego syna Nikła Senguma. Czyngis-chan chciał przypieczętować sojusz małżeństwem swego syna Dżocziego z córką Ong-chana – Cza'ur-beki. Jednak pod naciskiem Nikła Senguma, To'orił nie zgodził się na to małżeństwo.
Wojna z Czyngis-chanem.
Na przełomie 1202 i 1203 Dżamuka namawia Nikła i możnych kereickim, a następnie wraz z nimi Ong-chana do zamachu na Czyngis-chana. Kereici godzą się na wyżej wspomniane małżeństwo i zapraszają Czyngis-chana na ucztę zaręczynową. Jednak ten w drodze zostaje ostrzeżony przed zdradą i zawraca. Kolejna próba zamachu również się nie powiodła i Czyngis-chan zaczął uciekać gromadząc jednocześnie armię, a w pościg za nimi ruszyły główne siły Kereitów z Ong-chanem na czele. Obie armie spotykają się pod Kałakałdżit-elet, gdzie dochodzi do bitwy. Przed nią Ong-chan przekazał dowództwo nad swoimi siłami Dżamuce, który przekazał swój plan bitwy Czyngis-chanowi. Bitwa nie została rozstrzygnięta, ale Czyngis-chanowi ponownie udało się uciec Kereitom. W dodatku ranny został Nikł Sengum i To'orił zaprzestał pościgu. Przez kilka następnych miesięcy Czyngis-chan prowadził negocjacje z Kereitami i jesienią 1203 w niespodziewanym napadzie rozbił ich armię. Ong-chan wraz z synem usiłował uciec do Najmanów, lecz został zabity przez nie znającego go żołnierza najmańskiego.

</doc>
<doc id="658176" url="https://pl.wikipedia.org/wiki?curid=658176" title="Lincoln (Argentyna)">
Lincoln (Argentyna)

Lincoln – miasto w Argentynie leżące w prowincji Buenos Aires, założone 19 lipca 1865 roku.
Nazwa miasta jest hołdem dla prezydenta Stanów Zjednoczonych Abrahama Lincolna. W roku 2001 Lincoln zamieszkiwało 41127 mieszkańców.
Linki zewnętrzne.
Oficjalna strona miasta Lincoln

</doc>
<doc id="658177" url="https://pl.wikipedia.org/wiki?curid=658177" title="Scramjet">
Scramjet

Scramjet ("Supersonic Combustion Ramjet") – silnik strumieniowy z naddźwiękową komorą spalania, mający zastosowanie w zakresie prędkości znacznie przewyższających zwykły silnik strumieniowy (). Stosowanie takiego silnika znajduje uzasadnienie nawet do prędkości hiperdźwiękowej odpowiadającej liczbie Macha do 10.
Do dyfuzora wlotowego naddźwiękowego silnika strumieniowego wpada strumień powietrza z prędkością przekraczającą prędkość dźwięku i ulega spowolnieniu, sprężeniu, a część jego energii kinetycznej zamienia się w ciepło, powodując wzrost temperatury. Następnie w komorze spalania dodawane jest paliwo, które spala się w strumieniu nadal poruszającym się z prędkością naddźwiękową, powodując dalszy wzrost jego temperatury. W rozszerzającej się dyszy wylotowej strumień rozpręża się, ochładza i przyśpiesza. Ciąg jest bezpośrednio efektem kształtującego się wewnątrz silnika układu ciśnień, a jego wartość jest proporcjonalna do zmiany w jednostce czasu ilości ruchu przepływającego przez silnik powietrza.

</doc>
<doc id="658180" url="https://pl.wikipedia.org/wiki?curid=658180" title="Syndia">
Syndia



</doc>
<doc id="658184" url="https://pl.wikipedia.org/wiki?curid=658184" title="Noeux-les-Mines">
Noeux-les-Mines



</doc>
<doc id="658188" url="https://pl.wikipedia.org/wiki?curid=658188" title="Podział administracyjny Suwałk">
Podział administracyjny Suwałk

Jednostkami pomocniczymi gminy miejskiej Suwałki są sołectwa. 
Miasto składa się także ze zwyczajowych osiedli mieszkaniowych i innych jednostek urbanistycznych. Różnice w liczbie mieszkańców i zajmowanej powierzchni między poszczególnymi jednostkami są duże i wynikają z geografii oraz historii miasta.
Jednostki pomocnicze miasta (sołectwa).
Zgodnie z § 6. uchwały nr XXXIII/394/2017 Rady Miejskiej w Suwałkach z dnia 31 maja 2017 r. jednostkami pomocniczymi miasta są następujące sołectwa:

</doc>
<doc id="658192" url="https://pl.wikipedia.org/wiki?curid=658192" title="Jens Skou">
Jens Skou

Jens Christian Skou (ur. 8 października 1918 w Lemvig, zm. 28 maja 2018 w Risskov) – duński lekarz, chemik i biofizyk. Laureat Nagrody Nobla w dziedzinie chemii w 1997 roku za odkrycie enzymu pompy sodowo-potasowej (Na+, K+ ATP-azy).
Jens Skou pochodził z zamożnej rodziny mieszkającej w Gminie Lemvig w Jutlandii Środkowej. Jego ojciec, Magnus Martinus Skou, wraz z bratem Peterem zajmowali się handlem drewnem i węglem. W 1930 roku Magnus Skou zachorował na zapalenie płuc i zmarł. Jego firmę przejęła żona Ane-Margrethe Skou, równocześnie opiekując się czwórką dzieci, z których Jens był najstarszy. 
Ponieważ w Lemvig nie było gimnazjum, piętnastoletni Jens Skou wyjechał do Haslev, gdzie przez trzy lata uczęszczał do szkoły średniej. Po jej ukończeniu, w 1937 roku, zdecydował się na podjęcie studiów medycznych na Uniwersytecie Kopenhaskim. Studia trwały siedem lat, były złożone z trzyletniego kursu przedmiotów ogólnych (fizyka, chemia, anatomia, biochemia i fizjologia) oraz czteroletniego obejmującego lekarskie przedmioty zawodowe (patologia, medycyna sądowa, farmakologia, zdrowie publiczne). Skou odbył studia zgodnie z planem i ukończył je w 1944 roku, mimo problemów związanych z wojną i niemiecką okupacją Danii . 
Po studiach rozpoczął staż kliniczny w szpitalu w Hjørring, początkowo na oddziale medycznym, potem na chirurgii. Interesowały go wówczas efekty znieczulenia miejscowego. Został zatrudniony w Szpitalu Ortopedycznym w Aarhus, jednak w 1947 roku zakończył edukację kliniczną i podjął pracę naukową w Instytucie Fizjologii Medycznej na Uniwersytecie Aarhus, gdzie planował opracować pracę doktorską na temat znieczulających i toksycznych efektów znieczulenia miejscowego . Ze względu na niskie zarobki na uczelni równocześnie pracował jako lekarz (miał jeden nocny dyżur w tygodniu). Ta praca pozwoliła mu uzyskać zgodę na zakup samochodu i posiadanie telefonu, do których dostęp był ograniczony ze względu na powojenny kryzys . 
Prace nad efektami znieczulenia miejscowego skierowało zainteresowanie Jensa Skou na zagadnienia związane z transportem sodu i potasu przez błonę komórkową. Opierał się na pracach Alana Hodgkina i Richarda Keynesa, którzy opisali przepływ sodu i potasu wywołany stymulowaniem neuronów. Po aktywacji neuronu, stężenie sodu znacznie wzrastało, a następnie powracało, gdy jony były odprowadzane przez błonę komórkową. Proces ten, zachodzący przeciwnie dogradientu stężenia sodu, wymagał dodatkowej energii, dostarczanej, jak zakładano, przez Adenozyno-5′-trifosforan (ATP). Skou założył, że za transport jonów odpowiedzialny jest enzym, nazwany przez niego ATP-azą Na+/K+ lub pompą sodowo-potasową, związanego z błoną komórkową. 
Przeszedł na emeryturę w 1988 roku, ale jeszcze przez długi czas pozostał aktywny naukowo, jego ostatni artykuł został opublikowany w Journal of Psychiatric Research w 2015 roku, gdy Skou miał 96 lat. 
W 1997 roku otrzymał Nagrodę Nobla w dziedzinie chemii za odkrycie ATP-azą Na+/K+. Nagrodę razem z nim otrzymali Paul D. Boyer i John Ernest Walker za zbadanie i wyjaśnienie enzymatycznego mechanizmu syntezy adenozynotrifosforanu (ATP). Skou otrzymał 1/2 nagrody, a Boyer i Walker po 1/4. 
Podczas pobytu w Hjørring, poznał Ellen Margrethe Nielsen, która odbywała tam staż pielęgniarski. Po zakończeniu stażu, w 1948 roku, przyjechała do Aarhus, gdzie wyszła za niego za mąż. Mieli trzy córki, pierwsza, urodzona w 1950 roku, zmarła mając półtora roku. W 1952 urodziła się Hanne, a w 1954 roku Karen .

</doc>
<doc id="658196" url="https://pl.wikipedia.org/wiki?curid=658196" title="Đ">
Đ

Đ, đ – litera używana we wszystkich czterech odmianach języka serbsko-chorwackiego (przy zapisie alfabetu łacińskiego) na oddanie dźwięku zapisywanego w polskiej ortografii jako dź (odpowiednik cyrylicznego ђ).
Używana jest także w ortografii lapońskiej oraz w języku wietnamskim, w którym odpowiada polskiemu d.

</doc>
<doc id="658198" url="https://pl.wikipedia.org/wiki?curid=658198" title="Rivadavia Lincoln">
Rivadavia Lincoln

Club Rivadavia de Lincoln − argentyński klub piłkarski z miasta Lincoln.
Historia.
Klub założony został 22 marca 1915 roku. Większość czasu spędził w ligach regionalnych. W roku 2005 klub awansował do czwartej ligi (Torneo Argentino B), a w następny roku do ligi trzeciej (Torneo Argentino A), w której obecnie występuje jako beniaminek.

</doc>
<doc id="658199" url="https://pl.wikipedia.org/wiki?curid=658199" title="Jingwang (Ji Gai)">
Jingwang (Ji Gai)

Król Jing z dynastii Zhou (chiński: 周敬王; pinyin: Zhōu Jìng Wáng) – dwudziesty szósty władca tej dynastii i czternasty ze wschodniej linii dynastii Zhou. Rządził w latach 520-476 p.n.e. Jego następcą został jego syn, Yuanwang.

</doc>
<doc id="658200" url="https://pl.wikipedia.org/wiki?curid=658200" title="Anisotremus">
Anisotremus

Anisotremus – rodzaj ryb z rodziny luszczowatych (Haemulidae).
Klasyfikacja.
Gatunki zaliczane do tego rodzaju:

</doc>
<doc id="658201" url="https://pl.wikipedia.org/wiki?curid=658201" title="Baryonyks">
Baryonyks



</doc>
<doc id="658204" url="https://pl.wikipedia.org/wiki?curid=658204" title="Jens C. Skou">
Jens C. Skou



</doc>
<doc id="658207" url="https://pl.wikipedia.org/wiki?curid=658207" title="Club Rivadavia de Lincoln">
Club Rivadavia de Lincoln



</doc>
<doc id="658209" url="https://pl.wikipedia.org/wiki?curid=658209" title="Klementynka i Klemens – gęsi z Doliny Młynów">
Klementynka i Klemens – gęsi z Doliny Młynów

Klementynka i Klemens – gęsi z Doliny Młynów – serial telewizyjny dla dzieci, produkcji polsko-zachodnioniemieckiej, z 1986 roku, sequel zrealizowanych wcześniej "Urwisów z Doliny Młynów".
Ciąg dalszy przygód grupki dzieci, żyjących na typowej polskiej wsi.

</doc>
<doc id="658210" url="https://pl.wikipedia.org/wiki?curid=658210" title="Krzemieniec (szczyt)">
Krzemieniec (szczyt)

Krzemieniec (również "Kremenaros", ukr. Кременець – "Kremenec’", słow. "Kremenec", węg. "Kremenáros") – szczyt górski w wododziałowym paśmie Bieszczadów Zachodnich. Wysokość – 1221 m.
Opis.
Krzemieniec to najwyższy punkt Gór Bukowskich, czyli słowackiej części Bieszczadów Zachodnich.
Szczytowa partia Krzemieńca jest zalesiona, płaska i rozciągnięta, ma kilka kulminacji. Na wysuniętej najbardziej na zachód (1208 m) znajduje się trójstyk granic Polski, Słowacji i Ukrainy. Miejsce to jest oznaczone granitowym obeliskiem i polskim słupkiem granicznym nr 1. 460 m na południe od trójstyku, przy słowackim słupku granicznym nr "2", znajduje się najbardziej wysunięty na wschód punkt Słowacji. Najwyższa kulminacja Krzemieńca leży 180 m na północny wschód od trójstyku. Przebiega przez nią granica polsko-ukraińska i znajduje się tam polski słupek graniczny nr "2".

</doc>
<doc id="658213" url="https://pl.wikipedia.org/wiki?curid=658213" title="Ogólnopolski Festiwal Filmów Widowisk Telewizyjnych dla Dzieci i Młodzieży">
Ogólnopolski Festiwal Filmów Widowisk Telewizyjnych dla Dzieci i Młodzieży



</doc>
<doc id="658214" url="https://pl.wikipedia.org/wiki?curid=658214" title="Yuanwang">
Yuanwang

Król Yuan z dynastii Zhou (chiński: 周元王; pinyin: Zhōu Yúan Wáng) – dwudziesty siódmy władca tej dynastii i piętnasty ze wschodniej linii dynastii Zhou. Rządził w latach 475-469 p.n.e. Jego następcą został jego syn, Zhendingwang.

</doc>
<doc id="658222" url="https://pl.wikipedia.org/wiki?curid=658222" title="E39 (trasa europejska)">
E39 (trasa europejska)

E39 – trasa europejska przebiegająca przez Danię i Norwegię. E39 jest trasą pośrednią północ-południe.
Stary system numeracji.
Do 1983 roku obowiązywał poprzedni system numeracji, według którego oznaczenie E39 dotyczyło trasy: "Hechtel — Heerlen — Akwizgran". Arteria E39 była wtedy zaliczana do kategorii „B”, w której znajdowały się trasy europejskie będące odgałęzieniami oraz łącznikami.
Drogi w ciągu dawnej E39.
"Lista dróg opracowana na podstawie materiału źródłowego"

</doc>
<doc id="658230" url="https://pl.wikipedia.org/wiki?curid=658230" title="Bitwa pod Kałakałdżit-elet">
Bitwa pod Kałakałdżit-elet

Bitwa pod Kałakałdżit-elet - stoczona wiosną 1203 roku nierozstrzygnięta bitwa, pomiędzy siłami Czyngis-chana a Kereitami pod wodzą Ong-chana i prawdopodobnie Dżamuki.
Przyczyny.
Pod koniec roku 1202 wódz Kereitów - To'orił Ong-chan, usynowił Czyngis-chana i uznał go za swojego dziedzica, co wywołało opór u jego prawdziwego syna Nikła Sengüma. Za namową Dżamuki i grupy Kereickich możnych, Sengüm nakłania swego ojca do zgładzenia Czyngis-chana. Miało to nastąpić podczas zaręczyn jego syna Dżocziego z córką Ong-chana (wcześniej Czyngis-chan zabiegał o to małżeństwo, lecz mu odmówiono). Czyngis-chan pojechał na ucztę zaręczynową z zaledwie 10 ludźmi jednak ostrzeżony w drodze zawrócił. Kereici zdając sobie sprawę, że ich zamiary zostały wykryte podjęli pogoń, tymczasem Czyngis-chan znów ostrzeżony, tym razem przez sługę jednego ze spiskowców, uniknął kolejnej zasadzki i wciąż uciekając, zaczął zbierać armię. W pogoń za nim ruszyły już główne siły Kereitów z Ong-chanem i Dżamuką na czele. Czyngis-chan dostrzegł pogoń gdy obozował w miejscowości Kałakałdżit-elet.
Przed bitwą.
Wedle Tajnej historii Mongołów przed samą bitwą Ong-chan, przekazał dowództwo Dżamuce, ten zaś miał przesłać Czyngis-chanowi informacje o ustawieniu sił Kereitów, w dodatku podając w wątpliwość zdolności przywódcze Ong-chana właśnie z tego powodu, że jego uczynił dowódcą. Nie wiadomo, co po tych zdarzeniach zrobił Dżamuka, lecz opis bitwy nie wspomina już o nim. Źródła nie stwierdzają też jasno jego obecności w obozie Ong-chana po bitwie. Z tych względów Lew Gumilow sugeruje, że Dżamuka odmówił walki i jeszcze przed nią opuścił Ong-chana. Czyngis-chan był jednak, długi czas po bitwie, przekonany, że Dżamuka, przebywa wciąż w obozie kereickim, gdyż tam właśnie wysyła posłów do niego a Aczin Szurik jeden z dowódców kereickich bezpośrednio po bitwie wymienia Dżamukę wśród sojuszników.
Bitwa.
Bitwę rozpoczął atak Uru'utów (pod dowództwem Dżurczedaja) i Mangakutów (pod dowództwem Kuiłdara) - najlepszych jednostek w zebranej pośpiesznie armii Czyngis-chana, na Dżirginów (pod dowództwem Kadaka). Mongołowie przeważali, lecz atak kolejnych sił kereichkich: Tübgenów i Ołon Dongkatów (pod wodzą Aczika Sziruna) powstrzymał Mangkuatów, których dowódca zostaje ciężko ranny (z powodu tej rany umrze wkrótce po bitwie). Jednak Uru'uci zmuszają do odwrotu kolejne jednostki Kereickie łącznie z gwardią Ong-chana Kereici zatrzymali się dopiero wokół rannego Sengüma do wieczora odpierając ataki Mongołów lecz już nie podejmując własnych. W bitwie został ranny i na kilka godzin zagubiony jedynie z dwoma towarzyszami, syn Czyngis-chana i jego następca Ögödej. Nie wiadomo czy w walce brały udział główne siły Czyngi-chana, które miały być ustawione za Uru'utami i Mangakutami. Z jednej strony kronika nic o tym nie wspomina z drugiej wątpliwe, by w tych właśnie oddziałach walczył z pewnością biorący udział w bitwie Ögödej.
Po bitwie.
O zmroku siły mongolskie oderwały się od nieprzyjaciela i kontynuowały ucieczkę. Ong-chan początkowo zamierzał podjąć pogoń, lecz pod wpływem lekceważących Czyngis-chana i jego armię możnych (a konkretnie Aczika Sziruna) zrezygnował z pogoni i zawrócił. Kilka dni po bitwie Czyngis-chan dokonał przeglądu swoich wojsk stąd wiemy, że miał wówczas jedynie 2660 żołnierzy. Nie wiadomo wprawdzie z jakimi siłami obie strony przystępowały do bitwy wydaje się jednak, że Czyngis-chan poniósł znaczne straty zagrażające istnieniu jego armii, wojska Kereitów były znacznie większe stąd wydaje się, że nie odczuli oni strat tak mocno.
Skutki.
Czyngis-chanowi mimo znacznych strat, dzięki bitwie pod Kałakałdżit-elet udało się uciec kereickiej pogoni ze sporym oddziałem. Dzięki temu mógł szybko zebrać większą armię zdolną do ostatecznego pokonania Kereitów, do czego doszło jesienią 1203 roku.

</doc>
<doc id="658232" url="https://pl.wikipedia.org/wiki?curid=658232" title="Rola herbowa">
Rola herbowa

Rola herbowa – najwcześniejsza forma herbarza, powstała w XIII w. 
Role herbowe w formie zwojów pergaminowych z barwnymi wizerunkami herbów i imionami ich posiadaczy sporządzali z okazji turniejów rycerskich heroldowie. Po zaniku turniejów przekształciły się w formę współczesnych herbarzy, często zachowujących tradycyjną nazwę roli herbowej. Stanowią źródło badania heraldyki wieków średnich.

</doc>
<doc id="658238" url="https://pl.wikipedia.org/wiki?curid=658238" title="Parkometr">
Parkometr

Parkometr (parkować + gr. "metreín" – mierzyć) – urządzenie, które po wrzuceniu odpowiednich monet odmierza czas postoju bezpośrednio obok tego urządzenia zaparkowanego pojazdu.
Parkometr został wymyślony i opatentowany przez Carla C. Magee z Oklahoma City, Oklahoma. Pierwsza nazwa – „coin controlled parking meter” użyta 13 maja 1935.
Pierwsza instalacja parkometru nastąpiła w Oklahoma City 16 lipca 1935. Szybko urządzenie przyjęło się na ulicach, umożliwiając ograniczenie czasu postoju samochodów (problem głównie dotyczył sklepikarzy).
Przez około 40 lat, parkometry mechaniczne przechodziły jedynie małe modyfikacje, aż w połowie lat 80. otrzymały kilka układów elektronicznych, rozpoczynając w ten sposób nowy etap jakości ich obsługi, niezawodności oraz możliwości programowania.
W latach 90. parkometry zaczęły być zastępowane parkomatami, czyli urządzeniami typu „Pay and display” (ang.) sprzedającymi bilety opłaty parkingowej.

</doc>
<doc id="658240" url="https://pl.wikipedia.org/wiki?curid=658240" title="Lotniskowce typu Colossus">
Lotniskowce typu Colossus

Lotniskowce typu "Colossus" – brytyjskie lotniskowce lekkie, które zaczęły wchodzić do służby w grudniu 1944 roku. Planowano zbudować 16 jednostek tego typu, jednak do służby ostatecznie weszło tylko 10.
Dwa z okrętów tego typu HMS „Perseus” i HMS „Pioneer” zostały zbudowane jako „okręty warsztatowe” do naprawy i obsługi samolotów, budowa następnych pięciu okrętów została na pewien czas zatrzymana i ostatecznie zostały one zbudowane jako typ "Majestic", szósty planowany „Majestic” nigdy nie został dokończony. Większość okrętów została w późniejszym czasie sprzedana do krajów Wspólnoty Brytyjskiej.
Historia.
Zatopienie pozbawionych osłony powietrznej brytyjskich okrętów HMS „Prince of Wales” i „Repulse” przez japońskie samoloty w czasie tzw. bitwy pod Kuantanem było symbolicznym końcem „ery pancerników” i oznaczało początek nowej ery w wojnach morskich, w której lotnictwo morskie miało odgrywać znaczącą rolę, co pociągnęło za sobą zwiększenie zapotrzebowania na nowoczesne lotniskowce.
Flota brytyjska odczuwała brak odpowiedniej liczby lotniskowców – w momencie wybuchu II wojny światowej Royal Navy posiadała na stanie „lotniskowce floty” (tradycyjne, duże i kosztowne w produkcji), w późniejszym czasie wprowadzono do użycia także znacznie tańsze w wykonaniu i utrzymaniu lotniskowce eskortowe. „Dużych” lotniskowców było zawsze za mało, a eskortowe były przeznaczone do innych zadań (osłona konwojów morskich). Małe i stosunkowo powolne lotniskowce eskortowe nie nadawały się do zadań stawianych przed tradycyjnymi lotniskowcami, a w dodatku na ich budowę potrzebne były duże statki handlowe, które wykorzystywano do innych zadań. W tej sytuacji zaproponowano konstrukcję zupełnie nowej klasy okrętów – „lotniskowców lekkich”, mniejszych rozmiarem od tradycyjnych dużych okrętów tego typu, ale bazowanych na typie "Illustrious".
Pierwsze cztery „Kolosy” zostały ukończone w grudniu 1944 i zostały natychmiast wysłane na Daleki Wschód, ale żaden z nich nie wziął udziału w wojnie. Po II wojnie światowej okręty tego typu pozostały w służbie brytyjskiej i wzięły udział w wojnie koreańskiej.
Wiele okrętów typu "Colossus" zostało w późniejszym czasie sprzedanych do innych państw, gdzie niektóre z nich służyły aż do lat 90. XX wieku.

</doc>
<doc id="658242" url="https://pl.wikipedia.org/wiki?curid=658242" title="Aquapark Łódź">
Aquapark Łódź



</doc>
<doc id="658245" url="https://pl.wikipedia.org/wiki?curid=658245" title="Matapan (przylądek)">
Matapan (przylądek)



</doc>
<doc id="658246" url="https://pl.wikipedia.org/wiki?curid=658246" title="Janka">
Janka



</doc>
<doc id="658250" url="https://pl.wikipedia.org/wiki?curid=658250" title="Branko Plese">
Branko Plese



</doc>
<doc id="658254" url="https://pl.wikipedia.org/wiki?curid=658254" title="Urząd Unii Europejskiej ds. Własności Intelektualnej">
Urząd Unii Europejskiej ds. Własności Intelektualnej

Urząd Unii Europejskiej ds. Własności Intelektualnej (ang. "European Union Intellectual Property Office", EUIPO) – urząd należący do struktur Unii Europejskiej, rejestrujący znaki towarowe Unii Europejskiej ("European Union trade marks") i wspólnotowe wzory przemysłowe ("registered Community designs"). 
Dyrektorem Wykonawczym EUIPO jest Christian Archambeau. EUIPO kieruje zarząd, na czele którego stoi Andrea Di Carlo.
Opis.
Urząd został założony w 1994 w Angers. Rozpoczął działalność w 1996. Jego siedziba znajduje się w Alicante w Hiszpanii. 23 marca 2016 weszły w życie zmiany nazwy urzędu (dawniej: Urząd Harmonizacji w ramach Rynku Wewnętrznego, ang. "Office for Harmonization in the Internal Market", OHIM), przedmiotu ochrony (dawniej: wspólnotowy znak towarowy, "Community trade mark") i funkcji kierowniczych (dawniej: Prezes i Rada Administracyjna).
Początkowo OHIM rejestrował tylko wspólnotowe znaki towarowe, utworzone Rozporządzeniem Rady Nr 40/94 z dnia 20 grudnia 1993, które zostało wydane w konsekwencji utworzenia jednolitego rynku (1 stycznia 1993). Unijne znaki towarowe i wspólnotowe wzory przemysłowe koegzystują z prawami krajowymi oraz z prawami międzynarodowymi, tj. udzielonymi zgodnie z Porozumieniem madryckim i Protokołem do tego Porozumienia. EUIPO obejmuje ochroną rejestrowane i już zarejestrowane znaki towarowe oraz wzory przemysłowe.
Procedura rejestracji.
W ramach wniosku o rejestrację znaku towarowego bądź wzoru przemysłowego do EUIPO wnioskodawca ma możliwość rejestracji we wszystkich krajach należących do Unii Europejskiej w ramach jednej opłaty. Wniosek obejmuje pierwszy, 10-letni czas ochrony i może ulec on przedłużeniu o kolejne 10 lat za dodatkową opłatą. Wniosek do EUIPO może zostać złożony w każdym języku urzędowym występującym na terenie UE. Wniosek może zostać złożony na piśmie bądź drogą elektroniczną za pośrednictwem oficjalnej strony urzędu.

</doc>
<doc id="658262" url="https://pl.wikipedia.org/wiki?curid=658262" title="Jeremy Soule">
Jeremy Soule

Jeremy Soule (ur. 19 grudnia 1975 w Keokuk w stanie Iowa) – amerykański kompozytor muzyki do gier komputerowych. Zadebiutował w 1995 ścieżką dźwiękową do gry "Secret of Evermore". Później był autorem muzyki do takich gier, jak seria "Total Annihilation", seria "Harry Potter", "Dungeon Siege", "Guild Wars", "", "Supreme Commander, War Thunder" oraz seria "The Elder Scrolls".

</doc>
<doc id="658263" url="https://pl.wikipedia.org/wiki?curid=658263" title="Picador">
Picador

Picador – kabaret literacki działający w Warszawie, w Kawiarni Poetów Pod Pikadorem przy ul. Nowy Świat. Kabaret powstał w listopadzie 1918 i działał w jeszcze w 1919 roku. Wśród założycieli byli: Jarosław Iwaszkiewicz, Kazimierz Wierzyński, Jan Lechoń, Antoni Słonimski i Julian Tuwim. Związany był z grupą poetycką Skamander.

</doc>
<doc id="658264" url="https://pl.wikipedia.org/wiki?curid=658264" title="Janka (serial telewizyjny)">
Janka (serial telewizyjny)

Janka – serial telewizyjny dla dzieci z roku 1989, zrealizowany we współpracy polsko-zachodnioniemieckiej. W roku 1990, z materiałów serialu złożono dwuczęściowy film kinowy pod tym samym tytułem.
Plenery.
Za plenery do serialu posłużyły: Sulejów – Podklasztorze, Bąkowa Góra, Paradyż oraz Dąbrowa nad Czarną.
Fabuła.
Przygody gromady dzieci z polskiej wsi lat dwudziestych XX wieku, tworzących dwie „walczące” ze sobą bandy. Jednej z nich ("tzw. Orłom") przewodzi wnuczka lokalnego karczmarza; kilkunastoletnia Janka, a drugiej ("Wilkom") – jej rówieśnik; Julek Bromski. W tle dziecięcych zabaw, obserwujemy ciągnący się od lat konflikt pomiędzy rodzinami dwojga przywódców.

</doc>
<doc id="658265" url="https://pl.wikipedia.org/wiki?curid=658265" title="Agnieszka Kruk">
Agnieszka Kruk



</doc>
<doc id="658270" url="https://pl.wikipedia.org/wiki?curid=658270" title="Dziennik Ustaw RP">
Dziennik Ustaw RP



</doc>
<doc id="658271" url="https://pl.wikipedia.org/wiki?curid=658271" title="Juventud Pergamino">
Juventud Pergamino

Club Atlético Juventud − argentyński klub piłkarski z siedzibą w mieście Pergamino.
Historia.
Klub założony został 13 lipca 1946 roku i występuje obecnie w trzeciej lidze argentyńskiej Torneo Argentino A.

</doc>
<doc id="658273" url="https://pl.wikipedia.org/wiki?curid=658273" title="Dziennik Ustaw Rzeczypospolitej Polskiej">
Dziennik Ustaw Rzeczypospolitej Polskiej



</doc>
<doc id="658274" url="https://pl.wikipedia.org/wiki?curid=658274" title="Błękit tymolowy">
Błękit tymolowy

Błękit tymolowy – organiczny związek chemiczny z grupy pochodnych trifenylometanu, chemiczny wskaźnik pH, który przybiera barwę od czerwonej do żółtej w zakresie pH 1,2–2,8 i od żółtej do niebieskiej w zakresie pH 8,0–9,6.
Dwa zakresy zmiany barwy tego wskaźnika związane są z dwoma etapami jego dysocjacji.
W praktyce laboratoryjnej jako indykator kwaso-zasadowy stosowany jest w postaci roztworu o składzie: 0,1 g błękitu tymolowego + 21,5 cm³ 0,01 mol dm³ NaOH + 228,5 cm³ wody.

</doc>
<doc id="658275" url="https://pl.wikipedia.org/wiki?curid=658275" title="Club Atlético Juventud de Pergamino">
Club Atlético Juventud de Pergamino



</doc>
<doc id="658281" url="https://pl.wikipedia.org/wiki?curid=658281" title="Katastrofa lotu Gol Transportes Aéreos 1907">
Katastrofa lotu Gol Transportes Aéreos 1907

Katastrofa lotu Gol Transportes Aéreos 1907 − katastrofa lotnicza, do której doszło 29 września 2006 w Brazylii, po zderzeniu w powietrzu dwóch samolotów. W jej wyniku 154 osoby poniosły śmierć.
Katastrofa.
Boeing 737-800 SFP należący do linii lotniczych Gol Transportes Aéreos, lot numer 1907, który rozbił się 29 września 2006 w Brazylii. Maszyna wystartowała z Manaus w lot rejsowy do Rio de Janeiro z postojem w stolicy kraju - Brasílii. Boeing zderzył się z małym samolotem odrzutowym Embraer Legacy 600 należącym do przewoźnika ExcelAire i spadł na dżunglę w stanie Mato Grosso. W wyniku odłamania się części skrzydła, maszyna wpadła w korkociąg. W katastrofie zginęły 154 osoby – 148 pasażerów i 6 członków załogi – wszyscy pasażerowie i załoga Boeinga. Nikt na pokładzie Embraera nie odniósł żadnych obrażeń.
Następstwa.
Wrak Boeinga zlokalizowano głęboko w dżungli po ponad dobie poszukiwań. Na ratunek komukolwiek było za późno, dlatego skupiono się na szukaniu czarnej skrzynki (odnaleziono ją po tygodniu) i badaniu przyczyn katastrofy.
Po katastrofie prezydent Brazylii Luiz Inácio Lula da Silva ogłosił w całym kraju żałobę narodową.
Była to największa katastrofa lotnicza w historii Brazylii od 1982 roku, kiedy to zdarzyła się katastrofa lotu VASP 168, w której zginęło 137 osób i do 17 lipca 2007 roku, kiedy to w katastrofie lotu TAM Linhas Aéreas 3054 zginęło 199 osób.

</doc>
<doc id="658282" url="https://pl.wikipedia.org/wiki?curid=658282" title="Sąd (prawo)">
Sąd (prawo)



</doc>
<doc id="658284" url="https://pl.wikipedia.org/wiki?curid=658284" title="Ośrodek administracyjny">
Ośrodek administracyjny

Ośrodek administracyjny – nazwa stosowana na określenie miejscowości, w której mieszczą się siedziby władz określonej jednostki podziału administracyjnego, zwłaszcza niższego szczebla. Nazwa „ośrodek administracyjny” stosowana bywa często zamiennie ze słowem „stolica”, jednak określenia te nie są całkowitymi synonimami, gdyż jakkolwiek miasto, gdzie mieści się zarząd prowincji można nazwać zarówno jej „stolicą”, jak i „ośrodkiem administracyjnym”, to trudno użyć słowa „stolica” w stosunku do wsi, gdzie mieściła się siedziba władz gromady, lub w której mieści się urząd gminy.

</doc>
<doc id="658285" url="https://pl.wikipedia.org/wiki?curid=658285" title="Mobile (Alabama)">
Mobile (Alabama)



</doc>
<doc id="658286" url="https://pl.wikipedia.org/wiki?curid=658286" title="Fiodor Nikiticz Romanow">
Fiodor Nikiticz Romanow



</doc>
<doc id="658287" url="https://pl.wikipedia.org/wiki?curid=658287" title="Zuleikha Robinson">
Zuleikha Robinson

Zuleikha Robinson (ur. 29 czerwca 1977 w Londynie), angielska aktorka o korzeniach brytyjsko-azjatyckich, znana przede wszystkim z jednej z głównych ról w spinoffie "Z archiwum X", zatytułowanym "Samotni strzelcy".

</doc>
<doc id="658289" url="https://pl.wikipedia.org/wiki?curid=658289" title="Wasilij Iwanowicz Bieławin">
Wasilij Iwanowicz Bieławin



</doc>
<doc id="658291" url="https://pl.wikipedia.org/wiki?curid=658291" title="Thompson v. Oklahoma">
Thompson v. Oklahoma

Thompson v. Oklahoma to nazwa sprawy wniesionej do Sądu Najwyższego Stanów Zjednoczonych w roku 1988.
William W. Thompson został skazany na karę śmierci w stanie Oklahoma za morderstwo popełnione przez niego w wieku 15 lat. Sądzony był jak dorosły. Prawo niektórych stanów, także po przywróceniu kary śmierci w 1976, przewidywało możliwość skazania na najwyższy wymiar kary osoby, która w momencie popełnienia czynu nie miała jeszcze 18 lat. Aż do obecnej dekady zdarzały się przypadki, kiedy wykonywano na nich wyrok (ostatni wyrok na osobie, która nie miała 18 lat w momencie egzekucji wykonano w 1959 w Maryland).
Adwokat Thompsona wniósł apelację do Sądu Najwyższego, który zdecydował, iż skazanie na śmierć osoby poniżej 16 lat w momencie popełnienia zagrożonego ową karą czynu jest sprzeczne z 8. i 14. poprawką do Konstytucji.
Sędziowie, którzy głosowali za przyjęciem odwołania i wydaną opinią:

</doc>
<doc id="658292" url="https://pl.wikipedia.org/wiki?curid=658292" title="Pistolet Mauser WTP">
Pistolet Mauser WTP

Mauser Westentasche Pistole (WTP) – niemiecki kieszonkowy pistolet samopowtarzalny produkowany w okresie międzywojennym.

</doc>
<doc id="658293" url="https://pl.wikipedia.org/wiki?curid=658293" title="Pistolet Mauser WTP II">
Pistolet Mauser WTP II

Mauser Westentasche Pistole II (WTP II) – niemiecki kieszonkowy pistolet samopowtarzalny produkowany w okresie międzywojennym.

</doc>
<doc id="658295" url="https://pl.wikipedia.org/wiki?curid=658295" title="Zwalniacz">
Zwalniacz

Zwalniacz, lub też retarder (tzw. hamulec górski)– urządzenie służące do długotrwałego hamowania pojazdu lub elementów maszyny. Praktycznie używa się go w celu zapobieżenia nadmiernemu wzrostowi prędkości - np. podczas długotrwałych zjazdów ze wzniesienia. Poza coraz rzadziej stosowanym zwalniaczem silnikowym stosuje się zwalniacze hydrauliczne, rzadziej elektryczne hamujące przez wał napędowy pojazdu. Są szczególnie efektywne przy większych prędkościach, zwłaszcza w pojazdach wyposażonych w automatyczną skrzynię biegów. Stosuje się je głównie w samochodach ciężarowych o dużej ładowności i w autobusach, gdzie może dojść do szybkiego przegrzania i spadku skuteczności hamulców. W momencie, w którym siła samych hamulców nie wystarcza, wówczas kierowca może włączyć retarder. Chronią też hamulce przed nadmiernym zużyciem. Oba systemy (hamulec zasadniczy i zwalniacz) mogą być używane zarówno osobno, jak i razem. Niepoprawne zastosowanie retardera może doprowadzić do rozszczepienia zestawu i zepchnięcia ciągnika z drogi przez napierającą naczepę.
Energia kinetyczna hamowanego zwalniaczem pojazdu jest przekształcana na ciepło, które wymaga rozproszenia - stąd zwalniacze mają własne układy chłodzenia elementów roboczych.
Zwalniacz silnikowy to urządzenie okresowo zamykające układ wydechowy pojazdu (wraz z odcięciem dopływu paliwa), co wspomaga hamowanie silnikiem.
Jako zwalniacze stosuje się też różnego rodzaju urządzenia umożliwiające rozproszenie energii hamującego pojazdu. Przykładami zwalniacza są:

</doc>
<doc id="658299" url="https://pl.wikipedia.org/wiki?curid=658299" title="Pomaton Emi">
Pomaton Emi



</doc>
<doc id="658300" url="https://pl.wikipedia.org/wiki?curid=658300" title="Office for Harmonization in the Internal Market">
Office for Harmonization in the Internal Market



</doc>
<doc id="658301" url="https://pl.wikipedia.org/wiki?curid=658301" title="OHIM">
OHIM



</doc>
<doc id="658302" url="https://pl.wikipedia.org/wiki?curid=658302" title="Egesheim">
Egesheim

Egesheim – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen, wchodzi w skład związku gmin Heuberg. Leży w Jurze Szwabskiej, w Parku Natury Górnego Dunaju, ok. 15 km na północ od Tuttlingen.

</doc>
<doc id="658303" url="https://pl.wikipedia.org/wiki?curid=658303" title="UHRW">
UHRW



</doc>
<doc id="658304" url="https://pl.wikipedia.org/wiki?curid=658304" title="UHIM">
UHIM



</doc>
<doc id="658305" url="https://pl.wikipedia.org/wiki?curid=658305" title="Jeszywas Chachmej Lublin">
Jeszywas Chachmej Lublin

Jeszywas Chachmej Lublin, hebr. ישיבת חכמי לובלין (Lubelska Szkoła Mędrców) – założona w Lublinie przez rabina Majera Jehudę Szapirę w 1930 roku była największą uczelnią talmudyczną na świecie.
Architektura.
Monumentalny, sześciokondygnacyjny gmach jesziwy został zaprojektowany przez Agenora Smoluchowskiego. Prowadziła do niego szeroka, stylowa brama za którą znajdował się rozległy plac z kwietnikami i rzędami drzew. Nad portykiem umieszczony był złoty napis po hebrajsku: לכו בנים שמעו לי יראת ד׳ אלמדכם (pol. "Pójdźcie synowie, słuchajcie się mnie! Nauczę was bojaźni Bożej!", Ps 34:12). Powyżej na zwieńczeniu znajdował się napis po hebrajsku i jego polska transkrypcja w wymowie aszkenazyjskiej: "Jeszywas Chachmej Lublin", do którego po śmierci założyciela szkoły dodano: "im. Rabina Majera Szapiry". Na bocznych fasadach umieszczono po hebrajsku dwie daty według kalendarza żydowskiego upamiętniające wmurowanie kamienia węgielnego – Lag baOmer 5684 (22 maja 1924) – oraz otwarcia uczelni – 28 siwan 5690 (24 czerwca 1930) – wraz z numerami odpowiadających im kart Daf Jomi.
Okoliczności powstania.
Budowa jesziwy wymagała znacznych nakładów finansowych. Nie mogąc zgromadzić w kraju wystarczających środków, rabin Szapira postanowił poprosić o wsparcie społeczność żydowską na świecie. W latach 1924–1925 odwiedził Niemcy, Czechosłowację, Austrię, Holandię, Belgię, Szwajcarię, Francję i Wielką Brytanię, gdzie udało mu się zebrać około 12,5 tysiąca dolarów.
W roku 1926 wyjechał na półtora roku do Stanów Zjednoczonych i Kanady. Ostatecznie dzięki licznym wykładom i przemówieniom na budowę jesziwy zebrał niebagatelną sumę ponad 50 tys. dolarów.
Księgozbiór.
Zebrany w jesziwie księgozbiór liczył 22 tys. pozycji książkowych, głównie literatury rabinicznej i 10 tys. czasopism. Pośród książek znajdowało się wiele starodruków i cennych rękopisów. Większość książek została spalona przez niemieckich okupantów w 1940 roku. Cenniejsze pozycje przenieśli oni do biblioteki miejskiej im. H. Łopacińskiego i Muzeum Lubelskiego. Ich dalszy los jest mało znany. Bardzo niewielka część tych zbiorów znajduje się obecnie w synagodze Chewra Nosim przy ul. Lubartowskiej 8. Docelowo mają powrócić do remontowanego gmachu jesziwy, gdzie planowane jest ponowne otwarcie biblioteki. W środowiskach antykwarycznych na świecie, od czasu do czasu pojawiają się na aukcjach pojedyncze, uważane za zaginione, egzemplarze pochodzące z przedwojennego księgozbioru jesziwy. Nie wiadomo jednak, kto i kiedy wywiózł je z Polski.
Historia powojenna.
Po zakończeniu wojny budynek jesziwy przejęła Akademia Medyczna w Lublinie, która urządziła w nim Collegium Maius. Pomieszczenie po synagodze wyremontowano i dostosowano do potrzeb auli. Zmieniono wówczas kolorystykę ścian i kolumn oraz zamurowano okna znajdujące się na ścianie wschodniej.
W 1964 roku The Theological Seminary Yeshivath Chachmey z Michigan otrzymało za budynek odszkodowanie w wysokości ok. 177 tys. ówczesnych dolarów.
W latach 80. XX wieku w jednym z mniejszych pomieszczeń założono izbę pamięci. Gromadzono w niej pamiątki dotyczące Żydów. Można było tam się pomodlić.
Jesienią 2003 roku gmach został zwrócony Gminie Wyznaniowej Żydowskiej w Warszawie (z filią w Lublinie). W odzyskanym budynku utworzono biuro głównej siedziby filii. W maju 2005 roku, gdy zostało wybudowane nowe Collegium Maius przy ul. Jaczewskiego, Akademia Medyczna opuściła mury Jeszywasu.
22 stycznia 2006 roku otwarto wyremontowaną siedzibę lubelskiej filii Gminy Wyznaniowej oraz małą synagogę ulokowaną na parterze budynku. Na uroczystości przybyli przedstawiciele społeczności żydowskiej, środowisk uniwersyteckich i kulturalnych, naczelny rabin Polski Michael Schudrich, który przywiózł zwoje Tory do Lublina, Piotr Kadlčik, Roman Litman, Ambasador Izraela Dawid Peleg, arcybiskup Józef Życiński, Andrzej Boublej, przedstawiciel arcybiskupa prawosławnego Abla, władze miejskie i samorzadowe, mieszkańcy Lublina oraz inni goście. Po ceremonii i przybiciu mezuzy do framugi drzwi przez Michaela Schudricha w domu modlitwy odbyło się popołudniowe nabożeństwo z udziałem przybyłych gości. Wobec braku mechicy, kobiety nie brały udziału w nabożeństwie.
Już wcześniej budynek był często odwiedzany przez grupy Żydów z całego świata. Według planów w podziemiach budynku ma powstać pierwsze w Europie Muzeum Chasydyzmu. 11 lutego 2007 została tam ponownie otwarta synagoga, która służy lubelskiej społeczności żydowskiej oraz licznie odwiedzającym to miasto chasydom i grupom żydowskich turystów. W salach przylegających do synagogi można oglądać wystawę dokumentującą historię jesziwy oraz upamiętniającą postać jej założyciela, rabina Majera Szapiry.
Od jesieni 2013 w gmachu Jeszywas Chachmej Lublin mieści się Hotel Ilan.
Położenie.
Jesziwa została usytuowana u zbiegu ul. Unickiej i ul. Lubartowskiej pod numerem 57 (obecnie 85). Budynek sąsiaduje z dawnym Szpitalem Żydowskim (obecnie pod numerem 81).
W otoczeniu jesziwy znajdowało się przy samej tylko ul. Lubartowskiej aż 10 domów modlitwy (numeracja domów historyczna):
22 stycznia 2006 roku w jednym z mniejszych pomieszczeń na parterze jesziwy, zaraz po przeniesieniu do odzyskanego budynku biur filii lubelskiej Gminy Wyznaniowej Żydowskiej w Warszawie utworzono tymczasową salę modlitewną, która z założenia, służyła lokalnej społeczności do uroczystego otwarcia odremontowanej synagogi właściwej w dniu 11 lutego 2007.

</doc>
<doc id="658307" url="https://pl.wikipedia.org/wiki?curid=658307" title="Antyidol">
Antyidol

Antyidol – płyta zespołu T.Love nagrana w Londynie i wydana w 1999. Na kształt płyty wpłynęły fascynacje brytyjską muzyką alternatywną, klimaty ska i reggae i inspiracje zespołami, takimi jak np. Blur.
Album sprzedawał się gorzej od poprzednich płyt zespołu, głównie ze względu na brak przeboju.
W 2016 w wywiadzie dla serwisu CGM.pl Muniek Staszczyk wymienił album jako „najsłabszą płytę T.Love”, tłumacząc to słowami: "Byliśmy chyba niegotowi jeszcze na zrobienie albumu, a chcieliśmy bardzo polecieć do Londynu, by nagrać płytę w fajnym miejscu. Zaślepiło nam to takie chłodne przygotowanie dobrych piosenek. Z pięć piosenek jest ok, a ze cztery to bym wyrzucił. Nie wyszła nam ta płyta, poza paroma numerami".

</doc>
<doc id="658308" url="https://pl.wikipedia.org/wiki?curid=658308" title="Gosheim (Badenia-Wirtembergia)">
Gosheim (Badenia-Wirtembergia)

Gosheim – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen, wchodzi w skład związku gmin Heuberg. Leży w Jurze Szwabskiej, w Parku Natury Górnego Dunaju, ok. 10 km na południowy wschód od Rottweil.

</doc>
<doc id="658311" url="https://pl.wikipedia.org/wiki?curid=658311" title="Lista komet okresowych">
Lista komet okresowych

Lista komet okresowych, czyli mających okres obiegu wokół Słońca mniejszy niż 200 lat. Przedstawia ona oznaczenia oficjalne komet (według standardu IAU) oraz nazwiska odkrywców. „P” w nazwie oznacza kometę o okresie do 200 lat (lub z udokumentowaną wcześniejszą obserwacją wskazującą na periodyczność dłuższą nawet niż 200 lat), natomiast „D” informuje o fakcie rozpadu komety, zderzeniu się jej z jakąś planetą lub zagubieniu komety.

</doc>
<doc id="658313" url="https://pl.wikipedia.org/wiki?curid=658313" title="Chłopaki nie płaczą (album)">
Chłopaki nie płaczą (album)

Chłopaki nie płaczą – płyta zespołu T.Love, wydana w 1997 przez wytwórnię płytową Pomaton EMI.
Album bardzo dobrze się sprzedawał, głównie za sprawą piosenki tytułowej, która tak naprawdę była pastiszem boys bandów. W radiu emitowane były również „Stokrotka” i „Jest super”. Płyta utrzymana jest w podobnej stylistyce, co "Al Capone". Muzycy w tekstach starali się opisać zmieniającą się rzeczywistość, nawiązać do popkultury i nowych trendów w polskiej mentalności.
Album osiągnął status złotej płyty.

</doc>
<doc id="658315" url="https://pl.wikipedia.org/wiki?curid=658315" title="Chłopaki nie płaczą">
Chłopaki nie płaczą



</doc>
<doc id="658318" url="https://pl.wikipedia.org/wiki?curid=658318" title="Problem transportowy">
Problem transportowy



</doc>
<doc id="658319" url="https://pl.wikipedia.org/wiki?curid=658319" title="Gulden austro-węgierski">
Gulden austro-węgierski

Złoty reński (floren, gulden) – srebrna moneta Cesarstwa Austriackiego, a następnie Austro-Węgier, ważąca 12,34 grama (próba srebra 900). Na monetach nominał oznaczany był skrótem „Fl.” (a w języku polskim skrótem „złr”).
Od 1892 zastępowany przez koronę austro-węgierską.
System monetarny Austrii i Austro-Węgier w latach 1857–1892.
Od 1868 r. odpowiednikiem złotego reńskiego w krajach korony św. Stefana (Węgry) był forint, równy 100 krajcarom.
Monety bito w następujących nominałach: 

</doc>
<doc id="658320" url="https://pl.wikipedia.org/wiki?curid=658320" title="Ławki (Mysłowice)">
Ławki (Mysłowice)

Ławki – dzielnica Mysłowic położona na południowym zachodzie miasta, utworzona w 2015 roku.
1 stycznia 1973 wyłączone z Lędzin i włączone do miasta Wesoła. Razem z Wesołą włączona w granice Mysłowic w 1975 roku. Dzielnica powstała na skutek prośby mieszkańców w 2015 roku z obszarów dzielnic Krasowy i Wesoła. Obejmuje ulice: Jana Kasprowicza, Krasowską, Kornela Makuszyńskiego, Murckowską, Piastów Śląskich od zbiegu z Plebiscytową do Murckowskiej, Plebiscytową od numeru 96 po stronie parzystych numerów i od numeru 55 po stronie nieparzystych.
Graniczy z Lędzinami. Jest to najmniejsza dzielnica Mysłowic pod względem ludności. Zamieszkuje ją 1045 osób (stan na 2019 rok)w zabudowie domków jednorodzinnych.

</doc>
<doc id="658322" url="https://pl.wikipedia.org/wiki?curid=658322" title="Kommos (teatr)">
Kommos (teatr)

Kommos - scena lamentu aktora; miejsce, w którym widzowie powinni przeżywać katharsis, np. w dramacie Sofoklesa "Antygonie" kommos wygłasza tytułowa bohaterka.
Kommos - śpiew aktorów w starożytnym teatrze na przemian z chórem.

</doc>
<doc id="658324" url="https://pl.wikipedia.org/wiki?curid=658324" title="Układ elektropneumatyczny">
Układ elektropneumatyczny

Układ elektropneumatyczny - układ elektrycznego sterowania hamulcami pneumatycznymi. Układ umożliwia znaczne zwiększenie szybkości działania hamulców.
Idea tego układu polega na umieszczeniu elektropneumatycznych zaworów regulujących dopływ sprężonego powietrza do mechanizmów hamulcowych możliwie blisko tych mechanizmów, dzięki czemu odcinek przekazywania sygnału na drodze pneumatycznej skraca się w znaczny sposób. Same zawory sterowane są elektrycznie sygnałem generowanym w elektronicznym układzie sterującym na podstawie sygnału z czujnika położenia pedału hamulca, który został umieszczony przy głównym zaworze sterującym. W tych układach zachowano główny zawór sterujący i wszystkie części z tradycyjnego układu pneumatycznego - co pozwala na hamowanie pojazdu tylko układem pneumatycznym w przypadku awarii układu elektrycznego. W tych układach zintegrowane są funkcje układów regulacji poślizgu kół (ABS).

</doc>
<doc id="658325" url="https://pl.wikipedia.org/wiki?curid=658325" title="Pistolet maszynowy Weaver PKS-9 Ultralite">
Pistolet maszynowy Weaver PKS-9 Ultralite

Weaver PKS-9 Ultralite – amerykański pistolet maszynowy.
Słaba sprzedaż produkowanego przez Weaver Arms karabinka samopowtarzalnego Nighthawk sprawiła, że w połowie lat 80. rozpoczęto w tej firmie prace nad pistoletem maszynowym (dzięki rozszerzeniu oferty spodziewano się polepszenia pozycji rynkowej firmy). Efektem tych prac był PKS-9 Ultralite. Była to dzięki szerokiemu zastosowaniu stopów aluminium broń tania i o niewielkiej masie. Mała masa w połączeniu z dużą szybkostrzelnością powodowała jednak trudności z opanowaniem broni podczas strzelania.
W następnych latach powstawały kolejne wersje tej broni w tym pistolety maszynowe z różnymi rodzajami kolb (stałych i składanych), oraz pistolet szturmowy AP-9. Pomimo prób zainteresowania PKS-9 różnych formacji mundurowych sprzedaż była niewielka. Ostateczny kres produkcji przyniosło bankructwo firmy Weaver Arms w 1990 roku.

</doc>
<doc id="658326" url="https://pl.wikipedia.org/wiki?curid=658326" title="Urząd patentowy">
Urząd patentowy

Urząd patentowy – narodowy lub międzynarodowy organ administracyjny (urząd) udzielający ochrony prawnej przedmiotom własności przemysłowej i handlowej oraz zajmujący się gromadzeniem i udostępnianiem dokumentacji i literatury patentowej.
Lista urzędów patentowych.
"Pozycje wyszczególnione kursywą odnoszą się do regionalnych albo międzynarodowych urzędów patentowych."

</doc>
<doc id="658330" url="https://pl.wikipedia.org/wiki?curid=658330" title="Urząd Patentowy RP">
Urząd Patentowy RP



</doc>
<doc id="658334" url="https://pl.wikipedia.org/wiki?curid=658334" title="Königsheim">
Königsheim

Königsheim – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen, wchodzi w skład związku gmin Heuberg. Leży w Jurze Szwabskiej, w Parku Natury Górnego Dunaju, ok. 13 km na północ od Tuttlingen.

</doc>
<doc id="658335" url="https://pl.wikipedia.org/wiki?curid=658335" title="Maximilian Franz Joseph Cornelius Wolf">
Maximilian Franz Joseph Cornelius Wolf



</doc>
<doc id="658337" url="https://pl.wikipedia.org/wiki?curid=658337" title="Konigsheim">
Konigsheim



</doc>
<doc id="658338" url="https://pl.wikipedia.org/wiki?curid=658338" title="Koenigsheim">
Koenigsheim



</doc>
<doc id="658341" url="https://pl.wikipedia.org/wiki?curid=658341" title="Województwo parnawskie">
Województwo parnawskie

Województwo parnawskie – województwo I Rzeczypospolitej, wchodzące w skład Inflant.
Utworzone zostało w 1598 za Zygmunta III Wazy po przekształceniu jednej z trzech prezydencji (prezydiów), utworzonych po rozejmie w Jamie Zapolskim w 1582 r. jako jedno z trzech województw inflanckich (obok województwa wendeńskiego i dorpackiego). Stolicą województwa było miasto Parnawa. Po 1621 r. województwo faktycznie przestało istnieć w wyniku zajęcia Inflant przez Szwecję, choć formalnie zostało zlikwidowane dopiero po pokoju w Oliwie w 1660 r.
Główne miasta, zamki i osady: Parnawa (szwedzka od 1617 r.), Felin, Karkus, Wolmar, Salis (obecnie: Salacgrīva), Lemsal, Helmet.
Tytuł wojewody parnawskiego, podobnie jak fikcyjne tytuły ziemskie nieistniejącego już wtedy województwa parnawskiego, utrzymały się do końca Rzeczypospolitej Obojga Narodów (zob. urzędy fikcyjne).

</doc>
<doc id="658343" url="https://pl.wikipedia.org/wiki?curid=658343" title="Reichenbach am Heuberg">
Reichenbach am Heuberg

Reichenbach am Heuberg – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen, wchodzi w skład związku gmin Heuberg. Leży w Jurze Szwabskiej, w Parku Natury Górnego Dunaju, nad Untere Bära, ok. 17 km na północ od Tuttlingen.

</doc>
<doc id="658345" url="https://pl.wikipedia.org/wiki?curid=658345" title="Herb złożony">
Herb złożony

Herb złożony - herb mieszczący na jednej tarczy herbowej, podzielonej według reguł heraldycznych, kilka herbów. Herby tego typu pojawiły się w heraldyce w XIII wieku. Początkowo stosowane były głównie w herbach władców i rodzin panujących, a poszczególne elementy herbu symbolizowały znajdujące się w ich władaniu ziemie. Później zostały zaadaptowane wśród panów feudalnych i szlachty. 
Tarcza w herbach złożonych dzielona była najczęściej na 2, 3, 4 lub 5 pól. Niekiedy stosowano bardziej złożone podziały (zwłaszcza w heraldyce niemieckiej i hiszpańskiej), np. pełny herb królestwa pruskiego jest podzielony na 51 pól. Na ziemiach polskich klasycznym podziałem tarczy złożonej był podział na cztery pola poprzez przećwiartowanie, niekiedy wraz z nałożeniem piątego, centralnego pola, zwanego tarczą środkową lub sercową. 
Herby tego typu stosowano również dla podkreślenia więzów krwi. Taki typ herbu złożonego przedstawiał herby przodków jego nosiciela lub jego małżonki. Tworzony był według ścisłych reguł i pozwalał poznać fragment genealogii jego posiadacza. W przypadku podziału na cztery pola strona prawa heraldycznie, uznawana za zaszczytniejszą, przeznaczona była na herby przodków po mieczu, lewa heraldycznie dla herbów przodków po kądzieli. W przypadku podziału na pięć pól najzaszczytniejszym polem była tarcza sercowa. Wówczas na niej kładziono herb rodowy, a układ pozostałych herbów zmieniał się. Reguły ustalone w ten sposób w heraldyce zachodniej, w innych regionach, np. w Europie Wschodniej, nie zawsze były przestrzegane.

</doc>
<doc id="658349" url="https://pl.wikipedia.org/wiki?curid=658349" title="Szewc">
Szewc



</doc>
<doc id="658350" url="https://pl.wikipedia.org/wiki?curid=658350" title="Mechanizm kierowniczy">
Mechanizm kierowniczy

Mechanizm kierowniczy służy do przekazywania ruchu obrotowego koła kierownicy na zwrotnice w celu skręcenia kół kierowanych. Dzięki odpowiedniemu przełożeniu mechanizm ten dostosowuje wartości sił przyłożonych przez kierowcę do koła kierownicy i wartości kątów obrotu tego koła do wartości i sił niezbędnych do kierowania pojazdu. Koło jest osadzone na wale osłoniętym kolumną, na którego drugim końcu jest osadzony element napędzający przekładni kierowniczej. Głównym zespołem tego mechanizmu jest przekładnia kierownicza.

</doc>
<doc id="658354" url="https://pl.wikipedia.org/wiki?curid=658354" title="Hullabaloo">
Hullabaloo

Hullabaloo (znane też jako Hullabaloo Soundtrack) – podwójne dwupłytowe wydawnictwo (2CD+2DVD) angielskiego zespołu rockowego Muse, wydane 1 lipca 2002 roku. Pierwszy dysk z zestawu CD zawiera wybór stron B (większość z "Origin of Symmetry"), w tym spowolnioną i lżejszą wersję singla "Hyper Music", pt. "Hyper Chondriac Music". Drugi dysk CD oraz DVD stanowią zapis koncertów grupy w hali Le Zénith w Paryżu z października 2001 roku.

</doc>
<doc id="658370" url="https://pl.wikipedia.org/wiki?curid=658370" title="Sześć wyzwalających aktywności">
Sześć wyzwalających aktywności



</doc>
<doc id="658372" url="https://pl.wikipedia.org/wiki?curid=658372" title="Wyzwalające aktywności">
Wyzwalające aktywności



</doc>
<doc id="658373" url="https://pl.wikipedia.org/wiki?curid=658373" title="Wyzwalająca aktywność">
Wyzwalająca aktywność



</doc>
<doc id="658374" url="https://pl.wikipedia.org/wiki?curid=658374" title="Przekładnia kierownicza">
Przekładnia kierownicza

Przekładnia kierownicza – element mechanizmu kierowniczego służący do zapewnienia odpowiedniego przełożenia kinematycznego i dynamicznego oraz odpowiedniej charakterystyki sprawności mechanizmu kierowniczego. Przekładnia ta musi odznaczać się niezawodnością, a jej konstrukcja musi umożliwić regulację luzów powstających wskutek zużywania się współpracujących powierzchni. Innymi słowy przekładnia kierownicza służy do przełożenia siły rąk poprzez kierownicę na siłę osiową skręcającą kołami. Istnieje wiele odmian przekładni kierowniczych.
Typy przekładni kierowniczych.
Obecnie w samochodach najczęściej stosowane są następujące typy przekładni:

</doc>
<doc id="658375" url="https://pl.wikipedia.org/wiki?curid=658375" title="Dziesięć wyzwalających aktywności">
Dziesięć wyzwalających aktywności



</doc>
<doc id="658376" url="https://pl.wikipedia.org/wiki?curid=658376" title="Dziesięć doskonałości">
Dziesięć doskonałości



</doc>
<doc id="658377" url="https://pl.wikipedia.org/wiki?curid=658377" title="Jezioro Lubichowskie">
Jezioro Lubichowskie

Jezioro Lubichowskie – jezioro położone na północnowschodnim obrzeżu Borów Tucholskich (powiat starogardzki, województwo pomorskie) w bliskim sąsiedztwie Wdy na obszarze Lubichowa (nad jeziorem znajduje się kąpielisko gminne).
Powierzchnia całkowita 37 ha.

</doc>
<doc id="658379" url="https://pl.wikipedia.org/wiki?curid=658379" title="Dhyana">
Dhyana



</doc>
<doc id="658387" url="https://pl.wikipedia.org/wiki?curid=658387" title="Województwo wendeńskie">
Województwo wendeńskie

Województwo wendeńskie – województwo I Rzeczypospolitej, wchodzące w skład Inflant.
Utworzone zostało w 1598 za Zygmunta III Wazy po przekształceniu jednej z trzech prezydencji (prezydiów), utworzonych po rozejmie w Jamie Zapolskim w 1582 r. jako jedno z trzech województw inflanckich (obok województwa parnawskiego i dorpackiego). Stolicą województwa było miasto Wenden (pol. Kieś, łot. "Cēsis").
Po 1621 r. województwo faktycznie przestało istnieć w wyniku zajęcia Inflant przez Szwecję, choć formalnie zostało zlikwidowane dopiero po pokoju w Oliwie w 1660 r. Pozostała przy Rzeczypospolitej część województwa wendeńskiego (tzw. Inflanty polskie) została zorganizowana w województwo inflanckie.
Główne miasta, osady i zamki: 
Tytuł wojewody wendeńskiego, podobnie jak fikcyjne tytuły ziemskie nieistniejącego już wtedy województwa wendeńskiego, utrzymały się do końca Rzeczypospolitej Obojga Narodów (zob. urzędy fikcyjne).

</doc>
<doc id="658388" url="https://pl.wikipedia.org/wiki?curid=658388" title="Renault Kangoo">
Renault Kangoo

Renault Kangoo – samochód osobowo-dostawczy typu kombivan klasy kompaktowej produkowany pod francuską marką Renault od 1997 roku. Od 2021 roku produkowana jest trzecia generacja modelu.
Pierwsza generacja.
Renault Kangoo I został zaprezentowany po raz pierwszy w 1997 roku.
Studyjną zapowiedzią nowego osobowo-dostawczego modelu w ofercie był przedstawiony na początku 1997 roku prototyp Renault Pangea. Produkcyjny model pod nazwą Renault Kangoo w obszernym zakresie odtworzył kształty poprzedzającego jego debiut prototypu, zyskując charakterystyczne obłe kształty i wąskie tylne lampy umieszczone w słupkach.
Wnętrze Kangoo utrzymane zostało w estetyce tożsamej z osobowymi modelami Renault. Górna część deski rozdzielczej pokryta została materiałem antyodblaskowym. Samochód wyposażono w między innymi kolumnę kierownicy składającą się w chwili zderzenia. Charakterystyczną cechą modelu stały się odsuwane tylne drzwi, które w pierwszym roku produkcji dostępne były tylko z prawej strony, a od 1999 roku – także z lewej.
Warianty.
Wersje dostawcze występują pod nazwą Kangoo Rapid. Mogą mieć ograniczone przeszklenie kabiny do drzwi szyb przednich, a drzwi przesuwne boczne tylko do jednej strony. Kolejny wariant wersji dostawczych to asymetrycznie dzielone dwuskrzydłowe drzwi tylne zamiast tylnej klapy. Dostępna jest wersja przedłużona o nazwie Kangoo Maxi.
W 2001 roku gama wariantów osobowych została poszerzona o wersję z napędem na obie osie, która otrzymała nazwę Renault Kangoo Trekka. Samochód zyskał wyraźnie większy, 180-milimetrowy prześwit, a także dodatkowe nakładki plastikowe na zderzaki, nadkola i progi. Po restylizacji z 2003 roku samochód przemianowano na Renault Kangoo 4×4, przez co zyskał dodatkowo duży napis "4×4" na klapie bagażnika oraz ciemne wkłady reflektorów.
Restylizacje.
W marcu 2003 roku Renault Kangoo pierwszej generacji przeszło obszerną restylizację. Przyniosła ona przeprojektowane nadwozie, z zupełnie nowym pasem przednim – pojawiła się dwuczęściowa atrapa chłodnicy, zderzaki z większą liczbą kolorowych paneli, a także nowe, zaokrąglone reflektory o bardziej regularnym kształcie. Z tyłu producent umieścił przeprojektowany układ lamp oraz nowe zderzaki, za to w kabinie pasażerskiej zastosowano m.in. nowe koło kierownicy.
Drugą, subtelniejszą restylizację przeprowadzono w październiku 2005 roku. Topowe odmiany zyskały w pełni lakierowane w kolorze nadwozia zderzaki, a atrapę chłodnicy wizualnie połączoną z reflektorami poprzez węższe, zadarte ku górze elementy.
Argentyna.
Renault Kangoo pierwszej generacji trafiło do sprzedaży w Argentynie w 1999 roku, gdzie odbywała się jednocześnie jego produkcja w zakładach francuskiego producenta w Santa Isabel. Samochód zdobył dużą popularność na tym rynku, pozostając w produkcji przez kolejne dwie dekady, niezależnie od premiery drugiej generacji na rynkach globalnych. 
W międzyczasie, specjalnie z myślą o lokalnym rynku, ofertę poszerzyła stylizowana na SUV-a odmiana Renault Kangoo Sportway, stanowiąca odpowiedź na podobnej koncepcji oferowane na rynkach latynoamerykańskich modele Fiata i Peugeota. Wyróżniła się ona podwyższonym prześwitem, dodatkowymi nakładkami na zderzaki, nadkola oraz progi, a także inną kolorystyką kabiny pasażerskiej. 
W 2013 roku argentyńskie Renault Kangoo pierwszej generacji przeszło dedykowaną dla lokalnego rynku restylizację, w ramach której samochód zyskał nowe zegary i gałkę zmiany biegów, a także atrapę chłodnicy z szeroką poprzeczką upodabniającą model do nowych konstrukcji Renault. Pod tą postacią samochód produkowano przez kolejne 5 lat, po czym zniknął ostatecznie z rynku w 2018 roku na rzecz zupełnie nowego modelu, ponownie różniącego się wizualnie od Kangoo II na innych rynkach.
Silniki.
W momencie wprowadzenia auta na rynek dostępne były dwa ośmiozaworowe silniki benzynowe: 1.2 (60 KM) i 1.4 (75 KM). Diesle zaczynały się od 1.9 z pompą wtryskową o mocy 55 i 65 KM. W 2000 roku dodano silnik Diesla z bezpośrednim wtryskiem 1.9 dTi o mocy maksymalnej 80 KM i wycofano 1.9 (55 KM). W 2001 roku benzynowy 1.4 zastąpiono silnikiem 1.6 i wycofano 1.9 o mocy 65 KM. W roku 2002 pojawiło się kilka nowości: 1.2 16v i 1.5 dCi (65 i 80 KM). Dlatego w 2003 wycofano 1.9 D i 1.9 dTi. W 2006 wymieniono diesle 1.5 na kolejną generację spełniającą normę Euro 4: 60, 70 i 85 KM.
Druga generacja.
Renault Kangoo II został zaprezentowany po raz pierwszy w 2007 roku.
Po 2,2 miliona wyprodukowanych egzemplarzach i 10 latach produkcji dotychczasowego wcielenia, Renault przedstawiło zupełnie nowe wcielenie Kangoo opracowane w oparciu o nową platformę ówczesnego koncernu Renault-Nissan Alliance. Zachowując charakterystyczne proporcje z wąskim, wysokim nadwoziem i długimi lampami w słupkach, Kangoo drugiej generacji stało się dłuższe o 18 centymetrów, a ponadto także szersze i wyższe.
Projektując nowe, większe Renault Kangoo drugiej generacji producent skoncentrował się na przełożeniu tych zmian na pojemność kabiny pasażerskiej. Stała się ona dłuższa o 10 centymetrów, a także szersza o 9 centymetrów – z czego największe zmiany pod kątem przestrzeni pojawiły się w drugim rzędzie siedzeń. Estetyka kabiny pasażerskiej została w głębszym zakresie zbliżona do modeli osobowych dzięki np. wycofaniu nieosłoniętych paneli drzwi.
Pod kątem wizualnym Renault Kangoo drugiej generacji stało się masywniejsze, zyskując dłuższy zwis przedni, charakterystyczną zaokrągloną szybę przednią, a także wysoko osadzone, zaokrąglone reflektory w kształcie kropli.
Lifting.
W lutym 2013 Renault Kangoo drugiej generacji przeszło rozległą restylizację. Samochód zyskał zupełnie nowy wygląd pasa przedniego z wyżej umieszczonymi, węższymi reflektorami, a także bardziej obły przedni zderzak i nową osłonę chłodnicy z charakterystyczną listwą w stylu nowszych konstrukcji producenta
Modyfikacje przeszły też błotniki, wkłady tylnych lamp oraz wystrój kabiny pasażerskiej, gdzie zastosowano inny odcień materiałów, nowe koło kierownicy i zegary, a także przeprojektowaną konsolę centralną. Dodatkowo, gamę jednostek napędowych uzupełnił 120-konny turbodoładowany silnik tCe.
Warianty.
Renault Kangoo drugiej generacji trafiło do sprzedaży w trzech wariantach długości: skróconym, podstawowym oraz przedłużonym, z czego modele dostawcze nazywały się tym razem nie Kangoo Rapid, lecz Kangoo Express.
W 2009 roku gamę najpierw poszerzyła odmiana mniejsza, charakteryzująca się nadwoziem krótszym niż 4 metry i brakiem drugiego rzędu siedzeń. W przypadku wariantu dostawczego otrzymała przydomek Kangoo Express Compact, z kolei odmiana osobowa uzupełniła ofertę jako awangardowy model Kangoo Be Bop. Jego charakterystyczną cechą stało się dwubarwne malowanie nadwozia ze srebrnymi akcentami, a także jednoczęściowa klapa z opuszczaną szybą, odchylana na lewy bok. Ponadto, odsuwana część dachu nad drugim rzędem siedzeń pozwalała pozyskać otwartą przestrzeń. Samochód zachował niszową pozycję rynkową i w przeciwieństwie do odmiany dostawczej zniknął z rynku przedwcześnie, w 2013 roku.
W 2010 roku zarówno odmiana dostawcza, jak i osobowa trafiła do sprzedaży w trzecim z zaplanowanych wariantów długości nadwozia, zyskując nazwę Kangoo Maxi. Wyróżniła się ona wydłużonym rozstawem osi, a także plastikową lotką w powstałej przestrzeni między tylną osią, a drzwiami. W przypadku odmiany osobowej, otrzymała ona nazwę Grand Kangoo i wyróżniała się charakterystyczną, wydłużoną szybą za drugim rzędem siedzeń.
Kangoo Z.E..
 Renault Kangoo Z.E. zostało zaprezentowane po raz pierwszy w 2011 roku.
Po czterech latach od debiutu Kangoo drugiej generacji, Renault przedstawiło wariant o napędzie w pełni elektrycznym, który poszerzył jednocześnie ofertę modeli sygnowanych linią Z.E po osobowym modelu Fluence Z.E.
Pod kątem wizualnym samochód nie zyskał głębszych zmian w strukturze nadwozia poza gniazdem do ładowania układu elektrycznego. Umieszczono je między lewym reflektorem a logo producenta pod uchylaną klapką. Podobnie jak odmiana spalinowa, Renault Kangoo Z.E. dostępne było zarówno w podstawowej, jak i wydłużonej odmianie osobowej lub dostawczej.
Lifting.
Podobnie jak odmiana spalinowa, także i elektryczne Renault Kangoo Z.E. przeszło restylizację w 2013 roku, po dwóch latach obecności w dotychczasowej formie. Zakres zmian był identyczny w podstawowych założeniach, zyskując inny pas przedni z wyżej osadzonymi reflektorami i innym zderzakiem. Ponadto, samochód zyskał umiejscowione w innym miejscu gniazdo do ładowania – z klapki po lewej stronie przeniesiono je pod logo firmowe uchylane w formie klapki.
Sprzedaż.
Renault Kangoo Z.E. trafił do sprzedaży na wybranych rynkach globalnych obejmujących nie tylko region państw europejskich, ale i latynoamerykańskich oraz Nowej Zelandii i Australii.
Samochód osiągając poziom sprzedaży na poziomie 50 tysięcy sztuk, do drugiej połowy 2020 roku był najpopularniejszym lekkim samochodem dostawczym o napędzie elektrycznym w Europie.
Dane techniczne.
Renault Kangoo Z.E. zyskało układ elektryczny wyposażony w silnik elektryczny o mocy 59 KM, a także baterię o pojemności 22 kWh. Parametry te pozwalały na osiągnięcie 170 kilometrów zasięgu na pełnym ładowaniu. Ładowanie możliwe było dzięki zastosowaniu złącza o mocy 3 kW.
W 2017 roku układ elektryczny Renault Kangoo Z.E. został zmodernizowany. Pojazd wyposażono w silnik elektryczny o takiej samej mocy 59 KM, wprowadzając jednakże wyraźnie większą baterię o pojemności 33 kWh. Pozwala to na przejechanie na jednym ładowaniu ok. 270 kilometrów.
Wersja argentyńska.
Renault Kangoo II zostało zaprezentowane po raz pierwszy w 2018 roku.
Po 19 latach produkcji, argentyński oddział Renault zdecydował się w marcu 2018 roku zakończyć produkcję, nieprzerwanie wytwarzanej od 1999 roku pierwszej generacji Kangoo i przedstawić zupełnie nowego następcę.
W przeciwieństwie do produkowanego wówczas od 11 lat europejskiego Kangoo II, z myślą o rynku argentyńskim zdecydowano się wykorzystać tę nazwę dla lokalnej odmiany innego modelu koncernu Renault-Nissan, wytwarzanej dotychczas od 2012 roku w Rumunii i Maroku Dacii Dokker.
Argentyńskie Kangoo II w porównaniu do rumuńskiego pierwowzoru zyskało przeprojektowany zderzak z charakterystycznym zwężeniem wokół logo, a także inną atrapę chłodnicy oraz zmodyfikowane koło kierownicy. Pojazd trafił do produkcji w tych samych co dotychczas, lokalnych zakładach Renault w Santa Isabel obok Córdoby.
Kangoo Stepway.
Oprócz wariantu dostawczego oraz osobowego, gama wariantów argentyńskiego Renault Kangoo drugiej generacji została ponownie wzbogacona o odmianę wizualnie upodobnioną do SUV-ów. Kangoo Stepway wzorem europejskiego pierwowzoru Dacii o takim samym drugim członie nazwy, zyskał dodatkowe nakładki na zderzaki, nadkola i progi, a także relingi dachowe i chromowane ozdobniki atrapy chłodnicy.
Sprzedaż.
Produkcja i sprzedaż argentyńskiego Renault Kangoo drugiej generacji rozpoczęła się na lokalnym rynku w połowie 2018 roku. Jeszcze w tym samym roku zakłady w Santa Isabel rozpoczęły także eksport na rynki zagraniczne z regionu Ameryki Łacińskiej. W pierwszej kolejności samochód pod nazwą Renault Kangoo Express trafił do sąsiedniego Urugwaju i Paragwaju, z kolei w 2019 roku jako po prostu Kangoo pojazd uzupełnił ofertę w Peru, Kolumbii, a także Meksyku.
Trzecia generacja.
Renault Kangoo III zostało zaprezentowane po raz pierwszy w 2020 roku.
W trakcie intensywnie trwającego procesu konstrukcyjnego, w maju 2019 roku Renault przedstawiło oficjalną zapowiedź planowanej zupełnie nowej generacji Kangoo w postaci bliskiego finalnej wersji prototypu Renault Kangoo Z.E. Concept. Półtora roku później przedstawiono produkcyjny model, ponad 13 lat po debiucie dotychczas produkowanego wcielenia. Samochód zadebiutował równolegle z tańszym, niżej pozycjonowanym modelem Express.
Samochód powstał na zmodernizowanej platformie aliansu Renault-Nissan-Mitsubishi o kodzie "CMF", zyskując szersze i niższe, a także obszerniejsze pod kątem długości nadwozie za zasługą większego rozstawu osi. Zmiany konstrukcyjne przełożyły się na inne proporcje nadwozia, które stało się masywniejsze, zyskało niżej poprowadzoną linię maski, a także bardziej obłe nadkola.
W czasie, gdy tylna część nadwozia została przyozdobiona krótszymi niż dotychczas lampami, nie sięgającymi już na słupki, pas przedni został w obszernym zakresie upodobniony do najnowszych konstrukcji Renault. Obszerne zmiany przeszła także kabina pasażerska, która pod kątem stylizacji oraz zastosowanych materiałów została upodobniona do m.in. Clio z piątej generacji.
Deskę rozdzielczą zdominował centralnie umieszczony dotykowy wyświetlacz systemu multimedialnego, za to kokpit wykończono dwubarwnymi materiałami o szaro-czarnej barwie. Projektując kabinę pasażerską Kangoo III, producent postawił na wygospodarowanie szerokich otworów wejściowych oraz dużej liczby schowków. Przy złożeniu drugiego rzędu siedzeń, przedział bagażowy ma 1,88 metra długości, a po dodatkowym złożeniu przedniego – 2,88 metra.
Warianty.
Podobnie jak poprzednicy, także i trzecia generacja Renault Kangoo trafiła do sprzedaży w wariancie osobowym oraz dostawczym. Ponownie jednak odmiana użytkowa zyskała inny przydomek, Kangoo Van. 
Charakterystyczną cechą odmiany dostawczej stały się dedykowane dla niej rozwiązania konstrukcyjne mające pozwolić na zoptymalizowane korzystanie z przedziału transportowego. W tym celu, technologia "Easy Side Access" dzięki usunięciu słupka B od strony drzwi pasażera pozwala uzyskać 1,41 metrowy otwór po otwarciu przednich i tylnych drzwi, uzyskując dostęp zarówno do tylnego, jak i znajdującego się w miejscu przedniego fotela przedział transportowy.
Kangoo E-Tech Electric.
Renault Kangoo E-Tech Electric zostało zaprezentowane po raz pierwszy w 2021 roku.
Elektryczny wariant Kangoo skompletował gamę trzeciej generacji pojazdu 4 miesiące po premierze odmiany spalinowej i zarazem dekadę po premierze dotychczas produkowanego modelu. W ramach nowej polityki nazewniczej Renault wobec samochodów elektrycznych, nazwa Kangoo o takim napędzie została skorygowana z "Z.E." na "E-Tech Electric".
W pierwszej kolejności zadebiutował wariant dostawczy, zdradzając przy okazji zakres modyfikacji, jakie Kangoo E-Tech Electric przeszło w stosunku do pierwowzoru spalinowego. Podobnie jak w przypadku poprzednika w wersji po restylizacji, zmiany wizualne ograniczyły się do umieszczenia portu do ładowania pod logo między reflektorami oraz innego wypełnienia miejsca, gdzie pierwotnie znajdowała się atrapa chłodnicy w spalinowym modelu.
Początek sprzedaży elektrycznego Kangoo E-Tech Electric zaplanowano na 2022 rok, kiedy to do sprzedaży trafią także bliźniacze konstrukcje Mercedesa i Nissana.
Dane techniczne.
Projektując elektryczny układ napędowy Kangoo E-Tech Electric, Renault skoncentrowało się na większej mocy i dłuższym zasięgu na jednym ładowaniu. Samochód jest napędzany tym razem przez silnik elektryczny o mocy 102 KM, który zasilany jest baterią o pojemności 44 kWh. Producent deklaruje, że samochód może na jednym ładowaniu przejechać ok. 265 kilometrów.

</doc>
<doc id="658389" url="https://pl.wikipedia.org/wiki?curid=658389" title="Conodon">
Conodon

Conodon – rodzaj ryb z rodziny luszczowatych.
Klasyfikacja.
Gatunki zaliczane do tego rodzaju:

</doc>
<doc id="658393" url="https://pl.wikipedia.org/wiki?curid=658393" title="Diagramma">
Diagramma

Diagramma - rodzaj ryb z rodziny luszczowatych.
Klasyfikacja.
Gatunki zaliczane do tego rodzaju :

</doc>
<doc id="658396" url="https://pl.wikipedia.org/wiki?curid=658396" title="Haemulon">
Haemulon

Haemulon – rodzaj ryb z rodziny luszczowatych.
Klasyfikacja.
Gatunki zaliczane do tego rodzaju :

</doc>
<doc id="658397" url="https://pl.wikipedia.org/wiki?curid=658397" title="Haemulopsis">
Haemulopsis

Haemulopsis – rodzaj ryb z rodziny luszczowatych.
Klasyfikacja.
Gatunki zaliczane do tego rodzaju :

</doc>
<doc id="658399" url="https://pl.wikipedia.org/wiki?curid=658399" title="Pistolet Walther P88">
Pistolet Walther P88

Walther P88 – 9 mm niemiecki pistolet samopowtarzalny. Opracowany w latach 80 jako następca Walthera P38 nie odniósł sukcesu komercyjnego z powodu wysokiej ceny.

</doc>
<doc id="658400" url="https://pl.wikipedia.org/wiki?curid=658400" title="Skjærhallen">
Skjærhallen

 
Skjærhalden to miasteczko w rejonie Hvaler, w południowej Norwegii. Znajduje się na wyspie Kirkeøy. Populacja w 2016 roku wynosiła 882 osób.

</doc>
<doc id="658403" url="https://pl.wikipedia.org/wiki?curid=658403" title="Hapalogenys">
Hapalogenys

Hapalogenys – rodzaj ryb z rodziny luszczowatych.
Klasyfikacja.
Gatunki zaliczane do tego rodzaju :

</doc>
<doc id="658407" url="https://pl.wikipedia.org/wiki?curid=658407" title="Gramatyka konfrontatywna">
Gramatyka konfrontatywna



</doc>
<doc id="658409" url="https://pl.wikipedia.org/wiki?curid=658409" title="Microlepidotus">
Microlepidotus

Microlepidotus - rodzaj ryb z rodziny luszczowatych.
Klasyfikacja.
Gatunki zaliczane do tego rodzaju :

</doc>
<doc id="658411" url="https://pl.wikipedia.org/wiki?curid=658411" title="I Want to Know What Love Is">
I Want to Know What Love Is

I Want to Know What Love Is – ballada rockowa zespołu Foreigner.
W 2004 roku utwór został umieszczony na liście 500 piosenek wszech czasów według magazynu Rolling Stone.
W 2003 roku został przerobiony przez Wynonnę Judd, a w 2006 przez Claya Aikena, w 2009 przez Mariah Carey.
Utwór pojawił się w grze w radiu Emotion 98.3.

</doc>
<doc id="658412" url="https://pl.wikipedia.org/wiki?curid=658412" title="Pomaton EMI">
Pomaton EMI



</doc>
<doc id="658415" url="https://pl.wikipedia.org/wiki?curid=658415" title="Skjærhalden">
Skjærhalden



</doc>
<doc id="658418" url="https://pl.wikipedia.org/wiki?curid=658418" title="Orthopristis">
Orthopristis

Orthopristis – rodzaj morskich ryb z rodziny luszczowatych.
Klasyfikacja.
Gatunki zaliczane do tego rodzaju :

</doc>
<doc id="658419" url="https://pl.wikipedia.org/wiki?curid=658419" title="Parapristipoma">
Parapristipoma

Parapristipoma – rodzaj ryb z rodziny luszczowatych.
Klasyfikacja.
Gatunki zaliczane do tego rodzaju :

</doc>
<doc id="658422" url="https://pl.wikipedia.org/wiki?curid=658422" title="Plectorhinchus">
Plectorhinchus

Plectorhinchus – rodzaj ryb z rodziny luszczowatych (Haemulidae).
Klasyfikacja.
Gatunki zaliczane do tego rodzaju :

</doc>
<doc id="658427" url="https://pl.wikipedia.org/wiki?curid=658427" title="Emela Ntouka">
Emela Ntouka

Emela Ntouka – hipotetycznie istniejące zwierzę zamieszkujące kongijskie bagna, obiekt badań kryptozoologów. Określany "zabójcą słoni". Przez tubylców nazywany "chipekwe" lub "irizima". Należy do kryptyd wodnych, jednak jak twierdzą tamtejsze plemiona można go spotkać również na lądzie. Z opisów wynika, że Emela Ntouka ma wyglądać na mięsożercę, jednak według tubylców jest on roślinożerny. "Roya P. Mackala" twierdzi, iż to zwierzę jest dinozaurem z rodziny ceratopsydów, jednak jego ziemnowodność przeczy tej teorii.
Wygląd.
Świadkowie mówią, że potwór wygląda jak skrzyżowanie dinozaura z nosorożcem. Według ich relacji ma on długi, lśniący róg na nosie i gładką skórę niepokrytą włosami. Wielkością ma przypominać dorosłego słonia, natomiast ma być znacznie od niego silniejszy. Relacje świadków łączy twierdzenie, że róg tego stworzenia jest niesamowicie lśniący.
Historia.
Ludy zamieszkujące tereny, na których rzekomo porusza się stworzenie, twierdzą, że ma się ono znajdować tam od niepamiętnych czasów. W grudniu 1919 r. C.G. James mieszkający w Afryce, wysłał list, który opublikował London Daily Mail. C.G. James pisał w nim o wielkiej bestii z dużym rogiem na nosie, zamieszkującym jeziora Bangweulu, Mweru i Tanganika, a także bagna Kafue. O Emeli Ntouce pisał również Johna G. Millais'a w swojej książce z 1924 r. pod tytułem "Daleko w górę Nilu". Wspomniał on o myśliwym o nazwisku Denis Lyall, który potwierdził to, co napisał wcześniej C.G. James, dodając jednak, że zwierzę raczej już wymarło. Inny badacz J.E. Hughes w swojej książce z 1933 r. "Osiemnaście lat nad jeziorem Bangweulu" pisał, jakoby to członkowie plemienia Wa-Ushi zabili Emela Ntouka nad rzeką Luapula.
Stwór został też wspomniany w jednym z artykułów dziennika Mammalia. Autor, Lucien Blancou, był urzędnikiem w Likouala.

</doc>
<doc id="658429" url="https://pl.wikipedia.org/wiki?curid=658429" title="Pomadasys">
Pomadasys

Pomadasys - rodzaj ryb z rodziny luszczowatych.
Klasyfikacja.
Gatunki zaliczane do tego rodzaju :

</doc>
<doc id="658430" url="https://pl.wikipedia.org/wiki?curid=658430" title="Wojna sprawiedliwa">
Wojna sprawiedliwa

Wojna sprawiedliwa (łac. bellum iustum) – koncepcja filozoficzna, według której istnieją wojny słuszne, będące przeciwieństwem wojen agresywnych ("niesprawiedliwych").
Historia.
Pojęcie wojny sprawiedliwej znane jest od starożytności. Pisał o niej Cyceron (106 p.n.e.-43 p.n.e.) oraz św. Augustyn (354-430). Termin ten powszechnie wykorzystywała także polska dyplomacja średniowieczna m.in. dla usprawiedliwienia wojen prowadzonych z zakonem krzyżackim za panowania Władysława II Jagiełły.
W "Saevientibus", jednym z pism z czasu soboru w Konstancji Paweł Włodkowic przytacza za Ostyjskim (Henrykiem de Segusio) sformułowane przez św. Rajmunda z Penyafort warunki wojny sprawiedliwej. Były to: 
Do powyższego wyliczenia Włodkowic dodawał zakaz prowadzenia wojen w dni świąteczne. Św. Tomasz z Akwinu uważał, że "przestrzeganie świąt nie stoi na przeszkodzie czynienia tego, co służy nawet cielesnemu ocaleniu człowieka". Tym samym, jeżeli wystąpiła konieczność, można było toczyć bitwę w dzień święty. Paweł Włodkowic uznał, że takiej konieczności w przypadku działań Krzyżaków nie było. W związku z tym tradycyjne krzyżackie rejzy zaczynające się w dni świąt Najświętszej Marii Panny (Wniebowzięcia i Oczyszczenia) były – zgodnie z tym poglądem – poważnym naruszeniem wiary.
Tomasz z Akwinu wymieniał trzy warunki wojny sprawiedliwej:
Obecny Katechizm Kościoła Katolickiego w punkcie 2309 wymienia cztery warunki wojny sprawiedliwej które wymagają:
Późniejsi filozofowie prawa pomijali elementy religijne w swoich definicjach wojny sprawiedliwej.
Współcześnie.
Obecnie wymienia się następujące warunki wojny sprawiedliwej:
Trzeciego warunku nie można spełnić w przypadku wojny nuklearnej, jednak taki odwet można uważać za adekwatny w przypadku, gdy państwo posiadające broń nuklearną zostało zaatakowane taką samą bronią.

</doc>
<doc id="658432" url="https://pl.wikipedia.org/wiki?curid=658432" title="Xenichthys">
Xenichthys

Xenichthys – rodzaj ryb z rodziny luszczowatych.
Klasyfikacja.
Gatunki zaliczane do tego rodzaju :

</doc>
<doc id="658434" url="https://pl.wikipedia.org/wiki?curid=658434" title="Xenistius">
Xenistius

Xenistius – rodzaj ryb z rodziny luszczowatych.
Klasyfikacja.
Gatunki zaliczane do tego rodzaju :

</doc>
<doc id="658438" url="https://pl.wikipedia.org/wiki?curid=658438" title="Styl biblijny">
Styl biblijny

Styl biblijny – styl literacki reprezentowany i rozwijany w księgach Starego i Nowego Testamentu. Ponieważ treść Biblii traktowano jako natchnioną, przypisywano mu też charakter sakralny.
Styl nazywany biblijnym charakteryzował oryginalny tekst Biblii hebrajskiej i jest dziś jedynym świadectwem przeobrażeń stylistycznych języka hebrajskiego. Specyficzną stylistykę hebrajską podjęła Septuaginta, wzbogacając ją o nowe sformułowania i zwroty, które wykorzystane były także w Nowym Testamencie oraz literaturze wczesnego chrześcijaństwa. Cechy charakterystyczne stylu biblijnego przejęły tłumaczenia Biblii na języki narodowe. Stylizację biblijną mają też niektóre utwory świeckie, których autorzy nadali im w ten sposób podniosły charakter.
Rodzaje stylu biblijnego.
Styl biblijny nie jest jednorodny. O specyfice różnych stylów decydują elementy językowe, ale także ideowe. Egzegeci wyróżniają następujące cechy:
W stylu biblijnym, szczególnie w późniejszych pismach ST oraz NT dużą rolę odgrywało przytaczanie lub komentowanie dawniejszych ksiąg natchnionych, które przytaczano jako cytat, lub parafrazę czy też podsumowanie.
Styl biblijny w tłumaczeniach Biblii.
Według niektórych filologów autorzy Biblii nie stosowali specjalnej stylizacji, lecz jej styl odpowiada ówczesnemu językowi i nie różni się od stylu równolegle powstających tekstów hebrajskich. Tymczasem kolejne przekłady starając się zachować wierność tekstowi, w istocie tracą wierność stylu, zmieniając naturalny styl oryginału w sztucznie podniosły styl przekładu przez wplatanie archaizmów (przykładowo, w Biblii Tysiąclecia stosowane bywają słowa w zasadzie nieużywane w momencie jej opracowywania w języku, jak "niewiasta") i starohebrajskich idiomów (np. "nerki i serce" w znaczeniu "uczucia i umysł") lub struktur gramatycznych (np. paralelizm składniowy, częste stosowanie zaimków dzierżawczych).
W Polsce, kwintesencją stylu biblijnego do połowy XX w. była "Biblia Jakuba Wujka", której charakterystyczne zwroty przedostały się szeroko do literatury polskiej. Wejście w użycie nowych przekładów oraz modernizacja języka stała się wyzwaniem do zachowania stylu, który postrzegany jest jako dziedzictwo przeszłości. Inni tłumacze (np. Czesław Miłosz) zwracali uwagę na konieczność stworzenia nowego stylu biblijnego, zakorzenionego w tradycji.

</doc>
<doc id="658439" url="https://pl.wikipedia.org/wiki?curid=658439" title="Dyżurna służba operacyjna">
Dyżurna służba operacyjna

Dyżurna służba operacyjna – całodobowa służba w punktach dowodzenia (dowództwach). Jej zadaniem jest alarmowanie i ostrzeganie wojsk, zbieranie danych o sytuacji i przedstawianie meldunków przełożonym, a także przekazywanie doraźnych rozkazów i zarządzeń wojskom. W czasie nieobecności przełożonych w dowództwie dyżurna służba operacyjna kieruje przechodzeniem wojsk w wyższy stan gotowości bojowej, innymi doraźnymi akcjami oraz wykonywaniem otrzymanych od wyższych przełożonych (w tym od dyżurnej służby operacyjnej wyższego szczebla) rozkazów i zarządzeń wymagających niezwłocznej realizacji.

</doc>
<doc id="658447" url="https://pl.wikipedia.org/wiki?curid=658447" title="Annales">
Annales



</doc>
<doc id="658448" url="https://pl.wikipedia.org/wiki?curid=658448" title="Jan Raczkowski (generał)">
Jan Raczkowski (generał)

Jan Raczkowski (ur. 22 sierpnia 1922 w Zajezierzu w gminie Łań, zm. 31 stycznia 2003 w Warszawie) – polski dowódca wojskowy, generał dywizji pilot Wojska Polskiego, dowódca Lotnictwa Operacyjnego (1957–1963), Główny Inspektor Lotnictwa (1963–1967), dowódca Wojsk Lotniczych (1967–1972), poseł na Sejm PRL V kadencji (1969–1972), wiceminister komunikacji (1972–1982), konsul generalny PRL w Mińsku w ZSRR (1982–1987), wiceprzewodniczący Zarządu Głównego Towarzystwa Przyjaźni Polsko-Radzieckiej (1974–1983).
Życiorys.
Urodził się w Zajezierzu w gminie Łań, powiat Nieśwież, na terytorium obecnej Białorusi, które po wybuchu II wojny światowej zostało wcielone do Związku Radzieckiego. Uczył się w szkole powszechnej w Nieświeżu, a następnie w Państwowym Gimnazjum Ogólnym w tej miejscowości. Po zajęciu wschodnich obszarów Polski przez Armię Czerwoną kontynuował naukę w sowieckiej szkole 10-letniej. W latach 1942–1944 służył w partyzantce radzieckiej na Zachodniej Białorusi, jako dowódca drużyny zwiadu Oddziału „Żukow”, a następnie dowódca zwiadu Oddziału „Szczors” Brygady im. Czapajewa. Nosił pseudonim „Orłow”. Ukończył także partyzancką szkołę podoficerską i otrzymał stopień kaprala. Był dwukrotnie lekko ranny. Od czerwca do grudnia 1944 służył w 193 Dywizji Piechoty Armii Czerwonej jako dowódca plutonu zwiadu jednego z pułków w stopniu plutonowego. W październiku 1944 został ranny nad Narwią. 15 grudnia 1944 wstąpił do ludowego Wojska Polskiego, wcielony przez Rejonową Komendę Uzupełnień w Lublinie.
Został skierowany do Wojskowej Szkoły Lotniczej w Zamościu, która wkrótce została przemianowana na Oficerską Szkołę Lotniczą w Dęblinie. Szkołę ukończył w listopadzie 1945 i został awansowany do stopniu podporucznika. W latach 1946–1947 ukończył kurs dowódców pułków przy Oficerskiej Szkole Lotniczej. Po ukończeniu kursu został pomocnikiem do spraw pilotażu dowódcy, a grudniu 1948 powierzono mu pełnienie obowiązków dowódcy 6 Pułku Lotnictwa Szturmowego. W marcu 1949 został dowódcą 5 Pułku Lotnictwa Szturmowego w Bydgoszczy. W styczniu 1952 został pomocnikiem dowódcy do spraw pilotażu, a w sierpniu 1952 został p.o. dowódcy, a we wrześniu 1952 dowódcą 8 Dywizji Lotnictwa Szturmowego, którą dowodził do 1955 w stopniu podpułkownika. Od lipca 1955 do października 1956 ukończył Wyższy Kurs Akademicki w Wojskowej Akademii Lotniczej w Monino w ZSRR. Po powrocie z ZSRR zajmował kluczowe stanowiska w lotnictwie: w październiku 1956 został zastępcą dowódcy Wojsk Lotniczych i Obrony Przeciwlotniczej Obszaru Kraju do spraw wyszkolenia bojwego, a w grudniu 1956 dowódcą 3 Korpusu Lotnictwa Mieszanego w Poznaniu, stanowiącego podstawę Lotnictwa Operacyjnego.
Od lipca 1957 do listopada 1963 był dowódcą Lotnictwa Operacyjnego. 22 lipca 1957 na mocy Zarządzenia Prezydium Rady Ministrów został (w wieku 35 lat) generałem brygady. Był wówczas najmłodszym generałem w polskim lotnictwie. Był również dopiero trzecim, po Michale Jakubiku i Janie Frey-Bieleckim Polakiem, który otrzymał ten stopień w korpusie osobowym lotnictwa. W 1961 ukończył eksternistycznie studia w Akademii Sztabu Generalnego WP im. gen broni Karola Świerczewskiego. W listopadzie 1963, po usunięciu z wojska gen. dyw. pil. Jana Freya-Bieleckiego, był Głównym Inspektorem Lotnictwa. Po połączeniu Lotnictwa Operacyjnego i Głównego Inspektoratu Lotnictwa (w sierpniu 1967) i utworzeniu w Poznaniu Dowództwa Wojsk Lotniczych jako odrębnego rodzaju Sił Zbrojnych został dowódcą Wojsk Lotniczych. Funkcję tę sprawował do marca 1972. 1 października 1963 na mocy uchwały Rady Państwa PRL został awansowany do stopnia generała dywizji. Nominację wręczył mu w Belwederze przewodniczący Rady Państwa Aleksander Zawadzki. Był współorganizatorem wielkich parad lotniczych w latach 1964 (defilada 20-lecia PRL), 1966 (defilada 1000-lecia) oraz 1969 (defilada 25-lecia PRL).
Posiadał tytuł pilota wojskowego pierwszej klasy. Latał na samolotach Po-2, UT-2, Jak-7, Ił-2, Ił-10. Dowodził głównie jednostkami lotnictwa przeznaczonego do działań na froncie.
W latach 1943–1944 był członkiem Wszechzwiązkowej Komunistycznej Partii (bolszewików), od 1944 – Polskiej Partii Robotniczej, a od 1948 – Polskiej Zjednoczonej Partii Robotniczej. W latach 1964–1975 był zastępcą członka Komitetu Centralnego PZPR. W latach 1969–1972 był posłem na Sejm PRL V kadencji. W latach 1974–1983 był wiceprzewodniczącym Zarządu Głównego Towarzystwa Przyjaźni Polsko-Radzieckiej.
Po przekazaniu obowiązków dowódcy Wojsk Lotniczych gen. bryg. pil. Henrykowi Michałowskiemu w marcu 1972, został urlopowany z wojska w związku z objęciem funkcji w administracji państwowej. Przez 10 lat był podsekretarzem stanu w Ministerstwie Komunikacji nadzorującym lotnictwo cywilne (od marca 1972 do października 1982), a następnie Konsulem Generalnym PRL w Mińsku w ZSRR (od listopada 1982 do stycznia 1987). Po powrocie do kraju w styczniu 1987 pełnił społecznie funkcję przewodniczącego Komisji Braterstwa Broni Zarządu Głównego TPPR, a w 1989 wszedł w skład Prezydium Zarządu Głównego TPPR. 23 grudnia 1987 został oficjalnie pożegnany przez ministra obrony narodowej gen. armii Floriana Siwickiego w związku z przekroczeniem granicy 65. roku życia i zakończeniem zawodowej służby wojskowej. 30 marca 1988 został przeniesiony w stan spoczynku na mocy rozkazu MON z 22 października 1987.
W stanie spoczynku działał w Stowarzyszeniu Seniorów Lotnictwa Wojskowego, Warszawskim Klubie Seniorów Lotnictwa, Klubie Generałów Wojska Polskiego, Związku Kombatantów Rzeczypospolitej Polskiej i Byłych Więźniów Politycznych.
Pochowany 7 lutego 2003 na Cmentarzu Wojskowym na Powązkach w Warszawie (kwatera A35-1-3). Mowy pogrzebowe wygłosili: szef sztabu Wojsk Lotniczych i Obrony Powietrznej gen. bryg. Mieczysław Kaczmarek oraz były dowódca Wojsk Lotniczych i Obrony Powietrznej gen. broni. pil. Jerzy Gotowała.
Awanse.
W trakcie wieloletniej służby w ludowym Wojsku Polskim otrzymywał awanse na kolejne stopnie wojskowe:
Życie prywatne.
Syn Aleksandra - robotnika rolnego w majątku Radziwiłłów w Nieświeżu i Weroniki. Po wojnie jego rodzina została przesiedlona do wsi Jeżyczki w powiecie Sławno. Mieszkał w Warszawie. Od 1946 żonaty z Krystyną z domu Rzewuską (1925–2016). Miał dwoje dzieci.

</doc>
<doc id="658449" url="https://pl.wikipedia.org/wiki?curid=658449" title="Horda">
Horda

Horda – grupa ludzi koczujących na określonym terenie; wczesna forma organizacji społecznej, typowa dla ludów zbieracko-łowieckich, ze słabo rozwiniętą hierarchią. 
Tą nazwą określa się również dużą grupę zwierząt, posiadającą hierarchię. 
W językach słowiańskich „horda” jest pojmowana pejoratywnie jako „banda” albo „łobuzy”. Vide tekst piosenki „Swiaszczennaja wojna” chóru Aleksandrowa z II wojny światowej z fragmentem „wstawaj na śmiertny bój z faszystowską siłą, przeklętą hordą”.
Jest to także tytuł francuskiego horroru (La Horde) w reżyserii Yannick Dahan i Benjamin Rocher, w którym wystąpili Jean-Pierre Martins, Eriq Ebouaney i Doudou Masta.

</doc>
<doc id="658453" url="https://pl.wikipedia.org/wiki?curid=658453" title="IPS Computer Group">
IPS Computer Group



</doc>
<doc id="658454" url="https://pl.wikipedia.org/wiki?curid=658454" title="95P/Chiron">
95P/Chiron



</doc>
<doc id="658456" url="https://pl.wikipedia.org/wiki?curid=658456" title="Agroleśnictwo">
Agroleśnictwo

Agroleśnictwo – sposób użytkowania ziemi łączący pielęgnację drzew i krzewów leśnych z działalnością agro- i zootechniczną na tym samym terenie, uwzględniający jednocześnie lub w następujących po sobie okresach ekonomiczne, ekologiczne i kulturowe funkcje tego terenu. Wielofunkcyjne agroleśnictwo wykorzystuje się do wdrażania zrównoważonego rozwoju.

</doc>
<doc id="658458" url="https://pl.wikipedia.org/wiki?curid=658458" title="Ernest Magnus Denhoff">
Ernest Magnus Denhoff

Ernest Magnus Denhoff, Magnus Ernst von Dönhoff herbu Dzik (ur. 1581, zm. 1642) – brat Gerarda i Kaspra, kasztelan parnawski 1635 r., wojewoda parnawski 1640 r., starosta dorpacki, starosta telszewski.
Od jego syna - Fryderyka - wywodzi się pruska linia rodu Dönhoff.
Był elektorem Władysława IV Wazy z Inflant w 1632 roku, podpisał jego "pacta conventa".
Potomkowie Ernesta Magnusa:

</doc>
<doc id="658459" url="https://pl.wikipedia.org/wiki?curid=658459" title="107P/Wilson-Harrington">
107P/Wilson-Harrington



</doc>
<doc id="658460" url="https://pl.wikipedia.org/wiki?curid=658460" title="Działania ochronno-obronne">
Działania ochronno-obronne

Działania ochronno-obronne - pomocniczy rodzaj działań przeciwdywersyjnych, polegający na zapewnieniu bezpośredniej ochrony i obrony określonych obiektów, mogących stanowić przedmiot rozpoznania i ataków sił dywersyjnych przeciwnika. 
W tym celu organizuje się:
Zapewnia się ponadto rozbudowę inżynieryjną oraz przygotowanie systemu ognia stwarzającego warunki prowadzenia walki w obronie obiektu.

</doc>
<doc id="658461" url="https://pl.wikipedia.org/wiki?curid=658461" title="McCarthy">
McCarthy

Nazwisko

</doc>
<doc id="658464" url="https://pl.wikipedia.org/wiki?curid=658464" title="Zorro (informatyka)">
Zorro (informatyka)

Zorro – nazwa magistrali rozszerzeń stosowanej w komputerach Amiga.
Magistrala Zorro oferowała obsługę DMA, bus mastering oraz autokonfigurację i automatyczne przypisywanie adresów (podobny do Plug and Play stosowanego w komputerach PC, ale stworzony wcześniej).
W sloty te wyposażone były tylko modele z linii high-end. Dla komputerów nie posiadających magistrali Zorro niezależni producenci stworzyli odpowiednie płyty rozszerzające je o te gniazda.
Wersje.
Zorro.
Gniazdo rozszerzające Zorro wprowadzona w roku 1985 w komputerach Amiga 1000. W rzeczywistości nazwa ta dotyczyła pierwotnie płyty głównej, a nie magistrali, ale przyjęło się nazywać tak samą magistralę.
Zorro II.
Wprowadzono w roku 1987 w komputerach Amiga 2000. Magistrala Zorro II była niejako buforowanym rozszerzeniem magistrali procesora MC68000, oferującym obsługę bus masteringu (karta rozszerzeń mogła sama inicjować transmisje, bez pośrednictwa procesora lub kontrolera magistrali, także bezpośrednio do innej karty). Procesor mógł bezpośrednio adresować każde urządzenie jako pamięć RAM. Magistrala oferowała też protokół Autoconfig, dzięki któremu oprogramowanie automatycznie odnajdywało kartę, określało jej typ, po czym przydzielało adresy i przerwania (podobny mechanizm stosuje standard Plug and Play, wprowadzony w Windows 95).
Zorro III.
Wprowadzona w roku 1990 w komputerach Amiga 3000, stosowana też w komputerach Amiga 4000. Zorro III, w odróżnieniu od poprzedniczki, miała 32-bitową szynę danych. Dla zgodności ze starszymi kartami użyto jednak tego samego, 100-nóżkowego gniazda, co wymusiło multipleksowanie szyn danych i adresowej, co z kolei komplikowało budowę kart i obniżało osiągi. Magistrala pracowała asynchronicznie względem procesora i oferowała tzw. arbitraż, co umożliwiało użycie kilku kart w trybie bus master jednocześnie.

</doc>
<doc id="658465" url="https://pl.wikipedia.org/wiki?curid=658465" title="Brachina">
Brachina

Brachina – roślina pastewna wyhodowana w Polsce ze skrzyżowania diploidalnego rzepiku ozimego z kapustą chińską ("Brassica campestris" L. × "Brassica chinensis" Jus.). Ostateczne ukształtowanie odmiany nastąpiło w wyniku skrzyżowania mieszańca F1 z "B. narinosa". Powstała forma, wykorzystywana jako roślina pastewna, jest tetraploidem (2n=4x=40). Odmiana może być wykorzystywana na poletkach żerowych przeznaczonych dla zwierząt łownych. Rzadko uprawiana w międzyplonie ozimym na paszę dla bydła i trzody chlewnej. 
Jako międzyplon może być wykorzystywana do tworzenia mieszanek na obszarach proekologicznych (EFA), których tworzenie wymagane jest w gospodarstwach rolnych o powierzchni powyżej 15 ha.

</doc>
<doc id="658471" url="https://pl.wikipedia.org/wiki?curid=658471" title="Działania powietrznomanewrowe">
Działania powietrznomanewrowe

Działania powietrznomanewrowe – działania polegające na szybkim i skrytym przerzuceniu oddziałów i pododdziałów powietrznomanewrowych w głąb ugrupowania bojowego przeciwnika i wykonaniu zaskakujących uderzeń na wybrane obiekty jednocześnie z lądu i powietrza. 
Działania te są częścią ogólnej operacji lub walki wojsk lądowych i pozwalają na wykonanie szybkiego manewru w warunkach gwałtownie zmieniających się sytuacji na polu walki oraz szybkiego wykorzystania skutków własnych uderzeń ogniowych (w tym jądrowych).
Cel działań.
Ich celem jest zniszczenie najważniejszych elementów ugrupowania bojowego, organów dowodzenia i zaopatrywania, środków przenoszenia broni jądrowej, a także opanowania i utrzymania ważnych rejonów i obiektów na tyłach. 
Prowadzenie działań.
Działania powietrznomanewrowe prowadzone w ramach operacji (walki) ogólnowojskowych związków operacyjnych i taktycznych w znacznym stopniu zwiększają ich możliwości manewrowe, dzięki czemu zapewniają szybsze i skuteczniejsze wykonywanie zadań bojowych.

</doc>
<doc id="658483" url="https://pl.wikipedia.org/wiki?curid=658483" title="I liga argentyńska w piłce nożnej (2004/2005)">
I liga argentyńska w piłce nożnej (2004/2005)

Mistrzem Argentyny turnieju Apertura w sezonie 2004/05 został Newell’s Old Boys, natomiast wicemistrzem Argentyny turnieju Apertura został CA Vélez Sarsfield.
Mistrzostwo Argentyny turnieju Clausura w sezonie 2004/05 zdobył CA Vélez Sarsfield, natomiast wicemistrzostwo Argentyny turnieju Clausura zdobył CA Banfield.
O tym, które zespoły zagrają w międzynarodowych pucharach zadecydowała sumaryczna tabela łącząca wyniki turniejów Apertura i Clausura. Do Copa Libertadores w roku 2006 zakwalifikowały się następujące kluby:
Do Copa Sudamericana w roku 2005 zakwalifikowało się siedem klubów:
Tabela spadkowa zadecydowała o tym, które kluby spadną do drugiej ligi (Primera B Nacional Argentina), a które będą miały szanse obronić swój byt pierwszoligowy w barażach. Bezpośrednio spadły kluby, które w tabeli spadkowej zajęły dwa ostatnie miejsca – Almagro Buenos Aires i Huracán Tres Arroyos. Na ich miejsce awansowały dwie najlepsze drużyny z drugiej ligi – Tiro Federal Rosario i Gimnasia y Esgrima Jujuy. Mecze barażowe musiały stoczyć Argentinos Juniors i Instituto Córdoba. Oba zespoły wygrały baraże i obroniły się przed spadkiem.
Torneo Apertura 2004/05.
Tablica spadkowa na koniec turnieju Apertura 2004/05.
Tabela ma jedynie charakter orientacyjny. Dopiero stan tej tabeli na koniec turnieju Clausura zadecyduje, które z zespołów spadną do drugiej ligi, a które zagrają o utrzymanie się w lidze w barażach. Można z tej tabeli odczytać, które z drużyn przed turniejem Clausura były szczególnie zagrożone spadkiem.
Torneo Clausura 2004/05.
Tabela końcowa Clausura 2004/05.
W sumarycznym bilansie tabeli łączna liczba zwycięstw jest mniejsza o 2 od łącznej liczby porażek z powodu zajść i późniejszych kar nałożonych na drużyny Boca Juniors i Almagro w ostatniej 19 kolejce. Z tych samych powodów łączna liczba bramek straconych jest większa o 3 od łącznej liczby bramek zdobytych.
Sumaryczna tabela sezonu 2004/05.
Tabela ma znaczenie nie tylko statystyczne. Na jej podstawie wyznaczane są kluby, które reprezentować będą Argentynę w dwóch największych klubowych turniejach południowoamerykańskich Copa Libertadores i Copa Sudamericana.

</doc>
<doc id="658488" url="https://pl.wikipedia.org/wiki?curid=658488" title="Uprawa konserwująca">
Uprawa konserwująca

Uprawa konserwująca (ang. "conservation tillage", niem. "konservierende Bodenbearbeitung") - sposób uprawy z wykorzystaniem mulczowania, mający na celu ochronę gleby przed degradacją oraz zachowanie jej produktywności. Najczęściej odnosi się to do roślin jarych wysiewanych w szerokie rzędy, np. buraka cukrowego, kukurydzy, które sieje się w przemarznięty międzyplon ścierniskowy (facelia, gorczyca, rzodkiew). Siew, za pomocą specjalnych siewników, może następować w międzyplon (mulcz) płytko wymieszany z rolą lub bezpośrednio w przemarzniętą masę. Przy takiej technologii uprawy, wykorzystując warunki siedliska, plony roślin można utrzymać na poziomie zbliżonym do uprawy tradycyjnej.
Technologia uprawy konserwującej polega na wyeliminowaniu z jesiennej uprawy roli najbardziej energochłonnej uprawki, jaką jest orka przedzimowa oraz na rezygnacji z wiosennej uprawy, bądź też ograniczeniu jej do jednego płytkiego zabiegu, którego zadaniem jest wymieszanie mulczu międzyplonowego z rolą.
Bywa czasami błędnie nazywana uprawą zachowawczą. 

</doc>
<doc id="658491" url="https://pl.wikipedia.org/wiki?curid=658491" title="Program I">
Program I



</doc>
<doc id="658493" url="https://pl.wikipedia.org/wiki?curid=658493" title="Immanuel Wallerstein">
Immanuel Wallerstein

Immanuel Maurice Wallerstein (ur. 28 września 1930 w Nowym Jorku, zm. 31 sierpnia 2019 w Branford) – amerykański socjolog, historyk i ekonomista, autor "The Modern World-System", głównej pracy teorii systemów-światów.
Życiorys.
Pochodził z rodziny polskich Żydów. Jego matką była Sara Günsberg, urodzona 2 grudnia 1895 w Gorlicach, a ojcem Menachem Lazar (zwany Lazarem) Wallerstein, urodzony 24 stycznia 1890 w Rozwadowie. W czasie I wojny światowej, uciekając przed wojskami rosyjskimi, wyjechali z terenów Polski do Berlina, gdzie pobrali się 12 grudnia 1919. W 1923 do Stanów Zjednoczonych wyemigrowała jego matka (wpisując w kwestionariuszu narodowość polską) ze starszym bratem, Solomonem, znanym później jako Robert S. Wallerstein.
Tytuły licencjata ("Bachelor of Arts", 1951), magistra (1954) i doktora (1959) uzyskał na Uniwersytecie Columbia, gdzie pracował do 1971, kiedy to został profesorem socjologii na Uniwersytecie McGilla w Montrealu. W latach 1976–1999 był profesorem socjologii na Uniwersytecie w Binghamton. Od 2000 był pracownikiem Instytutu Socjologii Uniwersytetu Yale. W latach 1994–1998 był przewodniczącym Międzynarodowego Towarzystwa Socjologicznego, a w latach 1999–2005 dyrektorem Instytutu im. Fernanda Braudela. W latach dziewięćdziesiątych przewodniczył Komisji Gulbenkiana do restrukturyzacji nauk społecznych. Był członkiem Maison des Sciences Humanes w Paryżu.
Inspiracje i odniesienia.
W pracach Wallersteina widać wyraźny wpływ Fernanda Braudela, oraz szkoły "Annales". Częste są również odwołania do prac polskich historyków, szczególnie Mariana Małowista i Krzysztofa Pomiana. Stąd czerpane są poglądy na historię, rzeczywistość społeczną, czy metodologię badań społecznych. Inną ważną postacią jest chemik Ilya Prigogine, i jego teoria struktur dyssypatywnych. Istotnym źródłem inspiracji jest również marksizm, wobec którego Wallestein prezentuje dość złożone stanowisko.
Zaliczany jest przez jednych do nurtu socjologii historycznej, przez innych zaś do teoretyków modernizacji. Teorie te albo są dziś przedmiotem krytyki, albo poddawane są rewizji lub też radykalnej zmianie, Wallerstein raczej je odrzuca i na ich miejsce proponuje zupełnie nowe podejście. Odwołuje się do tradycyjnego dla teorii zależności podziału na centrum i peryferia, ale w swej koncepcji posługuje się dość konsekwentnie opozycją: rdzeń – peryferia, a także wprowadza kategorię półperyferii.
Wallerstein wobec marksizmu.
Związki Wallersteina z marksizmem są dwojakiego rodzaju. Po pierwsze przyjmuje on wiele marksistowskich poglądów na rzeczywistość społeczną, po drugie zaś jest on intelektualistą zaangażowanym, starającym się brać czynny udział w kształtowaniu najważniejszych wydarzeń epoki.
Wallerstein częściej powołuje się na pisma samego Marksa, niż na późniejszych teoretyków marksizmu. Filozof ten, według twórcy teorii systemu-świata, jako jeden z nielicznych starał się wyrwać poza dominujące w danej epoce i kulturze opcje światopoglądowe. Na uwagę zasługuje przede wszystkim jego krytyka kapitalizmu oraz analizy kapitalizmu jako systemu gospodarczo-społecznego. Do takiego „rdzenia” marksizmu, wciąż atrakcyjnego w naszych czasach należą:
Z drugiej jednak strony marksizm jest dzieckiem nowoczesności i wraz z innymi ideologiami nowoczesności, opiera się na zespole założeń, które przy obecnym stanie świadomości należy odrzucić. Do założeń tych należy marksowska wizja nauki oraz jego wiara w postęp społeczny. Z tych powodów Wallerstein pozostaje krytyczny wobec marksizmu.
Marksistowskie podstawy teorii Wallersteina podawane są w wątpliwość przez wielu badaczy marksistowskich. Robert Brenner wskazuje, że Wallerstein (tak jak i inni przedstawiciele teorii systemów-światów) kładzie większy nacisk na stosunki wymiany (cyrkulacjonizm), niż na stosunki produkcji (produkcjonizm), co stanowić ma istotę teorii marksistowskiej. To handel konstytuuje struktury systemu-świata, a nierówna wymiana odpowiada za tworzenie się centrów i peryferii. Według Brennera Wallerstein nie jest w stanie wyjaśnić powstania i funkcjonowania kapitalizmu i bliżej mu do Adama Smitha niż Marksa.
Poglądy.
Twórczość Wallersteina obejmuje trzy uzupełniające się obszary: teorię systemów-światów, socjologię wiedzy oraz działalność publicystyczną.
Teoria systemów-światów.
Jest najbardziej znanym badaczem związanym z teorią systemów-światów. Jest on autorem, zaplanowanego pierwotnie na cztery tomy "The Modern World-System", kluczowej pracy dla tej perspektywy badawczej. Autor opisuje w niej genezę, rozwój i funkcjonowanie współczesnego systemu-świata, podejmując jednocześnie szeroko problematykę teoretyczną i metodologiczną.
Nowoczesny system-świat.
Zdaniem Wallersteina dla powstania współczesnego systemu-świata kluczowe znaczenie miało „długie szesnaste stulecie”, które według Fernanda Braudela i Luciena Febvre’a rozciągać się miało od 1450 do 1650 r. To ten okres zadecydował o kształcie współczesnego świata, przede wszystkim zaś o zwycięstwie kapitalizmu, europejskiej dominacji oraz rozmieszczeniu centrów i peryferii.
Punktem wyjścia jest dla Wallersteina dyskusja na temat powstania kapitalizmu w Europie, tocząca się w połowie XX wieku. Maurice Dobb wskazywał w niej na decydujące znaczenie czynników wewnętrznych (przede wszystkim czynników produkcji). W odróżnieniu od niego Paul Sweezy uważał, że szukając przyczyn rozwoju kapitalizmu, powinniśmy badać nie pojedyncze kraje, lecz szersze obszary, stanowiące pewną gospodarczą całość, opartą na przepływie towarów. Wallerstein rozwija ten punkt widzenia twierdząc, że taką gospodarczą całością jest system-świat i to on powinien stać się głównym przedmiotem badań. Tylko analizując wydarzenia i procesy w kontekście rozwoju nowoczesnego, kapitalistycznego systemu-świata, jesteśmy w stanie zrozumieć ich znaczenie i przebieg.
System-świat konstytuowany jest przez dwojakie struktury – gospodarcze i polityczne. Struktury gospodarcze oparte są na przepływach środków produkcji (kapitału, produktów i siły roboczej), przekraczają one granice państwowe i scalają system-świat. W oparciu o nie wytwarzają się obszary centralne i peryferyjne. Obszary centralne, poprzez nierówną wymianę, zyskują więcej, kosztem obszarów peryferyjnych. Produkowane w nich są dobra wysoko przetworzone, oraz przebiegają w nich procesy innowacyjne. Obszary peryferyjne eksportują siłę roboczą i surowce, a ich rozwój uzależniony jest od stosunków z centrum. Obszary w których równoważą się procesy centralne i peryferyjne to półperyferia. Są uzależnione od centrum, a jednocześnie wykorzystują peryferia.
Na struktury gospodarcze nakładają się struktury polityczne, czyli podział świata na państwa. W obszarach centralnych powstają państwa silne, a w obszarach peryferyjnych słabe. Państwa półperyferyjne dzięki aktywnej polityce (np. merkantylistycznej) mogą przesuwać się do centrum, tak jak np. zrobiły to kraje skandynawskie. Państwa wpływają na przepływy środków produkcji i umożliwiają powstawanie quasi-monopoli, kluczowych dla maksymalizacji zysku.
Obecnie cały obszar globu objęty jest kapitalistycznym systemem-światem. We wcześniejszych okresach historycznych mieliśmy jednak do czynienia z wieloma systemami-światami, pozostającymi w separacji. Poprzez europejską ekspansję terytorialną (zapoczątkowaną przez Portugalię i Hiszpanię) obszary te zostały włączone w nowoczesny system-świat, przede wszystkim jako peryferia. Większość z nich pełni tę rolę do dziś.
Oprócz ekspansji w systemie-świecie zachodzą też inne procesy zmiany, związane z cyklami ekonomicznymi (np. cyklami Kondratiewa) oraz rywalizacją pomiędzy państwami. W sprzyjających warunkach, państwo, które dominuje jednocześnie na trzech płaszczyznach, produkcyjnej, handlowej i finansowej, uzyskuje pozycję hegemona, czyli swoistego gwaranta i stabilizatora międzynarodowego porządku gospodarczego. W interesie hegemona leży promowanie wolnego rynku i otwartych granic, dzięki którym maksymalizuje własne zyski. Hegemonia jest u Wallersteina definiowana w kategoriach ekonomicznych, jest ona dość krótkotrwała i niestabilna. To różni tego autora od innych teoretyków stosunków międzynarodowych pojmujących hegemonię jako zjawisko polityczne lub polityczno-gospodarcze. Hegemonicznymi państwami były kolejno Zjednoczone Prowincje Niderlandów, Wielka Brytania i Stany Zjednoczone.
Kryzys współczesnego kapitalizmu.
Według Wallersteina mamy obecnie do czynienia z początkiem końca kapitalizmu, który przekształci się za kilkadziesiąt lat w nową formację społeczną, nie wiadomo jednak, czy lepszą, czy gorszą od kapitalizmu. Polityka świata zachodniego przez ostatnie 500 lat opierała się na podbijaniu nowych terenów, w celu pozyskania tanich pracowników i surowców oraz znalezienia nowych rynków zbytów. Obecnie skończyły się możliwości ekspansji, a biedne kraje Południa (peryferia) domagają się równego dostępu do korzyści z wymiany handlowej i sprawiedliwego podziału zasobów. Spotyka się to ze sprzeciwem bogatych krajów Północy, zwłaszcza Stanów Zjednoczonych, próbujących zachować pozycję hegemona, co spowoduje nasilenie konfliktów. Koniec kapitalizmu nastąpi nie w wyniku rewolucji, ale w wyniku obiektywnych zmian: zmniejszenia się rezerwuaru taniej siły roboczej, zamieszkującej typowe tereny rolnicze, demokratyzacji życia (robotnicy oczekują godziwego wynagrodzenia i zabezpieczenia na starość, dostępu do odpowiedniej opieki zdrowotnej i edukacji dla dzieci), kryzysu państwa i wzrostu tendencji antypaństwowych (co ma zagrozić np. monopolom) oraz zanieczyszczenia środowiska (dalszy dynamiczny rozwój gospodarczy może zagrozić równowadze ekologicznej świata).
Jego zdaniem istnieją trzy modele reakcji świata islamu na konfrontację ze światem zachodnim: model Chomeiniego (izolacja od polityki światowej), model Husajna (konflikt zbrojny) oraz model indywidualny (migracja do świata Zachodu).
Socjologia wiedzy.
W takich pracach jak "Unthinking Social Science" czy "Koniec świata jaki znamy" Wallerstein zajmuje się teoretycznymi podstawami nauk społecznych. Zwraca uwagę, że powstanie tych nauk jest ściśle związane z powstaniem nowoczesnego systemu-świata. Obecny kryzys nauk społecznych jest tak głęboki, że nie wystarcza już zmiana ich założeń, lecz wymagają one całościowego „od-myślenia” ("Unthinking"). Głównymi zarzutami wobec tych nauk są:

</doc>
<doc id="658495" url="https://pl.wikipedia.org/wiki?curid=658495" title="Program I Polskiego Radia">
Program I Polskiego Radia



</doc>
<doc id="658497" url="https://pl.wikipedia.org/wiki?curid=658497" title="Herb Śląska">
Herb Śląska

Herb Śląska – znak rozpoznawczy, wywodzący się z rodowych herbów Piastów śląskich. Po raz pierwszy wizerunku orła użył na swej pieczęci książę opolski Kazimierz I w 1222 roku. Jest to też najstarszy wizerunek orła jako godła książęcego na ziemiach polskich. 
Na ziemiach Dolnego Śląska używano w herbie czarnego orła w złotym polu ze srebrną przepaską na skrzydłach często dodatkowo z białym krzyżem pośrodku (jest to rodowy znak Henryka Brodatego tzw. zgorzelec), natomiast ziemie Górnego Śląska przyjmowały na ogół orła złotego w błękitnym polu. W części niemieckiej Górnego Śląska w latach 1919-1945 tarcza na herbie pruskiej prowincji Górnego Śląska przegrodzona została w połowie ostrzem kosy, poniżej którego znajdowało się godło górnicze. W polskiej tradycji zazwyczaj orzeł śląski nie jest ukoronowany, w czeskiej (vide: wielki herb Czech oraz herb Śląska Austriackiego) i niemieckiej na ogół przeciwnie (patrz: ikonografia poniżej).
Barwy ziem powiązane są z kolorystyką ich tarcz herbowych. Dolny Śląsk używa koloru srebrnego — od przepaski na piersi orła, godła księcia Henryka Brodatego — i złotego od pola tarczy herbowej. Z kolei Śląsk Górny odpowiednio złotego i błękitnego. W czasach pruskich jednolita prowincja śląska (a później dolnośląska) używała flagi z dwoma pasami (poziomymi) równej szerokości: srebrnym u góry i złotym u dołu, natomiast górnośląska flagi z pasem żółtym u góry i błękitnym u dołu. 
Obecnie tradycyjny herb Piastów dolnośląskich (czarny orzeł na złotym tle) możemy zaobserwować na:
Orzeł Piastów górnośląskich - żółty (złoty) orzeł na błękitnym tle - znajduje się w herbie województwa śląskiego i herbie województwa opolskiego (herb nawiązuje do herbu księcia Jana II Dobrego). Obie wersje herbów często występują w herbach i/lub flagach miejscowości, gmin i powiatów położonych na Śląsku (a w niektórych przypadkach również poza historycznym Śląskiem - np. herb Żywca należącego dawniej do rządzonych przez śląskich Piastów księstw cieszyńskiego i oświęcimskiego czy herb Oświęcimia, zawierający dwie połówki górnośląskiego orła), a także na flagach urzędowych województwa opolskiego i śląskiego.
W herbie Czech znajduje się czarny orzeł ze srebrną przepaską z krzyżem oraz koroną na głowie, symbolizująca Śląsk (w heraldyce czeskiej posiada dwie głowy, a jedną).

</doc>
<doc id="658507" url="https://pl.wikipedia.org/wiki?curid=658507" title="Mechanizm zwrotniczy">
Mechanizm zwrotniczy

Mechanizm zwrotniczy to zespół dźwigni i drążków łączących koła kierowane. Zapewnia on takie połączenie kinematyczne, dzięki któremu koła pojazdu toczą się bez poślizgu. W prawidłowo działającym mechanizmie zwrotniczym powinny występować takie zależności kinematyczne pomiędzy kątami skrętu obydwu kół kierowanych, żeby podczas jazdy po łuku o dowolnym promieniu krzywizny każde z kół samochodu mogło się toczyć bez poślizgu bocznego, tzn po torze, którego promień krzywizny jest zawsze prostopadły do płaszczyzny koła.

</doc>
<doc id="658509" url="https://pl.wikipedia.org/wiki?curid=658509" title="Mulczowanie">
Mulczowanie

Mulczowanie (ang. "mulching") – pokrywanie powierzchni gleby między uprawianymi roślinami, w niektórych ujęciach wszelkimi materiałami ograniczającymi parowanie i wzrost chwastów, a według innych tylko materią organiczną, składającą się ze ściętych roślin uprawianych na zielony nawóz. Termin stosowany jest także do pozostawiania ściętych i rozdrobnionych roślin na łące lub trawniku.
Mulczowanie powoduje zmniejszenie parowania wody, w uprawach ogranicza rozwój chwastów oraz erozję wodną i wietrzną, a także poprawia sprawność roli. Zabieg ten naśladować ma procesy zachodzące naturalnie w przyrodzie, gdzie także obumarła masa roślinna rozkłada się na powierzchni gleby. W przypadku mulczowania trawników zabieg oddziałuje korzystnie jednak tylko, gdy koszenie jest regularne i pozostawiana w efekcie ilość mulczu nie utrudnia wzrostu traw, zabieg wykonywany jest w czasie suchej pogody, a mulcz jest rozprowadzony równomiernie. Według niektórych autorów zabieg jest korzystny wyłącznie w przypadku pogody gorącej i suchej, gdy mulcz pozwala ograniczyć nadmierne parowanie wody.
Mulczowanie jest podstawowym zabiegiem w uprawie konserwującej.

</doc>
<doc id="658523" url="https://pl.wikipedia.org/wiki?curid=658523" title="Program II Polskiego Radia">
Program II Polskiego Radia



</doc>
<doc id="658530" url="https://pl.wikipedia.org/wiki?curid=658530" title="Funcom">
Funcom

Funcom Productions A/S – norweska firma produkująca i wydająca gry komputerowe. Poza główną siedzibą w Oslo Funcom ma również oddziały w Stanach Zjednoczonych, Chinach, Szwajcarii i Kanadzie.
Założona przez Gaute Godagera w 1993 roku firma jest jednym z wiodących niezależnych producentów i wydawców gier na świecie i, prawdopodobnie, największym w Europie. Funcom skupia się głównie na PC, choć wydał również gry na konsole takie jak Super NES, Sega Saturn, Sega Genesis i Xbox.
W grudniu 2005 roku Funcom jako pierwszy norweski producent gier trafił na Giełdę Papierów Wartościowych w Oslo (Oslo Stock Exchange).
Znane gry.
"" – gra przygodowa wyprodukowana przez Ragnara Tørnquista, bardzo dobrze przyjęta zarówno przez graczy, jak i przez krytyków. Gra została wydana w siedmiu językach: angielskim, norweskim, francuskim, holenderskim, szwedzkim, polskim i hiszpańskim.
"Anarchy Online" – uznana przez krytyków gra MMORPG, zdobyła 20 międzynarodowych nagród. Gra została rozszerzona o kilka dodatków: "The Notum Wars", "Alien Invasion", "Shadowlands" i "Lost Eden". Dostępna jest również powieść o prehistorii planety oraz płyta CD z muzyką.
Wiosną 2006 roku firma wydała na PC i Xboksa sequel gry "The Longest Journey" o nazwie ".
W 2008 roku Funcom wydał grę MMORPG na PC i konsole: ". Jej fabuła toczy się w świecie Conana Barbarzyńcy.

</doc>
<doc id="658531" url="https://pl.wikipedia.org/wiki?curid=658531" title="Paweł Królikowski">
Paweł Królikowski

Paweł Zbigniew Królikowski (ur. 1 kwietnia 1961 w Zduńskiej Woli, zm. 27 lutego 2020 w Warszawie) – polski aktor filmowy, telewizyjny, teatralny i dubbingowy, prezenter i realizator telewizyjny oraz działacz kulturalny, w latach 2018–2020 prezes Związku Artystów Scen Polskich.
Życiorys.
Wczesne lata.
Urodził się i dorastał w Zduńskiej Woli jako najstarsze z trojga dzieci pary nauczycieli – Jadwigi i Jana Królikowskich. Jego ojciec działał też społecznie w szkolnych klubach sportowych, przez 19 lat był prezesem zarządu miejskiego SKS. Praprababka Teresa Królikowska z domu Breier (1840–1886) w połowie XIX wieku przybyła z Czech do Zduńskiej Woli. Miał młodszego brata Rafała (ur. 1966), który został także zawodowym aktorem, i młodszą siostrę Anitę (ur. 1975). Od dziecka wykazywał zainteresowania aktorsko-teatralne. Chodził na zajęcia teatralne do Miejskiego Domu Kultury w Zduńskiej Woli. Pisał wiersze i scenariusze. Uczęszczał do zduńskowolskiej Szkoły Podstawowej nr 3. Po skończeniu II Liceum Ogólnokształcącego im. Jana Pawła II w Zduńskiej Woli zdawał do szkoły teatralnej, ale zapomniał wziąć ze sobą świadectwo dojrzałości, przez co nie został dopuszczony do egzaminów. By uchronić się przed wojskiem, zaczął się uczyć w Studium Hodowlanym w Sędziejowicach. Dostał się na studia na Wydziale Aktorskim filii krakowskiej Państwowej Wyższej Szkoły Teatralnej we Wrocławiu, którą ukończył w 1987.
Kariera.
Jego pierwszą rolą ekranową był chuligan w filmie dla dzieci i młodzieży "Dzień kolibra" (1984), który został wyróżniony na Międzynarodowym Festiwalu Filmowym dla Dzieci w Chicago. W czasie studiów zagrał w telefilmie Łukasza Wylężałka "Ludożerca" (1987), przygodowym "Opowieść Harleya" (1987), gdzie skomponował i napisał tekst piosenki "Mój Harley", oraz dramacie "Pantarej" (1987) w roli narkomana.
W 1987 związał się z Teatrem Studyjnym'83 im. Juliana Tuwima w Łodzi (1987–1990), w którym zadebiutował rolą Konduktora w spektaklu Lewisa Carrolla "Przygody Alicji w krainie czarów". Następnie wraz z żoną przeprowadził się do Wrocławia. W Oddziale Regionalnym Telewizji Wrocław TVP3 reżyser Jan Jakub Kolski zaproponował mu zrobienie własnego programu. Podjął więc pracę w ośrodku telewizyjnym, realizując przez trzynaście lat programy dla młodych widzów – "Truskawkowe studio" (1990–2000), do którego napisał ponad sto piosenek i cykl dokumentalny "To twoja droga" (2000–2002). W 1991 wystąpił na scenie Wrocławskiego Teatru Współczesnego im. Edmunda Wiercińskiego w musicalu Bertolta Brechta "Opera za trzy grosze" jako żebrak.
Powrócił na szklany ekran rolą dziennikarza w serialu "Czwarta władza" (2004). Następnie zagrał postać charyzmatycznego, pełnego energii lekarza onkologa profesora Sławomira Starzyńskiego w telenoweli TVP2 "Na dobre i na złe" (2005–2006). Telewidzowie mogli go oglądać w roli nieugiętego policjanta Igora Rosłonia (w jednym z odcinków nazwanego Jaworek) w serialu TVP2 "PitBull" (2007–2008), w roli zakamuflowanego gliniarza w serialu "Fałszerze – powrót Sfory" (2006) oraz Kusego w serialu TVP1 "Ranczo" (2006–2009, 2011–2016), za którą otrzymał w 2007 statuetkę „Melonika” dla najlepszego aktora komediowego na Festiwalu Dobrego Humoru w Gdańsku.
Był inicjatorem i dyrektorem artystycznym Festiwalu Kultury i Piosenki Polsko-Czeskiej w Kudowie-Zdroju, w 2020 impreza ta została nazwana jego imieniem. 16 kwietnia 2018 został wybrany na prezesa Związku Artystów Scen Polskich, zastępując Olgierda Łukaszewicza. 21 lutego 2020 złożył rezygnację z pełnionej funkcji.
Był uczestnikiem trzech odcinków programu "Kocham cię, Polsko!" (w 2009, 2016 i 2018). W latach 2014–2019 zasiadał w jury programu rozrywkowego Polsatu "Twoja twarz brzmi znajomo".
Życie prywatne.
W wieku 21 lat, na egzaminach do wrocławskiej szkoły aktorskiej, poznał swoją przyszłą żonę, aktorkę Małgorzatę Ostrowską, powszechnie znaną z roli Grażyny Lubicz w telenoweli TVP1 "Klan". Zawarli związek małżeński w 1988 w Łodzi. Mieli piątkę dzieci; trzech synów: Antoniego (ur. 1989), Jana (ur. 1992) i Ksawerego (ur. 2007) oraz dwie córki: Julię (ur. 1999) i Marcelinę (ur. 2001). Razem z żoną wcielili się w role w wyreżyserowanym przez syna Antoniego filmie krótkometrażowym "Noc życia" (2010), do którego muzykę skomponował ich drugi syn Jan.
Choroba i śmierć.
W 2015 przeszedł zabieg usunięcia tętniaka mózgu. Operacji neurochirurgicznej musiał się poddać również w 2019 z powodu ujawnionego guza mózgu. Zmarł 27 lutego 2020 w Warszawie w wieku 58 lat. Został pochowany 5 marca 2020 w Alei Zasłużonych na Cmentarzu Wojskowym na Powązkach (kwatera G, rząd TUJE, grób 51) w Warszawie. Pośmiertnie został odznaczony przez prezydenta Andrzeja Dudę Krzyżem Komandorskim Orderu Odrodzenia Polski za wybitne zasługi dla kultury polskiej (2020).

</doc>
<doc id="658533" url="https://pl.wikipedia.org/wiki?curid=658533" title="Ściółkowanie">
Ściółkowanie

Ściółkowanie – zabieg stosowany w ogrodnictwie, polegający na przykrywaniu gleby w celu zmniejszenia parowania wody, niedopuszczenia do rozwoju chwastów, poprawy sprawności roli oraz zapobieżenia erozji wodnej i wietrznej. Ściółkowanie umożliwia w znacznym stopniu kontrolę warunków środowiska glebowego i przy właściwym doborze ściółki pozwala na poprawę warunków wzrostu i plonowania roślin (np. wpływając na warunki cieplne i wilgotnościowe oraz zapobiegając zaskorupieniu się gleby), w niektórych przypadkach ściółkowanie może także chronić owoce przez zabrudzeniem.
Materiałami stosowanymi do ściółkowania mogą być np. słoma, trociny, kora, kompost, liście, drobne kamyki, agrowłóknina lub czarna folia. Stosowane często w sadach (słoma, trociny, obornik, kompost) oraz w uprawie truskawek (słoma, czarna folia i agrowłóknina) i warzyw ciepłolubnych (pomidor, ogórek, papryka, dynia, oberżyna, melon). 
Uprawa warzyw na glebie ściółkowanej daje nie tylko wcześniejszy, ale i wyższy plon.

</doc>
<doc id="658534" url="https://pl.wikipedia.org/wiki?curid=658534" title="Funkcja całkowita">
Funkcja całkowita

Funkcja całkowita – funkcja zmiennej zespolonej, która jest analityczna na całej płaszczyźnie zespolonej. Oznacza to, że funkcję tę można rozwinąć w szereg Taylora zbieżny na całej płaszczyźnie:
Przykłady.
Wielomiany.
Każdy wielomian jest całkowity i ma skończone rozwinięcie w szereg Taylora, co więcej on sam jest swoim rozwinięciem. Na przykład:
gdzie ciąg formula_4 jest postaci
Funkcja eksponencjalna.
Funkcja formula_6 jest funkcją całkowitą zdefiniowaną jako
gdzie formula_8 oznacza silnię.
Sinus i cosinus.
Funkcje formula_9 i formula_10 są całkowite. Ich rozwinięcia w szereg Taylora są następujące:
Własności.
Z definicji funkcji całkowitej wynika, iż każda funkcja całkowita jest ciągła i nieskończenie wiele razy różniczkowalna, a więc również holomorficzna.

</doc>
<doc id="658535" url="https://pl.wikipedia.org/wiki?curid=658535" title="Synagoga w Jeszywas Chachmej Lublin">
Synagoga w Jeszywas Chachmej Lublin

Synagoga w Jeszywas Chachmej Lublin – synagoga znajdująca się w Lublinie w budynku Jeszywas Chachmej Lublin, przy ulicy Lubartowskiej 85 (pierwotnie nr 57).
Historia.
Synagoga została zbudowana w 1930 roku wraz z całym kompleksem Jeszywas Chachmej Lublin. Poza funkcjami religijnymi pełniła też funkcję auli wykładowej jesziwy i mogła pomieścić ponad 200 studentów. Podczas II wojny światowej synagoga została zdewastowana przez hitlerowców, a jej cenne wyposażenie zostało bezpowrotnie zniszczone oraz rozproszone.
Po zakończeniu wojny budynek jesziwy został przejęty przez Akademię Medyczną, która pomieszczenie po synagodze wyremontowała i dostosowała do potrzeb auli. Zmieniono wówczas kolorystykę ścian i kolumn oraz zamurowano okna znajdujące się na ścianie wschodniej.
Jesienią 2003 roku budynek został zwrócony Gminie Wyznaniowej Żydowskiej w Warszawie, która podjęła decyzję o remoncie i rekonstrukcji synagogi. Prace można było rozpocząć dopiero w maju 2005 roku, po opuszczeniu budynku przez Akademię Medyczną. Wymieniono przegniły strop, wiszący nad salą modlitewną na drewnianej konstrukcji nośnej, położono nowy parkiet. Na podstawie przedwojennych zdjęć odtworzono oryginalną kolorystykę kolumn, przywrócono okna na ścianie wschodniej, odtworzono bimę oraz schodki do Aron ha-kodesz, które otacza kuta balustrada i inne mniej znaczące elementy.
Na czas nie odtworzono jednak Aron ha-kodesz, na miejsce którego ustawiono prowizoryczną szafę oraz dwumetrowej średnicy żyrandol z 16 punktami świetlnymi. W połowie 2007 roku gmina żydowska zamówiła u snycerza oraz innych specjalistów brakujące elementy wnętrza.
Ponowne otwarcie.
Oficjalne otwarcie synagogi po remoncie nastąpiło 11 lutego 2007 roku. Była to pierwsza tego typu uroczystość w powojennej Polsce, ponieważ rekonstrukcja wnętrza synagogi została w całości sfinansowana przez polską społeczność żydowską.
Podczas uroczystości otwarcia przybito dwie repliki mezuz z wizerunkiem orła polskiego – jedną na drzwiach wejściowych do jeszywas, a drugą na drzwiach synagogi. Oryginał mezuzy został podarowany podczas otwarcia w 1930 roku przez cadyka z Czortkowa, Israela Friedmana. Następnie rabin Michael Schudrich wniósł zwoje Tory, które zostały ufundowane 17 czerwca 2005 roku przez mieszkających w Stanach Zjednoczonych Harleya i Marie Lippman z okazji bat micwy ich córki Juliet. Pierwotnie znajdowały się w synagodze Nożyków w Warszawie, a następnie 22 stycznia 2006 roku uroczyście wniesiono je do małej bożnicy na parterze Jeszywasu, po czym znowu wróciły do Warszawy. Fundacja Ochrony Dziedzictwa Żydowskiego przekazała synagodze pozłacaną menorę oraz tablicę pamiątkową poświęconą zagładzie lubelskich Żydów.
Na uroczystości przybyło ponad 600 osób, w tym przedstawiciele polskiej i zagranicznej społeczności żydowskiej, środowisk uniwersyteckich, kulturalnych i religijnych, naczelny rabin Polski Michael Schudrich, przewodniczący ZGWŻ Piotr Kadlčik, przewodniczący filii lubelskiej Roman Litman, Ambasador Izraela Dawid Peleg, arcybiskup Józef Życiński, prezydent Lublina Adam Wasilewski i przedstawiciele władz samorządowych, rabin Yehiel Kaufman z Boro Park na Brooklynie, Jehuda Widawski, mieszkańcy Lublina oraz inni goście.
Odsłonięcie Aron ha-kodesz.
4 listopada 2008 roku podczas uroczystych obchodów 75. rocznicy śmierci rabina Majera Szapiry, został uroczyście odsłonięty przez rabina Jisra’ela Me’ira Lau zrekonstruowany Aron ha-kodesz. Na uroczystość przybyli członkowie Gminy Wyznaniowej Żydowskiej w Warszawie, biskup pomocniczy lubelski Mieczysław Cisło, przedstawiciele władz samorządowych Lublina. Z koncertem wystąpił kantor z synagogi Park East w Nowym Jorku, Yitzchak Meir Helfgot.
Wnętrze.
Synagoga o powierzchni 200 m² ulokowana jest na wysokości drugiego i trzeciego piętra południowego skrzydła budynku. Jednoprzestrzenna główna sala modlitewna posiada galerię dla kobiet z wejściem na wysokości trzeciego piętra, na którą prowadzi też osobna klatka schodowa wydzielona z gmachu budynku. Wsparta jest ona na ośmiu zielonych, okrągłych, korynckich kolumnach, obiegających salę z trzech stron.
Na ścianie wschodniej znajduje się aron ha-kodesz, przed którym znajduje się podwyższenie otoczone kutą balustradą, na które wchodzi się po pięciu schodkach. Po lewej stronie szafy znajduje się niewielki ner tamid i tablica z hebrajską inskrypcją, a po prawej również tablica z hebrajską inskrypcją, pozłacana menora oraz tablica pamiątkowa w języku angielskim upamiętniająca zagładę lubelskich Żydów o treści:
Na środku znajduje się kwadratowa, dwuwejściowa bima, otoczona również kutą balustradą. Dawniej w synagodze stał kilkumetrowy, ukoronowany polskim orłem ośmioramienny świecznik o wadze około 180 kg, który podarowała jesziwie gmina żydowska z Przemyśla. Całe wyposażenie wnętrza synagogi jest rekonstrukcją dokonaną na podstawie przedwojennych zdjęć.
Do dnia dzisiejszego zachował się jedynie bogato haftowany parochet, który prawdopodobnie pochodził właśnie z tej synagogi. Przez wiele lat był przechowywany w synagodze Chewra Nosim przy ulicy Lubartowskiej 10. Obecnie znajduje się w mniejszej synagodze na parterze budynku. Zostanie przeniesiony w swoje pierwotne miejsce po wykonaniu nowego Aron ha-kodesz, który na podstawie archiwalnego zdjęcia zrekonstruowała architekt Sylwia Piechnik. Przedwojenne zdjęcie arki jest czarno-białe, dlatego nie wiadomo, jaki kolor miała pierwotnie drewniana skrzynia. Ostatecznie zdecydowano, że będzie zielono-brązowa, ale nie zabrakło również pozłacanych elementów. Szafa jest bogato zdobiona, głównie elementami roślinnymi.
W połowie 2008 roku zawieszono zrekonstruowany żyrandol, który jest wzorowany na tym, który wisiał w synagodze przed 1939 rokiem.

</doc>
<doc id="658540" url="https://pl.wikipedia.org/wiki?curid=658540" title="Dihaireza">
Dihaireza

Dihaireza – w filozofii Epikteta jest drugą nadrzędną mocą sądzenia, zdolną do odróżnienia, pomiędzy zwyczajnymi sądami na temat każdej sytuacji, tego "co jest w naszej wyłącznej mocy" od tego "co nie jest w naszej wyłącznej mocy".
Kilka poniższych przykładów przytoczonych z Diatryb Epikteta ilustruje dihairezę:
A) Dzisiaj muszę na pewno umrzeć. Czym mam też się skarżyć ?
B) Jutro mam być skuty i uwięziony. Czym mam do tego też narzekać ?
C) Zostałem skazany na wygnanie. Czy ktokolwiek może odebrać mi spokój ?
Prohaireza, która przybiera postawę zgodną z Dihairezą, w przypadku (A) umrze bez skargi, w przypadku (B) da się uwięzić bez jęku, w przypadku (C) zgodzi się na wygnanie ze spokojem. Dihaireza jest Suprasądem w dokładnym przeciwieństwie do Kontrdihairezy (zob. kontrdihaireza).
Linki zewnętrzne.
L'albero della diairesi - Drzewo dihairezy

</doc>
<doc id="658542" url="https://pl.wikipedia.org/wiki?curid=658542" title="Immendingen">
Immendingen

Immendingen – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen, wchodzi w skład związku gmin Immendingen-Geisingen. Leży nad Dunajem, ok. 8 km na południowy zachód od Tuttlingen, przy drodze krajowej B311.

</doc>
<doc id="658544" url="https://pl.wikipedia.org/wiki?curid=658544" title="Laurowiśnia wschodnia">
Laurowiśnia wschodnia

Laurowiśnia wschodnia, laurośliwa wschodnia, wawrzynośliwa, śliwa wawrzynolistna ("Prunus laurocerasus" L.) — gatunek rośliny wieloletniej z rodziny różowatych. Pochodzi z Półwyspu Bałkańskiego, Kaukazu i Azji Mniejszej. W Polsce jest uprawiana.
Biologia.
Roślina jednopienna, owadopylna. Kwitnie od kwietnia do maja. Owoce pojawiają się w lipcu. Jest rośliną trującą dla człowieka, nasiona i liście zawierają trujący glikozyd, będący pochodną kwasu cyjanowodorowego.
Zastosowanie.
Roślina ozdobna, posiada szereg odmian. W Polsce uprawiana dość rzadko z powodu niewystarczającej odporności na silne mrozy. Ceniona za dekoracyjne, ciemnozielone liście i pachnące kwiaty. Sadzona w ogrodach i na cmentarzach. Często stosowana na formowane żywopłoty.
Uprawa.
Wymaga żyznej i wilgotnej gleby z dużą zawartością wapnia oraz stanowiska osłoniętego od wiatru. Jest odporna na zanieczyszczenia powietrza. Może rosnąć na stanowiskach nasłonecznionych i cienistych. Podczas mroźnych zim zdarza się, że przemarza, nie trzeba jej wtedy jednak usuwać. Wystarczy przyciąć przy ziemi obumarłe pędy, a szybko wypuści nowe.

</doc>
<doc id="658545" url="https://pl.wikipedia.org/wiki?curid=658545" title="Długie Jezioro (gmina Osieczna)">
Długie Jezioro (gmina Osieczna)

Długie Jezioro – jezioro położone w północnej części obszaru Borów Tucholskich (powiat starogardzki, województwo pomorskie) w bliskim sąsiedztwie Wdy. Miejscowościami nadjeziernymi są Mermet i Długie.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Długie Jezioro". W różnych publikacjach i na mapach topograficznych jezioro to występuje pod nazwą "Jezioro Długie".
Powierzchnia zwierciadła wody według różnych źródeł wynosi od 51,8 ha do 55,0 ha.
Zwierciadło wody położone jest na wysokości 94,0 m n.p.m. Średnia głębokość jeziora wynosi 1,0 m, natomiast głębokość maksymalna 2,2 m.

</doc>
<doc id="658546" url="https://pl.wikipedia.org/wiki?curid=658546" title="Kontrdihaireza">
Kontrdihaireza

Kontrdihaireza – w filozofii Epikteta jest drugą nadrzędną mocą sądzenia, która pomiędzy zwyczajnymi sądami na temat każdej sytuacji wnioskuje, że te rzeczy, które nie są "w naszej wyłącznej mocy", zależą od "naszej wyłącznej mocy" lub odwrotnie, wnioskuje, że te rzeczy, które "rzeczywiście są w naszej wyłącznej mocy" nie zależą "od naszej wyłącznej mocy".
Wśród wielu przykładów z Diatryb można przytoczyć następujące:
Prohaireza, która przybiera postawę zgodną z kontrdihairezą, w przypadku (A) będzie się skarżyła i walczyła przeciwko śmierci, w przypadku (B) będzie próbowała uciec i jęczała w momencie uwięzienia, w przypadku (C) będzie się starała uniknąć wygnania i zachowa się w sposób odwrotny od spokoju.
Kontrdihaireza jest Suprasądem w dokładnym przeciwieństwie do dihairezy (zob. dihaireza).

</doc>
<doc id="658548" url="https://pl.wikipedia.org/wiki?curid=658548" title="Deilingen">
Deilingen

Deilingen – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen, wchodzi w skład związku gmin Heuberg. Leży w Parku Natury Górnego Dunaju, ok. 22 km na północ od Tuttlingen.

</doc>
<doc id="658549" url="https://pl.wikipedia.org/wiki?curid=658549" title="Mccarthy">
Mccarthy



</doc>
<doc id="658551" url="https://pl.wikipedia.org/wiki?curid=658551" title="Doña Mencía">
Doña Mencía

Doña Mencía - hiszpańskie miasto w prowincji Kordowa w Andaluzji, 71 km od stolicy prowincji, Kordowy.
Powierzchnia miasta to 15 km². Miasto umieszczone jest na średniej wysokości 590 metrów nad poziomem morza. Od 2006 roku burmistrzem jest Julio Priego Priego. Kod pocztowy do gminy to 14860.

</doc>
<doc id="658552" url="https://pl.wikipedia.org/wiki?curid=658552" title="Działania rajdowe">
Działania rajdowe

Działania rajdowe lub rajd – samodzielne, wysoce manewrowe działania bojowe wydzielonych sił związku taktycznego (oddziału) prowadzone w ugrupowaniu przeciwnika bądź na obszarze tylko przez niego kontrolowanym, mające na celu zapewnienie jak najkorzystniejszych warunków do wykonania zadań przez siły główne. Stosunkowo duża częstotliwość takich działań na tyłach przeciwnika tworzy swoisty „drugi front” wspomagający wykonywanie zadań przez siły główne.
Rajdy w ujęciu historycznym.
Działań rajdowych można doszukać się już w starożytności. Były one jednak zjawiskiem sporadycznym, co wynikało głównie ze stosunkowo małej liczby oddziałów jazdy. Z masowym ich stosowaniem spotykamy się w działaniach armii mongolskiej (tatarskiej). Stosowana strategia i taktyka rajdów sprzyjała realizacji celów poszczególnych kampanii jakimi były przede wszystkim grabieże, łupy, jasyr itp. Tego typu działania (działania zagonowe) stosowała również w wiekach XVI i XVII jazda polska. W odróżnieniu od tatarskich, polskie "działania zagonowe" były przede wszystkim przedsięwzięciami typowo bojowymi, a ich obiektem były siły zbrojne przeciwnika, a nie ludność i gospodarka danego (zazwyczaj własnego) terytorium.
Wraz z pojawieniem się armii masowych, akcje rajdowe skierowane zostały na zaplecze przeciwnika. Na podstawie wojen napoleońskich zaczęto tworzyć uogólnienia teoretyczne dla działań rajdowych. Zagadnieniami tymi zajmował się między innymi rosyjski dowódca oddziałów partyzanckich okresu wojny w 1812 Denis Dawydow, a także poruszali je w swoich pracach także Carl von Clausewitz i Antoine-Henri Jomini. Mimo zmniejszania się znaczenia kawalerii na polu walki, na teatrach wojny, gdzie stosunek liczebności wojsk do przestrzeni był stosunkowo nieduży, rajdy kawaleryjskie nadal odgrywały istotną rolę. Tak było w okresie amerykańskiej wojny domowej, wojny domowej w Rosji, jak również wojny polsko-bolszewickiej.
Wraz z pojawieniem się na polu walki czołgów rozpoczęto opracowywać teoretyczne podstawy rajdów pancernych. Ich prekursorami byli teoretycy angielscy: John Frederick Charles Fuller i Basil Liddell Hart. W sensie doktrynalnym zostały one rozwinięte w latach trzydziestych w Związku Radzieckim i w Niemczech jako sposób użycia pancernych grup szybkich.
Ich praktycznym zastosowaniem były niemieckie zagony pancerne w początkowym okresie II wojny światowej w Polsce, we Francji i w Związku Radzieckim, oraz radzieckich grup szybkich i oddziałów wydzielonych w latach 1942-1945. Ich charakterystyczną cechą było to, że stanowiły one nie tylko działanie na rzecz sił głównych, ale często same przesądzały o wynikach operacji czy walki.
Wraz z pojawieniem się na uzbrojeniu śmigłowca bojowego, zaczęto stosować rajdy śmigłowcowe i pancerno-śmigłowcowe. Ich zapowiedź przyniosła wojna koreańska, a szerokie zastosowanie bojowe znalazły one w wojnie wietnamskiej oraz w kolejnych wojnach na Bliskim Wschodzie. Wzrosło znaczenie rajdów taktycznych, wykonywanych przez małe pododdziały w celu naruszenia systemu ognia oraz systemu dowodzenia przeciwnika i jego tyłów. Ocenia się, ze przyszłe działania obfitować będą w rajdy organizowane w wymiarze powietrznym i powietrzno-lądowym organizowane przede wszystkim przez wojska desantowo-szturmowe (powietrznoszturmowe) i przyszłościowe wojska powietrznozmechanizowane.
Charakterystyka działań rajdowych.
Działania rajdowe to gwałtowne uderzenia oddziałów rajdowych na uprzednio określone obiekty. Ich realizacja powinna wykorzystywać element zaskoczenia.
Rajd jest rodzajem natarcia, które ma na celu rozbicie lub przechwycenie ważnego celu obiektu lub ludzi przeciwnika. Cel ten osiąga się przez dokładne rozpoznanie, szybkie wejście w jego ugrupowanie, uderzenie i planowe wycofanie. Oddział rajdowy to element ugrupowania bojowego, to specjalnie przygotowany oddział, a niekiedy związek taktyczny wojsk lądowych przeznaczony do przenikania na tyły przeciwnika. Stanowi go na ogół zgrupowanie tworzone w oparciu o elementy ogólnowojskowe ugrupowania bokowego (operacyjnego). 
Dla oddziałów prowadzących rajdy konieczne jest zapewnienie możliwości wsparcia ogniowego, pozwalającego ograniczyć reakcję przeciwnika oraz osiągnięcie wysokiego tempa działań.
Stosowane są również rajdy powietrzne. Tego typu rajd jest działaniem taktycznym, zwykle krótkotrwałym, który charakteryzuje się śmiałością zarówno, co do zamiaru jak i wykonania. Mogą być prowadzone w celu zniszczenia obiektów lub pozycji przeciwnika, pojmania jego jeńców oraz nękania i dezorganizowania jego działań. Tego rodzaju działania są ograniczone w swoim rozmiarze z powodu trudności w kierowaniu nimi i zorganizowania zabezpieczenia logistycznego.
Działania rajdowe to szereg szybkich przesunięć, skrytych wyczekiwań i gwałtownych uderzeń na przeciwnika, które przebiegają w trzech fazach:
Zadania oddziałów rajdowych można podzielić na trzy zasadnicze grupy, wymagające jakościowo odmiennych sposobów działania:
Prowadzenie rajdu.
Pierwszą fazą rajdu jest przedostanie się elementu rajdowego na tyły przeciwnika. Celem działania w tym okresie jest jak najszybsze i z jak najmniejszymi stratami dotarcie do wyznaczonego rejonu w głębi taktycznej (operacyjnej) przeciwnika. W tym okresie powinno się unikać starć z większymi siłami przeciwnika, które hamowałyby tempo rajdu i powodowałyby przedwczesne zużywanie sił własnych.
Najkorzystniejszym ugrupowaniem zgrupowania rajdowego w początkowej fazie jest ugrupowanie marszowe i obchodzenie napotkanych sił przeciwnika. W niektórych sytuacjach stosuje się metodę przenikania, a więc działanie w luźnym ugrupowaniu (rozczłonkowanym), podzielonym na samodzielne grupy rajdowe, z których każde dociera do wyznaczonego rejonu niezależnie od innych. Po osiągnięciu określonego rejonu w głębi ugrupowania przeciwnika grupy rajdowe mogą łączyć się w celu wspólnego wykonywania określonych zadań.
W drugiej fazie, podczas wykonywania zadań na tyłach przeciwnika działania oddziału rajdowego cechują się specyficznymi właściwościami. Są to między innymi: dookrężne zagrożenie uderzeniami przeciwnika i konieczność stałego utrzymywania gotowości do ich odparcia; stosowanie zasady „manewr – uderzenie – manewr”, polegającej na skrytym podejściu do obiektu, wykonaniu ataku i szybkim odskoku w bezpieczny rejon; unikanie przewlekłych walk ograniczających tempo działania; brak dopływu środków materiałowo–technicznych oraz możliwości ewakuowania rannych i uszkodzonego sprzętu do wojsk własnych.
Ugrupowanie oddziału rajdowego powinno zapewniać mu: wszechstronność bojową, manewrowość i żywotność. By to osiągnąć, jeszcze w okresie przygotowawczym podzielony on powinien być na kilka samodzielnych grup rajdowych. Utworzone w ten sposób autonomiczne grupy rajdowe powinny być zdolne do wykonywania samodzielnie lub zespołowo różnych zadań w ugrupowaniu przeciwnika. 
W rajdach operacyjnych występuje potrzeba organizowania zgrupowania bazowego. Zapewnić ono ma odtwarzanie zdolności bojowej (żywotność) bojowych elementów ugrupowania. Składa się ono z sił logistycznych zintegrowanych z bezpośrednio je osłaniającymi siłami bojowymi. W jego skład wchodzą też stanowisko dowodzenia zgrupowanie śmigłowcowe oraz inne siły i środki nierozdzielone w danej chwili do grup. Niekiedy zgrupowanie bazowe może spełniać rolę sił głównych rajdu. Wykonując zadanie zapewnienia żywotności zgrupowania rajdowego zgrupowanie bazowe co pewien czas, tworzy "enklawę operacyjną". Obejmuje ona: rejon bazowy dla sił i środków nierozdzielonych grupom rajdowym; rejon odpoczynku grup rajdowych; pozycje ubezpieczeń i rejon rozmieszczenia odwodu sił bojowych. W jednej enklawie szczebla operacyjnego mogą odtwarzać zdolność bojową 1-3 grupy rajdowe.
Działania na tyłach mogą być prowadzone w ugrupowaniu zwartym lub luźnym (rozczłonkowanym). W ugrupowaniu zwartym oddział rajdowy prowadzi większość swych sił w jednym zgrupowaniu i jest ono równocześnie zgrupowaniem bazowym. W celu wykonywania zadań cząstkowych, wysyłane są z jego składu grapy rajdowe. W ugrupowaniu luźnym działa cały czas kilkoma, usamodzielnionymi grupami rajdowymi, a zgrupowanie bazowe zapewnia im jedynie cykliczne odtwarzanie zdolności bojowej.
Końcową fazę rajdu stanowi połączenie z siłami głównymi. Realizuje się ją poprzez opanowanie określonego rejonu i czekanie w określonym rejonie w nim na podejście sił głównych; przebijanie się do wojsk własnych lub wycofywanie się pod naporem przeciwnika. Faza ta wymaga szczególnie precyzyjnego współdziałania. Konieczne jest odpowiednio wczesne ustalenie kierunków podejścia nacierających wojsk własnych oraz wyznaczenie punktów (rubieży) spotkania i rubieży bezpieczeństwa, poza którą współdziałające wojska nie mogą prowadzić ognia bez uprzedniego uzgodnienia. Wojska działające od frontu mogą niekiedy wykonywać uderzenie na spotkanie wychodzącego oddziału wydzielonego, najczęściej będą jednak utrzymywać ustaloną rubież. Niekiedy wycofujący się oddział rajdowy może zatrzymać nacierającego przeciwnika jeszcze przed połączeniem się z wojskami własnymi i przejąć rolę sił przesłaniania wojsk broniących się na tym kierunku. Po wyjściu z walki oddział rajdowy przechodzi do wyznaczonego rejonu, gdzie odtwarza zdolność bojową.

</doc>
<doc id="658553" url="https://pl.wikipedia.org/wiki?curid=658553" title="Rajd (wojsko)">
Rajd (wojsko)



</doc>
<doc id="658556" url="https://pl.wikipedia.org/wiki?curid=658556" title="Dona Mencia">
Dona Mencia



</doc>
<doc id="658558" url="https://pl.wikipedia.org/wiki?curid=658558" title="Parafia św. Michała Archanioła w Kotulinie">
Parafia św. Michała Archanioła w Kotulinie

Parafia św. Michała Archanioła w Kotulinie – parafia rzymskokatolicka należąca do diecezji opolskiej (dekanat Ujazd).
Historia parafii.
Parafia powstała prawdopodobnie w roku 1285, kiedy to przeniesiono do Kotulina Wielkiego z bliżej nie określonej miejscowości kościół pw. św Michała Archanioła. 
Zasięg parafii.
Do parafii należą wierni z miejscowości: Kotulin, Balcarzowice - 4 km, Kotulin-Skały - 3 km, Kotulin-Nakło - 2 km, Laura - 2 km, Proboszczowice - 4 km i Szklarnia - 2 km.

</doc>
<doc id="658560" url="https://pl.wikipedia.org/wiki?curid=658560" title="Suchy Obycz">
Suchy Obycz

Suchy Obycz – najwyższe wzniesienie Pogórza Przemyskiego o wysokości 616 m n.p.m., położone na północny wschód od Arłamowa.
Na wschód od Suchego Obycza znajduje się Kiczera Wysoka (575 m n.p.m.), na południowym wschodzie Ralce (596 m n.p.m.), na północy Pasieka (528 m n.p.m.), na południu wzgórze o wysokości 587 m.
Poniżej szczytu, po jego wschodniej stronie, przebiega droga Arłamów-Pacław przez Paportno, po stronie zachodniej droga Arłamów-Makowa.
Szlaki turystyczne.
niebieski szlak zostało przemalowany na drogę przez wycinkę drzew w lesie.

</doc>
<doc id="658563" url="https://pl.wikipedia.org/wiki?curid=658563" title="Ściółka (leśnictwo)">
Ściółka (leśnictwo)

Ściółka, ścioła, podściółka – warstwa lasu leżąca bezpośrednio na glebie, a pod runem. Utworzona jest z opadłych liści, gałązek, owoców, nasion, piór, skrawków sierści i odchodów zwierzęcych. 
W wyniku wymywania i dekompozycji ściółki leśnej tworzy się próchnica. Znajdują się w niej organizmy glebotwórcze, które poprzez rozkład szczątków roślinnych i zwierzęcych sukcesywnie włączają elementy ściółki do gleby. W obrębie ściółki zachodzi prawie cały cykl biogeochemiczny ekosystemu leśnego.

</doc>
<doc id="658567" url="https://pl.wikipedia.org/wiki?curid=658567" title="Durchhausen">
Durchhausen

Durchhausen – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Schwarzwald-Baar-Heuberg, w powiecie Tuttlingen, wchodzi w skład wspólnoty administracyjnej Trossingen. Leży nad rzeką Schönbach, ok. 14 km na północny zachód od Tuttlingen.

</doc>
<doc id="658568" url="https://pl.wikipedia.org/wiki?curid=658568" title="Micella">
Micella



</doc>
<doc id="658569" url="https://pl.wikipedia.org/wiki?curid=658569" title="Kościół Wszystkich Świętych">
Kościół Wszystkich Świętych

Kościoły pod wezwaniem Wszystkich Świętych.

</doc>
<doc id="658570" url="https://pl.wikipedia.org/wiki?curid=658570" title="Elias Corey">
Elias Corey

Elias James Corey (ur. 12 lipca 1928 w , Massachusetts) – amerykański chemik libańskiego pochodzenia. Zajmuje się chemią organiczną. W Massachusetts Institute of Technology w 1948 roku otrzymał tytuł magistra, a w 1950 tytuł doktora. Później pracował na Uniwersytecie Illinois (UIUC), a od 1959 na Uniwersytecie Harvarda.
W roku 1966 został członkiem National Academy of Sciences.
Jest laureatem nagrody Nobla w dziedzinie chemii. Otrzymał ją w 1990 r. za całokształt swoich dokonań w syntezie totalnej i retrosyntezie. Ponadto przyznano mu wiele innych nagród i wyróżnień, m.in. przyznawaną przez American Chemical Society (1960) i Nagrodę Wolfa w dziedzinie chemii (1986). W roku 2002 National Academy of Sciences przyznała mu "NAS Award in Chemical Sciences".

</doc>
<doc id="658572" url="https://pl.wikipedia.org/wiki?curid=658572" title="Jezioro Lubotyń">
Jezioro Lubotyń



</doc>
<doc id="658577" url="https://pl.wikipedia.org/wiki?curid=658577" title="Ściółka (ogrodnictwo)">
Ściółka (ogrodnictwo)

Ściółka, mulcz – warstwa okrywająca glebę, umieszczana na jej powierzchni w celu zniwelowania niekorzystnych oddziaływań czynników siedliskowych oraz jako naturalny sposób regulacji zachwaszczenia. Ściółka może być wytworzona na polu poprzez uprawę międzyplonu pozostawianego po przemarznięciu, rozdrobnieniu lub chemicznej desykacji. W warstwę powstałej materii organicznej sieje się lub sadzi rośliny. Możliwe jest też dostarczenie ściółki z zewnątrz z roślin skoszonych na innym polu. Pozyskana zielona masa rozrzucana jest w międzyrzędziach w kilka tygodni po siewie lub sadzeniu warzyw.
Jako ściółka mogą być wykorzystane:
Działanie ściółki.
Okrycie powierzchni gleby prowadzi do:

</doc>
<doc id="658584" url="https://pl.wikipedia.org/wiki?curid=658584" title="Krytyczne stężenie micelizacji">
Krytyczne stężenie micelizacji

Krytyczne stężenie micelizacji (ang. "Critical micelle (micellar) concentration", "CMC") - w chemii jest definiowane jako stężenie surfaktantów w roztworze, przy którym ich wolne cząsteczki są w równowadze z formami zagregowanymi. Innymi słowy, jest to najmniejsze stężenie surfaktantu, przy którym obecne są agregaty jego cząsteczek (np. micele, a dalsze dodawanie surfaktantu do roztworu nie zwiększa stężenia wolnych cząsteczek, a owocuje tworzeniem się dalszych form zaagregowanych).
Ponadto jest kilka teoretycznych definicji CMC. Jedna z nich mówi, że CMC to całkowite stężenie surfaktantów pod warunkami:
Ponadto wartość CMC jest zależna od metody pomiarowej, ponieważ stałe "a" i "b" są z kolei zależne od właściwości roztworu, takich jak: przewodnictwo elektryczne i właściwości fotochemiczne. Kiedy stopień agregacji surfaktantu jest monodyspersyjny, wartość CMC jest niezależna od metody pomiarowej. Z drugiej strony, gdy stopień agregacji jest polidyspersyjny, wartość CMC jest powiązana zarówno z metodą pomiarową, jak i dyspersji (taka sytuacja jest częściej spotykana).
Przykładem polidyspersyjności agregowania są przejścia fazowe zależne od stężenia lipidów. Poniżej CMC lipidy tworzą na powierzchni roztworu monowarstwę, a w roztworze są w postaci monomerycznej (pojedynczych, niezagregowanych cząsteczek). Po przekroczeniu pierwszego CMC (CMC-I), lipidy organizują się w micele, a przy przekroczeniu drugiego CMC (CMC-II) w wydłużone, rurowate struktury micelarne, by powyżej trzeciego CMC (CMC-III), zwanego też "punktem lamelarnym", utworzyć stosy, warstwy (lamele) struktur lamelaranych (faza heksagonalna).
Wartości poszczególnych CMC zależne są od budowy związku, jego HLB, co jest wypadkową powierzchni hydrofilowej "głowy" do długości hydrofobowego "ogona".

</doc>
<doc id="658586" url="https://pl.wikipedia.org/wiki?curid=658586" title="CMC">
CMC



</doc>
<doc id="658588" url="https://pl.wikipedia.org/wiki?curid=658588" title="Ściółka (zootechnika)">
Ściółka (zootechnika)

Ściółka – suchy i miękki materiał (słoma, torf, trociny itp.) podściełany na legowiskach zwierząt gospodarskich. Z kału, moczu zwierząt i ściółki pozyskuje się obornik; jeśli zwierzęta utrzymuje się na płytkiej ściółce powstaje również gnojówka. W przypadku drobiu z ekskrementów i ściółki powstaje pomiot.

</doc>
<doc id="658589" url="https://pl.wikipedia.org/wiki?curid=658589" title="Stanisław Woronowicz">
Stanisław Woronowicz

Stanisław Lech Woronowicz (ur. 22 lipca 1941 w Wiłkomierzu na Litwie, wówczas pod okupacją Trzeciej Rzeszy) – polski matematyk i fizyk teoretyczny, profesor nauk fizycznych, wykładowca Uniwersytetu Warszawskiego, w latach 1981–1984 dziekan Wydziału Fizyki UW, członek rzeczywisty Polskiej Akademii Nauk.
Życiorys.
Urodził się w Wiłkomierzu na Litwie. W 1963 ukończył studia na Wydziale Matematyki i Fizyki Uniwersytetu Warszawskiego, po czym podjął pracę na uniwersytecie. W 1968 obronił doktorat z fizyki na podstawie pracy "Przestrzenie kauzalne". Habilitację uzyskał w 1972. Od 1977 profesor nadzwyczajny, a od 1991 profesor zwyczajny Uniwersytetu Warszawskiego. Od 1977 pełnił funkcję prodziekana, a od 1981 przez kolejne 3 lata funkcję dziekana Wydziału Fizyki. W latach 1993–1996 kierował Katedrą Metod Matematycznych Fizyki UW. Od 1991 związany z Instytutem Matematycznym PAN. Od 1993 jest także członkiem Rady Naukowej Centrum Fizyki Teoretycznej PAN.
W 1991 został członkiem korespondentem Polskiej Akademii Nauk, od 2002 członek rzeczywisty. Jest także członkiem korespondentem Towarzystwa Naukowego Warszawskiego. Był członkiem Centralnej Komisji do Spraw Stopni i Tytułów.
Wniósł znaczący wkład w rozwój pojęcia grup kwantowych, autor pierwszej pracy na ten temat. Współpracował też z Centrum Nauki Kopernik w Warszawie.
Wyróżnienia.
W 1983 i 1990 wygłosił wykłady sekcyjne na Międzynarodowym Kongresie Matematyków. W 1993 roku za swoje badania otrzymał nagrodę Fundacji na rzecz Nauki Polskiej. W 2008 otrzymał także Humboldt Research Award przyznawany przez Fundację Aleksandra von Humboldta wyróżniającym się naukowcom spoza Niemiec. Został uhonorowany Medalem im. Stefana Banacha w roku 2009.

</doc>
<doc id="658591" url="https://pl.wikipedia.org/wiki?curid=658591" title="Ruslan Məcidov">
Ruslan Məcidov

Ruslan İbrahim oğlu Məcidov (, "Rusłan Ibragimowicz Miedżydow"; ur. 22 sierpnia 1985 w Baku) – azerski piłkarz rosyjskiego pochodzenia występujący na pozycji bramkarza, reprezentant Azerbejdżanu.
Kariera klubowa.
Wychowanek Spartaka Moskwa, w którym w 2001 rozpoczął karierę piłkarską. Potem grał w rosyjskich zespołach Kristałł Smoleńsk, FK Widnoje i Anży Machaczkała. Na początku 2006 roku wyjechał za granicę, gdzie został piłkarzem Widzewa Łódź. W 2007 roku powrócił do Azerbejdżanu, gdzie bronił barw klubów Neftçi PFK i Gənclərbirliyi Sumgait. W sezonie 2009/10 występował w irańskim Gostaresz Fulad, po czym powrócił do azerskiego FK Gəncə. Następnie kontynuował karierę w Sumgait PFK oraz AZAL PFK Baku, gdzie zakończył w 2015 roku grę w piłkę nożną.
Kariera reprezentacyjna.
Wystąpił pięciokrotnie w reprezentacji U-21 oraz raz w seniorskiej reprezentacji Azerbejdżanu w towarzyskim meczu przeciwko Mołdawii w 2005 roku (0:0).

</doc>
<doc id="658594" url="https://pl.wikipedia.org/wiki?curid=658594" title="Friedrich von Dönhoff">
Friedrich von Dönhoff

Fryderyk hrabia Denhoff (niem. "Friedrich Graf von Dönhoff," ur. 24 maja 1639 w Waldau, zm. 16 lutego 1696 w Memelu) – brandenbursko-pruski generał lejtnant, wojenny tajny radca elektora brandenburskiego i księcia pruskiego, właściciel Wolfsdorfu i Friedrichsteinu.
Biografia.
Pochodził z inflanckiej rodziny Dönhoffów, której przedstawiciele należeli do elit władzy w Rzeczypospolitej Obojga Narodów. Był synem Ernesta Magnusa Denhoffa ("Magnus Ernst von Dönhoff"), bratem Gerarda (ok. 1632-1685) i Ernesta.
13 listopada 1664 r. poślubił baronównę Eleonorę Katarzynę von Schwerin. Wraz z rodziną osiadł na stałe w Prusach, gdzie od 1666 r. rodową rezydencją pruskiej linii rodu Dönhoffów i stolicą ordynacji rodowej był Friedrichstein w dolinie Pregoły, ok. 20 km od Królewca.
18 maja 1667 r. wstąpił w szeregi pruskiej armii jako podpułkownik i komendant 2 Pułk Piechoty. 24 czerwca 1668 r. został mianowany pułkownikiem i szefem tegoż pułku. W 1673 r. reprezentował Wielkiego Elektora podczas elekcji po śmierci Michała Korybuta Wiśniowieckiego.
Od 10 kwietnia 1678 r. generał major, od 18 lipca 1678 r. gubernator Kłajpedy (wówczas Memel), generał lejtnant od 5 marca 1684 r.. W 1688 r. został nadszambelanem ("Oberkammerherr") oraz tajnym radcą stanu i radcą wojennym – członkiem Izby Rady Najwyższej (późniejszej "Geheimer Staatsrat"). W 1692 r. mianowano go także komendantem garnizonu w Kłajpedzie, gdzie zmarł w 1696 r. Był kalwinistą.
Potomstwo.
Z żoną, Eleonorą Kathariną Elisabeth von Schwerin, miał co najmniej czterech synów i dwie córki, choć wymienia się również dziewięcioro dzieci. Bardziej znane to:

</doc>
<doc id="658601" url="https://pl.wikipedia.org/wiki?curid=658601" title="Stanisław Kauzik">
Stanisław Kauzik

Stanisław Kauzik, ps. „Dołęga-Modrzewski” (ur. 9 stycznia 1891 w Warszawie, zm. 25 kwietnia 1959 w Londynie) – polski polityk, prawnik.
Życiorys.
Był studentem prawa i filozofii w Warszawie, Moskwie i Petersburgu, w którym założył Związek Niezawisłości Państwa Polskiego. Po 1918 był bliskim współpracownikiem Władysława Grabskiego. W 1921 był członkiem polskiej delegacji pokojowej w Rydze. W latach 1920–1925 był sekretarzem generalnym Komitetu Ekonomicznego Ministrów RP i bliskim współpracownikiem Władysława Grabskiego. W tej funkcji brał udział w rokowaniach polsko-sowieckich po wojnie polsko-bolszewickiej, a 18 marca 1921 był jednym z przedstawicieli RP, którzy podpisali traktat ryski. Został szefem sekcji w Ministerstwie Skarbu.
Udzielał się jako publicysta, założył pismo „Materiały i Studia w Sprawach Odbudowy Państwa” oraz zajmował się ekonomią i finansami w „Kurierze Warszawskim”. Pełnił funkcję sekretarza generalnego Zarządu Federacji Wydawnictw. Pod koniec lat 30. był zastępcą członka komisji rewizyjnej zarządu Towarzystwa Wyższej Szkole Dziennikarskiej w Warszawie.
Po agresji III Rzeszy na Polskę 1 września 1939 był w czasie oblężenia Warszawy szefem Biura Prasowego Komisarza Cywilnego przy Dowództwie Obrony Warszawy, prezydenta miasta Stefana Starzyńskiego. Członek Komitetu Obywatelskiego w 1939. Przedstawiciel Stronnictwa Pracy w Delegaturze Rządu na Kraj (w latach 1940–1945 był tam dyrektorem Departamentu Prasy i Informacji). Od 1945 przebywał na emigracji, gdzie używał nazwiska „Dołęga-Modrzewski” (pseudonim ten przyjął wcześniej, przy organizacji Związku Walki Zbrojnej). W 1949 objął funkcję wiceprezesa Rady Narodowej. 4 czerwca 1951 został wybrany na członka Głównej Komisji Skarbu Narodowego. Pozostawał działaczem SP, następnie działał w popierającym prezydenta Augusta Zaleskiego Stronnictwie Chrześcijańsko-Demokratycznym. Od września 1955 był ministrem bez teki w pierwszym rządzie Antoniego Pająka. W kolejnym gabinecie Antoniego Pająka (od kwietnia 1957) pozostał ministrem bez teki oraz był kierownikiem resortu wyznań religijnych, oświaty i kultury.
Był wśród założycieli Studium Polski Podziemnej, a także jednym z redaktorów pozycji "Polskie Siły Zbrojne w II wojnie światowej", III tomu wydanej w Londynie w 1950 publikacji "Polskie Państwo Podziemne", jak również autorem noszącej ten tytuł broszury.
Zmarł 25 kwietnia 1959 roku. Został pochowany w grobie rodzinnym na cmentarzu Powązkowskim w Warszawie (kwatera PPRK-1-250,251).
Życie prywatne.
Był synem Jana Kazimierza Kauzika – artysty malarza, pedagoga i muzeologa (1860–1930) oraz Stanisławy Leontyny z Jezierskich (1871–1947), miał troje rodzeństwa. Dwukrotnie żonaty. Jego pierwszą żoną (ślub ok. 1927) była pracownica banku PKO, Wanda Ankudowicz (1892–1933), drugą (ślub ok. 1937) – była aktorka Loda Niemirzanka (1909–1984).

</doc>
<doc id="658606" url="https://pl.wikipedia.org/wiki?curid=658606" title="Kryptyda powietrzna">
Kryptyda powietrzna



</doc>
<doc id="658607" url="https://pl.wikipedia.org/wiki?curid=658607" title="Shift">
Shift

Shift – klawisz modyfikatora używany do wpisywania wielkich liter i innych alternatywnych "górnych" symboli (znajdujących się na klawiszach nad innymi "podstawowymi" znakami np: "$" nad "4", ":" nad ";"). Na klawiaturze znajdują się dwa takie klawisze: po lewej i prawej stronie głównego bloku klawiatury.
Podczas pracy przy włączonym klawiszu caps lock Shift pozwala wpisywać małe litery.
Klawisz ten ma o wiele większe wykorzystanie w klawiaturze komputerowej niż w klawiaturze maszyny do pisania:
Gdy wciśnięte są oba klawisze Shift, można wpisać tylko niektóre litery. Na przykład na klawiaturze DELL Model RT7D20 da się wpisać tylko następujące litery: A, C, D, E, G, I, J, L, N, R, S, T, U, V, W i Y. 

</doc>
<doc id="658608" url="https://pl.wikipedia.org/wiki?curid=658608" title="Antoni Korzycki">
Antoni Korzycki

Antoni Korzycki, ps. „Antek”, „Antoś”, „Borowy”, „Topolski” (ur. 7 listopada 1904 w Podkonicach Dużych, zm. 9 czerwca 1990) – polski spółdzielca, publicysta i polityk ruchu ludowego. W latach 1947–1952 II wiceprezes Rady Ministrów. Poseł do Krajowej Rady Narodowej, na Sejm Ustawodawczy oraz na Sejm PRL I, II, III, IV, V, VI, VII i VIII kadencji. Członek Centralnej Komisji Porozumiewawczej Stronnictw Demokratycznych w 1946. Budowniczy Polski Ludowej.
Życiorys.
Syn Stanisława i Józefy. Uzyskał wykształcenie wyższe niepełne, ukończył nauczanie w 1932 w Instytucie Oświaty Pracowniczej. W latach 1922–1933 pracował w ubezpieczalniach, następnie udzielał się w spółdzielczości. Był wydawcą pisma „Samopomoc”, publicystą „Wiadomości” we Lwowie, a od 1933 do 1939 pracownikiem Głównego Urzędu Statystycznego i Spółdzielczego Instytutu Naukowego w Warszawie. W czasie okupacji działał w Gwardii Ludowej, Armii Ludowej i Batalionach Chłopskich, należał do Polskiej Partii Robotniczej, udzielał się w spółdzielczości. Współorganizator i uczestnik pierwszego konspiracyjnego posiedzenia Krajowej Rady Narodowej w noc sylwestrową 1943/1944.
Należał do Polskiego Stronnictwa Ludowego „Wyzwolenie” (1918–1924), następnie do 1927 w Niezależnej Partii Chłopskiej, a od 1928 do 1931 w Zjednoczeniu Lewicy Chłopskiej „Samopomoc”. Od 1931 należał do Stronnictwa Ludowego, w latach 1944–1945 był sekretarzem generalnym zarządu głównego Stronnictwa Ludowego „Wola Ludu”, a następnie do 1949 sekretarzem generalnym Naczelnego Komitetu Wykonawczego satelickiego wobec PPR Stronnictwa Ludowego. W ZSL był wiceprezesem Rady Naczelnej Naczelnego Komitetu Wykonawczego (1949–1956) i członkiem NKW, a następnie Naczelnego Komitetu (1949–1954, 1956–1984), od 1957 do 1971 członek prezydium NK. W latach 1954–1956 był członkiem prezydium Ogólnopolskiego Komitetu Frontu Narodowego, później nadal zasiadał do 1983 w Ogólnopolskim Komitecie tej organizacji (już pod nazwą Front Jedności Narodu).
Pełnił mandat poselski do Krajowej Rady Narodowej, na Sejm Ustawodawczy oraz na Sejm PRL I, II, III, IV, V, VI, VII i VIII kadencji. Podczas II, III, IV i V kadencji był przewodniczącym Komisji Spraw Wewnętrznych. W latach 1947–1952 II wiceprezes Rady Ministrów. W listopadzie 1949 został członkiem Ogólnokrajowego Komitetu Obchodu 70-lecia urodzin Józefa Stalina.
W latach 1953–1956 prezes zarządu głównego Związku Samopomocy Chłopskiej, następnie do 1976 przewodniczący rady Centrali Rolniczej Spółdzielni „SCh”, a do 1981 przewodniczący rady Centralnego Związku Spółdzielni Rolniczych „SCh”.
Przewodniczący Głównej Komisji Rewizyjnej Towarzystwa Przyjaźni Polsko-Radzieckiej od 1970 do 1983, członek władz naczelnych Związku Bojowników o Wolność i Demokrację (m.in. członek Prezydium Rady Naczelnej ZBoWiD).
Był żonaty z Genowefą z domu Litwin (1912–1998). Został pochowany na cmentarzu Komunalnym Północnym na Wólce Węglowej w Warszawie.

</doc>
<doc id="658610" url="https://pl.wikipedia.org/wiki?curid=658610" title="Conrad Burns">
Conrad Burns

Conrad Ray Burns (ur. 25 stycznia 1935 w Gallatin w stanie Missouri, zm. 28 kwietnia 2016 w Billings, w stanie Montana) – amerykański polityk, senator ze stanu Montana (wybrany w 1988 i ponownie w 1994 i 2000), członek Partii Republikańskiej.
Nie zdobył czwartej kadencji w wyborach, które odbyły się 7 listopada 2006. Jego miejsce w Senacie zajął jego przeciwnik z Partii Demokratycznej Jon Tester.

</doc>
<doc id="658611" url="https://pl.wikipedia.org/wiki?curid=658611" title="Rozmiar wejścia">
Rozmiar wejścia

Rozmiar wejścia – cecha danych wejściowych dla algorytmu, będąca zmienną niezależną funkcji opisującej jego złożoność obliczeniową. 
Dla różnych problemów może być ona różna – na przykład dla sortowania, wyszukiwania, znajdowania maksimum i minimum rozmiarem danych wejściowych jest liczba elementów kolekcji wejściowej. Dla problemów takich jak faktoryzacja liczb może to być na przykład wartość liczby. Z kolei dla operacji na macierzach będzie to po prostu ich wielkość.

</doc>
<doc id="658612" url="https://pl.wikipedia.org/wiki?curid=658612" title="Fearless">
Fearless



</doc>
<doc id="658616" url="https://pl.wikipedia.org/wiki?curid=658616" title="Niemcy bałtyccy">
Niemcy bałtyccy

Niemcy bałtyccy (niem. "Deutsch-Balten" lub "Baltendeutsche") – mniejszość narodowa zamieszkała w Inflantach, głównie w Estonii i na Łotwie, niemal w całości wysiedlona do Niemiec w połowie XX wieku.
Niemcy bałtyccy zamieszkiwali głównie w ośrodkach miejskich (np. Tallinn, Ryga), na wsi byli najczęściej właścicielami ziemskimi. Niemcy bałtyccy byli potomkami osadników rycerskich, oraz ludności miejskiej napływającej do państwa Zakonu Inflanckiego w średniowieczu. Po sekularyzacji państwa zakonnego w Inflantach, Niemcy bałtyccy powołali Księstwo Kurlandii i Semigalii, w którym rządzili i byli członkami warstw uprzywilejowanych. W okresie przynależności Inflant do Imperium Rosyjskiego z Niemców bałtyckich - wciąż utrzymujących żywe kontakty z rdzennymi Niemcami - rekrutowała się znacząca część rosyjskiego aparatu administracyjnego i korpusu oficerskiego armii rosyjskiej.
Niemcy bałtyccy w czasie II wojny światowej.
Po zawarciu niemiecko-radzieckiego paktu o nieagresji (Pakt Ribbentrop-Mołotow) pomiędzy ZSRR a III Rzeszą, w którym ustalono, że kraje bałtyckie (Estonia, Łotwa) i Finlandia staną się strefą wpływów i przyszłym terytorium ZSRR, jesienią 1939 r. ok. 70 tysięcy Niemców bałtyckich otrzymało zaproszenie z nazistowskich Niemiec do opuszczenia ojczyzny i osiedlenia się w Kraju Warty i Gdańsku-Prusach Zachodnich, skąd przymusowo wysiedlono Polaków.
Pod koniec wojny większość pozostałych w krajach bałtyckich Niemców uciekła przed Armią Czerwoną. Władze radzieckie już po zakończeniu działań wojennych wysiedliły kilkuset Niemców z Estonii.
Teraźniejszość.
Obecnie w krajach bałtyckich pozostało bardzo niewielu Niemców – w Estonii spis z 2000 wykazał 1870 osób, dla których język niemiecki był ojczystym, na Łotwie (w 2004 roku) 3311 osób. Kilka tysięcy etnicznych Niemców żyje także na Litwie. W niektórych opracowaniach do Niemców bałtyckich zalicza się mieszkańców Wschodnich Prus.

</doc>
<doc id="658619" url="https://pl.wikipedia.org/wiki?curid=658619" title="Daniel Sordo">
Daniel Sordo

Daniel „Dani” Sordo Castillo (ur. 2 maja 1983 w Torrelavedze) – hiszpański kierowca rajdowy. Od sezonu 2014 jest członkiem zespołu Hyundai World Rally Team i startuje w rajdowych mistrzostwach świata samochodem Hyundai i20 Coupe WRC. Jego pilotem jest rodak Carlos del Barrio.
Swoją karierę sportową Sordo rozpoczął wieku 12 lat, gdy startował w motocrossie. W październiku 2003 roku zadebiutował w rajdowych mistrzostwach świata jadąc samochodem Mitsubishi Lancer Evo VII. W debiucie zajął 18. miejsce w Rajdzie Katalonii. W 2005 roku brał udział w Junior World Rally Championship i w 2005 roku wywalczył mistrzostwo świata w tej serii. W 2006 roku przeszedł do teamu Kronos Total Citroën WRT. W marcu 2006 podczas Rajdu Katalonii po raz pierwszy w karierze stanął na podium w rajdzie mistrzostw świata. Zajął wówczas drugie miejsce. W 2007 roku został członkiem fabrycznego zespołu Citroëna. W latach 2008 i 2009 zajmował trzecie miejsce w klasyfikacji generalnej mistrzostw świata. W 2011 roku podpisał kontrakt z zespołem Mini WRC Team i w sezonie 2011 startował samochodem Mini John Cooper Works WRC.
Kariera.
Początki kariery.
Sordo urodził się w Kantabrii, w mieście Torrelavega. Swoją karierę ze sportami motorowymi rozpoczął w wieku 12 lat, gdy rozpoczął starty w zawodach motocrossowych w klasie 80 cm³. W 1996 roku wystartował w zawodach regionalnych. W wieku 14 lat startował w kartingach, a w 1998 roku wystąpił w kartingowych regionalnych mistrzostwach kadetów. W 1999 roku startował w mistrzostwach Kantabrii w wyścigach samochodów turystycznych. W 2000 roku wywalczył w nich mistrzostwo serii Cantabria de Montaña wygrywając w sezonie cztery wyścigi.
W 2001 roku Sordo przesiadł się do samochodu rajdowego. Swój debiut w rajdach zaliczył w lokalnym Rally Ciudad de Torrelavega. Startując Mitsubishi Lancerem Evo VI wygrał ten rajd. Zarówno w 2001, jak i 2002 roku startował w rajdach o mistrzostwo Kantabrii. W 2002 roku zadebiutował też w rajdowych mistrzostwach Hiszpanii, w Rally Ayuntamiento de Santander-Cantabria.
W październiku 2003 roku Sordo zadebiutował w mistrzostwach świata. Wystartował Mitsubishi Lancerem Evo VII z pilotem Juanem Antonio Castillo w Rajdzie Hiszpanii. Zajął w nim osiemnastą pozycję oraz drugą w grupie N. W tym samym roku wywalczył rajdowe mistrzostwo Hiszpanii juniorów, a sukces ten powtórzył także rok później. W sezonie 2004 Sordo wystartował wraz z pilotem Carlosem del Barrio w czterech rajdach mistrzostw świata. Nie ukończył Rajdu Argentyny oraz zajął: dziewiętnaste miejsce w Rajdzie Niemiec (piąte w grupie N), trzynaste w Rajdzie Francji (drugie w grupie N) oraz dwudzieste w Rajdzie Katalonii (startował w nim nowym samochodem, Citroënem C2 S1600).
2005: Junior WRC.
Przed rozpoczęciem sezonu 2005 nowym pilotem Sordo został Marc Martí. Sordo nawiązał kontakt z Martím, dzięki wsparciu byłego hiszpańskiego rajdowca i mistrza świata, Carlosa Sainza, którego Martí był pilotem w latach 2002-2005. W sezonie 2005 Sordo wystartował Citroënem C2 S1600 w serii Junior World Rally Championship. Swój debiut w niej zaliczył w styczniu, w Rajdzie Monte Carlo. Zajął w nim piętnastą lokatę oraz czwartą w Junior WRC. Na przełomie kwietnia i maja po raz drugi w sezonie wystartował w mistrzostwach świata. W klasyfikacji generalnej Rajdu Włoch, który odbywał się na Sardynii był siedemnasty. W serii Junior WRC odniósł pierwsze zwycięstwo plasując się przed Estończykiem Urmo Aavą i Brytyjczykiem Krisem Meeke. Kolejnego rajdu, Rajdu Grecji, Sordo nie ukończył z powodu awarii wału napędowego. W dwóch kolejnych startach w JWRC Sordo odniósł zwycięstwa. W Rajdzie Finlandii wygrał plasując się w klasyfikacji rajdu przed Urmo Aavą i Guyem Wilksem, a Rajd Niemiec ukończył przed Krisem Meeke i Wilksem. W dwóch ostatnich rajdach Junior WRC Sordo także stawał na podium. W Rajdzie Korsyki był drugi. Przegrał jedynie z Mirco Baldaccim. Z kolei w rodzimym Rajdzie Hiszpanii odniósł zwycięstwo, czwarte w sezonie w Junior WRC. Zdobył 53 punkty w sezonie, o 18 więcej niż drugi Guy Wilks i wywalczył mistrzostwo Junior WRC.
W 2005 roku oprócz mistrzostw świata Sordo startował także jednocześnie w mistrzostwach Hiszpanii. Zwyciężył w nich w pięciu rajdach: Rallye Cantabria Infinita, Rallye Rías Bajas, Rallye de Ferrol, Rallye Villa de Llanes i Rallye Príncipe de Asturias, a w trzech (Rallye Villajoyosa, Rallye Canarias i Rallye Avilés) zajmował drugą pozycję. Dzięki tym wynikom wywalczył tytuł rajdowego mistrza Hiszpanii.
2006: Kronos Total Citroën WRT.
W 2006 roku Sordo został członkiem zespołu Kronos Total Citroën WRT. Stał się tam trzecim kierowcą po Francuzie Sébastienie Loebie oraz rodaku Xavierze Ponsie. Podpisał kontrakt na starty samochodem Citroën Xsara WRC w całym cyklu sezonu 2006. W zespole Kronosa Sordo zadebiutował w styczniowym Rajdzie Monte Carlo. Zajął w nim ósmą pozycję w klasyfikacji generalnej i tym samym zdobył swój pierwszy punkt w karierze w mistrzostwach świata. W marcowym Rajdzie Meksyku był czwarty. W marcu 2006 Sordo wystartował w swojej ojczyźnie, w Rajdzie Hiszpanii. Dziesiąty odcinek specjalny Duesaigues 2 był pierwszym wygranym odcinkiem specjalnym w karierze Hiszpana. Od piątego odcinka specjalnego zajmował on drugie miejsce klasyfikacji generalnej i dojechał na niej do mety rajdu za Sébastienem Loebem. Stanął tym samym po raz pierwszy w karierze na podium w mistrzostwach świata. W kwietniowym Rajdzie Korsyki Sordo znów stanął na podium. Tym razem zajął trzecie miejsce, za Loebem oraz Finem Marcusem Grönholmem. W Rajdzie Argentyny był piąty, a w Rajdzie Włoch dojechał do mety na trzeciej pozycji przegrywając jedynie z Loebem i Mikko Hirvonenem. W dwóch kolejnych Sordo także zdobywał punkty. Po zajęciu szóstego miejsca w Rajdzie Grecji ukończył Rajd Niemiec na drugiej lokacie. W Rajdzie Niemiec zwyciężył na pięciu odcinkach specjalnych, jednak w klasyfikacji generalnej przyjechał 33,8 sekundy za Sébastienem Loebem. Przed niemieckim rajdem został nominowany drugim kierowcą zespołu, a dotychczasowy drugi kierowca zespołu Kronosa Pons stał się trzecim kierowcą. Sierpniowego Rajdu Finlandii Sordo nie ukończył. Na czternastym odcinku specjalnym wypadł z trasy i uszkodził samochód. Był to pierwszy wypadek Hiszpana za czasów startów autem WRC. We wrześniowym Rajdzie Japonii Sordo przyjechał do mety na siódmej pozycji, jednak po zawodach został zdyskwalifikowany za źle zapięte pasy bezpieczeństwa. Pod koniec września Sordo ponownie uległ wypadkowi. W Rajdzie Cypru wypadł z trasy na 21. odcinku specjalnym, a ostatni, 22. odcinek, został z tego powodu odwołany. W trzech z czterech ostatnich rajdów sezonu 2006 Sordo zdobywał punkty. W Rajdzie Turcji był siódmy, w Rajdzie Nowej Zelandii – piąty, a w Rajdzie Wielkiej Brytanii – siódmy. W sezonie 2006 zdobył łącznie 49 punktów i zajął 5. miejsce w klasyfikacji generalnej mistrzostw świata.
2007-2008.
Przed sezonem 2007 Sordo został drugim po Sébastienie Loebie kierowcą fabrycznego zespołu Citroën Total World Rally Team i w sezonie miał startować nowym samochodem Citroëna, następcą Xsary WRC, Citroënem C4 WRC. Debiut Sordo w C4 WRC przypadł na styczniowy Rajd Monte Carlo. Zespół Citroëna odniósł podwójne zwycięstwo. Po raz pierwszy od 20 lat kierowcy debiutującego samochód zajęli dwa pierwsze miejsca na podium. Sordo był drugi i przegrał o 38,2 sekundy z Loebem. W kolejnych dwóch rajdach Sordo zajął jednak miejsca poza pierwszą dziesiątką i punktował dopiero w czwartym rajdzie sezonu, Rajdzie Meksyku, w którym zajął czwarte miejsce. Na przełomie marca i kwietnia w Rajdzie Portugalii Sordo zajął trzecią pozycję, za Loebem i Petterem Solbergiem. W Rajdzie Argentyny Hiszpan był szósty, a Rajd Sardynii ukończył na trzecim miejscu. Przegrał z dwoma kierowcami Forda, Finami Marcusem Grönholmem i Mikko Hirvonenem. Kolejne trzy rajdy były jednak dla Sordo nieudane. W Rajdzie Grecji dojechał na dwudziestej czwartej pozycji. W drugim dniu rajdu miał problemy ze skrzynią biegów i ukończył rajd dzięki systemowi SupeRally. Rajdu Finlandii i Rajdu Niemiec nie ukończył z powodu awarii samochodu. W Rajdzie Nowej Zelandii Sordo był szósty, a na początku października był bliski zwycięstwa w Rajdzie Katalonii, jednak ostatecznie przegrał o ponad 13 sekund z Sébastienem Loebem. W Rajdzie Korsyki Sordo zajął trzecią pozycję (za Loebem i Grönholmem), a w następnych dwóch rajdach zajmował drugie miejsce. W Rajdzie Japonii uległ jedynie Mikko Hirvonenowi, a w Rajdzie Irlandii – Loebowi. Dzięki zajęciu piątego miejsca w ostatnim rajdzie sezonu, Rajdzie Wielkiej Brytanii Sordo zakończył rok na czwartym miejscu w klasyfikacji generalnej kierowców. Zdobył 65 punktów.
W pierwszych trzech rajdach sezonu 2008 Sordo zdobył 3 punkty, wszystkie w lutowym Rajdzie Szwecji. W Rajdzie Monte Carlo i Rajdzie Meksyku na skutek awarii zajmował miejsca poza pierwszą dziesiątką i kończył rajd tylko dzięki systemowi SupeRally. W Rajdzie Argentyny po raz pierwszy w sezonie stanął na podium. Zajął trzecie miejsce za Sébastienem Loebem i Chrisem Atkinsonem. Z kolei w kwietniowym Rajdzie Argentyny był drugi. Przegrał o ponad minutę z Mikko Hirvonenem. W kolejnych rajdach Sordo regularnie punktował. W Rajdzie Włoch był piąty, podobnie jak w następnym Rajdzie Grecji. Z kolei Rajd Turcji zakończył na czwartej pozycji. W lipcu 2008 wystartował w Finlandii, w rajdzie O.K. Auto-Ralli, w celu rozgrzewki przed nachodzącym Rajdem Finlandii. Imprezę tę wygrał i tym samym było to pierwsze zwycięstwo Sordo za kierownicą Citroëna C4 WRC. Pod koniec lipca wystartował w fińskim rajdzie i zajął w nim czwarte miejsce. W następnych trzech startach Sordo zajmował drugą lokatę i za każdym razem przegrywał jedynie z Sébastienem Loebem. W Rajdzie Francji, na trzecim odcinku specjalnym Sordo miał wypadek, uderzył w skarpę i wycofał się z rajdu. Następnego rajdu, Japonii, również nie ukończył, tym razem z powodu awarii turbosprężarki. W ostatnim rajdzie sezonu, Rajdzie Wielkiej Brytanii, Sordo był trzeci i przegrał z Loebem oraz Jarim-Mattim Latvalą. Dzięki temu wynikowi zakończył sezon na 3. miejscu w klasyfikacji generalnej z 65 zdobytymi punktami.
2009-2010.
Sezon 2009 Sordo rozpoczął od zajęcia drugiego miejsca w Rajdzie Irlandii, w którym przegrał tylko z Sébastienem Loebem. Następnie w Rajdzie Norwegii był piąty, a w Rajdzie Cypru przyjechał na czwartej pozycji. W kolejnych dwóch rajdach Hiszpan stanął na podium. W Rajdzie Portugalii zajął trzecie miejsce za Loebem i Hirvonenem. Z kolei w Rajd Argentyny 2009 był drugi za Loebem i w klasyfikacji generalnej awansował na drugą pozycję. Przez cały Rajd Włoch Sordo miewał problemy z samochodem, m.in. z turbosprężarką (na 13. odcinku specjalnym i zakończył rajd na dwudziestej drugiej pozycji. Swoje kolejne punkty w mistrzostwach świata Sordo zdobył w czerwcowym Rajdzie Polski. Do kończącego rajd superosesu w Mikołajkach był trzeci, jednak na nim Jari-Matti Latvala rozbił samochód o beczkę oleju, w związku z czym Sordo ukończył rajd na drugiej pozycji za Mikko Hirvonenem. W Rajdzie Finlandii Sordo był czwarty, a w każdym z ostatnich trzech rajdów sezonu 2009 stawał na podium: był trzeci w Rajdzie Australii (za Hirvonenem i Loebem), drugi w Rajdzie Katalonii (za Loebem) oraz trzeci w Rajdzie Wielkiej Brytanii (za Loebem i Hirvonenem). W całym sezonie 2009 zdobył 64 punkty i zajął trzecią pozycję w klasyfikacji generalnej mistrzostw świata.
Rok 2010 Sordo rozpoczął od startu w rajdzie mistrzostw Finlandii, Rajdu Arktycznego, w którym zwyciężył z przewagą ponad 6 minut nad drugim w klasyfikacji Kostim Katajamäkim. W swoim pierwszym starcie w mistrzostwach świata, w Rajdzie Szwecji, Sordo zajął czwartą pozycję. W Rajdzie Meksyku dojechał na czternastym miejscu z powodu kłopotów z samochodem, a w Rajdzie Jordanii był czwarty. Z kolei kwietniowego Rajdu Turcji nie ukończył na skutek awarii zawieszenia na 21. odcinku specjalnym. W Rajdzie Nowej Zelandii był piąty, a w kolejnych dwóch startach stanął na podium – był trzeci w Rajdzie Portugalii (za Sébastienem Ogierem i Sébastienem Loebem) oraz drugi w Rajdzie Bułgarii (za Loebem). W czerwcu kierownictwo zespołu Citroëna zadecydowało, iż kierowca Citroën Junior Team Sébastien Ogier będzie zdobywał punkty dla fabrycznego zespołu w trzech szutrowych rundach sezonu 2010, Sordo zostanie relegowany do juniorskiego teamu Citroëna, w którym miałby jeździć z Kimim Räikkönenem. W juniorskim zespole Citroëna Sordo po raz pierwszy pojechał w Rajdzie Finlandii i zajął w nim piątą pozycję. W sierpniu 2010 przed asfaltowym Rajdem Niemiec nowym pilotem Sordo został Diego Vallejo, który zastąpił Marca Martíego. Z nowym pilotem Sordo zajął drugie miejsce w i przegrał tylko z Sébastienem Loebem. W szutrowym Rajdzie Japonii Sordo zajął czwarte miejsce. Rajd ten był drugim startem Hiszpana w barwach Citroën Junior Team. W kolejnych dwóch asfaltowych rajdach, Rajdzie Francji i Rajdzie Katalonii, Sordo dojechał odpowiednio na drugiej i trzeciej pozycji. Z kolei w ostatnim rajdzie sezonu, szutrowym Rajdzie Wielkiej Brytanii (trzecim w zespole Citroën Junior Team), był piąty. W sezonie 2010 zajął piąte miejsce w klasyfikacji generalnej mistrzostw świata. Zdobył 150 punktów.
2011: Mini WRC.
W styczniu 2011 roku Sordo podpisał kontrakt z nowo powstałym zespołem rajdowym Mini WRC Team, na starty samochodem MINI John Cooper Works WRC w sześciu rajdach sezonu 2011. W zespole Mini WRC został drugim kierowcą obok Brytyjczyka Krisa Meeke, a nowym pilotem Hiszpana został Carlos del Barrio. Swój debiut w zespole Mini zaliczył w maju, w Rajdzie Sardynii. W rajdzie tym zajął szóste miejsce. Rajdu Finlandii nie ukończył z powodu awarii samochodu. W sierpniu, w Rajdzie Niemiec, Sordo zajął trzecie miejsce za kierowcami zespołu Citroëna Sébastienem Loebem i Sébastienem Ogierem. Było to pierwsze podium zespołu Mini WRC w sezonie. Z kolei po pierwszym dniu Rajdu Francji Sordo prowadził, ale ostatecznie zakończył ten rajd na drugim miejscu za Sébastienem Ogierem. Do końca sezonu 2011 Sordo wystąpił jeszcze w dwóch rajdach mistrzostw świata, Rajdzie Katalonii (czwarte miejsce) oraz Rajdzie Wielkiej Brytanii (dziewiętnaste miejsce). W sezonie 2011 zdobył 59 punktów i zajął ósme miejsce w klasyfikacji generalnej mistrzostw. W 2012, Sordo kontynuował swoją współpracę z Mini WRC Team gdzie występował do końca sezonu. W Rajdzie Monte Carlo zdobył swoje pierwsze podium w sezonie finiszując na drugiej pozycji. Był to jednocześnie najlepszy jego start w sezonie. Do końca roku Sordo jeszcze trzy razy pojawił się w pierwszej dziesiątce na mecie zdobywając w całym sezonie 35 punktów i zajmując 11. miejsce w klasyfikacji generalnej. Poza występami w klasie WRC, Sordo pojawił się również na starcie Rajdu Korsyki 2012 klasy IRC, gdzie odniósł zwycięstwo. Zdobywając jednorazowo 25 punktów zapewnił sobie 15. miejsce w klasyfikacji generalnej.
2013-: Citroën Total World Rally Team.
Pod koniec 2012 roku Citroën Total World Rally Team ogłosiło, że Dani Sordo zostanie partnerem Mikko Hirvonena w zbliżającym się sezonie 2013. Zespół poszukiwał kierowcy, który umożliwiłby zdobycie kolejnego tytułu Mistrza Świata mimo znacznego ograniczenia występów dotychczasowego lidera zespołu Sébastiena Loeba. Jednocześnie ogłoszono, że zarówno Hirvonen jak i Sordo będą mieli w zespole równy status. Już w pierwszej eliminacji RSMŚ 2013, w Rajdzie Monte Carlo 2013 Dani Sordo uplasował się na najniższym stopniu podium przegrywając jedynie z partnerem z zespołu Sébastienem Loebem oraz Sébastienem Ogierem. W Rajdzie Szwecji 2013 Sordo wypadł z trasy i nie ukończył wyścigu. Pierwszy etap kolejnej rundy Sordo zakończył na czwartym miejscu i utrzymał tę pozycję aż do mety. Zwyciężył również ostatni odcinek specjalny rajdu. Przed Rajdem Portugalii Sordo zwyciężył w sprincie "Fafe Rally Sprint", w którym wzięli udział kierowcy przygotowujący się do zmagań kolejnej rundy eliminacji RSMŚ. Właściwy rajd potoczył się dla kierowcy następująco: Sordo wygrał pierwszego dnia wyścigu dwa odcinki specjalne i długo był wiceliderem rajdu. Jednak wskutek uszkodzenia samochodu musiał wycofać się z rozgrywek i ostatecznie zajął 12. pozycję. Podczas Rajdu Argentyny Sordo dachował dwa razy: za pierwszym razem, podczas pokazu w Buenos Aires, a za drugim – w trakcie trzeciego odcinka specjalnego, wskutek błędu pilota. Po wypadku załoga wróciła na tor z uszkodzonym wspomaganiem kierownicy. Sordo ostatecznie zajął 9. miejsce. Podczas Rajdu Akropolu Sordo zwyciężył szósty OS i ukończył wyścig na drugim stopniu podium, tuż za Jari-Matti Latvalą. Kolejne dwie rundy mistrzostw, Rajd Sardynii oraz Rajd Finlandii kierowca zakończył na odpowiednio 4. i 5. miejscu podczas gdy jego partner z zespołu Mikko Hirvonen Rajdu Włoch nie ukończył, a Rajd Finlandii zakończył na 4. miejscu. Wyniki te spotkały się z dużą dezaprobatą ze strony kierownictwa zespołu. Jednocześnie ogłoszono, że w Rajdzie Australii słabo spisującego się Sordo zastąpi Kris Meeke. W kolejnej rundzie hiszpański kierowca zwyciężył po raz pierwszy w karierze, odnosząc zwycięstwo w swoim 107. starcie w zawodach WRC. Było to również 13. z rzędu zwycięstwo zespołu Citroëna w Rajdzie Niemiec. Do 16. OS-u zawodów Sordo wyprzedzał drugiego w klasyfikacji Thierrego Neuville jedynie o 3 sekundy. Podczas ostatniego etapu Belg popełnił błąd i wypadł z trasy ostatecznie dojeżdżając do mety 53 sekundy za Hiszpanem.
Życie prywatne.
Ojciec Daniela Sordo, Daniel Sordo Cayuso był kierowcą wyścigowym. Startował między innymi w wyścigach górskich oraz lokalnych rajdach. Jest właścicielem jednego z największych torów kartingowych w Hiszpanii o nazwie Las Rocas. Sordo mieszka w miejscowości Puente San Miguel w Kantabrii.
Największym idolem rajdowym Daniela Sordo jest jego rodak Jesús Puras. Sordo ceni sobie również osoby Luísa Climenta, Carlosa Sainza oraz Colina McRae.

</doc>
<doc id="658623" url="https://pl.wikipedia.org/wiki?curid=658623" title="Daniel Sordo Castillo">
Daniel Sordo Castillo



</doc>
<doc id="658624" url="https://pl.wikipedia.org/wiki?curid=658624" title="Dani Sordo Castillo">
Dani Sordo Castillo



</doc>
<doc id="658625" url="https://pl.wikipedia.org/wiki?curid=658625" title="Dani Sordo">
Dani Sordo



</doc>
<doc id="658628" url="https://pl.wikipedia.org/wiki?curid=658628" title="Dynastia Jin (265–420)">
Dynastia Jin (265–420)

Dynastia Jin () – dynastia rządząca Chinami po Okresie Trzech Królestw (220-265). Po stosunkowo stabilnym okresie nazywanym Zachodnią Dynastią Jin północ Chin została zaatakowana przez barbarzyńskie plemiona i Chiny podzieliły się od 317 na Szesnaście Królestw i Wschodnią Dynastię Jin. Po upadku tej drugiej nastał okres określany jako Dynastie Południowe i Północne.
W 263 państwo Wei, wykorzystując swoją przewagę, podbiło leżące w Syczuanie państwo Shu Han. W 249 rodzina Sima przejęła władzę drogą zamachu stanu i rozpoczęła eliminację sojuszników cesarskiego rodu Cao. W 265 roku Sima Yan, syn dowódcy armii Wei, zmusił cesarza do abdykacji i sam zajął tron, przemianowując państwo na Jin. Po kilkunastoletnich wojnach, w których znaczącą rolę odgrywała flota, południowe państwo Wu także zostało podbite i dynastia Jin powtórnie zjednoczyła Chiny.
Rządy.
Władza cesarzy Jin okazała się dość słaba: nie zdołali oni w pełni podporządkować sobie scentralizowanej biurokracji, a ustanowiony przez Wei system „dziewięciu rang urzędniczych”, w którym zdolności i umiejętności kandydatów były oceniane przez lokalnych urzędników, podupadł i w efekcie o stanowisku decydował status rodziny kandydata. Słabość władzy centralnej pogłębiały konflikty na dworze, gdzie silne klany cesarzowych atakowały się nawzajem i zagrażały rodowi cesarskiemu, czasem nawet urządzając zamachy na następców tronu. W 290 wybuchła krótka, lecz krwawa wojna domowa między rodziną matki cesarza, a rodziną jego żony, którą wygrała w 291 ta ostatnia. Z kolei książęta, którym nadawano wielkie posiadłości ziemskie, wykorzystywali je do budowania własnych sił i do prób uzurpacji tronu, co ostatecznie doprowadziło do tzw. Powstania Ośmiu Książąt w roku 300 i wojny domowej, w której aktywny udział, jako sojusznicy i najemnicy, brały niechińskie ludy zamieszkujące północne Chiny.
Gdy walki frakcyjne doprowadziły do upadku prestiżu władzy cesarskiej i osłabiły centrum polityczne, wodzowie Xiongnu utworzyli koalicję, skupioną wokół Liu Yuana, który twierdził, że jest potomkiem cesarskiego rodu Han. W II i III wieku Xiongnu, nomadzi pochodzenia turkijskiego, byli osadzani w północnych Chinach jako podporządkowane władzy chińskiej ludy pogranicza, stanowiąc strefę buforową zabezpieczającą przed najazdami nomadów z północy i służąc jako oddziały pomocnicze w armii chińskiej. W 304 Liu Yuan ogłosił się królem Han i wraz ze swymi mniej lub bardziej zsinizowanymi sojusznikami wystąpił przeciwko znajdującej się w rozsypce dynastii Jin. W 311 spustoszyli oni stolicę Jin, Luoyang, a pięć lat później opanowali równiny północnych Chin i zdobyli drugą ze stolic – Chang’an. Po utracie Chang’an Jin uszli na południe, gdzie założyli tzw. Wschodnią dynastię Jin, a północ stała się areną wojen między licznymi niezbyt dużymi państwami, rządzonymi przez nie-Chińczyków. Te tzw. Szesnaście Królestw panowało nad północnymi Chinami aż do roku 439. Na południu Jin panowali do 420 roku, kiedy to zastąpiły ich cztery kolejne Dynastie Południowe: Song, Qi, Liang i Chen (420-589). Na zjednoczenie Chiny musiały poczekać do aż 589.

</doc>
<doc id="658631" url="https://pl.wikipedia.org/wiki?curid=658631" title="Aalborg Zoo">
Aalborg Zoo

Aalborg Zoo – ogród zoologiczny znajdujący się w Aalborgu, na północy Danii.
Ogród zoologiczny w Aalborgu został otwarty w kwietniu 1953 roku. Jest dziś jednym z największych tego typu zakładów w Danii – zoo rocznie odwiedza ok. 375 tysięcy osób.
Powierzchnia ogrodu – 8½ hektara – udostępniona jest bez opłat dla imprez organizowanych przez gminę Aalborg.
Celem zoo jest zachowywanie natury, bezpośrednio za pomocą międzynarodowej współpracy z innymi ogrodami i pośrednio poprzez rozpowszechnianie wiedzy o zagrożonych wymarciem gatunkach zwierząt.
W zoo mieści się ponad 1200 zwierząt.
Zoo jest zakładem przyjaznym środowisku; jako pierwszy ogród zoologiczny na świecie otrzymało potwierdzający to certyfikat DS/EN ISO 14001.

</doc>
<doc id="658632" url="https://pl.wikipedia.org/wiki?curid=658632" title="Czarny punkt">
Czarny punkt

Czarny punkt – miejsce na drodze (albo odcinek drogi), gdzie dochodzi do szczególnie wielu wypadków drogowych. W niektórych krajach na świecie wybrane miejsca oznaczane są specjalnymi znakami drogowymi lub (w tym w Polsce) niekonwencjonalnymi tablicami informacyjnymi. Czarnymi punktami oznaczane są także inne niebezpieczne miejsca, np. przy zbiornikach wodnych oraz przejścia przez tory kolejowe.
Opis.
Generalna Dyrekcja Dróg Krajowych i Autostrad jako kryterium zakwalifikowania odcinka drogi jako „czarny punkt” przyjęła kryterium statystyczne. Jeśli na odcinku drogi wydarzyło się:
to odcinek ten uznawany jest za szczególnie niebezpieczny.
Akcję oznaczania szczególnie niebezpiecznych miejsc na drogach rozpoczęto w Polsce 7 września 1998 ustawieniem tablic na drodze krajowej nr 2 Świecko – Terespol w okolicach Błonia. Obecnie takich odcinków dróg jest w Polsce 
W Polsce kilkaset metrów przed takim szczególnie niebezpiecznym miejscem lub odcinkiem drogi ustawiane były duże kwadratowe tablice z wymalowanym symbolem czarnego punktu; na tablicy umieszczona była informacja, ile osób zginęło w tym miejscu, a ile zostało rannych w ciągu ostatnich trzech lat. Dodatkowo w jezdnię wbudowywano wypukłe znaki poziome w postaci linii poprzecznych do osi jezdni, które wywoływały dodatkowe efekty dźwiękowe podczas przejeżdżania przez nie. Tablice te nie należą do zestawu obowiązujących w Polsce znaków, dlatego ustawiane były na koszt sponsorów (m.in. firm ubezpieczeniowych), którzy poniżej żółto-czarnego oznaczenia czarnego punktu najczęściej umieszczali swoją reklamę.
W niektórych innych krajach – m.in. na Litwie i w Serbii – takie miejsca oznaczone są znakami podobnymi do innych znaków ostrzegawczych (tj. na trójkątnej tablicy z wymalowanym dużym czarnym kołem).
Według raportu sporządzonego w marcu 2011 r. co trzeci kierowca w miejscach oznaczonych czarnym punktem przyspiesza, zamiast zwalniać. Zwalnia zaś zaledwie co czwarty. 40% w ogóle nie zwraca uwagi na takie znaki. Badanie przeprowadzono w 50 miejscach oznaczonych czarnymi punktami. Sprawdzono zachowania 56 tysięcy prowadzących pojazdy. Na czarnym punkcie w Brudzowicach (trasa Warszawa – Katowice) aż 85% kierujących przyspieszało. W Wityniu koło Świebodzina (trasa Nowy Tomyśl – Świecko) robiło to 70%. Badania te pokazują, że formuła czarnego punktu wprowadzona przez b. ministra transportu i gospodarki morskiej Eugeniusza Morawskiego wyczerpała się. Dlatego od 2003 r. GDDKiA nie stawia już nowych znaków ostrzegawczych. Zamiast tego w 2007 r. uruchomiono program Drogi Zaufania, w którym postawiono na kompleksowe inwestycje w infrastrukturę drogową.

</doc>
<doc id="658634" url="https://pl.wikipedia.org/wiki?curid=658634" title="Dynastie Południowe i Północne">
Dynastie Południowe i Północne

Dynastie Południowe i Północne (; 420–589) – ostatni (po epoce Trzech Królestw, dynastii Jin i Szesnastu Królestwach) podokres ery politycznego podziału, jakiemu uległy Chiny po upadku dynastii Han. Charakteryzował się względnie stabilnym podziałem na dwa obszary (północny i południowy), na których następowały po sobie kolejne państwa. Jest to także okres dużego rozwoju kulturalnego, w szczególności wpływów buddyjskich. Zakończony w 589 roku, gdy kraj zjednoczyła dynastia Sui.
Historia.
Północ.
Na północy, w końcowym okresie Szesnastu Królestw, wiele państw walczyło o dominację. Ostatecznym zwycięzcą okazało się północne Wei, które zjednoczyło tereny na północ od Jangcy w 439 roku. Państwo to rządzone było przez plemię Tuoba, wywodzące się z ludu Xianbei (pierwotnie z południowej Mandżurii), jednak jego władcy umiejętnie wykorzystali chińskie instytucje i chińskich specjalistów do stworzenia silnego organizmu państwowego, o hybrydalnym charakterze.
Narastające napięcie między Chińczykami, zsinizowanymi elitami Xianbei, oraz niezsinizowanymi ludami turkijskimi i Ruanruan, zamieszkującymi imperium Wei, doprowadziły w końcu do upadku tego ostatniego. Po dziesięcioleciu walk (między 524 a 534), państwo Wei uległo faktycznemu podziałowi na dwie części, wschodnią i zachodnią. Ostatecznie, w 552, władcy wschodniej zadeklarowali powstanie nowej dynastii, północnego Qi. Władcy zachodniej przemianowali swoje ziemie na państwo Zhou w 557 roku. To ostatnie, współpracując z południowym państwem Chen, w 575 uderzyło na północnego konkurenta, Qi, i dwa lata później zniszczyło i zajęło jego ziemie. W ten sposób doprowadziło do ponownego zjednoczenia północnych Chin, ale sukces dynastii był krótkotrwały. Jeden z generałów Zhou, w 581 przejął tron, ustanawiając własną dynastę Sui. Po kolejnej dekadzie wojen podbił państwo Chen, opanowując znaczne części ziem po obu stronach Jangcy, i tym samym ponownie zjednoczył Chiny w 589 roku.
Południe.
Wschodnia dynastia Jin upadła w 420 roku, a po niej nastąpiły cztery stosunkowo krótkotrwałe dynastie, wszystkie rządzące z tej samej stolicy – Jiankangu (który był także stolicą wschodniej Jin, 317-420). Ich rządy charakteryzowały się potęgą silnej arystokracji, która zmieniła biurokrację cesarską w system praktycznie dziedziczny i posiadała wielkie majątki ziemskie. Między nimi a dworem cesarskim istniało spore napięcie, bo założyciel pierwszej dynastii południowej, Liu Yu, był generałem niskiego rodu. On i kolejni władcy tego okresu byli żołnierzami i opierali swą władzę na zaciężnych armiach, a nie na stabilnej administracji. Władza cesarska była stosunkowo słaba i nie była w stanie zapobiec powstaniom ambitnych generałów, którzy ustanawiali kolejne dynastie, ale sami mieli następnie problem ze stabilizacją władzy i ustanowieniem efektywnej sukcesji.
Cztery dynastie południowe to:
Założyciel dynastii, Liu Yu, był generałem na dworze wschodniej dynastii Jin. Gdy dynastia ta upadała na skutek konfliktów z północnym państwem Wei i walk wewnętrznych, w kluczowym momencie przejął władzę wykorzystując kontrolowaną przez siebie armię. Świadomy opozycji wielkich rodów, starał się osłabić ich pozycję, ograniczając realną władzę kontrolowanych przez nie urzędów i powierzając ją niższym urzędnikom, rekrutowanym z gminu. Osłabienie pozycji arystokracji nie przełożyło się jednak na wzmocnienie władzy centrum. Ambitni książęta walczyli między sobą - w 453 następca tronu zamordował panującego cesarza i wywołał wojnę domową. Jej zwycięzca, Liu Jin, koronował się jako cesarz Xiaowu, ale po jego śmierci dekadę później nastąpiła kolejna wojna w rodzinie. Następny konflikt miał miejsce po śmierci jego następcy w 472, który osłabił dynastię na tyle, że głównodowodzący jej armii, Xiao Daocheng, przejął w 479 władzę ustanawiając dynastię Qi.
Dynastia Qi panowała najkrócej z czterech dynastii na południu. Jej założyciel, Xiao Daocheng, był w podobnej sytuacji jak jego poprzednicy z Liu Song i dla wzmocnienia swej władzy stosował podobne środki. Rządy na prowincji powierzył książętom domu panującego, a przed zdradą książąt zabezpieczał się wysyłając swoich urzędników do ich kontroli. System ten jednak nie był efektywny. Dwadzieścia dwa lata rządów państwa Qi upłynęło pod znakiem wewnętrznych konfliktów i sporów. Ostatecznie, w 498, gdy cesarzem został Xiao Baojuan, równie słaby co podejrzliwy, splot spisków i egzekucji doprowadził do buntu jego kuzyna Xiao Yana, gubernatora prowincji Yong. Zgromadziwszy znaczne siły (30 tys. tylko samej piechoty, plus jazda) wszczął otwartą rebelię w roku 500 i dwa lata później zdobył stolicę, w której urzędnicy wcześniej zamordowali Xiao Baojuana.
Xiao Yan, który mianował się cesarzem nowej dynastii Liang, był władcą ekscentrycznym, ale dość skutecznym. Panował bardzo długo – 48 lat – co przyczyniło się do stabilności państwa. Był to prawdopodobnie najspokojniejszy i najbardziej pomyślny dla gospodarki czas w całym tym okresie. W 548 przeciwko cesarzowi zbuntował się generał Hou Jing. Jego próba ustanowienia nowej dynastii nie powiodła się, ale doprowadziła do kilkuletnich walk, z których zwycięsko wyszedł inny generał – Chen Baxian. W międzyczasie, północno-zachodnie państwo Zhou zagarnęło w 553 roku Syczuan.
W 557 Chen Baxian ustanowił kolejną dynastę południową – Chen. Podobnie jak poprzednicy, nie sprawował prawdziwie efektywnej kontroli nad prowincjami i musiał się godzić z tym, że "de facto" rządzili nimi lokalni magnaci, choć czynili to w jego imieniu. Jego władztwo było też ograniczone przez straty terytorialne na rzecz północy (oprócz Syczuanu, państwa północne przejęły też doliny rzek Huai He i Han Shui). W 588, zjednoczywszy północ, państwo Sui uderzyło ponad półmilionową armią na siły Chen, liczące nie więcej niż 100 tys. żołnierzy i dokonało podboju ostatniej dynastii południowej.
Kultura.
Literatura.
Aczkolwiek czasem określa się okres podziału po upadku dynastii Han mianem chińskiego „średniowiecza”, nie należy doszukiwać się zbyt wielkich analogii do Europy po upadku Cesarstwa Zachodniorzymskiego. Najważniejszą różnicą było to, że chińskie elity (czy to z północy czy z południa) nie utraciły umiejętności czytania i pisania i zachowały dużo większą świadomość historycznej ciągłości z dawnymi dynastiami chińskimi. Konflikty i podziały powodowały konieczność legitymizacji nowych dynastii, której często poszukiwano w odwołaniach do starożytnych nazw (przykładowo północna dynastia Zhou odwoływała się do wcześniejszej dynastii Zhou), jak i w studiowaniu ksiąg starożytnych, z których np. czerpano terminologię stanowisk hierarchii urzędniczej. Studia te nie były wyłącznie zwrócone ku przeszłości, ale uczeni reagowali też na nowe wyzwania – przykładowo, wobec rozpowszechniania się buddyzmu pojawiła się konieczność zapisywania sanskrytu. Próby dopasowania chińskiego pisma do tego zupełnie obcego języka pośrednio doprowadziły do pogłębionych studiów nad fonetyką języka chińskiego.
Podział i destabilizacja polityczna przyniosła też uboczny, ale korzystny skutek, jakim była większa swoboda uczonych, niezwiązanych z instytucjami polityczno-państwowymi, oraz szerszą wymianę myśli, tak w Chinach, jak i na zewnątrz (w szczególności kontakt z wysoko rozwiniętą kulturą Indii był istotny). W epoce tej tworzyli tacy literaci jak poeta Tao Yuanming czy historyk Fan Ye. 

</doc>
<doc id="658636" url="https://pl.wikipedia.org/wiki?curid=658636" title="Synagoga w Lublinie-Piaskach">
Synagoga w Lublinie-Piaskach

Synagoga w Lublinie-Piaskach – nieistniejąca synagoga, która znajdowała się w Lublinie, w dzielnicy Piaski, przy obecnej ulicy Kunickiego 9.
Synagoga została zbudowana w XVIII wieku. Początkowo była to budowla drewniana, ale w późniejszym czasie w 1864 roku dzięki pieniądzom z funduszu Hempla została obmurowana. Przez wiele lat była jedynym obiektem sakralnym w Piaskach, aż do czasu budowy kościoła parafialnego. 
Podczas II wojny światowej w 1940 roku hitlerowcy zamknęli synagogę i przebudowali ją na zakład metalurgiczny. Po zakończeniu wojny budynek został przydzielony spółdzielni pracy, ale po kilku latach została jej odebrana.
W 1959 roku władze miejskie chciały oddać synagogę Kościołowi Polskokatolickiemu. Przez pewien czas trwał spór z lubelskimi Żydami, o to że synagoga może zostać sprofanowana. Po kilku miesiącach w budynku wybuchł pożar, który dopełnił dzieła zniszczenia. Następnie wypalony budynek rozebrano i kilka lat później wybudowano na tym miejscu planowaną już od wielu lat świątynię Kościoła Polskokatolickiego. W latach 90. wmurowano tablicę pamiątkową informującą o istnieniu synagogi.

</doc>
<doc id="658646" url="https://pl.wikipedia.org/wiki?curid=658646" title="Synagoga w Lublinie-Wieniawie">
Synagoga w Lublinie-Wieniawie

Synagoga w Lublinie-Wieniawie – zbudowana w połowie XVIII wieku. Przez wiele lat była jedynym murowanym budynkiem w Wieniawie. Podczas II wojny światowej w 1940 hitlerowcy zburzyli synagogę. 
Synagoga nie uchodziła za bogatą, gdyż Żydzi byli najuboższą grupą społeczną w Wieniawie.

</doc>
<doc id="658649" url="https://pl.wikipedia.org/wiki?curid=658649" title="Zachodnia Dynastia Zhou">
Zachodnia Dynastia Zhou



</doc>
<doc id="658651" url="https://pl.wikipedia.org/wiki?curid=658651" title="Richard Swinburne">
Richard Swinburne

Richard Granville Swinburne (ur. 26 grudnia 1934) – brytyjski filozof, emerytowany profesor na Uniwersytecie Oksfordzkim, gdzie wykładał filozofię religii chrześcijańskiej.
Kariera.
W roku 1957 uzyskał licencjat na swym uniwersytecie w zakresie filozofii i nauk politycznych i ekonomicznych, kontynuując studia filozoficzne i teologiczne. W latach 1961-63 przebywał na Uniwersytecie w Leeds, prowadząc badania z historii i filozofii nauki. Od roku 1963 do 1972 był wykładowcą filozofii na uniwersytecie w Hull, a od 1972 do 1984 na uniwersytecie w Keele. W 1985 roku otrzymał profesurę filozofii religii chrześcijańskiej Uniwersytetu Oksfordzkiego. W 1992 roku został przyjęty do Akademii Brytyjskiej. W latach dziewięćdziesiątych zmienił wyznanie z anglikanizmu na prawosławie.
Poglądy epistemologiczne.
Swinburne jest epistemologicznym fundacjonalistą. W nowszych pracach nie zajmuje ostatecznego stanowiska w sporze między internalizmem, a eksternalizmem, zwraca jednak uwagę na dobro i obowiązek posiadania racjonalnych (internalistycznie) przekonań w sferze religii. Ściśle mówiąc, przez racjonalne przekonanie należy tu rozumieć takie przekonanie, które jest efektem adekwatnych dociekań podmiotu i którego prawdziwość jest logicznie prawdopodobna w świetle świadectw, którymi podmiot dysponuje, a świadectwa te są sądami bazowymi akceptowanymi w (obiektywnie) uzasadnionym stopniu. 
Mimo że Swinburne akceptuje możliwość posiadania racjonalnych bazowych (nieopartych na innych przekonaniach) przekonań religijnych, to jego poglądy epistemologiczne stawiają go w opozycji do tzw. epistemologii reformowanej i leżą u fundamentów jego dzieła apologetycznego. Sugestywna jest w tej materii odpowiedź Swinburne'a udzielona podczas jednego z wywiadów - na pytanie dotyczące wątpliwości w wierze odpowiedział on: "Myślę, że dowody wskazują na prawdziwość tradycyjnego chrześcijaństwa. Do takiego wniosku dochodzę zawsze, gdy je rozważam".
Wkład do filozofii religii.
Swinburne jest autorem szeroko dyskutowanych książek z zakresu filozofii religii - m.in. trylogii dotyczącej teizmu ("1977, 1979, 1981") oraz tetralogii dotyczącej doktryn chrześcijańskich ("1989,1991,1994,1998"). Sam Swinburne za swoją najważniejszą książkę uważa "The Existence of God", w której prezentuje wieloetapowy, probabilistyczny argument na rzecz istnienia Boga, którego konkluzja brzmi: "teizm jest bardziej prawdopodobny niż jego zaprzeczenie". Argument taki zyskał miano argumentu kumulatywnego na istnienie Boga. W książkach "The Resurrection of God Incarnate" oraz "Revelation", autor wykorzystuje twierdzenie Bayesa w celu sformalizowania swoich argumentów na rzecz prawdziwości chrześcijańskiego objawienia
Mimo że Swinburne należy do Kościoła Prawosławnego to popiera tezę pochodzenia Trzeciej Osoby Trójcy Świętej od obu pierwszych Osób, a nie jedynie od Pierwszej Osoby. Swinburne - przy (zgodnym z tradycją teologiczną) założeniu, że Osoby Boskie nie posiadają haecceitas - argumentuje, że dowolna Osoba Boska będzie różną od dowolnej innej tylko jeśli znajduje się w innej relacji do pozostałych Osób. Gdyby więc zarówno Druga jak i Trzecia Osoba pochodziły od Pierwszej to byłyby ze sobą tożsame - byłyby tą samą Osobą..
Swinburne jest jednym z najbardziej wpływowych apologetów chrześcijańskich. Kelly James Clark nazywa go "głównym racjonalnym apologetą naszej epoki".
Tytuły doktora honoris causa.
Katolicki Uniwersytet Lubelski Jana Pawła II.
Senat Katolickiego Uniwersytetu Lubelskiego Jana Pawła II, na wniosek Rady Wydziału Filozofii z dnia 23 października 2014 r., nadał tytuł doktora honoris causa Katolickiego Uniwersytetu Lubelskiego Jana Pawła II profesorowi Richard'owi Swinburne'owi. Uroczystość odbyła się 17 listopada 2015 r. Autorami opinii (rekomendacji nadania tytułu) byli prof. Piotr Gutowski i prof. Ireneusz Ziemiński. Laudację wygłosił o. prof. Marcin Tkaczyk.
W uzasadnieniu Senatu KUL czytamy "Przyznając ten tytuł Katolicki Uniwersytet Lubelski Jana Pawła II pragnie wyrazić szacunek i uznanie dla działalności naukowej profesora Richarda Swinburne'a, jednego z najwybitniejszych współczesnych filo­zofów religii. Imponujący dorobek naukowy o zasięgu światowym, wy­rażający się przede wszystkim w przekonujących próbach uzasadniania 
teizmu oraz podstawowych doktryn religii chrześcijańskiej, wieloaspek­towa działalność organizacyjna i wykładowa na rzecz rozwoju filozofii religii w świecie, a przede wszystkim jego autentyczna 
chrześcijańska po­stawa życiowa, ucieleśnia wzorzec chrześcijanina, którego wiara przenika myśli i życie.
Richard Swinburne realizuje scholastyczny ideał "fides quaerens intellectum", czyli wiary poszukującej zrozumienia, konsekwentnie podtrzymywa­ny i przypominany przez Kościół, choćby w encyklice Jana Pawła II "Fides et ratio", zaś całemu chrześcijaństwu dostarcza intelektualnych narzędzi do rozmowy z coraz liczniejszymi rzeszami ludzi niewierzących" Podczas uroczystości Richard Swinburne wygłosił wykład pt. Moja teologia naturalna..
Chrześcijański Uniwersytet Dimitrie Cantemira w Bukareszcie.
31 marca 2016 roku Senat Chrześcijańskiego Uniwersytetu Dimitrie Cantemira w Bukareszcie nadał mu tytuł doktora honoris causa za całokształt działań i operacji w dziedzinie filozofii oraz teologii.

</doc>
<doc id="658653" url="https://pl.wikipedia.org/wiki?curid=658653" title="Wschodnia Dynastia Zhou">
Wschodnia Dynastia Zhou



</doc>
<doc id="658657" url="https://pl.wikipedia.org/wiki?curid=658657" title="Maciej Pol">
Maciej Pol

Maciej Pol (ur. 11 stycznia 1969 w Łęczycy) – polski iluzjonista. 
Życiorys.
Laureat wielu międzynarodowych festiwali sztuki iluzji, występujący na renomowanych scenach i estradach całego świata m.in. Casablanca, Paryż, Wiedeń, Chicago, Moskwa, Drezno. Od 1985 roku pełnoprawny członek Krajowego Klubu Iluzjonistów w Łodzi. W 1986 zdobywca wyróżnienia w kategorii mikroiluzji na festiwalu w Łodzi, w tym samym roku drugiego miejsca w Karlowych Warach, pierwszego miejsca na zlocie iluzjonistów w Chorzowie, drugiego miejsca w kategorii iluzji scenicznej w Łodzi. Zdobywca Grand Prix na Festiwalu w Żeleznym Brodzie i Grand Prix na największym Festiwalu Sztuki Iluzji w Pradze
W 1994 roku na zamówienie koncernu Renault na oświetlonej scenie wykonał iluzję zniknięcia samochodu. Był to efekt po raz pierwszy pokazany w Polsce. W 1995 roku wspólnie z Poznańskim Stowarzyszeniem Sportowym Start, zrzeszającym ludzi niepełnosprawnych, rozpoczyna akcję, dzięki której dzieci niepełnosprawne uczą się prostych tricków, poprawiają sprawność dłoni i koordynację ruchów, a jednocześnie mają do zaoferowania swoim rówieśnikom coś, czego ich sprawni koledzy zrobić nie potrafią.
Za swoją działalność otrzymał odznakę zasłużonego Działacza Kultury. W 1996 roku zostaje laureatem plebiscytu Telewizji Poznań – Człowiek wielkiego serca. Rok później został zaproszony jako gwiazda na największy Bal Magii w Wiedniu. W 1998 roku Towarzystwo Przyjaciół Dzieci przyznało mu odznakę Przyjaciel Dziecka. W tym samym roku zdał egzamin przed komisją weryfikacyjną ZASP i otrzymał tytuł artysty estradowego. Jako pierwszy iluzjonista w Polsce został zaproszony do Pałacu Prezydenckiego. W roku 2000 wykonał pokazy iluzji wraz z gwiazdami estrady polskiej dla kilkutysięcznej publiczności w Chicago. W następnych latach wystąpił w licznych programach telewizyjnych i na koncertach na największych scenach w Polsce i innych krajach. W roku 2004 po raz pierwszy zaprezentował zamianę sportowego bolidu na nowy model Citroena C2. W roku 2006 był gwiazdą Magicznej Trasy Lata z Radiem. Koncerty obejrzało ok. 1000 000 widzów w największych miastach Polski.
Wystąpił w ponad 250 programach telewizyjnych w 10 stacjach TV na świecie. Prezentował swoją sztukę m.in. w takich programach jak: widowiska telewizyjne – Koncert Marzeń, Fronczewski Zaprasza, Magiczny Alfabet wspomnień Jerzego Gruzy, Gwiazdy i Gwiazdki Na Gwiazdkę, teleferie Lato z Czarodziejem. W 2005 roku nagrał dwa godzinne autorskie programy pod tytułem Czarodziejskie Chwile dla drugiego programu TVP. Pokazywał sztuczki magiczne wykorzystywane w bajkach na kasetach dołączanych do miesięcznika "Czarodziejskie Opowieści" wydawanego w latach 2000–2006. W roku 2006 przygotował i zaprezentował po raz pierwszy w kraju lewitację samochodu.
Współpracuje z teatrami, robiąc konsultacje do sztuk teatralnych:

</doc>
<doc id="658660" url="https://pl.wikipedia.org/wiki?curid=658660" title="Jakub Karpiński">
Jakub Karpiński

Jakub Światopełk Karpiński, pseud. „Marek Tarniewski”, „Jan Nowicki” (ur. 17 czerwca 1940 w Warszawie, zm. 22 marca 2003 tamże) – polski socjolog, historyk, politolog i logik.
Życiorys.
Absolwent VI Liceum Ogólnokształcącego im. Tadeusza Reytana w Warszawie (1957). W latach 1958–1964 studiował filozofię i socjologię na Uniwersytecie Warszawskim, przewodniczył kołu naukowemu studentów socjologii. Od 1964 pracował jako asystent, a następnie starszy asystent na Wydziale Filozoficznym UW. Wspierał protesty studenckie w marcu 1968, m.in. w jego mieszkaniu podjęto decyzję o zorganizowaniu wiecu w dniu 8 marca 1968 w obronie Adama Michnika i Henryka Szlajfera. Napisał też wspólnie z Jadwigą Staniszkis i Andrzejem Mencwelem „Deklarację ruchu studenckiego” ogłoszoną 28 marca 1968. Został aresztowany w dniu 9 maja 1968 i zwolniony bez procesu we wrześniu tegoż roku. Został zawieszony w prawach pracownika UW.
Po zwolnieniu z aresztu zbierał materiały dotyczące wydarzeń Marca '68, współpracował z paryską „Kulturą”, w której opublikował anonimowo artykuł „Nie o egalitaryzm chodziło” (nr 6 z 1969). Został zatrzymany 31 maja 1969, a w grudniu 1969 jego sprawę (i jego współpracowniczki Małgorzaty Szpakowskiej) połączono z tzw. sprawą taterników. Postawiono mu zarzut popełnienia czynu z art. 5 małego kodeksu karnego, tj. wejście w porozumienie z obcą organizacją działającą na szkodę Państwa Polskiego. W procesie zakończonym 24 lutego 1970 został skazany na karę 4 lat pozbawienia wolności, w II instancji obniżoną (na mocy amnestii z 1969) do 2 lat i 8 miesięcy. Opuścił więzienie 19 czerwca 1971. Następnie do 1974 pracował jako sekretarz redakcji kwartalnika „The Polish Sociological Bulletin”. 
W 1975 pod pseudonimem Marek Tarniewski opublikował w Instytucie Literackim książkę "Ewolucja czy rewolucja". W tym samym roku był jednym z trzech autorów i sygnatariuszem tzw. Listu 59 przeciwko zmianom w Konstytucji PRL. W 1976 podpisał tzw. List 14 przeciwko represjom wobec robotników uczestniczących w protestach robotniczych w Radomiu i Ursusie. Od października 1977 należał do redakcji pisma „Głos”, w którym publikował jako Marek Tarniewski, współpracował też z pismami „Zapis” i „Postęp”. Opublikował kilka ważnych artykułów programowych i analitycznych ("Działanie i przyszłość" (1977), "Niezależność, solidarność, porozumienie obywateli" (1977), "Niepodległość od wewnątrz" (1978)). Był jednym z założycieli powstałego w styczniu Towarzystwa Kursów Naukowych. W 1978 obronił pracę doktorską "Problematyka przyczynowości w teoriach i badaniach społecznych" (pod kierunkiem Stefana Nowaka), został członkiem zarządu Polskiego Towarzystwa Socjologicznego, a jesienią tegoż roku wyjechał za granicę, mieszkał i pracował w Londynie i Nowym Jorku. Po ogłoszeniu stanu wojennego był współzałożycielem "The Committee in Support of Solidarity" w Nowym Jorku. Od 1984 współpracował z "Institute for Democracy in Eastern Europe" (IDEE) w Nowym Jorku, współredagował pismo instytutu „Uncaptive mind”. Na emigracji wydał kilkanaście książek poświęconych cechom systemu komunistycznego i najnowszej historii Polski, wielokrotnie przedrukowywanych przez wydawnictwa podziemne w Polsce.
W 1992 był dyrektorem Instytutu Politycznego w Warszawie, w latach 1995–1997 pracował w Open Media Research Institute w Pradze. Od 1997 był zatrudniony jako adiunkt w Instytucie Socjologii (Zakład Metodologii Badań Społecznych) Uniwersytetu Warszawskiego. 
Zmarł 22 marca 2003 roku, pochowany został na warszawskich Powązkach (kwatera 21-1-11).
W dniu 23 września 2006 r. został pośmiertnie odznaczony przez prezydenta Lecha Kaczyńskiego Krzyżem Komandorskim z Gwiazdą Orderu Odrodzenia Polski.
Życie prywatne.
Był mężem Ireny Lasoty. Syn Zbigniewa Karpińskiego, starszy brat Wojciecha Karpińskiego oraz Marka Karpińskiego, niegdyś rzecznika Lecha Wałęsy.

</doc>
<doc id="658661" url="https://pl.wikipedia.org/wiki?curid=658661" title="Amber Tears">
Amber Tears

Amber Tears - rosyjski zespół muzyczny pochodzący z Penzy, grający muzykę określaną jako pagan doom metal. Cechą charakterystyczną zespołu są wolne tempa utworów i growling. Muzycy przyznają się do inspiracji muzyką takich grup jak Gods Tower, Amorphis, Moonsorrow i Anathema.

</doc>
<doc id="658666" url="https://pl.wikipedia.org/wiki?curid=658666" title="Synagoga Saula Wahla w Lublinie">
Synagoga Saula Wahla w Lublinie

Synagoga Saula Wahla w Lublinie, zwana Lajferszul oraz Gońców – nieistniejąca synagoga znajdująca się w Lublinie, w kamienicy przy ulicy Podzamcze 12.
Synagoga została zbudowana w XVI wieku. Do dzisiaj nie wiadomo czy Saul Wahl założył bożnicę czy tylko ją odwiedził. Zawsze w Simchat Tora przywoływano podczas noszenia zwojów Tory: "za zgodą pana i księcia Saula Wahla obdarzony zostaje Pan zaszczytem noszenia Tory". Na początku XVII wieku żył w Lublinie wnuk Saula – Izrael Wahl – którego dzieci podtrzymywały tradycje domu i z ojca na syna przekazywali sobie godność przełożonego synagogi. 
Synagoga mieściła się w prostej, czworokątnej sali na pierwszym piętrze domu i pozbawiona była jakichkolwiek ozdób. Nad nią znajdował się babiniec, połączony z salą męską okratowaną dziurą w suficie.
W okresie międzywojennym w synagodze modlili się głównie kuśnierze, którzy dzielili się na osiadłych i wędrownych, czyli gońców. Podczas II wojny światowej hitlerowcy zdewastowali wnętrze synagogi. Podczas likwidacji getta lubelskiego w 1942 roku, budynek synagogi został wyburzony. Po zakończeniu wojny nie został odbudowany.

</doc>
<doc id="658672" url="https://pl.wikipedia.org/wiki?curid=658672" title="John Toshack">
John Toshack

John Benjamin Toshack (ur. 22 marca 1949 w Cardiff) - walijski trener piłkarski, były selekcjoner narodowej reprezentacji Macedonii Północnej.
Kariera zawodnicza.
Jako zawodnik grał w Cardiff City F.C., następnie zaś, od 1970 roku w Liverpoolu. Zdobył tam 96 goli, przyczniając się do wywalczenia przez "The Reds" tytułu mistrzów kraju w latach 1973, 1976 i 1977. Po zmaganiach z licznymi kontuzjami, zakończył swą karierę w Swansea City.
Kariera trenerska.
W roku 1984, po mniejszych sukcesach jako trener niewielkich klubów z Wysp Brytyjskich, Toshack otrzymał posadę szkoleniowca portugalskiego Sportingu. Pracował tam jednak jedynie przez sezon. Największe sukcesy trenerskie przyszły po wyjeździe do Hiszpanii, gdzie Walijczyk prowadził dwukrotnie Real Madryt, trzykrotnie Real Sociedad, a także po razie Deportivo La Coruña i Real Murcia. Był także szkoleniowcem tureckiego Beşiktaş JK i francuskiego AS Saint-Étienne. W 1994 roku po raz pierwszy objął posadę selekcjonera swej narodowej reprezentacji, jednak zakończył pracę na tym stanowisku po zaledwie 41 dniach, rezygnując po porażce 1:3 z Norwegią. Trenerem kadry został jednak ponownie, wracając w roku 2004, lecz w 2010 został zwolniony. W 2011 został selekcjonerem reprezentacji Macedonii a 12 sierpnia 2012 przestał pełnić tę funkcję.
W 2013 roku był trenerem azerskiego Xəzər Lenkoran.

</doc>
<doc id="658676" url="https://pl.wikipedia.org/wiki?curid=658676" title="Synagoga Cwi Hirsza Doktorowicza w Lublinie">
Synagoga Cwi Hirsza Doktorowicza w Lublinie

Synagoga Hirsza Doktorowicza w Lublinie, później zwana Kotlarską – nieistniejąca synagoga, która znajdowała się w Lublinie, w kamienicy przy ulicy Szerokiej 2. 
Synagoga została zbudowana w 1638 roku z inicjatywy i funduszy Cwi Hirsza Doktorowicza, nadwornego faktora króla Polski Władysława IV Wazy. Zezwolenie na budowę otrzymał od króla 16 lipca 1638 roku wraz z przywilejem osobistego nią zawiadywania. Znajdowała się w tylnym korytarzu pierwszego piętra budynku. W jej wnętrzu odbyło się kilka posiedzeń Sejmu Czterech Ziem.
W okresie międzywojennym synagogę przejął cech kotlarzy, który ją przebudował, unowocześnił, a także dobudował galerie dla kobiet. Na ścianie wschodniej znajdował się bogato zdobiony, renesansowo-barokowy Aron ha-kodesz. Synagogę wyróżniały charakterystyczne ławki i dobre oświetlenie.
Podczas II wojny światowej hitlerowcy zdewastowali wnętrze synagogi. Podczas likwidacji getta lubelskiego w 1942 roku, budynek synagogi został wyburzony. Po zakończeniu wojny nie został odbudowany.

</doc>
<doc id="658684" url="https://pl.wikipedia.org/wiki?curid=658684" title="Wzgórze Trzech Szczytów">
Wzgórze Trzech Szczytów

Wzgórze Trzech Szczytów, zwyczajowo Kazurka lub Górka Kazurka – sztuczne wzniesienie w warszawskiej dzielnicy Ursynów, w parku im. Cichociemnych Spadochroniarzy AK, w rejonie ulicy Kazury na osiedlu Wyżyny, około 200 metrów od północnej granicy Lasu Kabackiego.
Historia.
Wzniesienie zostało usypane w latach 70. XX wieku. Według innego źródła większość ziemi pochodziła z wykopów budowanej od lat 80. linii metra M1. Jego zwyczajowa nazwa nawiązuje do pobliskiej ul. Stanisława Kazury. W maju 2016 znalazło się w obrębie nowo utworzonego parku miejskiego im. Cichociemnych Spadochroniarzy AK.
Około roku 2000 na górce powstała pierwsza trasa rowerowa do tzw. dualu. W następnych latach tor ewoluował do pełnoprawnej trasy four crossowej, a u podnóża góry powstała także sekcja hopek ziemnych do uprawiania dirt jumpingu. W 2015 tor został rozbudowany o sekcję dla początkujących oraz ziemny pumptrack. W 2018 otwarto tam największy pumptrack w województwie mazowieckim o łącznej długości 255 metrów. Kazurka wykorzystywana jest także do jazdy na mountainboardach.
Na górce odbywały się zawody rowerowe, m.in.:
Wzgórze jest także wykorzystywane przez biegaczy, amatorów zdalnie sterowanych modeli i fanów paralotniarstwa.

</doc>
<doc id="658685" url="https://pl.wikipedia.org/wiki?curid=658685" title="AT-Bus">
AT-Bus



</doc>
<doc id="658688" url="https://pl.wikipedia.org/wiki?curid=658688" title="Proces taterników">
Proces taterników



</doc>
<doc id="658694" url="https://pl.wikipedia.org/wiki?curid=658694" title="Morze księżycowe">
Morze księżycowe

Morze księżycowe – duża, ciemna, pokryta zastygłym bazaltem równina na Księżycu, powstała na skutek rozległych wylewów lawy, których większość nastąpiła pomiędzy 3,8 a 3,1 mld lat temu. Obszary takie zostały nazwane "maria", łac. "morza", przez wczesnych astronomów, którzy porównali je do mórz ziemskich. Odbijają mniej światła niż obszary górskie lub góry, które są starsze i pokryte regolitem. Morza pokrywają 16% powierzchni Księżyca, najwięcej ich znajduje się po jego widocznej stronie. Kilka mórz znajduje się na niewidocznej stronie – są one znacznie mniejsze, przeważnie są to bardzo duże kratery, gdzie następowały lokalne wylania lawy.
Duża część mórz księżycowych wypełnia wnętrza basenów uderzeniowych; przykładowo Mare Imbrium jest drugim co do wielkości basenem uderzeniowym na Księżycu (po basenie Biegun Południowy – Aitken, niewypełnionym lawą bazaltową) i jednym z największych w Układzie Słonecznym.

</doc>
<doc id="658695" url="https://pl.wikipedia.org/wiki?curid=658695" title="Synagoga Jakuba Icchoka Horowitza w Lublinie">
Synagoga Jakuba Icchoka Horowitza w Lublinie

Synagoga Jakuba Icchoka Horowitza w Lublinie – nieistniejąca, drewniana synagoga znajdująca się w Lublinie, w podwórzu kamienicy przy nieistniejącej obecnie ulicy Szerokiej 28. Była pierwszą legalnie działającą bożnicą chasydzką w środkowej Polsce.
Synagoga została zbudowana w 1794 roku z inicjatywy i funduszy Jakuba Icchoka Horowitza-Szternfelda, zwanego Widzącym z Lublina. W jej wnętrzu znajdowała się obszerna biblioteka zawierająca wiele cennych ksiąg religijnych. Zimą znajdowali w niej schronienie starzy i bezdomni Żydzi, traktujący główną salę modlitewną jako przytułek. Całość mogła pomieścić kilkaset modlących się osób. 
W okresie międzywojennym bożnica straciła na znaczeniu; uczęszczali do niej najbiedniejsi chasydzi. Podczas II wojny światowej hitlerowcy zdewastowali wnętrze synagogi. Podczas likwidacji getta lubelskiego w 1942 roku budynek synagogi został wyburzony. Po zakończeniu wojny nie został odbudowany. Organizacja Lubelska w Nowym Jorku podjęła próbę zwrotu majątku w celu odbudowy synagogi, ale bezskutecznie.
Obecnie synagogę oraz Widzącego z Lublina upamiętnia tablica pamiątkowa umieszczona na kamienicy znajdującej się przy placu Zamkowym 10. 

</doc>
<doc id="658699" url="https://pl.wikipedia.org/wiki?curid=658699" title="Próba głodowa">
Próba głodowa

Próba głodowa – próba diagnostyczna, stosowana w diagnostyce guzów wydzielających insulinę (insulinoma).
W warunkach normalnych w przypadku głodu lub głodzenia, dochodzi do spadku poziomu glukozy i insuliny (której stężenie może być nawet niewykrywalne z powodu braku bodźca pokarmowego czyli podwyższenia poziomu glukozy). W przypadku guzów wydzielających insulinę obniża się poziom glukozy, natomiast poziom insuliny nie obniża się lub obniża się nieznacznie (wydzielanie insuliny jest niezależne od stężenia glukozy).
Pełną próbę głodową wykonuje się w czasie 72 godzin. W trakcie badania nie przyjmuje się pokarmów i po tym czasie wykonuje się oznaczenie stężenia glukozy i insuliny. W warunkach prawidłowych poziom glukozy obniża się poniżej 2,2 mmol/l (45 mg%), natomiast poziom insuliny jest niski lub nieoznaczalny. Wykonuje się także tzw. skróconą próbę głodową, kiedy to poziomy glukozy i insuliny oznacza się o godzinie 800 i 1200. W tych warunkach również dochodzi do proporcjonalnego obniżenia stężeń obu substancji. W warunkach chorobowych obniża się tylko poziom glukozy, natomiast poziom insuliny pozostaje wysoki.
W przypadku braku hipoglikemii u osób z guzem insulinowym przy końcu próby można oznaczyć stężenie glukozy po podaniu dożylnym 1 mg glukagonu.

</doc>
<doc id="658706" url="https://pl.wikipedia.org/wiki?curid=658706" title="Biohumus">
Biohumus

Biohumus, kompost koprolitowy, wermikompost - odchody dżdżownicy kompostowej ("Eisenia fetida" (Sav.)) uzyskiwane po przetworzeniu substancji organicznej (obornik, torf, odpady z rzeźni lub przetwórni owocowo-warzywnych, papier, wysłodki, wytłoki, trociny, osady ze ścieków) w specjalnych łożach. 
W porównaniu z kompostem produkowanym tradycyjnymi metodami korzystniej wpływa na plonotwórcze właściwości gleby, m.in. na jej zwiększenie aktywności biologicznej oraz zdolność do samooczyszczania się od skażeń chemicznych. Szczególne znaczenie ma w ogrodnictwie, gdyż łagodzi stresy przy przesadzaniu roślin, przeciwdziała szkodom powodowanym przez agrofagi oraz poprawia jakość plonów.

</doc>
<doc id="658708" url="https://pl.wikipedia.org/wiki?curid=658708" title="Werniks akwafortowy">
Werniks akwafortowy

Werniks akwafortowy jest materiałem kwasoodpornym używanym w procesie trawienia obrazu na płycie metalowej i ma zadanie zabezpieczenia przed działaniem kwasu — lub innej substancji trawiącej — miejsc nie przeznaczonych do trawienia. 
Werniksy w zależności od składu i zastosowania dzielą się na twarde i miękkie. 
Typowy twardy werniks akwafortowy składa się z wosku pszczelego, mastyksu, kalafonii i asfaltu syryjskiego. 
Generalnie różnica między twardym a miękkim werniksem jest taka, że miękki werniks graficzny zawiera dodatkowo łój barani.
Prawie każdy grafik miał swoje — trzymane w tajemnicy — przepisy na werniksy. Wielokrotnie w skład werniksów wchodziły takie składniki jak: terpentyna wenecka, smoła szewska czy olejek lawendowy. 

</doc>
<doc id="658723" url="https://pl.wikipedia.org/wiki?curid=658723" title="Harold Laski">
Harold Laski

Harold Joseph Laski (ur. 30 czerwca 1893 w Manchesterze, zm. 24 marca 1950 w Londynie) – brytyjski politolog, ekonomista, profesor London School of Economics, sekretarz w latach 1945-1946 brytyjskiej Partii Pracy.
Po ukończeniu Manchester Grammar School i New College na Uniwersytecie Oksfordzkim w latach 1922-1936 był członkiem komitetu wykonawczego socjalistycznego Towarzystwa Fabiańskiego, a w 1936 został członkiem Komitetu Wykonawczego Partii Pracy. Skromnie określał się jako „płodny publicysta i dziennikarz”.
W 1926 r. został mianowany profesorem nauk politycznych w London School of Economics. Jedną z jego najważniejszych książek jest "Reflections on the Revolution of Our Time" (która jest dedykowana Edwardowi R. Murrowowi znanemu z filmu Good Night and Good Luck). Był także aktywny w amerykańskich kręgach uniwersyteckich. Jego nadzwyczajna 19-letnia przyjaźń z sędzią Sądu Najwyższego Oliverem Wendell Holmesem, rozpoczęta gdy Laski miał 23 a Holmes 75 lat, ukazana jest w 2 tomach korespondencji, opublikowanych w 1953 r.

</doc>
<doc id="658729" url="https://pl.wikipedia.org/wiki?curid=658729" title="Przełęcz Dujawa">
Przełęcz Dujawa

Przełęcz Dujawa (także: "Przełęcz Beskidek", słow. "Priesmyk Dujava"; 547 m n.p.m.) – szeroka, dość niska przełęcz w głównym grzbiecie wododziałowym Karpat, w zachodniej części Beskidu Niskiego. Grzbietem przez przełęcz biegnie granica państwowa polsko-słowacka.
Położenie.
Przełęcz znajduje się pomiędzy wydłużonymi w osi północny zachód – południowy wschód masywami Beskidka (685 m n.p.m.) na zachodzie a Beskidu (689 m n.p.m.) na wschodzie. W kierunku północnym stoki przełęczy opadają bardzo łagodnie ku dolinie źródłowych cieków Zdyni (zwanej tu Zdynianką) w Koniecznej, natomiast w kierunku południowym – ku dolinie rodzącej się w przygrzbietowej młace Ondawy we wsi Ondavka.
Poprzednią (patrząc z zachodu na wschód) przełęczą w głównym łańcuchu Karpat jest Przełęcz Regetowska, a kolejną – Przełęcz pod Zajęczym Wierchem.
Ukształtowanie terenu.
Ukształtowanie terenu wokół przełęczy jest specyficzne, gdyż w jej siodle odgałęzia się w kierunku południowo-południowo-wschodnim mało wydatny początkowo grzbiet, który kilka kilometrów dalej na południe kulminuje w rozłożystym Smilniańskim Wierchu, zaś dalej przekształca się w wododział Ondawy i Topli. W związku z tym zachodnia część południowych stoków przełęczy opada już ku dolince potoku będącego lewobrzeżnym dopływem Kamieńca (zwanego tu w górnym biegu "Riečka"), dopływu Topli. Najniższy punkt przełęczy leży między dorzeczami Zdyni i Ondawy, jednak z uwagi na podmokły teren nie był używany jako przejście przez grzbiet.
Historia.
Przez przełęcz już od czasów średniowiecza (być może już od XIV w.) biegł uczęszczany szlak handlowy, wiodący z Biecza przez Gorlice, Bielankę, Łosie, Uście i dalej doliną Zdyni na Dujawę, a z niej w dół doliną Riečki (Kamieńca) przez Becherov i Zborov do Bardiowa. W latach 1787–1788 Austriacy wybudowali nową drogę bitą z Gorlic przez Przełęcz Małastowską, Konieczną i Dujawę do Bardiowa. Droga ta, której śladem biegnie dzisiejsza szosa (po polskiej stronie – nr 977, po słowackiej – nr 545) przecina grzbiet wododziałowy ok. 600 m na zachód od najniższego punktu przełęczy, na wysokości 556 m n.p.m. Na przełęczy do 2007 roku działało drogowe przejście graniczne Konieczna-Becherov.
W roku 1906 powstał projekt budowy linii kolejowej z Gorlic do Bardiowa przez przełęcz Dujawę, jednak nigdy nie został zrealizowany.
Ciekawostki.
Na Przełęczy Dujawa toczy się akcja sztuki Andrzeja Stasiuka pt. "Czekając na Turka", wystawionej przez krakowski Teatr Stary w 2009 roku (reż. Mikołaj Grabowski).

</doc>
<doc id="658733" url="https://pl.wikipedia.org/wiki?curid=658733" title="Wojciech Pszoniak">
Wojciech Pszoniak

Wojciech Zygmunt Pszoniak (ur. 2 maja 1942 we Lwowie, zm. 19 października 2020 w Warszawie) – polski aktor teatralny i filmowy, reżyser teatralny, pedagog.
W 1990 został uznany przez Gustawa Holoubka, Tadeusza Łomnickiego i Zbigniewa Zapasiewicza za jednego z trzech największych polskich aktorów dramatycznych po 1965 (obok Piotra Fronczewskiego i Andrzeja Seweryna). Międzynarodową sławę przyniosła mu rola Moryca Welta w "Ziemi obiecanej" Andrzeja Wajdy. Wystąpił w filmach Andrzeja Wajdy: "Wesele", "Danton" i "Korczak" oraz Jerzego Kawalerowicza: "Austeria". Występował również na scenach francuskich i londyńskich. Był wielokrotnie odznaczany i nagradzany za wybitne osiągnięcia na rzecz kultury i sztuki.
Życiorys.
Pochodził ze Lwowa, gdzie urodził się i spędził pierwsze dwa lata życia. Pod koniec II wojny światowej jego rodzina musiała wyjechać z tego miasta. Dorastał w Gliwicach, w kamienicy przy ulicy Arkońskiej, w której mieszkał również młodszy o trzy lata Adam Zagajewski. W tym samym mieście, w młodości zaprzyjaźnił się z Tadeuszem Różewiczem. Grał na skrzypcach i klarnecie, uczył się gry na oboju w średniej szkole muzycznej w Bytomiu, udzielał się także w orkiestrze wojskowej i klubie szybowcowym. Występował w teatrach amatorskich i studenckich oraz kabaretach. W 1960 r. był w Gliwicach współzałożycielem (z Jackiem Grucą) Estrady Poetyckiej, która wkrótce przyjęła nazwę Studenckiego Teatru Poezji STEP. W 1961 założył kabaret „Czerwona Żyrafa”. W grudniu 1962 r. uzyskał świetne recenzje za rolę w premierowym przedstawieniu sztuki Tadeusza Różewicza pt. "Świadkowie czyli Nasza Mała Stabilizacja" w reżyserii Jana Klemensa na scenie gliwickiego Kino-Teatru X.
W 1968 ukończył studia na PWST w Krakowie. Występował na scenach Starego Teatru w Krakowie, Teatru Narodowego w Warszawie i Teatru Powszechnego w Warszawie. W latach 1974–1980 był wykładowcą w warszawskiej PWST. W latach 70. występował także w kabarecie Pod Egidą. Od końca lat 70. grał w teatrach francuskich, m.in. w Nanterre, Montparnasse i Chaillot, a także na scenach londyńskich. W latach 80. wyjechał na stałe do Paryża. Od lat 90. występował zarówno w spektaklach francuskich, jak i w polskich. Wystąpił m.in. w sztukach: "Klątwa" Stanisława Wyspiańskiego (reż. Konrad Swinarski, 1970), "Miłość i gniew" Johna Osborne’a (reż. Zygmunt Hübner, 1973), "Rewizor" Nikołaja Gogola (reż. Jerzy Gruza, 1977), "Siedem pięter" Dino Buzattiego (reż. Andrzej Barański, 1995), "Śmieszny staruszek" Tadeusza Różewicza (reż. Stanisław Różewicz, 1997) oraz w wyreżyserowanym przez siebie "Dożywociu" (2001) Aleksandra Fredry.
Na ekranie debiutował w bułgarskim serialu "Proizszestwia na Sljapata ulica" (1965). W filmie polskim natomiast w 1970 – "Twarz anioła" (reż. Zbigniew Chmielewski). Wystąpił w kilkudziesięciu filmach polskich, francuskich i w produkcjach międzynarodowych. Zagrał m.in. tytułową rolę w "Diable" (reż. Andrzej Żuławski, 1972), rolę Mieszka I w "Gnieździe" (reż. Jan Rybkowski, 1974), doktora Marglewskiego w "Szpitalu przemienienia" (reż. Edward Żebrowski, 1978), postać Siedelmayera, dyrektora cyrku w "Arii dla atlety" (reż. Filip Bajon, 1979), zagrał Josełe w "Austerii" (reż. Jerzy Kawalerowicz, 1982) oraz Kamińskiego w "Strajku" (reż. Volker Schlöndorff, 2007). Wystąpił także w filmach Andrzeja Wajdy: w roli dziennikarza i Stańczyka w "Weselu" (1972), Moryca w "Ziemi obiecanej" (1974), Robespierre’a w "Dantonie" (1983) i tytułowej roli w "Korczaku" (1990). Zagrał m.in. Władysława Gomułkę w filmie "Czarny czwartek", opowiadającym o wydarzeniach grudniowych. Wystąpił również w filmie "1920 Bitwa Warszawska," w reżyserii Jerzego Hoffmana oraz filmach "Mniejsze zło" Janusza Morgensterna i "Mała matura 1947" Janusza Majewskiego. Nagrywał także dla Teatru Polskiego Radia.
Został członkiem honorowego komitetu poparcia Bronisława Komorowskiego przed przyspieszonymi wyborami prezydenckimi 2010 oraz przed wyborami prezydenckimi w Polsce w 2015 roku.
Mieszkał na stałe we Francji, zawsze podkreślając swoje przywiązanie do Polski. W jednym z wywiadów powiedział:
Publikował felietony na portalu Koduj24.pl.
Zmarł 19 października 2020 w wieku 78 lat, wskutek choroby nowotworowej. 3 listopada, po mszy pogrzebowej, która odbyła się w kościele Środowisk Twórczych, urna z prochami artysty została złożona na Cmentarzu Wojskowym na Powązkach (kwatera GII-tuje-3).
Życie prywatne.
Był żonaty z Barbarą Pszoniak. Miał dwóch starszych braci: o 12 lat Jerzego oraz o 11 lat Antoniego Pszoniaka, który również był aktorem.

</doc>
<doc id="658743" url="https://pl.wikipedia.org/wiki?curid=658743" title="Otto Friedrich Bollnow">
Otto Friedrich Bollnow

Otto Friedrich Bollnow (ur. 14 marca 1903 w Szczecinie, zm. 7 lutego 1991 w Tybindze) – niemiecki pedagog i filozof.
Życiorys.
Pochodził z rodziny nauczycielskiej, studiował fizykę i matematykę w Berlinie. Promowany przez fizyka Maxa Borna udzielał się w Odenwaldschule, gdzie otrzymał decydujące impulsy dla swojej działalności pedagogicznej, współpracując z ważnymi zwolennikami reformy szkolnictwa, takimi jak Paul Geheeb czy Martin Wagenschein. W Getyndze Bollnow ostatecznie porzucił nauki ścisłe i poświęcił się pedagogice i filozofii. U Hermanna Nohla obronił pracę doktorską na temat filozofii życia Friedricha Heinricha Jacobiego. Na filozofię Bollnowa wpłynęły głównie dwa nurty: filozofia życia Diltheya oraz egzystencjalizm, głównie w wersji Martina Heideggera.
Otto Friedrich Bollnow, należy do starszego pokolenia filozofów zachodnioniemieckich. Formację filozoficzną otrzymał w czasach republiki weimarskiej. W czasach hitlerowskich nie emigrował, stawiając bierny opór nazizmowi. 
W Tybindze działa Towarzystwo Przyjaciół Bollnowa, pod kierownictwem profesora Friedricha Kuemmela, ucznia Bollnowa.

</doc>
<doc id="658747" url="https://pl.wikipedia.org/wiki?curid=658747" title="Bracia Miladinov">
Bracia Miladinov



</doc>
<doc id="658750" url="https://pl.wikipedia.org/wiki?curid=658750" title="Rejon sortawalski">
Rejon sortawalski

Rejon sortawalski – rejon w północno-zachodniej Rosji, wchodzący w skład rosyjskiej Republiki Karelii.
Położenie.
Rejon leży na południowym zachodzie Karelii, nad jeziorem Ładoga.
W jego skład wchodzą również niektóre wyspy, położone na jeziorze Ładoga. Największą z nich jest Wałaam.
Charakterystyka.
Jakkolwiek z założenia jest to rejon miejski, to jednak w przeciwieństwie do wielu tego typu rejonów położonych na terenie Rosji, nie obejmuje on niewielkiego terenu, ograniczonego do samego tylko obszaru miasta, ale także znaczne tereny wiejskie i leśne, zaś w jego skład wchodzi nie tylko jedno miasto, lecz także dwa mniejsze oraz spora liczba wiosek. O nadaniu temu obszarowi statusu rejonu miejskiego zadecydowała prawdopodobnie dość wysoka gęstość zaludnienia; w sąsiednim, nieznacznie większym (o ok. 100 km²) rejonie łachdienpochskim jest ona ponad dwukrotnie mniejsza.
Powierzchnia.
Rejon ma powierzchnię 2100 km².; większość obszaru pokrywa tajga, sosnowo-świerkowa, z domieszką drzew liściastych, głównie brzozy i osiki. Na terenie tym znajdują się liczne drobne jeziorka i rzeczki. Sporą część obszaru rejonu stanowią bagna i torfowiska. Relatywnie duży, jak na karelskie warunki, procent ziem wykorzystywany jest rolniczo.
Ludność.
Rejon zamieszkany jest przez 34.669 osób (2005 r.), głównie Rosjan, osiadłych w tej okolicy po II wojnie światowej, po wysiedleniu Finów. W rejonie żyją także rdzenni mieszkańcy Karelii – Karelowie. Kilkuprocentowy udział w populacji mają też dwie inne napływowe nacje: Ukraińcy i Białorusini.
Osadnicy niewywodzący się z autochtonicznej ludności zamieszkują niemal wyłącznie w większych ośrodkach osadniczych, poza nimi większość mieszkańców stanowią Karelowie.
7.947 osób zamieszkuje na wsiach, a ludność miejska stanowi 77% ogółu populacji, co jak na rejon miejski jest liczbą dość niską.
W ostatnich latach populacja rejonu, tak jak populacja całej Karelii zmniejsza się w wyniku emigracji ludności do większych miast w Rosji w poszukiwaniu pracy oraz niskiego przyrostu naturalnego. Ponieważ wyjeżdżają głównie ludzie młodzi, średnia wieku mieszkańców rejonu jest wysoka, i wynosi ponad 40 lat dla kobiet i ok. 35 dla mężczyzn, przy czym na wsiach jest ona o ok. 5 lat wyższa niż w ośrodkach miejskich.
Średnia gęstość zaludnienia w rejonie wynosi poniżej 16,5 os./km².
Miasta.
Głównym miastem rejonu jest Sortawała, zamieszkana przez 20.484 mieszkańców (2005 r.), stanowiąca ośrodek administracyjny tej jednostki podziału terytorialnego. Poza nią na terenie rejonu znajdują się dwa osiedla typu miejskiego:
Historia.
Obszar rejonu jest historycznie związany z Finlandią i znajdował się granicach tego kraju aż do roku 1940, kiedy to w wyniku przegranej wojny musiała ona przekazać pewne obszary (w tym tereny obecnego rejonu sortawalskiego) Związkowi Radzieckiemu, ten zaś włączył je w skład nowo utworzonej Karelo-Fińskiej Socjalistycznej Republiki Radzieckiej, której kontynuacją jest obecna Republika Karelii.
Gospodarka.
Gospodarka rejonu, podobnie jak gospodarka całej Karelii po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w przemyśle, uprawa ziemi i chów zwierząt, pozyskiwanie drewna, a także, w niewielkim stopniu, myślistwo i rybołówstwo.
Duże znaczenie gospodarcze odgrywa szeroko rozumiana sfera usługowa.
Przemysł.
W Sortawale rozwinięty jest przemysł środków transportu, maszynowy, drzewny, materiałów budowlanych, spożywczy, celulozowo-papierniczy i lekki. Rozwija się tutaj turystyka, w tym turystyka uzdrowiskowa. Także i w innych większych ośrodkach osadniczych znajduje się niewielki przemysł drzewny oraz małe zakłady przemysłu spożywczego (jak piekarnie czy masarnie), zatrudniające po kilka-kilkanaście osób, produkujące na potrzeby rynku lokalnego.
Rolnictwo.
Rejon Sortawały jest położony na terenie jednego z dwóch obszarów Karelii, będących rolniczymi zagłębiami tego kraju. Uprawiane głównie są ziemniaki oraz rośliny pastewne, a także warzywa oraz zboża: przede wszystkim jęczmień, rzadziej żyto i owies. W rejonie, z uwagi na dość łagodny klimat uprawiane są ponadto owoce.
Istotne znaczenie odgrywa także chów zwierząt. Poza typowymi zwierzętami gospodarskimi jak bydło domowe i trzoda chlewna w rejonie hodowane są także zwierzęta futerkowe, głównie norki i lisy polarne (pieśce).
Turystyka.
W ostatnich latach władze rejonu, chcąc przezwyciężyć skutki kryzysu gospodarczego, starają się przyciągnąć do rejonu turystów. Atutami mającymi przyciągnąć gości mają być walory turystyczno – krajobrazowe rejonu, a także zabytki architektoniczne, spośród których najważniejszym jest zespół klasztorny Walaam.
Klasztor ten, zarówno w celu zwiedzania, jak i z powodów religijnych odwiedza ok. 100.000 osób rocznie.
Władze w dużej mierze liczą na turystów zagranicznych, zwłaszcza z pobliskiej Finlandii, do której obszar ten należał do roku 1944.
W rejonie istnieje też turystyka uzdrowiskowa.
Bogactwa naturalne.
Na terenie rejonu wydobywa się surowce mineralne wykorzystywane w przemyśle budowlanym, spośród których najważniejszymi są różne odmiany granitu i marmur. Kamieniołomy te są eksploatowane od XVIII w.
Klimat.
Na terenie Rejonu panuje klimat umiarkowany chłodny, przejściowy pomiędzy morskim a kontynentalnym. Jest on w znacznym stopniu łagodzony bliskością Morza Bałtyckiego i jeziora Ładoga.
Średnia roczna temperatura powietrza wynosi ok. 4,5°. Średnia temperatura najchłodniejszego miesiąca – stycznia wynosi -9 °C, zaś najcieplejszego – czerwca – +16 °C. Okres bez przymrozków wynosi ok. 130-150 dni.
W rejonie notuje się wysoki poziom opadów (średnio 550 mm.), głównie w postaci deszczu, których największe nasilenie ma miejsce w sierpniu.

</doc>
