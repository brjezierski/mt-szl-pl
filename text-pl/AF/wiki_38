<doc id="663186" url="https://pl.wikipedia.org/wiki?curid=663186" title="Saturnus (zespół muzyczny)">
Saturnus (zespół muzyczny)

Saturnus - duński zespół, wykonujący początkowo muzykę w stylu death doom, założony w roku 1991. W ostatnich dokonaniach zespołu wyraźnie można dostrzec ewolucję w stronę bardziej melodyjnej stylistyki, bliskiej dokonaniom zespołów gotyckich.
Po odejściu Kima Larsena z zespołu (1999), oraz wydaniu roku albumu "Martyre" (2000), Saturnus długo nie dawał znaku życia. Jednak w 2006 roku, w mocno zmienionym składzie Saturnus wydał nowy album zatytułowany "Veronika Decides to Die".
W 2000 roku Kim Larsen, razem z innymi członkami Saturnusa założyli siostrzaną formację The Loveless, nawiązującą klimatem i stylem do muzyki znanej z Saturnus, jednak podanym w lżejszej, bardziej przebojowej formie.
Muzycy.
Byli członkowie zespołu.
Gitara:
Perkusja
Gitara basowa:

</doc>
<doc id="663188" url="https://pl.wikipedia.org/wiki?curid=663188" title="Rockridge">
Rockridge



</doc>
<doc id="663189" url="https://pl.wikipedia.org/wiki?curid=663189" title="Henryk Bednarski (polityk)">
Henryk Bednarski (polityk)

Henryk Jan Bednarski (ur. 22 czerwca 1934 w Małkini Górnej) – polski socjolog, polityk, działacz komunistyczny, minister edukacji narodowej w rządzie Zbigniewa Messnera.
Życiorys.
Syn Nikodema i Janiny. Absolwent Wydziału Humanistycznego Wyższej Szkoły Pedagogicznej w Gdańsku (1963) oraz Wyższej Szkoły Partyjnej przy Komitecie Centralnym Komunistycznej Partii Związku Radzieckiego w Moskwie (1973). Doktor nauk humanistycznych (1971), doktor habilitowany (1976), profesor nadzwyczajny (1984). 
Członek Związku Młodzieży Polskiej (1948–1956) i Związku Młodzieży Wiejskiej (1957–1975). Działacz i członek Polskiej Zjednoczonej Partii Robotniczej od 1954. Sekretarz propagandy Komitetu Powiatowego PZPR w Tucholi (1960–1963), przewodniczący Zarządu Wojewódzkiego ZMW w Bydgoszczy (1963–1969), dyrektor, sekretarz generalny i prezes Bydgoskiego Towarzystwa Naukowego (1969–1972). Od 1969 pracownik naukowy Wyższej Szkoły Pedagogicznej w Bydgoszczy, kierownik Zakładu Socjologii i Statystyki (1969–1977), prorektor (1978–1980). W 1984 został profesorem WSP w Bydgoszczy. 
Kierownik Wydziału Nauki i Oświaty Komitetu Wojewódzkiego PZPR w Bydgoszczy (1973–1978), dyrektor Międzywojewódzkiej Szkoły Partyjnej w Bydgoszczy (1980), w latach 1980–1983 był I sekretarzem Komitetu Wojewódzkiego PZPR w Bydgoszczy. Następnie był w latach 1983–1987 sekretarzem Komitetu Centralnego PZPR. Członek Komitetu Centralnego PZPR od 1983 roku. Od 24 października 1987 do 14 października 1988 był ministrem edukacji narodowej w rządzie Zbigniewa Messnera. Od maja 1985 roku do lipca 1986 roku był przewodniczącym Komisji Nauki i Oświaty KC PZPR. Przewodniczący Komisji Ideologicznej Komitetu Centralnego PZPR (1986–1988).
W latach 80. wchodził również w skład Rady Redakcyjnej organu teoretycznego i politycznego KC PZPR "Nowe Drogi", a od 1986 przewodniczył Radzie Redakcyjnej periodyku teoretycznego KC PZPR "Ideologia i polityka".
W latach 1986–1989 był wiceprzewodniczącym Ogólnopolskiego Komitetu Grunwaldzkiego. W 1983 wybrany w skład Zarządu Głównego Towarzystwa Przyjaźni Polsko-Radzieckiej. W latach 1987–1991 był prezesem Zarządu Głównego TPPR aż do rozwiązania tej organizacji.
Był dziekanem Wydziału Pedagogicznego Mazowieckiej Wyższej Szkoły Humanistyczno-Pedagogicznej w Łowiczu.
Autor ponad 100 rozpraw naukowych, popularnonaukowych, publicystycznych i recenzji; artykuły z zakresu problematyki funkcjonowania współczesnych rodzin wiejskich, sytuacji i roli społecznej kobiet wiejskich, aspiracji zawodowych uczniów i adaptacji zawodowej absolwentów szkół rolniczych, sytuacji kadrowej w rolnictwie, społeczno-kulturowych funkcji szkoły, roli inteligencji na wsi, aktywności społeczno-politycznej różnych grup społecznych i funkcjonowania partii. Sprawował funkcję prezesa zarządu głównego, a obecnie honorowego przewodniczącego stowarzyszenia Społecznego Towarzystwa Polska-Ukraina.

</doc>
<doc id="663190" url="https://pl.wikipedia.org/wiki?curid=663190" title="Akcelerator LEP">
Akcelerator LEP

LEP (z ang. "Large Electron-Positron Collider", Wielki Zderzacz Elektronowo-Pozytonowy) – akcelerator w CERN pod Genewą pracujący w latach 1989–2000. Znajdował się on w tunelu o obwodzie 27 km. Po wybudowaniu w 1989 roku potrafił rozpędzić elektrony i pozytony do prędkości, przy których energia zderzenia wynosiła 91 GeV (wystarczająca do wytworzenia bozonu Z). Pod koniec jego działania energia zderzeń osiągała już 209 GeV, dzięki czemu wytwarzane były pary bozonów W.
Posiadał detektory:
Na podstawie pomiarów długości życia bozonu Z określono, że istnieją tylko 3 generacje neutrin.
W 2000 roku LEP został rozebrany, aby zwolnić tunel, w którym się znajdował, pod Wielki Zderzacz Hadronów (LHC).

</doc>
<doc id="663192" url="https://pl.wikipedia.org/wiki?curid=663192" title="Szczecin Turzyn">
Szczecin Turzyn

Szczecin Turzyn – dworzec kolejowy położony w górze ul. 26 Kwietnia na pograniczu szczecińskich osiedli Turzyn i Świerczewo. Znajduje się na nieużywanej do ruchu pasażerskiego linii do Trzebieży – 3,7 km od Szczecina Głównego. Przy stacji znajduje się nastawnia „SU”.
Informacje ogólne.
Przez stację Szczecin Turzyn przebiega linia kolejowa nr 406 Szczecin Główny – Trzebież Szczeciński. Stacja Szczecin Turzyn jest końcem linii nr 432 Szczecin Wstowo podg. – Szczecin Turzyn. Ze stacji biegnie tor w kierunku ul. Ku Słońcu odgałęziający się przed przejściem dla pieszych przy ul. Kordeckiego, a kierujący na teren bocznic. Wszystkie bocznice są zamknięte i nieeksploatowane, a tory w dużej mierze rozebrane. Stacja posiada także rampy dla drobnego ruchu towarowego. Najbliżej zlokalizowany przystanek ZDiTM to „Turzyn Dworzec”.
Plany na przyszłość.
W ramach budowy systemu Szczecińskiej Kolei Metropolitalnej planowana jest budowa nowych peronów i zadaszenia. W okolicy dworca miałyby zostać utworzone parkingi dla samochodów i rowerów.

</doc>
<doc id="663194" url="https://pl.wikipedia.org/wiki?curid=663194" title="Gliniany (Ukraina)">
Gliniany (Ukraina)

Gliniany (ukr. "Глиняни") – miasto w rejonie złoczowskim obwodu lwowskiego Ukrainy.
Historia.
Miasto królewskie lokowane w 1397 roku położone było w XVI wieku w województwie ruskim. 1474 rok to pierwsza znana data pojawienia się Żydów w Glinianach.
Miejsce popisów szlachty ziemi lwowskiej I Rzeczypospolitej. Także miejsce koncentracji wojsk koronnych podczas wypraw przeciwko Tatarom.
W 1748 Jakub Błędowski herbu Półkozic, starosta zubczyński w 1747, wykupił starostwo gliniańskie wspólnie ze żoną Urszulą z Dzieduszyckich.
Historia.
Od 1940 do 1961 centrum rejonu gliniańskiego. Podczas okupacji niemieckiej pozbawione praw miejskich i włączone do wiejskiej gminy Gliniany.

</doc>
<doc id="663196" url="https://pl.wikipedia.org/wiki?curid=663196" title="Mela Muter">
Mela Muter

Mela Muter, właśc. Maria Melania Mutermilch z domu Klingsland (ur. 26 kwietnia 1876 w Warszawie, zm. 16 maja 1967 w Paryżu) – polska malarka żydowskiego pochodzenia, przedstawicielka modernizmu, portrecistka, od 1901 przebywała na emigracji we Francji, członkini Société Nationale des Beaux-Arts (1912).
Życiorys.
Mela Muter pochodziła z rodziny Klingslandów (jej ojcem był Fabian Klingsland), zasymilowanej rodziny żydowskiej. W Warszawie ukończyła roczny kurs malarstwa. W 1901 wyjechała do Paryża, gdzie spędziła później większość swojego życia. Uczestniczyła tam, choć dość nieregularnie, w zajęciach różnych szkół artystycznych, m.in. znanej Académie Colarossi. Muter obracała się w kręgach paryskiej elity artystycznej i intelektualnej. Utrzymywała również kontakty z twórcami z École de Paris. Od 1902 jej obrazy pojawiały się na dorocznych zbiorowych wystawach w Paryżu, ale także w Krakowie, Lwowie i Warszawie. Jej pierwsza indywidualna wystawa miała miejsce w 1912 w barcelońskiej Galerii José Dalmau. Od tego samego roku była członkinią paryskiego Société nationale des Beaux-Arts. W 1923 w warszawskiej Zachęcie zorganizowana została duża wystawa jej twórczości. Po śmierci ojca w 1924 przeszła na katolicyzm, przyjęła chrzest, a jej rodzicami chrzestnymi byli Lili i Władysław Reymontowie. W 1927 Muter przyjęła obywatelstwo francuskie. II wojnę światową przetrwała w Awinionie, a po jej zakończeniu powróciła do Paryża, gdzie nadal tworzyła, choć z mniejszą intensywnością, aż do śmierci. 
Jej mężem był Michał Mutermilch (1874-1947), krytyk sztuki i pisarz, socjalista.
Twórczość.
Uprawiała malarstwo przedstawiające, na ogół o tematyce figuralnej, lecz także martwe natury i pejzaże. W okresie międzywojennym ceniono ją jako portrecistkę (malowała m.in. G. Clemenceau, Wł. Reymonta). Twórczo ulegała różnym wpływom. Początkowo dominowały w niej luministyczno-symbolistyczne pejzaże i portrety. Później w jej obrazach przejawiały się wpływy impresjonizmu, syntetyzmu szkoły Pont-Aven czy wreszcie fowizmu. Oddziaływała na nią twórczość Paula Cézanne’a, Vincenta van Gogha i Edouarda Vuillarda. Wiele jej obrazów powstało w trakcie plenerów w Bretanii i w Hiszpanii. Na swoich płótnach, na ogół o dużych rozmiarach, posługiwała się zwykle wielkimi liniami i dużymi plamami barwnymi, rezygnując ze szczegółów.
Archiwum Meli Muter znajduje się w Archiwum Emigracji w Bibliotece Uniwersyteckiej w Toruniu. 
Mela Muter Research Center.
W listopadzie 2022 roku zostało powołane do życia Mela Muter Research Center, którego celem jest prowadzenie badań i popularyzacja wiedzy o życiu i twórczości artystki. 
Upamiętnienia.
W Gironie (Hiszpania) znajduje się plac jej imienia.

</doc>
<doc id="663197" url="https://pl.wikipedia.org/wiki?curid=663197" title="Środkowa Jawa">
Środkowa Jawa



</doc>
<doc id="663199" url="https://pl.wikipedia.org/wiki?curid=663199" title="Hermann Samuel Reimarus">
Hermann Samuel Reimarus

Hermann Samuel Reimarus (ur. 22 grudnia 1694 w Hamburgu, zm. 1 marca 1768 w Hamburgu) – niemiecki filozof i pisarz, deista uznający apostołów za fałszerzy a ewangelie za wynik oszustwa.
Życiorys.
W młodości nauki pobierał od swego ojca a następnie też ojczyma Johanna Fabriciusa. Naukę kontynuował na uniwersytecie w Jenie, gdzie studiował teologię, starożytne języki i filozofię. Pierwszy tytuł naukowy ("Privatdozent") uzyskał na uniwersytecie w Wittenberdze w 1716. W latach 1720-1721 podróżował po Holandii i Anglii. W 1723 został mianowany rektorem wyższej szkoły w Wismar. W 1727 przyjął stanowisko profesora języków wschodnich w wyższej szkole w rodzinnym Hamburgu, gdzie pozostał do końca życia. Miał siedmioro dzieci, jednakże tylko troje osiągnęło wiek dorosły.
Poglądy.
Był prekursorem badań nad kwestią Jezusa historycznego. Rozwinął tzw. teorię oszustwa: przyjmował historyczne istnienie Jezusa, ale odrzucał to, że jest Zbawicielem – Synem Bożym. Apostołów uważał za fałszerzy a Ewangelie za wynik oszustwa. Jego zdaniem Jezus Chrystus był prorokiem rewolucjonistą, który poniósł klęskę. Dążył jedynie do organizowania ruchu oporu wobec Rzymu i odbudowania państwa izraelskiego, a nie do założenia Kościoła. Po śmierci Jezusa uczniowie wymyślili historię o jego zmartwychwstaniu i ogłosili go Mesjaszem. Następnie napisali Ewangelie o Jego działalności oraz stworzyli Kościół.
Opublikowane przez Gottholda Ephraima Lessinga fragmenty jego dzieła „Apologia albo Pismo w obronie rozumnych czcicieli Boga” dały początek dyskusji teologicznej nad miejscem religii w świecie postoświeceniowej sekularyzacji.

</doc>
<doc id="663200" url="https://pl.wikipedia.org/wiki?curid=663200" title="Wschodnia Jawa">
Wschodnia Jawa



</doc>
<doc id="663201" url="https://pl.wikipedia.org/wiki?curid=663201" title="Zachodnia Jawa">
Zachodnia Jawa



</doc>
<doc id="663202" url="https://pl.wikipedia.org/wiki?curid=663202" title="Karol Kautsky">
Karol Kautsky



</doc>
<doc id="663205" url="https://pl.wikipedia.org/wiki?curid=663205" title="Giovanni Hodierna">
Giovanni Hodierna



</doc>
<doc id="663206" url="https://pl.wikipedia.org/wiki?curid=663206" title="Południowy Kalimantan">
Południowy Kalimantan



</doc>
<doc id="663208" url="https://pl.wikipedia.org/wiki?curid=663208" title="Środkowy Kalimantan">
Środkowy Kalimantan



</doc>
<doc id="663212" url="https://pl.wikipedia.org/wiki?curid=663212" title="Wschodni Kalimantan">
Wschodni Kalimantan



</doc>
<doc id="663214" url="https://pl.wikipedia.org/wiki?curid=663214" title="Zachodni Kalimantan">
Zachodni Kalimantan



</doc>
<doc id="663215" url="https://pl.wikipedia.org/wiki?curid=663215" title="Północne Moluki">
Północne Moluki



</doc>
<doc id="663217" url="https://pl.wikipedia.org/wiki?curid=663217" title="Wschodnie Małe Wyspy Sundajskie">
Wschodnie Małe Wyspy Sundajskie



</doc>
<doc id="663218" url="https://pl.wikipedia.org/wiki?curid=663218" title="Synagoga w Namysłowie">
Synagoga w Namysłowie

Synagoga w Namysłowie – synagoga znajdująca się w Namysłowie przy obecnej ulicy Dubois 19.
Historia i architektura.
Synagoga została zbudowana w 1856, na planie prostokąta, u zbiegu ówczesnych ulic Fehlborenstrasse (Wojska Polskiego) i Langestrasse (Stanisława Dubois). Jej poświęcenia dokonał 29 grudnia 1856 przybyły z Opola rabin Adolf Wiener, przy udziale członków magistratu oraz przedstawicieli innych organów władzy, z landratem Salice-Contessą na czele. Był to czas największego „prosperity” namysłowskiej wspólnoty żydowskiej. W 1861 w mieście mieszkało 239 osób wyznania mojżeszowego, co stanowiło wówczas niemal 6% ludności Namysłowa.
Podczas Nocy Kryształowej (noc z 9 na 10 listopada 1938) Niemcy zdewastowali wnętrze synagogi, która jednak szczęśliwie przetrwała to wydarzenie. Po zakończeniu wojny budynek przez pewien czas użytkowany był przez wspólnotę zielonoświątkową, a następnie przebudowano go na salę gimnastyczną. Obecnie jest to sala sportowa przy Młodzieżowym Ośrodku Wychowawczym Towarzystwa Interwencji Społecznej. Latem 2011 dokonano termomodernizacji budynku.
9 czerwca 2016 podczas "Dnia Pamięci o Żydach Namysłowskich" na elewacji dawnej synagogi umieszczona została tablica pamiątkowa w językach polskim, angielskim, hebrajskim i niemieckim. Stanowi ona świadectwo przeszłości pełniącego obecnie odmienną funkcję obiektu. 
Murowany i orientowany budynek synagogi wzniesiono na planie prostokąta. W niewielkim stopniu zachował się wystrój zewnętrzny.

</doc>
<doc id="663220" url="https://pl.wikipedia.org/wiki?curid=663220" title="Zachodnie Małe Wyspy Sundajskie">
Zachodnie Małe Wyspy Sundajskie



</doc>
<doc id="663224" url="https://pl.wikipedia.org/wiki?curid=663224" title="Ekspres Hogwart">
Ekspres Hogwart



</doc>
<doc id="663225" url="https://pl.wikipedia.org/wiki?curid=663225" title="Symlink race">
Symlink race

Symlink race – atak na uprzywilejowaną aplikację nieprawidłowo przeprowadzającą operacje na plikach.
Szczegóły techniczne.
Celem ataku wykorzystującego zjawisko symlink race jest sprowokowanie uprzywilejowanej aplikacji, takiej jak daemon lub program setuid, do odczytania, zapisania, lub zmiany statusu pliku, do którego użytkownik przeprowadzający atak nie ma normalnie dostępu (np. należących do innych użytkowników).
Symlink race (w polskim tłumaczeniu: "wyścig związany z łączami symbolicznymi"), to sytuacja, w której programista błędnie zakłada atomowość zachodzących po sobie operacji sprawdzenia statusu pliku oraz operacji na pliku (np. odczyt, zapis, utworzenie, usunięcie).
Przykład.
Proces "foo", wykonywany z uprawnieniami superużytkownika tworzy w niebezpieczny sposób plik tymczasowy /tmp/temp, wcześniej sprawdzając czy taki plik istnieje w systemie plików (i w takim przypadku kończąc działanie procesu). Jeżeli atakującemu uda się spowodować wywłaszczenie przez system operacyjny procesu "foo" i w tzw. międzyczasie stworzyć dowiązanie /tmp/temp do nieistniejącego w tym momencie pliku, np. /etc/cron.d/bar, wtedy wznowiony proces "foo" utworzy plik /etc/cron.d/bar. Jeżeli atakujący ma wpływ na dane zapisywane do /tmp/temp - np. proces "foo" jest programem diagnostycznym, indeksującym pliki użytkowników - może dojść do niebezpiecznej sytuacji – eskalacji uprawnień atakującego użytkownika.
Log wywołań systemowych procesu "foo":
Obrona.
Obrona przed zagrożeniami powodowanymi przez zjawisko symlink race sprowadza się do używania bezpiecznych kombinacji funkcji. Np. w systemach uniksowych należy korzystać z funkcji open(2) z flagą O_EXCL (lub z jej wrapperów znajdujących się w bibliotece libc, np. mkstemp(3)) w miejsce sekwencji wywołań access(2) oraz creat(2).
Nie zawsze obrona ta musi być skuteczna. Przykładem jest sieciowy system plików NFS, dla którego nieuwzględniana jest flaga O_EXCL w wywołaniu systemowym open(2).

</doc>
<doc id="663226" url="https://pl.wikipedia.org/wiki?curid=663226" title="Południowo-Wschodni Celebes">
Południowo-Wschodni Celebes



</doc>
<doc id="663228" url="https://pl.wikipedia.org/wiki?curid=663228" title="Południowy Celebes">
Południowy Celebes



</doc>
<doc id="663230" url="https://pl.wikipedia.org/wiki?curid=663230" title="Północny Celebes">
Północny Celebes



</doc>
<doc id="663232" url="https://pl.wikipedia.org/wiki?curid=663232" title="Środkowy Celebes">
Środkowy Celebes



</doc>
<doc id="663233" url="https://pl.wikipedia.org/wiki?curid=663233" title="Rejon niandomski">
Rejon niandomski

Rejon niandomski (ros. "Няндомский район") – rejon w północnej Rosji, w obwodzie archangielskim.
Położenie.
Rejon, tak jak cały obwód archangielski, leży w północno-wschodniej Europie, na terenie Niziny Wschodnioeuropejskiej.
Rejon niandomski leży w południowo-zachodniej części obwodu archangielskiego.
Powierzchnia.
Rejon ma powierzchnię 8,1 tys. km².
Teren ten stanowi równina, a znaczną jej część pokrywa tajga, złożona głównie z lasów świerkowych, w mniejszym stopniu – sosnowych, z niewielką domieszką innych gatunków: jodły, modrzewia i drzew liściastych (głównie brzozy).
Na obszarze rejonu znajdują się liczne rzeki i strumienie (należące do zlewiska Morza Białego), a także bagna i torfowiska.
Ludność.
W rejonie zamieszkuje 38 tys. osób. Liczba ta szybko spada w wyniku niskiego przyrostu naturalnego i dużej emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest wysoka.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących.
Stolica.
Ośrodkiem administracyjnym jest miasto Niandoma, liczące 22 930 mieszkańców (1 stycznia 2005 r.).
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest pozyskiwanie drewna dla potrzeb przemysłu, uprawa ziemi i hodowla, a w mniejszym stopniu także zajęcia tradycyjne – myślistwo i rybołówstwo. W większych ośrodkach osadniczych znajduje się drobny przemysł drzewny (lub celulozowo-papierniczy), a także niewielkie zakłady przemysłu spożywczego, zatrudniające po kilka-kilkanaście osób (jak piekarnie czy masarnie), produkujące głównie na rynek lokalny.
Dość duże znaczenie w gospodarce rejonu odgrywa rolnictwo. Najczęściej uprawiane są zboża: głównie jęczmień i żyto, rzadziej owies, a także ziemniaki, rośliny pastewne, oraz niektóre szybko rosnące gatunki warzyw.
Hodowla obejmuje zarówno typowe zwierzęta gospodarskie: bydło, trzodę chlewną i drób, jak też zwierzęta futerkowe: lisy polarne (pieśce), tchórze i norki.
Klimat.
W rejonie panuje klimat umiarkowany chłodny, o charakterze kontynentalnym. 
Zima jest długa i chłodna, lato – krótkie i średnio ciepłe.
W rejonie notuje się dość wysoki poziom opadów, głównie w postaci deszczu, którego największe nasilenie przypada na sierpień.

</doc>
<doc id="663234" url="https://pl.wikipedia.org/wiki?curid=663234" title="Zachodni Celebes">
Zachodni Celebes



</doc>
<doc id="663235" url="https://pl.wikipedia.org/wiki?curid=663235" title="Bangka-Belitung">
Bangka-Belitung



</doc>
<doc id="663236" url="https://pl.wikipedia.org/wiki?curid=663236" title="Południowa Sumatra">
Południowa Sumatra



</doc>
<doc id="663237" url="https://pl.wikipedia.org/wiki?curid=663237" title="Stadion im. Kazimierza Górskiego w Płocku">
Stadion im. Kazimierza Górskiego w Płocku

Stadion im. Kazimierza Górskiego, nazwa komercyjna Orlen Stadion – stadion piłkarski znajdujący się przy ulicy Łukasiewicza 34 w Płocku. Na terenie obiektu rozgrywają mecze piłkarze Wisły Płock.
Historia.
Stadion piłkarski w Płocku został zbudowany w 1973 roku. 9 czerwca 1973 odbyła się uroczystość otwarcia nowo wybudowanego stadionu. Architektami pierwszej wersji byli Jacek Kwieciński i Janusz Mariański. W 1976 roku przebudowano trybuny, wybudowano pawilon recepcyjny oraz odnowy biologicznej.
Od 30 marca 2004 roku stadion nosi imię Kazimierza Górskiego.
Przebudowa.
18 listopada 2019 Urząd Miasta Płocka poinformował o wyborze wykonawcy rozbiórki i budowy stadionu przy ulicy Łukasiewicza 34. Cena ofertowa za całość zamówienia wyniosła 166 477 375,80 zł. 29 listopada 2019 podpisana została umowa na budowę nowego stadionu Wisły Płock. Zgodnie z umową nowo zbudowany stadion będzie mógł pomieścić 15 004 widzów. 3 lipca 2020 Urząd Miasta Płocka przekazał firmie Mirbud plac budowy. 23 lipca 2020 rozpoczęła się rozbiórka trybuny wschodniej i południowej; tym samym pojemność obiektu została ograniczona do 3000 miejsc. W meczu z Cracovią 28 listopada 2021 kibice mogli zasiąść na nowej otwartej trybunie wschodniej, mogącej pomieścić 3105 widzów. Nowy stadion miał być oddany do użytku pod koniec 2022 roku, jednak proces przebudowy i odbiorów przeciągnął się w czasie do 2023 roku.
W marcu 2023 r. PKN Orlen został sponsorem tytularnym stadionu, a obiekt uzyskał komercyjną nazwę Orlen Stadion przez 5 lat.
Pojemność.
10 978 miejsc – wszystkie siedzące:
Na rok 2011 planowana była modernizacja stadionu, obejmująca powiększenie liczby miejsc siedzących do przynajmniej 15 000 oraz zadaszenie trybun.
Sektory.
Stadion im. Kazimierza Górskiego składa się z 10 sektorów (od A do J).
Mecze.
Na stadionie im. Kazimierza Górskiego w Płocku swoje mecze rozgrywa Wisła Płock (zarówno krajowe, jak i w europejskich pucharach). Stadion dwukrotnie gościł reprezentację Polski oraz trzykrotnie rozgrywane były na nim mecze o Superpuchar Polski w piłce nożnej.

</doc>
<doc id="663238" url="https://pl.wikipedia.org/wiki?curid=663238" title="Północna Sumatra">
Północna Sumatra



</doc>
<doc id="663239" url="https://pl.wikipedia.org/wiki?curid=663239" title="Zachodnia Sumatra">
Zachodnia Sumatra



</doc>
<doc id="663240" url="https://pl.wikipedia.org/wiki?curid=663240" title="Rejon wielski">
Rejon wielski

Rejon wielski (ros. "Вельский район") – rejon w północnej Rosji, w obwodzie archangielskim. 
Położenie.
Rejon, tak jak cały obwód archangielski leży w północno-wschodniej Europie, na terenie Niziny Wschodnioeuropejskiej.
Rejon wielski leży w południowej części obwodu archangielskiego.
Powierzchnia.
Rejon ma powierzchnię 10,06 tys. km². Teren ten stanowi równina, a znaczną jej część pokrywa tajga, złożona głównie z lasów świerkowych, w mniejszym stopniu – sosnowych, z niewielką domieszką innych gatunków: jodły, modrzewia i drzew liściastych (głównie brzozy).
Na obszarze rejonu znajdują się liczne rzeki i strumienie (należące do zlewiska Morza Białego), a także bagna i torfowiska.
Ludność.
W rejonie zamieszkuje 26,5 tys. osób; liczba ta szybko spada w wyniku niskiego przyrostu naturalnego i dużej emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest wysoka.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących.
Stolica.
Ośrodkiem administracyjnym jest miasto Wielsk, liczące
26 296 mieszkańców (1 stycznia 2005 r.)
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest pozyskiwanie drewna dla potrzeb przemysłu, uprawa ziemi i hodowla, a w mniejszym stopniu także zajęcia tradycyjne – myślistwo i rybołówstwo. W większych ośrodkach osadniczych znajduje się drobny przemysł drzewny (lub celulozowo-papierniczy), a także niewielkie zakłady przemysłu spożywczego, zatrudniające po kilka-kilkanaście osób (jak piekarnie czy masarnie), produkujące głównie na rynek lokalny.
Dość duże znaczenie w gospodarce rejonu odgrywa rolnictwo. Najczęściej uprawiane są zboża: głównie jęczmień i żyto, rzadziej owies, a także ziemniaki, rośliny pastewne, oraz niektóre szybko rosnące gatunki warzyw.
Hodowla obejmuje zarówno typowe zwierzęta gospodarskie: bydło, trzodę chlewną i drób, jak też zwierzęta futerkowe: lisy polarne (pieśce), tchórze i norki.
Klimat.
W rejonie panuje klimat umiarkowany chłodny, o charakterze kontynentalnym. 
Zima jest długa i chłodna, lato – krótkie i średnio ciepłe.
W rejonie notuje się dość wysoki poziom opadów, głównie w postaci deszczu, którego największe nasilenie przypada na sierpień.

</doc>
<doc id="663241" url="https://pl.wikipedia.org/wiki?curid=663241" title="Rajtarzy">
Rajtarzy



</doc>
<doc id="663242" url="https://pl.wikipedia.org/wiki?curid=663242" title="Limbus puerorum">
Limbus puerorum



</doc>
<doc id="663243" url="https://pl.wikipedia.org/wiki?curid=663243" title="Zakłócenia radioelektroniczne">
Zakłócenia radioelektroniczne

Zakłócenia radioelektroniczne – zakłócanie pracy środków radiolokacyjnych lub nadajników radiowych za pomocą nadajników zakłóceń (stacji zakłóceń). 
Stosowanie zakłóceń radioelektronicznych ma na celu utrudnienie funkcjonowania urządzeń radioelektronicznych nieprzyjaciela bądź całkowicie uniemożliwienie pracy jego stacji radiowych, radiolokacyjnych i radionawigacyjnych oraz innych urządzeń radiotechnicznych. Zakłócenia radioelektroniczne uniemożliwiają całkowicie lub częściowo przyjmowanie i rozpoznawanie rzeczywistych sygnałów. Przeciwdziałanie radioelektroniczne jest elementem walki radioelektronicznej i zabezpieczenia bojowego. Stosuje się je w celu obniżenia efektywności działań bojowych prowadzonych przez nieprzyjaciela.
W wyniku aktywnego zakłócania radioelektronicznego na ekranach okrężnej obserwacji stacji radiolokacyjnej pojawiają się świecące sektory utrudniające wykrywanie i śledzenie celów, co szczególnie dezorganizuje działanie stacji radiolokacyjnych pracujących w systemach automatycznego prowadzenia celów.

</doc>
<doc id="663248" url="https://pl.wikipedia.org/wiki?curid=663248" title="Jogyakarta">
Jogyakarta



</doc>
<doc id="663249" url="https://pl.wikipedia.org/wiki?curid=663249" title="Rejon pinieski">
Rejon pinieski

Rejon pinieski
(ros.
"Пинежский район"
) - rejon w północnej Rosji, w obwodzie archangielskim.
Położenie.
Rejon, tak jak cały obwód archangielski leży w północno-wschodniej Europie, na terenie Niziny Wschodnioeuropejskiej.
Rejon pinieski leży w północno-wschodniej części obwodu archangielskiego.
Powierzchnia.
Rejon ma powierzchnię 32,1 tys. km.²
Teren ten stanowi równina, a znaczną jej część pokrywa tajga, złożona głównie z lasów świerkowych, w mniejszym stopniu - sosnowych, z niewielką domieszką innych gatunków: jodły, modrzewia i drzew liściastych (głównie brzozy).
Na obszarze rejonu znajdują się liczne rzeki i strumienie (należące do zlewiska Morza Białego), a także bagna i torfowiska.
Znajduje się tu Rezerwat Pineżański.
Ludność.
W rejonie zamieszkuje ok. 36,4 tys. osób; liczba ta szybko spada w wyniku niskiego przyrostu naturalnego i dużej emigracji zarobkowej, do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest wysoka.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących.
Stolica.
Ośrodkiem administracyjnym jest wieś Karpogory
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest pozyskiwanie drewna dla potrzeb przemysłu, uprawa ziemi i hodowla, a w mniejszym stopniu także zajęcia tradycyjne - myślistwo i rybołówstwo. W większych ośrodkach osadniczych znajduje się drobny przemysł drzewny (lub celulozowo-papierniczy), a także niewielkie zakłady przemysłu spożywczego, zatrudniające po kilka-kilkanaście osób (jak piekarnie czy masarnie), produkujące głównie na rynek lokalny.
Dość duże znaczenie w gospodarce rejonu odgrywa rolnictwo. Najczęściej uprawiane są zboża: głównie jęczmień i żyto, rzadziej owies, a także ziemniaki, rośliny pastewne, oraz niektóre szybko rosnące gatunki warzyw.
Hodowla obejmuje zarówno typowe zwierzęta gospodarskie: bydło, trzodę chlewną i drób, jak też zwierzęta futerkowe: lisy polarne (pieśce), tchórze i norki.
Klimat.
W rejonie panuje klimat umiarkowany chłodny, o charakterze kontynentalnym. Zima jest długa i chłodna, lato - krótkie i średnio ciepłe. W rejonie notuje się dość wysoki poziom opadów, głównie w postaci deszczu, którego największe nasilenie przypada na sierpień.

</doc>
<doc id="663250" url="https://pl.wikipedia.org/wiki?curid=663250" title="Dżedefptah">
Dżedefptah

Dżedefptah (lub Ptahdżedef; gr. Tamftys) – władca starożytnego Egiptu z IV dynastii
Lata panowania:
Prawdopodobnie syn Szepseskafa i jego żony Chentkaus I. Żoną jego była prawdopodobnie Bunefer, jego rodzona siostra. Według Kanonu Turyńskiego rządził 2 lata, Maneton przyznaje mu 9 lat panowania. 
Nie mamy żadnych danych przybliżających postać tego władcy, nie zachowały się żadne dokumenty mu współczesne, nie wiemy także, gdzie został pochowany. Niektóre chronologie nie podają nawet imienia tego władcy, uważając Szepseskafa za ostatniego władcę z IV dynastii.

</doc>
<doc id="663251" url="https://pl.wikipedia.org/wiki?curid=663251" title="Metro moskiewskie">
Metro moskiewskie



</doc>
<doc id="663253" url="https://pl.wikipedia.org/wiki?curid=663253" title="Rot an der Rot">
Rot an der Rot

Rot an der Rot – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, siedziba związku gmin Rot-Tannheim. Leży w Górnej Szwabii, nad rzeką Rot, ok. 20 km na południowy wschód od Biberach an der Riß.

</doc>
<doc id="663255" url="https://pl.wikipedia.org/wiki?curid=663255" title="Rejon leszukoński">
Rejon leszukoński

Rejon leszukoński () – rejon w północnej Rosji, w obwodzie archangielskim.
Położenie.
Rejon, tak jak cały obwód archangielski leży w północno-wschodniej Europie, na terenie Niziny Wschodnioeuropejskiej.
Rejon leszukoński leży w północno-wschodniej części obwodu archangielskiego.
Powierzchnia.
Rejon ma powierzchnię 28,1 tys. km².
Teren ten stanowi równina, a znaczną jej część pokrywa tajga, złożona głównie z lasów świerkowych, w mniejszym stopniu - sosnowych, z niewielką domieszką innych gatunków: jodły, modrzewia i drzew liściastych (głównie brzozy).
Na obszarze rejonu znajdują się liczne rzeki i strumienie (należące do zlewiska Morza Białego), a także bagna i torfowiska.
Ludność.
W rejonie zamieszkuje ok. 12,1 tys. osób. Liczba ta szybko spada w wyniku niskiego przyrostu naturalnego i dużej emigracji zarobkowej, do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest wysoka.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących.
Stolica.
Ośrodkiem administracyjnym jest wieś Leszukonskoje.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest pozyskiwanie drewna dla potrzeb przemysłu, uprawa ziemi i hodowla, a w mniejszym stopniu także zajęcia tradycyjne - myślistwo i rybołówstwo. W większych ośrodkach osadniczych znajduje się drobny przemysł drzewny (lub celulozowo-papierniczy), a także niewielkie zakłady przemysłu spożywczego, zatrudniające po kilka- kilkanaście osób (jak piekarnie czy masarnie), produkujące głównie na rynek lokalny.
Dość duże znaczenie w gospodarce rejonu odgrywa rolnictwo. Najczęściej uprawiane są zboża: głównie jęczmień i żyto, rzadziej owies, a także ziemniaki, rośliny pastewne, oraz niektóre szybko rosnące gatunki warzyw.
Hodowla obejmuje zarówno typowe zwierzęta gospodarskie: bydło, trzodę chlewną i drób, jak też zwierzęta futerkowe: lisy polarne (pieśce), tchórze i norki.
Klimat.
W rejonie panuje klimat umiarkowany chłodny, o charakterze kontynentalnym. Zima jest długa i chłodna, lato - krótkie i średnio ciepłe. W rejonie notuje się dość wysoki poziom opadów, głównie w postaci deszczu, którego największe nasilenie przypada na sierpień.

</doc>
<doc id="663259" url="https://pl.wikipedia.org/wiki?curid=663259" title="Rejon szenkurski">
Rejon szenkurski

Rejon szenkurski (ros. "Шенкурский район") – rejon w północnej Rosji, w środkowej części obwodu archangielskiego. 
Geografia.
Rejon, tak jak cały obwód archangielski, leży w północno-wschodniej Europie, na terenie Niziny Wschodnioeuropejskiej. Zajmuje powierzchnię 11 297,67 km²
Teren ten stanowi równina, a znaczną jej część pokrywa tajga, złożona głównie z lasów świerkowych, w mniejszym stopniu sosnowych, z niewielką domieszką innych gatunków: jodły, modrzewia i drzew liściastych (głównie brzozy).
Na obszarze rejonu znajdują się liczne rzeki i strumienie (należące do zlewiska Morza Białego), a także bagna i torfowiska.
Ludność.
Rejon zamieszkuje ok. 18,7 tys. osób (2002); liczba ta szybko spada w wyniku niskiego przyrostu naturalnego i dużej emigracji zarobkowej do innych regionów Rosji, najczęściej dużych miast, zwłaszcza Moskwy. Ponieważ wyjeżdżają głównie ludzie młodzi, średnia wieku mieszkańców rejonu jest wysoka.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących.
Stolica.
Ośrodkiem administracyjnym jest miasto Szenkursk, liczące 6017 mieszkańców (1 stycznia 2005)
Gospodarka.
Gospodarka rejonu, po rozpadzie ZSRR, pogrążona jest w kryzysie. Podstawowymi źródłami utrzymania dla mieszkańców rejonu jest pozyskiwanie drewna dla potrzeb przemysłu, uprawa ziemi i hodowla, a w mniejszym stopniu także zajęcia tradycyjne – myślistwo i rybołówstwo. W większych ośrodkach osadniczych znajduje się drobny przemysł drzewny (lub celulozowo-papierniczy), a także niewielkie zakłady przemysłu spożywczego, zatrudniające po kilka-kilkanaście osób (jak piekarnie czy masarnie), produkujące głównie na rynek lokalny.
Dość duże znaczenie w gospodarce rejonu odgrywa rolnictwo. Najczęściej uprawiane są zboża: głównie jęczmień i żyto, rzadziej owies, a także ziemniaki, rośliny pastewne oraz niektóre szybko rosnące gatunki warzyw.
Hodowla obejmuje zarówno typowe zwierzęta gospodarskie: bydło, trzodę chlewną i drób, jak też zwierzęta futerkowe: lisy polarne (pieśce), tchórze i norki.
Klimat.
W rejonie panuje klimat umiarkowany chłodny, o charakterze kontynentalnym. 
Zima jest długa i chłodna, lato – krótkie i średnio ciepłe.
W rejonie notuje się dość wysoki poziom opadów, głównie w postaci deszczu, którego największe nasilenie przypada na sierpień.

</doc>
<doc id="663260" url="https://pl.wikipedia.org/wiki?curid=663260" title="Rezerwat przyrody Wodospad Wilczki">
Rezerwat przyrody Wodospad Wilczki

Rezerwat przyrody Wodospad Wilczki – krajobrazowy rezerwat przyrody położony w województwie dolnośląskim, powiecie kłodzkim, w gminie Bystrzyca Kłodzka, w pobliżu miejscowości Międzygórze.
Położenie i opis.
Znajduje się na terenie Śnieżnickiego Parku Krajobrazowego, na wysokości 570 m n.p.m. w obrębie obszaru Natura 2000 PLH020016 Góry Bialskie i Grupa Śnieżnika SOO.
Założony w 1958 roku na powierzchni 2,75 ha rezerwat obejmuje teren wokół wodospadu, kotła i przełomu Wilczki. W zarządzeniu z roku 2012 podano, że obszar rezerwatu zostaje zmniejszony do 2,65 ha, jednak okazało się, że przy opracowywaniu tego zarządzenia w wyniku pomyłki pominięto dwa pododdziały. Błąd ten został skorygowany zarządzeniem z 2016 roku, które przywróciło poprzednią, prawidłową wartość – 2,75 ha.
Na terenie rezerwatu rośnie stary las bukowy z domieszką jodły, jawora i świerka. Występują tu m.in. następujące gatunki roślin: żywiec gruczołowaty, marzanka wonna, kokoryczka okółkowa, przenęt purpurowy, jęczmieniec zwyczajny, wietlica samicza, zachyłka oszczepowata, nerecznica szerokolistna, gajowiec żółty, kostrzewa leśna. Chłodny, ciemny i wilgotny mikroklimat sprzyja również bujnej wegetacji mszaków. Dno wąwozu i jego ujście porastają ziołorośla lepiężnikowe z wilgociolubnymi gatunkami roślin, takimi jak: lepiężnik biały, miłosna górska, modrzyk górski i miesiącznica trwała.
Wodospad.
Dawniej nazywany również "Wodogrzmoty Żeromskiego", Wodospad Wilczki (niem. "Wölfelsfall") znajduje się na rzece Wilczka w Masywie Śnieżnika (Sudety Wschodnie), w pobliżu Międzygórza. Wysokość wodospadu wynosi 22 m. Jest to drugi co do wielkości wodospad w polskich Sudetach, po Wodospadzie Kamieńczyka. Przed wielką powodzią w 1997 r. woda spadała z wysokości o 5 metrów większej. Powódź wymyła wtedy, jak się okazało, sztucznie wykonany próg z początków XIX w. Przed 1945 r. wysokość wodospadu sięgała nawet 30 m. Wody spadają z progu szerokości ok. 3 m do niewielkiego kotła eworsyjnego wyżłobionego w mniej odpornych łupkach łyszczykowych. Zimą wokół kaskady tworzy się efektowny lodospad.
Powstanie wodospadu związane jest ze wznoszeniem się trzeciorzędowego uskoku przerywającego bieg rzeki. Skały progu i wąwozu zbudowane są z gnejsów gierałtowskich. Wąwóz za wodospadem, mający szerokość ok. 3 m, 20 m długości i 15 m głębokości, nazywany jest "kanionem amerykańskim". Po ok. 300 m Wilczka wypływa w dużo szerszą dolinę, przegrodzoną dalej tamą wybudowaną tu w 1908 roku.
Turystyka.
Pierwszy znany opis tego miejsca pochodzi z roku 1781 i wyszedł spod pióra H. Reissera. Przełom rzeki uchodził wtedy za niepokonany, aż do 1834, gdy oficerowie Lutz i von Leuthold przepłynęli go wpław. Od końca XVIII wieku był celem częstych wycieczek organizowanych z okolicznych kurortów – Lądka i Długopola-Zdroju. W XIX wieku, za czasów królewny Marianny Orańskiej powyżej wodospadu powstał mały park z fontanną, a otoczenie urządzono w stylu romantycznego ogrodu. Z inicjatywy rodzeństwa Neglerów wybudowano schody, poręcze i kładki z dojściami na punkty widokowe oraz na dno wąwozu. Za zwiedzanie wodospadu pobierano wówczas opłatę. Po dawnym założeniu parkowym do dziś nie przetrwały żadne ślady.
Obecnie zwiedzanie jest ogólnodostępne w ramach wytyczonych w rezerwacie ścieżek.

</doc>
<doc id="663261" url="https://pl.wikipedia.org/wiki?curid=663261" title="Ivan Belošević">
Ivan Belošević

Ivan Belošević, (ur. 12 września 1909 w Sisaku - zm. 7 października 1987 w Zagrzebiu), chorwacki piłkarz, występujący na pozycji lewego lub środkowego obrońcy. Jeden z najlepszych środkowych obrońców w historii jugosłowiańskiej piłki. Karierę rozpoczynał jako junior w roku 1924 w zagrzebskim zespole HTŠK Grafičar. Grał tam aż do roku 1931, kiedy przeszedł do zespołu HŠK Concordia Zagrzeb, z którym w roku 1932 wywalczył mistrzostwo Jugosławii, występując na pozycji lewego obrońcy. W roku 1937 Belošević przeniósł się do zespołu HŠK Građanski Zagrzeb, z którym w sezonie 1939/1940 wywalczył kolejne mistrzostwo Jugosławii. W tym sezonie otrzymał także tytuł dla najlepszego jugosłowiańskiego obrońcy roku. Karierę zakończył w roku 1941.
Dwukrotnie (w latach 1936 - 1937) wystąpił w reprezentacji B, w reprezentacji Jugosławii wystąpił jedenastokrotnie, pomimo bardzo dużej konkurencji na swojej pozycji. W reprezentacji zadebiutował 3 czerwca 1933 w ramach Pucharu Bałkańskiego przeciwko Rumunii rozgrywanym w Bukareszcie wygranym przez Jugosławię 5:3. Ostatni raz reprezentacyjny strój wystąpił 15 października 1939 w Zagrzebiu przeciwko Niemcom Faszystowskim przegranym przez Jugosławię 1:5. W tym meczu linię obrony stworzył wraz z Franjo Glaserem i Jozo Matošiciem. Belošević trzykrotnie wystąpił w reprezentacji Niezależnego Państwa Chorwackiego. W tej reprezentacji debiutował w pierwszym jej meczu, przeciwko Szwajcarii wygranym aż 4:0. Ostatni raz wystąpił w meczu przeciwko Węgrom w Zagrzebiu, zremisowanym 1:1.
Reprezentacja Niezależnego Państwa Chorwackiego.
W roku 1941, kiedy zakończył swoją piłkarską karierę, został trenerem piłkarskim. Pierwszą drużyną, którą trenował była stołeczna ŠK Victoria Zagrzeb. Później trenował takie zespoły jak NK Amater Zagrzeb, NK Metalac Zagrzeb, HŠK ZET Zagrzeb i HTŠK Grafičar Zagrzeb oraz zespoły NK Slavija Varaždin i NK Metalac Šisak.
Zmarł 17 października 1987 w wieku 86 lat, w swoim domu w Zagrzebiu.

</doc>
<doc id="663262" url="https://pl.wikipedia.org/wiki?curid=663262" title="Kreml moskiewski">
Kreml moskiewski

Kreml moskiewski () − gród warowny na wzgórzu, na wschodnim (lewym) brzegu rzeki Moskwy. Jego ogólna powierzchnia wynosi 28 hektarów. Jest to warownia z zabudowaniami książęcymi, cerkwiami i budynkami administracyjnymi. Rzeczownik "Kreml" jest metonimem władzy centralnej w Rosji, tak współczesnej jak dawnej.
Historia.
Pierwsze osiedla na terytorium Kremla pochodzą z epoki brązu (II tysiąclecie p.n.e.). W okolicy dzisiejszego Soboru Archangielskiego znaleziono pozostałości osadnictwa ugrofińskiego datowane na wczesną epokę żelaza (II poł. I tys. p.n.e.). Kreml powstawać zaczął w 1147 roku, gdy Jerzy Dołgoruki wydał rozkaz zbudowania na Wzgórzu Borowickim drewnianej baszty. Od XIV wieku był siedzibą książąt Księstwa Moskiewskiego, potem carów rosyjskich. Na Kremlu znajdowała się najstarsza moskiewska cerkiew − Sobór Zbawiciela w Borze (Przemienienia Pańskiego), zbudowana w 1330 roku, w tysięczną rocznicę założenia Konstantynopola (świątynia przetrwała do 1933 roku). Chowano w niej moskiewskich książąt i księżne, dopóki funkcji tej nie przejęły Sobór Archangielski dla mężczyzn i monaster Wniebowstąpienia Pańskiego dla kobiet. W końcu XV wieku został otoczony wysokimi ceglanymi murami na planie trójkąta z 18 basztami (w XVII wieku dobudowano jeszcze dwie i obecnie jest ich 20). Długość murów wynosi 2235 m, wysokość od 5 do 19 m, grubość − od 3,5 do 6,5 m. Najwyższą basztą jest Wieża Troicka o wys. 79,3 m. Po bitwie pod Kłuszynem hetman Stanisław Żółkiewski na prośbę bojarów 9 października 1610 roku zajął Kreml, w związku z czym do 7 listopada 1612 roku okupowała go polska załoga wojskowa pod dowództwem Aleksandra Korwina Gosiewskiego i Mikołaja Strusia. W okresie od 1702 do 1736 roku powstał budynek Arsenału, w latach 1776−1787 budynek Senatu.
Po ustanowieniu władzy sowieckiej stolicę przeniesiono z powrotem do Moskwy i Kreml znów stał się centrum politycznym państwa. W październiku 1917 roku, w wyniku ostrzału artyleryjskiego, uszkodzone zostały m.in. Baszta Spasska, Baszta Nikolska, Baszta Beklemiszewska i prawie wszystkie kremlowskie świątynie.
W okresie radzieckim Kreml poniósł większe szkody niż przez całą swoją wcześniejszą historię. W 1918 roku, przy osobistym udziale Lenina, zlikwidowano pomnik księcia Sergiusza Aleksandrowicza. W tym samym roku zburzono także pomnik Aleksandra II. 17 września 1924 roku prezydium OCKWR przyjęło zarządzenie, określające termin likwidacji budynków sakralnych i innych zabudowań Kremla Moskiewskiego. Zarządzenie wprowadzano w życie mimo protestu ze strony środowisk naukowych. Do 1932 roku zburzono m.in. monaster Wniebowstąpienia Pańskiego i Mały Pałac Nikołajewski. W tymże roku na miejscu zlikwidowanych zabudowań wzniesiono budynek Szkoły Wojskowej im. OCKW. Rok później rozebrano sobór Zbawiciela w Borze.
W 1955 roku Kreml otwarto dla zwiedzających, czyniąc go muzeum na wolnym powietrzu. Od 1961 jest strefą niezamieszkaną. W 1990 roku został wpisany na Listę światowego dziedzictwa UNESCO.
Zabytki i muzea.
Na terenie Kremla eksponowane są dwa gigantyczne dzieła sztuki ludwisarskiej: największy na świecie dzwon Car-kołokoł z roku 1735 i jedna z największych na świecie pod względem kalibru armata Car-puszka z 1586 roku.
Zabytki sakralne Kremla:
Muzea i zabytki świeckie Kremla:

</doc>
<doc id="663263" url="https://pl.wikipedia.org/wiki?curid=663263" title="Rejon krasnoborski">
Rejon krasnoborski

Rejon krasnoborski (ros. "Красноборский район") – rejon w północnej Rosji, w obwodzie archangielskim.
Położenie.
Rejon, tak jak cały obwód archangielski, leży w północno-wschodniej Europie, na terenie Niziny Wschodnioeuropejskiej. 
Rejon krasnoborski leży w południowo-wschodniej części obwodu archangielskiego.
Powierzchnia.
Rejon ma powierzchnię 9,5 tys. km². Teren ten stanowi równina, a znaczną jej część pokrywa tajga, złożona głównie z lasów świerkowych, w mniejszym stopniu – sosnowych, z niewielką domieszką innych gatunków: jodły, modrzewia i drzew liściastych (głównie brzozy).
Na obszarze rejonu znajdują się liczne rzeki i strumienie (należące do zlewiska Morza Białego), a także bagna i torfowiska.
Ludność.
W rejonie zamieszkuje ok. 18 tys. osób. Liczba ta szybko spada w wyniku niskiego przyrostu naturalnego i dużej emigracji zarobkowej do innych regionów Rosji, najczęściej dużych miast, zwłaszcza Moskwy. 
Ponieważ wyjeżdżają głównie ludzie młodzi, średnia wieku mieszkańców rejonu jest wysoka.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących.
Stolica.
Ośrodkiem administracyjnym jest wieś Krasnoborsk.
Gospodarka.
Gospodarka rejonu, po rozpadzie ZSRR pogrążona jest w kryzysie. 
Podstawowymi źródłami utrzymania dla mieszkańców rejonu jest pozyskiwanie drewna dla potrzeb przemysłu, uprawa ziemi i hodowla, a w mniejszym stopniu także zajęcia tradycyjne – myślistwo i rybołówstwo. W większych ośrodkach osadniczych znajduje się drobny przemysł drzewny (lub celulozowo-papierniczy), a także niewielkie zakłady przemysłu spożywczego, zatrudniające po kilka- kilkanaście osób (jak piekarnie czy masarnie), produkujące głównie na rynek lokalny.
Dość duże znaczenie w gospodarce rejonu odgrywa rolnictwo. Najczęściej uprawiane są zboża: głównie jęczmień i żyto, rzadziej owies, a także ziemniaki, rośliny pastewne, oraz niektóre szybko rosnące gatunki warzyw. 
Hodowla obejmuje zarówno typowe zwierzęta gospodarskie: bydło, trzodę chlewną i drób, jak też zwierzęta futerkowe: lisy polarne (pieśce), tchórze i norki.
Klimat.
W rejonie panuje klimat umiarkowany chłodny, o charakterze kontynentalnym. 
Zima jest długa i chłodna, lato – krótkie i średnio ciepłe.
W rejonie notuje się dość wysoki poziom opadów, głównie w postaci deszczu, którego największe nasilenie przypada na sierpień.

</doc>
<doc id="663264" url="https://pl.wikipedia.org/wiki?curid=663264" title="Bax (hop-up)">
Bax (hop-up)

Bax jest nowszym rodzajem systemu hop-up. Jego działanie polega na tym, że są zamieszczone dwa dystansery naciskające na gumę, jeden po górnej lewej stronie położony na godzinie 10, oraz drugi po prawej górnej położony na godzinie 2. Dystanser to mały, regulowany element który lekko wgniata gumę aby wprowadzić kulkę w lot podkręcony. System Bax powstał aby zwiększyć stabilność lotu kulki w porównaniu do zwykłego systemu hop-up stosowanego obecnie w większości replik.

</doc>
<doc id="663265" url="https://pl.wikipedia.org/wiki?curid=663265" title="NK Slavija">
NK Slavija



</doc>
<doc id="663266" url="https://pl.wikipedia.org/wiki?curid=663266" title="Ivan Belosević">
Ivan Belosević



</doc>
<doc id="663267" url="https://pl.wikipedia.org/wiki?curid=663267" title="Jan Lubomirski (nauczyciel)">
Jan Lubomirski (nauczyciel)

Jan Lubomirski (ur. 22 listopada 1905 w Stanclewie, zm. 30 czerwca 1997 w Olsztynie) – polski działacz kulturalno-oświatowy, nauczyciel śpiewu i muzyki, folklorysta, honorowy obywatel Olsztyna.
Życiorys.
Pochodził z rodziny rolniczej, był synem Ignacego i Pauliny z domu Block. Kształcił się na kursach muzycznych, m.in. w Poznaniu pod kierunkiem Feliksa Nowowiejskiego. Był aktywnym działaczem ruchu polskiego na Warmii w okresie międzywojennym, prowadził chóry w kołach młodzieży (w ramach Związku Towarzystw Młodzieży w Prusach Wschodnich), redagował pismo "Życie Młodzieży", gromadził materiały folklorystyczne na południowej Warmii, wydawał śpiewniki regionalne. Teksty pieśni zamieszczał na łamach "Życia Młodzieży" i "Młodego Polaka w Niemczech". Po wybuchu wojny został aresztowany w Berlinie i początkowo był przetrzymywany w miejscowym więzieniu, następnie trafił do obozu Sachsenhausen.
Po 1946 pracował w Olsztynie jako nauczyciel muzyki. Kontynuował również działalność badawczą w dziedzinie folkloru, współpracując m.in. z olsztyńską delegaturą Państwowego Instytutu Sztuki. Ze zbiorów Lubomirskiego korzystali m.in. Władysław Gębik i Augustyn Steffen. W 1969 razem ze Stanisławem Markiewiczem Jan Lubomirski wydał opracowanie "Pieśni Warmii i Mazur". W latach 1953-1960 prowadził zespół żywego słowa przy wojewódzkim oddziale Stowarzyszenia PAX w Olsztynie, później był instruktorem w Ośrodku Metodycznym Wojewódzkiego Domu Kultury tamże.
W 1995, razem z innymi zasłużonymi nauczycielami olsztyńskimi Kazimierzem Pacerem, Natalią Żarską i Jadwigą Lindner, otrzymał tytuł honorowego obywatela Olsztyna. Był również członkiem honorowym Ośrodka Badań Naukowych w Olsztynie. W 1969 otrzymał nagrodę Prezydium Wojewódzkiej Rady Narodowej w Olsztynie, został odznaczony m.in. Krzyżem Oficerskim Orderu Odrodzenia Polski.

</doc>
<doc id="663269" url="https://pl.wikipedia.org/wiki?curid=663269" title="Rejon oneski">
Rejon oneski

Rejon oneski (ros. "Онежский район") – rejon w północnej Rosji, w obwodzie archangielskim.
Położenie.
Rejon, tak jak cały obwód archangielski, leży w północno-wschodniej Europie, na terenie Niziny Wschodnioeuropejskiej.
Rejon oneski leży w zachodniej części obwodu archangielskiego.
Powierzchnia.
Rejon ma powierzchnię 23,74 tys. km².
Teren ten stanowi równina, a znaczną jej część pokrywa tajga, złożona głównie z lasów świerkowych, w mniejszym stopniu – sosnowych, z niewielką domieszką innych gatunków: jodły, modrzewia i drzew liściastych (głównie brzozy).
Na obszarze rejonu znajdują się liczne rzeki i strumienie (należące do zlewiska Morza Białego), a także bagna i torfowiska.
Ludność.
W rejonie zamieszkuje ok. 42,6 tys. osób. Liczba ta szybko spada w wyniku niskiego przyrostu naturalnego i dużej emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest wysoka.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących.
Stolica.
Ośrodkiem administracyjnym jest miasto Onega, liczące 22 879 mieszkańców (1 stycznia 2005 r.)
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest pozyskiwanie drewna dla potrzeb przemysłu, uprawa ziemi i hodowla, a w mniejszym stopniu także zajęcia tradycyjne – myślistwo i rybołówstwo. W większych ośrodkach osadniczych znajduje się drobny przemysł drzewny (lub celulozowo-papierniczy), a także niewielkie zakłady przemysłu spożywczego, zatrudniające po kilka-kilkanaście osób (jak piekarnie czy masarnie), produkujące głównie na rynek lokalny.
Dość duże znaczenie w gospodarce rejonu odgrywa rolnictwo. Najczęściej uprawiane są zboża: głównie jęczmień i żyto, rzadziej owies, a także ziemniaki, rośliny pastewne, oraz niektóre szybko rosnące gatunki warzyw.
Hodowla obejmuje zarówno typowe zwierzęta gospodarskie: bydło, trzodę chlewną i drób, jak też zwierzęta futerkowe: lisy polarne (pieśce), tchórze i norki.
Klimat.
W rejonie panuje klimat umiarkowany chłodny, o charakterze kontynentalnym. 
Zima jest długa i chłodna, lato – krótkie i średnio ciepłe.
W rejonie notuje się dość wysoki poziom opadów, głównie w postaci deszczu, którego największe nasilenie przypada na sierpień.

</doc>
<doc id="663270" url="https://pl.wikipedia.org/wiki?curid=663270" title="Życzanów">
Życzanów

Życzanów (do końca 2017 roku "Rzeczanów") – przysiółek wsi Rytro w Polsce, położony w województwie małopolskim, w powiecie nowosądeckim, w gminie Rytro.
W latach 1975–1998 przysiółek administracyjnie należał do województwa nowosądeckiego.
Przysiółek położony jest w Beskidzie Sądeckim nad Popradem w pobliżu drogi krajowej nr 87. Stanowi część miejscowości Rytro.
Opis.
Jest to najmniejsze i najmłodsze sołectwo gminy Rytro, utworzone w kwietniu 1995 r. Zamieszkane jest przez ponad 200 mieszkańców i ulokowane w północno-wschodniej części gminy, w dolinie spływającego z Makowicy Życzanowskiego Potoku (prawobrzeżnego dopływu Popradu). Graniczy od północy z Wolą Krogulecką (gmina Stary Sącz), od wschodu i południa z Suchą Strugą, a od zachodu (poprzez Poprad) z Rytrem. Zabudowa skupia się w dolnej części doliny przy ujściu potoku do Popradu. Największa część osiedla położona jest między 330–430 m n.p.m., natomiast osiedle Podmakowica na wysokości 645 m n.p.m. Osiedla nie posiadają infrastruktury usługowej, sołectwo nie jest samowystarczalne, mieszkańcy korzystają z dobrze rozwiniętej infrastruktury w Rytrze.
Łomy, Polana Czerteż i Sarnie Łomy należą do Suchej Strugi. Granica między Rytrem (Życzanowem) a Suchą Strugą biegnie wzdłuż bezimiennego dziś potoku, który płynie zaraz za osiedlem Podmakowica. Na mapie z 1846 roku nazywa się on "Skalski Bach".
Walory turystyczne.
Dolina Życzanowskiego Potoku jest bardzo głęboko wcięta, porasta ją stary, dorodny i mocno eksploatowany las, na potoku są wysokie szypoty. Koryto potoku płynącego skalistym wąwozem i sąsiadujący las na długości 1 km o powierzchni 7 ha jest powierzchniowym pomnikiem przyrody, wpisanym do rejestru w 1998 r. pod nazwą „Głęboki Jar”, od znajdującej się tam dawniej gajówki o tej samej nazwie. „Głęboki Jar” w połowie leży na terenie Woli Kroguleckiej, jego granica w tym miejscu biegnie wzdłuż potoku. Osiedle znajdujące się ok. 1 km przed „Głębokim Jarem”, należy także do Woli Kroguleckiej. 
Doliną potoku prowadzą szlaki:
Historia.
Życzanów jako przysiółek (osiedle) Rytra powstał w połowie XIX w. w okresie głodu ziemi uprawnej, kiedy brano pod uprawę wszystkie nadające się ku temu tereny. Rytro w XIX wieku podzielone było na trzy niwy: „Na Ryterskiem”, „Połom”, „Rzeczanów”. Na XIX-stowiecznych austriackich mapach katastralnych Potok Życzanowski figuruje pod niemiecką nazwą „Rzyczanower Bach”. W „Najnowszym skorowidzu wszystkich miejscowości...” J. Bigo z 1886 r. występuje jako „Zyszanów”. Natomiast w „Słowniku geograficznym Królestwa Polskiego...” z 1889 r. figuruje jako „Ryczanów” („Rytro z Mikołaszką, Połomem i Ryczanowem...”). Ów „Ryczanów” miał być zamieszkany przez 139 mieszkańców w 17 domach. Długie lata lansowana była nazwa „Rzeczanów” (w mowie i w piśmie), co może wiązać się z występowaniem tej nazwy w takiej postaci w XIX wieku na mapach katastralnych. Prof. E. Pawłowski w pracy „Nazwy miejscowe Sądecczyzny” za prawidłową uznał „Życzanów”, wywodząc ją od nazwy osobowej „Życzan”, co oznacza "upragniony, życzony syn". Taką też nazwę dla sołectwa przyjęła Rada Gminy Rytro.
Pierwsi zarębnicy mogli pojawić się w Życzanowie już w połowie XVIII wieku. Na mapie katastralnej Rytra z 1846 roku granice wyrobionych pól, polan i lasów pokrywają się w większości z aktualnym zasięgiem terenów rolniczych po północno-zachodniej stronie Makowicy. Oznacza to, że ekspansja zagrodników na tamte tereny rozpoczęła się co najmniej kilkadziesiąt lat wcześniej i do połowy XIX wieku pozyskano już pod uprawę najbardziej atrakcyjne rolniczo tereny w Życzanowie.
Według spisu z 1777 roku (Rocznik Sądecki, T. 8, 1967), w Rytrze było wówczas 37 domów mieszkalnych, które zamieszkiwało 297 osób (spis z 1787 roku wykazał 37 domów i 337 mieszkańców).
W 1846 roku na obszarze niwy Rzeczanów wybudowane były ogółem 42 budynki, w tym domów mieszkalnych 15 (w dwóch przypadkach dom podzielony był na dwie części, co w sumie dawało 17 nieruchomości wykorzystywanych jako domy mieszkalne).
Nazwa.
Nazwa "Życzanów", pochodzi od wyrazu Życzan (upragniony, "życzony syn"). Nic jednak nie wiadomo, o czyjego syna mogło chodzić, zwłaszcza że Rytro i okoliczne wioski były własnością królewską (przed rozbiorami) i nie było tutaj prywatnej (szlacheckiej) własności. Na XIX-wiecznych mapach sąsiedniej Woli Kroguleckiej figuruje niwa o nazwie "Syczanowa", która przylegała do Życzanowskiego Potoku od strony północno-zachodniej. Wówczas dość często pisarzom niemieckojęzycznym zdarzały się pomyłki (np. Sapieniec w Barcicach na mapach zapisano jako "Zapieniec"). Przy takim założeniu prawidłowa nazwa niwy brzmiałaby "Zyczanowa", co fonetycznie odpowiada dzisiejszej nazwie ryterskiego osiedla. Zarębnicy z Woli Kroguleckiej mogli dotrzeć w okolice Życzanowskiego Potoku dużo wcześniej niż ci z Rytra. Nazwa, którą określono tamtejsze polany i lasy mogła przyjąć się dla całej okolicy.

</doc>
<doc id="663271" url="https://pl.wikipedia.org/wiki?curid=663271" title="Tannheim (powiat Biberach)">
Tannheim (powiat Biberach)

Tannheim – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład związku gmin Illertal. Leży w Górnej Szwabii, nad rzeką Rot, ok. 25 km na północny wschód od Biberach an der Riß.

</doc>
<doc id="663275" url="https://pl.wikipedia.org/wiki?curid=663275" title="RKS Skra Warszawa">
RKS Skra Warszawa

RKS Skra Warszawa – wielosekcyjny klub sportowy mający siedzibę na stadionie lekkoatletycznym RKS Skra w Warszawie.
Historia.
Chronologia nazw.
W 1956 roku powstał "Klub Sportowy Związku Spółdzielczości (KS ZS) Skra". Powstał z inicjatywy części zawodników oraz działaczy dawnej Skry. Nowo powstały klub wszedł nawet w posiadanie przedwojennych obiektów Skry przy ul. Okopowej. Zdecydowana większość ludzi powiązanych ze Skrą opowiedziała się za działaniem na terenach w powojennej siedzibie przy ul. Wawelskiej, gdzie w ramach FS „Budowlani” powstał klub BKS Skra. Wkrótce klub z ul. Okopowej zmienił nazwę.
Powstanie.
Inicjatorem powstania klubu był lekarz oraz działacz Polskiej Partii Socjalistycznej – Jerzy Michałowicz. Uważał on, że sport amatorski może mieć pozytywny wpływ na polepszenie sytuacji klasy robotniczej. W maju 1920, podczas kongresu PPS, podjęto uchwałę, że partia powinna krzewić kulturę fizyczną wśród młodzieży robotniczej oraz studenckiej. I tak pod patronatem PPS 17 grudnia 1921 oficjalnie otwarto klub, który miał stanowić wyraz sojuszu robotniczo-studenckiego. Jego pełna nazwa brzmiała: Sportowy Klub Robotniczo-Akademicki. Wśród założycieli, poza Michałowiczem (który zasiadł w zarządzie), znaleźli się m.in.: późniejszy lekarz, Feliks Iwicki, Szczepan Piotrowski (pierwszy prezes klubu), Ludwik Zantmam, Henryk Sztompka, Hanna Jabłońska, Aleksander Herman. Pierwszymi sekcjami były: piłkarska, bokserska i najbardziej popularna wśród studentów – szermiercza, jednak przez wzgląd na brak warunków, treningi odbywały się na pobliskich terenach zielonych i w okolicznych placówkach sportowych.
Pod koniec roku 1923, Skra otrzymała teren pod budowę własnego boiska oraz stadionu przy ul. Okopowej 43/47 w czworoboku ulic Okopowej i Mireckiego oraz cmentarzy żydowskiego i ewangelicko-augsburskiego, prace nad którymi zakończono 3 lata później, w 1926 roku.
W 1937 klub zaprosił do siebie piłkarską reprezentację Basków, co miało stanowić wyraz solidarności z tym narodem, który w większości walczył po stronie Drugiej Republiki Hiszpańskiej w czasie hiszpańskiej wojny domowej. Niedługo po tym, sekcja kulturalna klubu dała pokaz tańców ludowych rewolucyjnej Hiszpanii.
Od listopada 1940 do grudnia 1941 stadion znajdował się w granicach warszawskiego getta. Stał się miejscem grobów indywidualnych i zbiorowych, a także egzekucji, co upamiętnia Pomnik Wspólnego Męczeństwa Żydów i Polaków przy ul. Gibalskiego.
Lata powojenne.
Po wojnie Skra utraciła zniszczony stadion przy ulicy Okopowej, jednak już w 1946 roku zreorganizowała swoją działalność, wymieniając pozostałości terenu na obszar u zbiegu ulic Żwirki i Wigury i Wawelskiej, gdzie przed wojną mieścił się stadion Warszawianki, a w czasie okupacji stacjonowała artyleria lotnicza.
Do 2003 roku działała sekcja siatkówki żeńskiej, w jej barwach występowały, m.in.: Małgorzata Glinka, Katarzyna Skowrońska, Joanna Szeszko, Julija Szełuchina, Magdalena Sadowska, Sylwia Pycia, Luiza Jarocka, Małgorzata Kozieł, Bożena Ślusarczyk, Monika Smák, Marta Solipiwko, Tatiana Woronina, Jolanta Studzienna, Mariola Zenik, Katarzyna Zabadała, Joanna Bednarek, Ewa Cabajewska.
Osoby związane z klubem.
W żółto-czerwonych barwach Skry występowali między innymi Hubert Wagner, Artur Partyka, Jacek Damszel oraz Anna Bukis. Klub posiada dwie prężnie działające sekcje – rugby i lekkoatletyka.
Prezesem klubu RKS Skra Warszawa jest Krzysztof Kaliszewski – główny trener kadry narodowej w rzucie młotem, a także trener Anity Włodarczyk.
Zespoły ligowe.
Istniejące.
RKS Skra Warszawa – męska drużyna rugby uczestnicząca w rozgrywkach ekstraklasy.
Nieistniejące.
Skra Warszawa – męski zespół żużlowy uczestniczący w latach 1949–1959 wieku w rozgrywkach I oraz II ligi.
RKS Skra Warszawa – męska drużyna baseballu, 3-krotny mistrz Polski w latach 1990, 1993, 1994.
Skra Warszawa – żeński zespół piłki ręcznej. Zdobywca Pucharu Polski 1976. 3-krotny wicemistrz Polski.

</doc>
<doc id="663276" url="https://pl.wikipedia.org/wiki?curid=663276" title="Friedrich Hoffmann">
Friedrich Hoffmann

Friedrich Hoffmann (ur. 19 lutego 1660 w Halle, zm. 12 listopada 1742 tamże) – niemiecki lekarz. Zajmował się pediatrią, wodami mineralnymi oraz meteorologią. Opisał wiele jednostek chorobowych w tym różyczkę, zapalenie wyrostka robaczkowego. Badał też system nerwowy. Uważał, że fizjologia ma naturę mechaniczną.
Znany jest również jako autor książki o czarownicach "De potentia diaboli in corpora".

</doc>
<doc id="663279" url="https://pl.wikipedia.org/wiki?curid=663279" title="Rejon primorski (obwód archangielski)">
Rejon primorski (obwód archangielski)

Rejon primorski (ros. "Приморский район") – rejon w północnej Rosji, w obwodzie archangielskim.
Położenie.
Rejon primorski, tak jak cały obwód archangielski, leży w północno-wschodniej Europie, na terenie Niziny Wschodnioeuropejskiej. Znajduje się on w północno-zachodniej części obwodu archangielskiego.
Dużą część rejonu zajmuje Park Narodowy „Pomorze Oneskie”.
Powierzchnia.
Rejon ma powierzchnię 21,2 tys. km².
Teren ten stanowi równina, a znaczną jej część pokrywa tajga, złożona głównie z lasów świerkowych, w mniejszym stopniu - sosnowych, z niewielką domieszką innych gatunków: jodły, modrzewia i drzew liściastych (głównie brzozy). Na północy rejonu tajga przechodzi w lasotundrę i tundrę.
Na obszarze rejonu znajdują się liczne rzeki i strumienie (należące do zlewiska Morza Białego), a także bagna i torfowiska.
Ludność.
W rejonie zamieszkuje ok. 30,9 tys. osób. Liczba ta szybko spada w wyniku niskiego przyrostu naturalnego i dużej emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców tego rejonu jest wysoka.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących.
Stolica.
Ośrodkiem administracyjnym jest miasto Archangielsk, liczące 351.626 mieszkańców (1 stycznia 2005 r.), które nie wchodzi jednak w skład rejonu.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest pozyskiwanie drewna dla potrzeb przemysłu, rybołówstwo morskie i hodowla, a w mniejszym stopniu także zajęcia tradycyjne - myślistwo i rybołówstwo śródlądowe, a także rolnictwo. W większych ośrodkach osadniczych znajduje się drobny przemysł drzewny (lub celulozowo-papierniczy), a także niewielkie zakłady przemysłu spożywczego, zatrudniające po kilka-kilkanaście osób (jak piekarnie czy masarnie), produkujące głównie na rynek lokalny.
Rolnictwo odgrywa w gospodarce rejonu niewielkie znaczenie. Najczęściej uprawiane są zboża: głównie jęczmień i żyto, rzadziej owies, a także ziemniaki, rośliny pastewne, oraz niektóre szybko rosnące gatunki warzyw.
Hodowla obejmuje zarówno typowe zwierzęta gospodarskie: bydło, trzodę chlewną i drób, jak też zwierzęta futerkowe: lisy polarne (pieśce), tchórze i norki.
Klimat.
W rejonie panuje klimat umiarkowany chłodny, o charakterze kontynentalnym. 
Zima jest długa i chłodna, lato - krótkie i średnio ciepłe.
W rejonie notuje się dość wysoki poziom opadów, głównie w postaci deszczu, którego największe nasilenie przypada na sierpień.

</doc>
<doc id="663283" url="https://pl.wikipedia.org/wiki?curid=663283" title="Płucnica islandzka">
Płucnica islandzka

Płucnica islandzka ("Cetraria islandica" (L.) Ach.) – gatunek grzybów należący do rodziny tarczownicowatych ("Parmeliaceae"). Ze względu na współżycie z glonami zaliczany jest do porostów.
Systematyka i nazewnictwo.
Pozycja w klasyfikacji według Index Fungorum: "Cetraria, Parmeliaceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Po raz pierwszy gatunek ten opisany został w 1753 r. przez Karola Linneusza jako "Lichen islandicus" (porost islandzki). Do rodzaju "Cetraria" (płucnica) przeniósł go Erik Acharius w 1805 r. 
Nazwa polska według "Krytycznej listy porostów i grzybów naporostowych Polski". W Polsce gatunek ten znany jest też pod nazwami porost islandzki i tarczownica islandzka.
Według Index Fungorum gatunek ten występuje w dwóch podgatunkach:
Morfologia.
Tworzy krzaczkowato-listkowatą i sztywną plechę bez wyraźnego przyczepu do podłoża. Ma postać kępek o wysokości do 8 cm. Jest to plecha heteromeryczna z glonami protokokkoidalnymi. Odcinki plechy mają nieregularne i zmienne kształty i szerokość 3-10(30) mm. Są niemal płaskie lub nieco tylko rynienkowate, nieregularnie rozgałęzione i zaopatrzone w liczne kolcowate wyrostki. Końce odcinków są poszerzone i nieco odgięte do tyłu. Górna powierzchnia plechy w zależności od warunków bytowania ma barwę brunatnozieloną lub brunatną, w dolnej części czerwono nabiegłą. Dolna powierzchnia jest jaśniejsza i są na niej liczne i dość równomiernie rozmieszczone białe pseudocyfelle. Reakcje barwne: miąższ Pd + początkowo żółty, za chwilę pomarańczowy.
Owocniki występują rzadko. Mają średnicę 5-10 mm, brunatne tarczki i cienki brzeżek plechowy. W jednym worku powstaje po 8 jednokomórkowych, bezbarwnych zarodników o rozmiarach 8-10 × 3-5 μm.
Plecha płucnicy islandzkiej ma różny wygląd i barwę, w zależności od pogody i miejsca występowania. Podczas wilgotnej pogody jest miękka i gąbczasta, podczas suchej staje się krucha i szara. Barwa zależy od nasłonecznienia.
Występowanie i siedlisko.
Z wyjątkiem Afryki i Antarktydy występuje na wszystkich kontynentach, na półkuli północnej znacznie częściej niż na południowej. Jej północny zasięg sięga po północne wybrzeża Grenlandii i archipelag Svalbard. W Polsce występuje na obszarze całego kraju, jest dość rzadki, przetrzebiony został w dawniejszych czasach, gdy nagminnie był zbierany w celach leczniczych. Znajduje się na "Czerwonej liście roślin i grzybów Polski". Ma status VU – gatunek wysoce narażony na wymarcie.
Rośnie na glebach piaszczystych i próchnicznych w widnych lasach sosnowych i na otwartych miejscach.
Gatunki podobne.
Bardzo podobna jest płucnica kędzierzawa ("Cetraria ericetorum"). Występuje rzadziej i ma plechę rynienkowato zawiniętą, często wręcz rurkowatą. Jej dolna powierzchnia nie różni się barwą od górnej, czasami tylko jest nieco jaśniejsza, a pseudocyfelle występują pod zawiniętymi rurkowato brzegami plechy.

</doc>
<doc id="663284" url="https://pl.wikipedia.org/wiki?curid=663284" title="Sportivo Patria">
Sportivo Patria

Club Sportivo Patria – argentyński klub z siedzibą w mieście Formosa.
Historia.
Klub założony został 24 października 1911 i gra obecnie w trzeciej lidze argentyńskiej Torneo Argentino A.

</doc>
<doc id="663287" url="https://pl.wikipedia.org/wiki?curid=663287" title="Club Sportivo Patria">
Club Sportivo Patria



</doc>
<doc id="663295" url="https://pl.wikipedia.org/wiki?curid=663295" title="Polipirydyna">
Polipirydyna

Polipirydyna ("PPY") – polimer przewodzący wykorzystywany jest w budowie wyświetlaczy OLED, po przyłożeniu napięcia emituje światło niebieskie. Polimer ten zbudowany jest z monomerów pirydyny.

</doc>
<doc id="663296" url="https://pl.wikipedia.org/wiki?curid=663296" title="Prvenstvo NDH u nogometu (1942)">
Prvenstvo NDH u nogometu (1942)

Sezon 1942 Chorwackiej Ligi Piłkarskiej był trzecim z kolei, rozgrywanym w Niezależnym Państwie Chorwackim. Zwycięzcą okazał się zespół HŠK Concordia Zagrzeb, który pokonał poprzedniego triumfatora Građanskiego Zagrzeb, zwyciężając na swoim stadionie 6:2. W rewanżu Građanski triumfował 3:1, jednak nie wystarczyło to na odrobienie strat z pierwszego meczu i z końcowego triumfu w rozgrywkach mogli cieszyć się gracze Concordii.

</doc>
<doc id="663297" url="https://pl.wikipedia.org/wiki?curid=663297" title="Alleshausen">
Alleshausen

Alleshausen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład związku gmin Bad Buchau. Leży w Górnej Szwabii, przy bagnach otaczających jezioro Feder, ok. 15 km na zachód od Biberach an der Riß.

</doc>
<doc id="663298" url="https://pl.wikipedia.org/wiki?curid=663298" title="Nickulina (Rajcza)">
Nickulina (Rajcza)

Nickulina – część wsi Rajcza w Polsce, położona w województwie śląskim, w powiecie żywieckim, w gminie Rajcza, w Beskidzie Żywieckim, na obszarze Żywieckiego Parku Krajobrazowego. 
W latach 1975–1998 Nickulina administracyjnie należała do województwa bielskiego.
Znajdują się tu szkolne schronisko młodzieżowe (całoroczne od 1975 roku) i Ośrodek Edukacji Ekologicznej.

</doc>
<doc id="663300" url="https://pl.wikipedia.org/wiki?curid=663300" title="Alarm powietrzny">
Alarm powietrzny

Alarm powietrzny (także alarm lotniczy, alarm przeciwlotniczy) - rodzaj alarmu ogłaszanego za pomocą ustalonych środków (syren, rozgłośni radiowych, ośrodków telewizyjnych i radiofonii przewodowej, gongów, dzwonów, urządzeń sygnalizacji świetlnej, itp.) w celu powszechnego ostrzeżenia o grożącym niebezpieczeństwie uderzeń z powietrza.
Sposoby ogłaszania i odwoływania alarmu powietrznego:
Po usłyszeniu sygnału alarmu powietrznego należy działać szybko, ale rozważnie i bez paniki.
Osoby znajdujące się w domu powinny:
Osoby znajdujące się miejscu publicznym powinny:
Prowadzący pojazdy mechaniczne po usłyszeniu sygnału alarmu powietrznego winni zatrzymać je i zaparkować tak aby nie blokowały ciągów komunikacyjnych i wejść do ukryć. Kierowca i pasażerowie powinni udać się do najbliższego ukrycia. Osoby, które z jakichkolwiek przyczyn nie zdążyły udać się do budowli ochronnych, ukrywają się w zagłębieniach terenu lub za innymi trwałymi osłonami.
Po usłyszeniu sygnału odwołania alarmu należy:

</doc>
<doc id="663301" url="https://pl.wikipedia.org/wiki?curid=663301" title="Skala bólu Schmidta">
Skala bólu Schmidta

Skala bólu według Schmidta – skala bólu stworzona przez entomologa z południowo-zachodniego Instytutu Biologicznego Uniwersytetu Arizońskiego – Justina O. Schmidta. Schmidt opublikował wiele artykułów naukowych dotyczących owadów błonkoskrzydłych, i, jak sam twierdzi, został użądlony lub ukąszony przez większość błonkówek. Na podstawie tych doświadczeń stworzył on listę w czterostopniowej skali, która służy porównaniu bólu użądleń lub ukąszeń wszystkich błonkówek. 
Pierwotna skala ukazała się w artykule z roku 1984, mającym na celu usystematyzowanie oraz porównanie hemolitycznych właściwości jadu owadów. Skala rozpoczynała się od liczby 0, przypisanej użądleniom zupełnie niemającym wpływu na człowieka, następnie wzrastała do 2, opisując ból użądlenia przez pszczołę miodną lub osę, znany większości ludzi, kończąc się na stopniu 4, odpowiadającym najbardziej bolesnym użądleniom. W podsumowaniu pracy podano przykłady najbardziej bolesnych ugryzień. 
W miarę upływającego czasu Schmidt poprawiał oraz uzupełniał skalę, czego wynikiem było opublikowanie w roku 1990 artykułu klasyfikującego użądlenia 78 gatunków z 41 rodzajów błonkówek. 
Schmidt opisał wiele eksperymentów ze szczegółami, podając także subiektywne opisy bólu (w poniższej tabeli).

</doc>
<doc id="663304" url="https://pl.wikipedia.org/wiki?curid=663304" title="Allmannsweiler (powiat Biberach)">
Allmannsweiler (powiat Biberach)

Allmannsweiler – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład związku gmin Bad Buchau. Leży w Górnej Szwabii, ok. 15 km na południowy zachód od Biberach an der Riß.

</doc>
<doc id="663312" url="https://pl.wikipedia.org/wiki?curid=663312" title="Marian Tumler">
Marian Tumler

Marian Tumler OT (ur. 21 października 1887 w Nördersberg, południowy Tyrol, zm. 18 listopada 1987 w Wiedniu) – austriacki duchowny katolicki, wielki mistrz zakonu krzyżackiego w latach 1948–1970.
Ukończył gimnazjum franciszkańskie i w 1903 wstąpił do zakonu krzyżackiego, by po rocznym nowicjacie złożyć śluby zakonne. Po złożeniu egzaminu dojrzałości studiował historię i geografię w Innsbrucku, uzyskując w 1922 doktorat na podstawie rozprawy "Hospicjum w Lengmoos". W 1923 został wikariuszem w parafii św. Elżbiety w Wiedniu oraz drugim archiwistą w centralnym archiwum zakonu. W 1933 objął kierownictwo archiwum zakonnego i jednocześnie funkcję zastępcy wielkiego mistrza. Po kasacie i wywłaszczeniu zakonu w III Rzeszy (1938) prowadził działalność duszpasterską w Wiedniu.
Po wojnie podjął działania na rzecz reaktywowania zakonu i odzyskania majątku. Wobec powodzenia większości działań został w maju 1948 wybrany na 62-go wielkiego mistrza. Założył konwent zakonny w Bawarii (gdzie znalazło się wielu członków zakonu) oraz powołał do życia stację misyjną w Lidköping w Szwecji. Nie udało mu się utrzymać neutralności politycznej — w 1957 tytuł honorowego rycerza otrzymał Konrad Adenauer.
Funkcję wielkiego mistrza pełnił do października 1970, kiedy zrezygnował ze względu na podeszły wiek i zły stan zdrowia. Jego następcą został Ildefons Pauler. Osiadł w domu zakonnym w Wiedniu, gdzie zmarł krótko po ukończeniu 100 lat. Pochowany został w Lana w krypcie kapłanów zakonu krzyżackiego.
Tumler prowadził badania nad historią zakonu, czego efektem była praca "Der Deutschen Orden im Werden, Wachsen und Wirken" (1955). Wykorzystał w tym opracowaniu bogate archiwum zakonne, którego porządkowaniem wcześniej się zajmował (przeszło 12 tysiące dokumentów). Zainicjował również cykl wydawniczy poświęcony historii i współczesności zakonu krzyżackiego „Quellen und Studien zur Geschichte des Deutschen Ordens” (od 1966), w ramach którego do końca XX wieku ukazało się kilkadziesiąt tomów.

</doc>
<doc id="663321" url="https://pl.wikipedia.org/wiki?curid=663321" title="Alfianello (meteoryt)">
Alfianello (meteoryt)

Alfianello (wł. "Meteorite di Alfianello") – meteoryt kamienny, który spadł we Włoszech w Lombardii 16 lutego 1883 o 14:43 czasu lokalnego, wtenczas w gminie Brescia. Meteoryt nosi nazwę miasteczka, nad którym huk jego eksplozji był szczególnie głośny, czyli dzisiejszej osobnej gminy Alfianello. Trajektoria spadku, jak i miejsce uderzenia meteorytu zostały precyzyjnie określone przez wielu świadków, dlatego został on natychmiast odnaleziony. Jego masa wynosiła 228 kg. Wygląda jak narzędzie z epoki kamienia łupanego: ma wydłużony kształt, z ostrą krawędzią po jednej stronie.
Przybycie na Ziemię meteorytu Alfianello zostało odnotowane wzmianką w angielskim tygodniku naukowym „Nature” niespełna miesiąc po zaistniałym fakcie, a kolejny miesiąc później, 29 marca, w tym samym czasopiśmie ukazała się obszerna relacja oparta na doniesieniu dyrektora Włoskiego Stowarzyszenia Meteorologicznego.
Jest to do tej pory największy meteoryt, jaki kiedykolwiek znaleziono na terytorium Włoch. Umieszczony jest w kolekcji meteorytów RAN w Rosji.
Odłupano od niego wiele kawałków w celach muzealnych i badawczych. Obecnie można kupić na otwartym rynku wiele tych fragmentów, także w Polsce.
Skład chemiczny.
Alfianello jest meteorytem kamiennym należącym do chondrytów oliwinowo-hiperstenowych L6.

</doc>
<doc id="663326" url="https://pl.wikipedia.org/wiki?curid=663326" title="LIDAR">
LIDAR



</doc>
<doc id="663331" url="https://pl.wikipedia.org/wiki?curid=663331" title="Andrzej Szletyński">
Andrzej Szletyński

Andrzej Szletyński (ur. 21 grudnia 1932 w Łodzi) – instruktor harcerski, działacz niepodległościowy, członek, a następnie przywódca tajnej organizacji „Związek Białej Tarczy”.
Urodził się w 1932 r. w Łodzi, jako syn hm. Stefana Szletyńskiego ("komendant w latach 30. harcerskiej Stanicy i Szkoły Instruktorskiej na Buczu") i hm. Jadwigi z Wocalewskich.
Wysiedlony wraz z rodziną w grudniu 1939, mieszkał w Krośnie i Sandomierzu, a od 1942 w Warszawie, gdzie matka rozpoczęła pracę w internacie dla starszych dziewcząt umieszczając synów (Andrzeja i Stanisława) w internacie dla młodszych dzieci w Konstancinie, gdzie tajnie realizowano program szkoły powszechnej.
Ojciec został zamordowany przez Sowietów w kwietniu 1940 w Katyniu. W czasie powstania warszawskiego matka i ciotka (Maria Wocalewska) zostały zamordowane przez Niemców 4 sierpnia 1944, a starsze rodzeństwo – żołnierze Powstania ("siostra Zofia i brat Jerzy") dostały się do niewoli.
Do końca wojny pozostał w internacie w Zakopanem, skąd w maju 1945, wraz z bratem i Markiem Głuchem udaje się do Łodzi, do ograbionego mieszkania.
W 1945 rozpoczął naukę w XV Gimnazjum Męskim, a w 1946 wstąpił do XV ŁDH im. Andrzeja Małkowskiego. Przyrzeczenie harcerskie złożył 10 czerwca 1946 na ręce phm. B. Jakubowskiego. W latach 1948-49 pełnił funkcję drużynowego XV ŁDH.
Jesienią 1949 wstąpił do organizacji niepodległościowej o kryptonimie „Związek Białej Tarczy” założonej na terenie XV LO przez Alicję Perz, uczennicę tego liceum. Zimą 1949/50 zostaje dowódcą tej organizacji. Przysięgę składano w organizacji na przedwojenny sztandar XV ŁDH ukryty przed konfiskatą przez dh Zdzisława Orłowskiego w domu Szletyńskich.
24 czerwca 1950 aresztowany przez WUBP w Łodzi, skazany na 15 lat więzienia z art. 86 § 2 Kodeksu Karnego ("Kto przemocą dąży do obalenia ludowo-demokratycznego ustroju Państwa Polskiego..."), więziony w Łodzi przy ul. Sterlinga 16, później w Rawiczu i Jaworznie. Zwolniony mocą amnestii w listopadzie 1954 r.
W lutym 1955 ożenił się z Alicją Perz, skazaną w tym samym procesie na 12 lat. Miesiąc później powołany został na 2 lata do wojska w Wojskowym Korpusie Górniczym, pracując jako żołnierz-górnik.
Po wojsku podjął pracę fizyczną ("innej dla skazanych nie było"), ale również i naukę w Technikum Chemicznym, które ukończył z pierwszą lokatą. Powoli awansował. Odszedł na emeryturę w grudniu 1990 jako kierownik Wydziału Syntez ŁZF Polfa.
Po wyjściu z wojska zgłosił się do pracy w harcerstwie, ukończył kurs drużynowych Łódzkiej Komendy Chorągwi ZHP w Inowłodzu i zdobył stopień instruktorski. Czynną pracę harcerską musiał jednak przerwać ze względu na ciężkie warunki materialne rodziny i konieczność pogodzenia pracy na 3 zmiany z nauką w technikum. Na przełomie lat 50. i 60 odczuwał, że tacy ludzie nie byli już mile widziani w ZHP, a sam dostrzegał, że w ZHP zaczęły przeważać elementy socjalistyczne.
Od lat 70. odnowił kontakty z macierzystą drużyną pomagając gromadzić materiały o jej historii i o pracy harcerskiej rodziny Wocalewskich-Szletyńskich.
Od 1990 podjął społeczną pracę w Związku Więźniów Politycznych Okresu Stalinowskiego.

</doc>
<doc id="663332" url="https://pl.wikipedia.org/wiki?curid=663332" title="Zespół Liddle’a">
Zespół Liddle’a

Zespół Liddle'a – rzadka, jednogenowa choroba genetyczna spowodowana
mutacją typu nabycia funkcji ("gain-of-function") któregoś z genów kodujących kanał sodowy (ENaC). 
Ponieważ kanały sodowe w komórkach nabłonkowych kanalików nerkowych odgrywają główną
rolę w regulacji stężenia sodu i objętości krwi w organizmie, to mutacja zmieniająca ich aktywność będzie miała również wpływ na wypełnienie łożyska naczyniowego - w tym przypadku retencja jonów sodu, pociągająca za sobą retencję wody wskutek wzmożonej aktywności kanału, powoduje wzrost ciśnienia tętniczego krwi (nadciśnienie tętnicze).
Zespół Liddle'a jest dziedziczony jako cecha autosomalna
dominująca.
Etiopatogeneza.
Białko tworzące kanał sodowy "ENaC" jest odpowiedzialne za reabsorpcję jonów sodowych (Na+) i składa się z trzech podjednostek: α ENaC, β ENaC i γ ENaC, kodowanych odpowiednio przez geny: SCNN1A, SCNN1B i SCNN1G. Prawie wszystkie opisane wcześniej mutacje w zespole Liddle'a były missensowne, nonsensowne lub przesuwające ramkę odczytu, zlokalizowane w C końcu podjednostek β i γ ENaC. Zidentyfikowano dotychczas ok. 100 rodzin lub sporadycznych przypadków zespołu Liddle'a, od czasu kiedy amerykański endokrynolog Grant Liddle odkrył to schorzenie w 1963 r.
Patomechanizm molekularny.
Białkowe cząsteczki kanału sodowego są syntetyzowane w komórce, przemieszczane na powierzchnię błony komórkowej od strony światła kanalika nerkowego, gdzie działają, a po pewnym czasie ulegają degradacji.
Te procesy znajdują się w stanie homeostatycznej równowagi. Mutacje w locus 16p13-p12 opisane u pacjentów z zespołem Liddle'a prowadzą do zmian strukturalnych w C-końcowym odcinku podjednostek cząsteczki kanału sodowego. Ten krytyczny fragment nazwano motywem bogatym w prolinę tzn. "motyw PY" (PPPXY). W tym defektywnym białku dochodzi do niezdolności wiązania się z wewnątrzkomórkową ligazą ubikwitynową E3 (Nedd4), która w warunkach prawidłowych zapoczątkowuje proces internalizcji i degradacji cząsteczek kanału sodowego. Homeostaza zostaje zaburzona. Większa liczba kanałów ENaC na powierzchni komórki, skutkuje pobudzaniem reabsorpcji jonów sodowych i wydzielaniem jonów potasowych do kanalika nerkowego. W efekcie prowadzi to do rodzaju stanu pseudohiperaldosteronizmu, ponieważ fizjologicznie to aldosteron odpowiada za tworzenie i "uruchamianie" tych kanałów. Zwiększona resorpcja jonów sodowych prowadzi do zwiększenia resorpcji wody i nadciśnienia spowodowanego wzrostem objętości krwi krążącej.
Objawy chorobowe.
Osoby dotknięte tym zespołem chorobowym zapadają w młodym wieku na oporne, sodowrażliwe ("salt-sensitive") nadciśnienie tętnicze spowodowane nadmiernym zwrotnym wchłanianiem sodu. 
Poza tym, zespół Liddle'a prowadzi do zaburzenia metabolicznego 
nazywanego hypokaliemiczną zasadowicą metaboliczną, obniżonej aktywności reninowej osocza (PRA) oraz normalnego lub obniżonego stężenia aldosteronu (PAC).
Leczenie.
Zwykle nadciśnienie tętnicze w przebiegu zespołu Liddle'a jest oporne na standardowe leczenie przeciwnadciśnieniowe. 
W wypadku wystąpienia nadciśnienia tętniczego w młodym wieku, jego oporności na leczenie i sodowrażliwości wskazane jest wykonanie badań genetycznych (przede wszystkim genów SCNN1B i SCNN1G) dla potwierdzenia rozpoznania zespołu Liddle'a.
Ze względu na mechanizm działania przeciwnadciśnieniowego, szczególną skutecznością wykazują się leki amiloryd i triamteren, ponieważ swoiście hamują nadmiernie aktywowany kanał sodowy.

</doc>
<doc id="663333" url="https://pl.wikipedia.org/wiki?curid=663333" title="Rudy 102">
Rudy 102



</doc>
<doc id="663334" url="https://pl.wikipedia.org/wiki?curid=663334" title="Vladimir Turina">
Vladimir Turina

Vladimir Turina (ur. 6 lutego 1913 w Banja Luce, zm. 22 października 1968 w Zagrzebiu) – chorwacki architekt. Turina był profesorem architektury na uniwersytecie w Zagrzebiu. Zajmował się modernizacją zabytków i historycznych obiektów. Był przedstawicielem nurtu modernistycznego w architekturze chorwackiej. Jego osiągnięcia to przebudowanie Pałacu Królewskiego w Splicie, zaprojektowanie szpitala dziecięcego przy ul. Klaičeva w Zagrzebiu oraz gruntowna przebudowa chorwackiego stadionu narodowego, Maksimir. Do jego słynnych projektów należy także stworzona w Rijece pływalnia o trójkątnym dachu, za którą otrzymał nagrodę od władz Jugosławii. Projektował także budynki w Londynie, Sztokholmie, Helsinkach, São Paulo i Mediolanie.

</doc>
<doc id="663336" url="https://pl.wikipedia.org/wiki?curid=663336" title="Jezioro Choczewskie">
Jezioro Choczewskie

Jezioro Choczewskie (Choczewo) (kasz. "Jezoro Chòczewsczé") – jezioro przepływowe na Wysoczyźnie Żarnowieckiej w powiecie wejherowskim województwa pomorskiego w obrębie "Choczewsko-Salińskiego Obszaru Chronionego Krajobrazu".
Powierzchnia: 177,7 ha
Długości linii brzegowej: 6525 m.
Głębokość maksymalna: 12,9 m.
Jezioro Choczewskie służy przede wszystkim turystyce i rekreacji.

</doc>
<doc id="663338" url="https://pl.wikipedia.org/wiki?curid=663338" title="Komisja Wasilewskiego">
Komisja Wasilewskiego



</doc>
<doc id="663339" url="https://pl.wikipedia.org/wiki?curid=663339" title="Przodek biskupiański">
Przodek biskupiański



</doc>
<doc id="663340" url="https://pl.wikipedia.org/wiki?curid=663340" title="Równy">
Równy

Równy – polski taniec ludowy z regionu Biskupizny w Wielkopolsce, tańczony parami, chodzony naprzód, wirowy, w metrum dwudzielnym.
Pary posuwają się w prawo dookoła sali. Na znak partnera muzykanci przerywają granie i rozpoczyna on śpiewać piosenkę. Tańczący stają i włączają się do śpiewu. Po chwili tańczą w lewym kierunku.

</doc>
<doc id="663343" url="https://pl.wikipedia.org/wiki?curid=663343" title="Służenie przed czepcem">
Służenie przed czepcem

Służenie przed czepcem - taniec biskupiański, tańczony tylko w czasie wesela. Dziewczęta i chłopcy tworzyli łańcuch, którym krążyli dookoła izby. Przy zmianie melodii drużba z panną młodą wchodzili do środka krążących, by odtańczyć ostatni taniec panieński.

</doc>
<doc id="663344" url="https://pl.wikipedia.org/wiki?curid=663344" title="Giotto (sonda kosmiczna)">
Giotto (sonda kosmiczna)

Giotto – bezzałogowa sonda Europejskiej Agencji Kosmicznej zbudowana specjalnie do badań komety Halleya. Statek utworzył wraz ze statkami innych państw tzw. Armadę Halleya. Sondzie Giotto zawdzięczamy pierwsze w historii bezpośrednie zdjęcia jądra kometarnego. Sonda zdobyła je przelatując zaledwie 596 km od komety. Giotto był też pierwszym statkiem, który powrócił z głębokiej przestrzeni i zbliżył się do Ziemi. Próbnik ten był pierwszym obiektem międzyplanetarnym zbudowanym przez ESA.
Sonda została nazwana na cześć średniowiecznego włoskiego malarza Giotto di Bondone.
Konstrukcja sondy.
Studia wstępne nad próbnikiem rozpoczęto w latach 1979-1981. W 1982 zakończono prace nad podsystemami i systemami, a w końcu 1985 próbnik był gotowy do lotu. Głównym wykonawcą próbnika była wytwórnia British Aerospace w Bristolu (Wielka Brytania). Tutaj powstała konstrukcja mechaniczna i jej układ, system elektryczny i inne podzespoły. Natomiast szczegóły realizowane były przez podwykonawców. I tak wytwórnia Dornier (RFN) i Contraves (Francja) wykonały cylinder zewnętrzny ze stożkami łączącymi trzy przedziały wyposażeniowe, system przeciwobrotowy i mechaniczną część utrzymująca ogniwa słoneczne. Również Dornier wykonał osłonę przeciwmeteorytową, sporządzoną z kompozytu przekładanego gąbką. W wytwórni francuskiej SEP w Bordeaux powstał silnik przeznaczony do zmiany orbity z geostacjonarnej na heliocentryczną. Silnik Mage-I-SB miał paliwo w ilości 374 kg, masę własną 39,2 kg i czas pracy 55 sekund. Próbnik został zabezpieczony przed wpływem wysokich temperatur. Osłony wykonała holenderska wytwórnia Fokker. Były to osłony bierne i czynne. System obrotu anteny dookólnej wykonano w wytwórni SEP w Vernon. Antena obracała się z prędkością 10-20 obr./min, masa mechanizmu, w tym silnika, wynosiła 11,7 g, a zużycie energii 9,5 W. Baterie słoneczne wykonano w RFN (wytwórnia AEG). Każde ogniwo miało rozmiar 2 x 4 cm, łącznie zbudowano 5032 ogniwa, dające moc 165 W. Energia magazynowana była w akumulatorach Ni-Cd. Czujniki Ziemi i Słońca i podzespoły orientacji powstały w zakładach Dorniera (RFN). Silniki korekcyjne i manewrowe powstały w ERNO, oparte na hydrazynie. Cztery silniki miały ciąg po 4 N, masa hydrazyny i gazu ciśnieniowego 69,0 kg. System elektroniczny, telekomunikacyjny powstał u Thomsona (Francja). Szybkość przekazu około 16 bitów/s, moc w paśmie S 48 W, moc w paśmie X (oba przy nadawaniu) 96 W, masa 26,1 kg. System pamięci miał 352 kanały wejściowe i 372 wyjściowe, prędkość zapisu 360-46 080 bitów/s, masa 15,0 kg, moc aparatury 12 W. Anteny były dziełem dwóch wytwórni: Dorniera i Ericssona (RFN i Szwecja). Łączna masa 14,6 kg.
Ważnym wyposażeniem próbnika była kamera telewizji barwnej. Obiektyw o względnym otworze 6 miał ogniskową 1 m. Kamera była schowana we wnętrzu próbnika, a obiektyw pracował za pośrednictwem lustra ustawionego pod kątem 45° do osi. Dzięki obrotowi zwierciadła o 180° kamera była w stanie fotografować jądro komety podczas przelotu koło niej.
Konstrukcja statku była oparta na konstrukcji satelity ESA – GEOS. Sonda była stabilizowana obrotowo, z prędkością 15 obrotów/min. 1,5 m antena talerzowa, pracująca w paśmie X, była ciągle nastawiana, w celu skierowania jej w stronę Ziemi. Korpus statku, w kształcie cylindra, składał się (wewnątrz) z trzech platform: górnej (grubość 30 cm), głównej (40 cm) i platformy eksperymentów (30 cm). Na szczycie statku zamontowany był trójnóg otaczający antenę dużego zysku. Wydłużał on statek do 2 metrów i 85 cm. Główny silnik był umieszczony w środku cylindra, z dyszą wystającą na spodzie statku. Sonda posiadała osłonę przeciwpyłową. Składała się ona z wierzchniej warstwy aluminium (grubości 1 mm) oraz 12 mm warstwy kevlaru, oddzielonych od siebie pustą przestrzenią. Osłona ta chroniła statek przed uderzeniami cząstek o wadze do 1 grama.
Ładunek.
Ładunek naukowy składał się z 10 eksperymentów: wąskokątnego aparatu fotograficznego, trzech spektrometrów masowych, różnych detektorów pyłu, fotopolarymetru i zestawu eksperymentów plazmy. Wszystkie eksperymenty działały prawidłowo i przesłały unikalne dane naukowe, z których, chyba najważniejsze, były zdjęcia przedstawiające jądro komety.
Opis misji.
Giotto został przygotowany specjalnie dla badań komety 1P/Halley, która w 1986 roku miała przejść przez peryhelium swojej okołosłonecznej orbity.
Start.
Sonda wystartowała z Centrum Kosmicznego w Kourou w Gujanie Francuskiej ze stanowiska startowego ELA-1 na pokładzie rakiety nośnej Ariane 1 w locie V-14 (2 lipca 1985).
Misja podstawowa.
Po ponad ośmiu miesiącach podróży sonda zbliżyła się do komety (14 marca 1986 o godz. 00:03 UTC) – Giotto znajdował się wówczas w odległości 0,89 j.a. od Słońca i 0,98 j.a. od Ziemi, tworząc z linią kometa-Słońce, kąt 107 stopni. Największe zbliżenie do komety Halleya odbyło się w odległości 596 km, choć projektanci misji chcieli by statek przeszedł w odległości 500 km.
Na czternaście sekund przed zbliżeniem, Giotto został uderzony przez „dużą” cząstkę pyłu. Uderzenie to spowodowało odchylenie wektora momentu pędu o 0,9°, i statek zaczął wykonywać ruch nutacyjny wokół nowej osi z okresem 16 s i amplitudą 0,9°. Przez następne 32 minuty dane były odbierane w sposób przerywany. Niektóre instrumenty uległy w tym czasie różnym uszkodzeniom. Inne, np. czujniki detektora pyłu, "camera baffle", "deflecting mirror", zostały wystawione na działanie cząsteczek pyłu powodujących degradację przyrządów. Mimo tego, większość przyrządów przetrwała to zbliżenie z małymi lub nieznaczącymi uszkodzeniami. W wątpliwym stanie lub częściowo uszkodzone były: aparat fotograficzny (później przestał działać w ogóle) i jeden z analizatorów plazmy (RPA). Całkowicie przestały działać: spektrometry masowe i po jednym czujniku z detektorów pyłu i analizatorów plazmy (JPA).
Misja rozszerzona.
Podczas rozszerzonej misji Giotto wykonał przelot koło Ziemi w odległości 16 300 km (2 lipca 1990, 10:01:18 UTC). Było to pierwsze zbliżenie do Ziemi wykonane przez statek wracający z głębokiej przestrzeni kosmicznej. Podczas tego przejścia, statek dokonał pomiarów pola magnetycznego i cząstek energetycznych. Giotto, wykorzystując manewr asysty grawitacyjnej koło Ziemi, pomyślnie dotarł do komety 26P/Grigg-Skjellerup (10 lipca 1992). Giotto zbliżył się do komety na odległość 200 km, z prędkością (względem niej) 13,99 km/s. Odległość od Słońca wynosiła 1,01 j.a., a od Ziemi – 1,43 j.a.. Instrumenty zostały włączone wieczorem 9 lipca. Osiem eksperymentów wykazało zadziwiającą sprawność i zebrało unikalne dane. Johnstone Plasma Analyser wykrył pierwszą obecność jonów kometarnych w odległości 600 000 km od jądra (12 godzin przed zbliżeniem). "Dust Impact Detectors" (Detektory Uderzeń Pyłu) zanotowały pierwsze zderzenie z większą cząstką o godz. 15:30:56. Wtedy też wykryto łuk i fale uderzeniowe oraz obszary przyspieszeniowe ("acceleration regions").
Zakończenie misji.
23 lipca 1992 praca Giotto została oficjalnie przerwana po tym, jak dokonano wszelkich przygotowań statku do jego trzeciego przejścia w tryb hibernacji. Na pokładzie zostało tylko 1 do 7 kg paliwa, ilość niewystarczająca do wykonania jakichkolwiek większych manewrów w przyszłości. Giotto raz jeszcze przeleciał koło Ziemi, w dniu 1 lipca 1999 w odległości 219 000 km (02:40 UTC). Statek poruszał się wtedy z prędkością ok. 3,5 km/s względem Ziemi.

</doc>
<doc id="663346" url="https://pl.wikipedia.org/wiki?curid=663346" title="Ratusz w Lipinach">
Ratusz w Lipinach

Ratusz w Lipinach – neogotycki były ratusz mieszczący się przy ul. Chorzowskiej w Świętochłowicach, w dzielnicy Lipiny.
Historia budynku.
Powstał w latach 1907-1908. Zaprojektowała go spółka Overkott&amp;Foehre z Wrocławia.
Początkowo w budynku znajdowały się gabinety naczelnika okręgu, jego asystenta i pozostałych urzędników, sala posiedzeń rady gminy, urząd stanu cywilnego, opieka społeczna, gminna kasa oszczędności, urząd nadzoru budowlanego oraz urząd meldunkowy. W zachodnim skrzydle znajdował się posterunek policji. Ponadto w gmachu miały swoją siedzibę czytelnia i dom młodzieży, służący do zajęć pozaszkolnych. W czasie II wojny światowej budynek wykorzystywano jako sąd. Od lat 60. XX wieku, aż do 2005 budynek był wykorzystywany jako przychodnia zdrowia. W 2005 dawny ratusz przeszedł w ręce Miejskiego Zarządu Budynków, gdzie urządzono jego administrację. W 2011 roku swoją działalność w budynku rozpoczęła Poradnia Psychologiczno-Pedagogiczna oraz Centrum Integracji Społecznej.
Architektura budynku.
Gmach ratusza rozplanowano na kształcie litery "L". Budynek ma dwie kondygnacje. Uwagę zwracają charakterystyczna ośmioboczna wieżyczka z blaszanym hełmem i wykusz. Od strony podwórka widać witraż znajdujący się w holu, który przedstawia śląski pejzaż przemysłowy oraz postaci górnika i hutnika, wykonany przez firmę Ferdinanda Müllera z Quedlinburga. Ściany wymurowano z cegły i oblicowano cegłą klinkierową. Dekorację stanowią ceglane ornamenty ułożone na tynkowanych tłach. Wewnątrz zachowało się wiele elementów oryginalnego wyposażenia - stare drzwi i reprezentacyjne schody z balustradą.

</doc>
<doc id="663372" url="https://pl.wikipedia.org/wiki?curid=663372" title="Jackie McLean">
Jackie McLean

Jackie McLean, właśc. John Lenwood McLean Jr. (ur. 17 maja 1931 w Nowym Jorku, zm. 31 marca 2006 w Hartford) – amerykański saksofonista i kompozytor jazzowy. Laureat NEA Jazz Masters Award 2001.
Znany ze współpracy z takimi muzykami jak Tina Brooks, Larry Willis, Miles Davis, Herbie Hancock, Bill Hardman, Ray Draper, Tony Williams, Jack DeJohnette, Paul Chambers, Lenny White, Michael Carvin, Carl Allen, Donald Byrd, Sonny Clark, Ornette Coleman, Dexter Gordon, Billy Higgins, Freddie Hubbard, Grachan Moncur III oraz Mal Waldron.

</doc>
<doc id="663373" url="https://pl.wikipedia.org/wiki?curid=663373" title="Dakota Fanning">
Dakota Fanning

 
Hannah Dakota Fanning (ur. 23 lutego 1994 w Conyers) – amerykańska aktorka i modelka.
Życiorys.
Urodziła się jako córka Stevena i Heather z d. Arrington. Jej młodszą siostrą jest Elle Fanning.
Debiutowała gościnnymi rolami w takich serialach jak: "Ostry dyżur" czy "Ally McBeal". Ważnym momentem w przebiegu jej kariery okazał się rok 2001 kiedy to zagrała jedną z głównych ról w filmie "Jestem Sam". Występ ten przyniósł jej sporą popularność, uznanie w oczach krytyków i kolejne propozycje. Od tamtego czasu zagrała w wielu produkcjach u boku największych gwiazd Hollywood takich jak Steven Spielberg, Tony Scott czy Quentin Tarantino. Wielokrotnie nagradzana prestiżowymi statuetkami.
Fanning ma szeroko rozwinięte zainteresowania i umiejętności: uczy się języków, gra na instrumentach, umie pływać, szydełkować. Duże kontrowersje wywoływała jej rola w filmie "Hounddog" (2007), w którym zagrała w scenie gwałtu. Kolejne produkcje z jej udziałem to m.in. "Cutlass" (2007), "Skrzydlate cienie" (2008), "Push" (2009), "Amerykańska sielanka" (2016) czy "Pewnego razu... w Hollywood" (2019).
Od 2005 roku Fanning pojawiła się w wielu rankingach. Uzyskała m.in. tytuł Najbardziej Wpływowej Aktorki w Hollywood (2005), umieszczona została na listach 100 Kobiet w Hollywood (2007), 100 Znakomitości Show-Biznesu (2007), Najbogatszych Gwiazd Poniżej 21. roku życia (2007).
Fanning bierze także udział w profesjonalnych sesjach zdjęciowych (np. z Karlem Lagerfeldem, Tomem Fordem) i kampaniach reklamujących odzież znanych projektantów (Marc Jacobs).

</doc>
<doc id="663374" url="https://pl.wikipedia.org/wiki?curid=663374" title="Second Life">
Second Life

Second Life (SL) – darmowy, wirtualny świat, udostępniony publicznie w 2003 roku przez firmę Linden Research, Inc., mieszczącą się w San Francisco, założoną przez Philipa Rosedale’a – byłego dyrektora ds. technicznych firmy RealNetworks. Świat "Second Life" znajduje się na wielu serwerach, zarządzanych przez Linden Research, Inc. To połączenie serwerów zwane jest „siatką” (ang. grid). W kliencie gry zawarte są narzędzia, umożliwiające użytkownikom (nazywanym "mieszkańcami" – ang. "residents") modyfikację świata SL oraz uczestniczenia w jego wirtualnej gospodarce. Pod koniec sierpnia 2007 roku, według oficjalnych danych, zarejestrowanych było ponad 9 mln graczy, z czego około 1,5 mln aktywnych w ciągu ostatnich 60 dni. Second Life jest darmową platformą, umożliwiającą wykupienie płatnego konta premium, oferującego dodatkowe możliwości jakimi są np. możliwość zakupu własnej wyspy (ang. "Sim") czy otrzymywanie okresowego "kieszonkowego" w tamtejszej walucie – Linden Dollars (Ls, L$).
Wymagania.
Bieżące wymagania dotyczące sprzętu komputerowego można sprawdzić na stronie http://secondlife.com/support/system-requirements/
Konta użytkowników.
Obecnie "Second Life" posiada dwa typy kont użytkowników:
W przypadku obywateli Unii Europejskiej doliczany jest do powyższych cen VAT.
Jeżeli podczas rejestracji podstawowego konta podamy dane naszej karty kredytowej, bądź informacje w systemie PayPal, otrzymamy jednorazowe stypendium w wysokości 250 L$. Jest to jednak opcjonalne. Aby zarejestrować się w grze wystarczy podać jedynie poprawny adres e-mail.
Opłaty za konta w "Second Life" oraz stypendia zmieniają się co jakiś czas, np. podstawowe konta utworzone przed 29 maja 2006 roku dostają stypendium w wysokości 50 L$ na tydzień. Nowsze konta już nie posiadają tej opcji.
Koszt załadowania dowolnego pliku na serwer poprzez klienta programu to 10 L$ za każdy plik.
Opis.
Postać.
Postać, stworzona w "Second Life", nie posiada jakichkolwiek statystyk czy profesji. Informacje zawarte w profilu postaci (zwanej w grze "awatarem" ang. "avatar") podobne są do informacji, dostępnych zazwyczaj w portalach społecznościowych (krótki opis postaci, zainteresowania, obrazek postaci, przynależność do grup użytkowników).
Samo tworzenie "awatara" jest dość urozmaicone. Poprzez przesuwanie odpowiednich suwaków w odpowiednim menu gracz może przykładowo ustalić nasycenie kolorami skóry czy włosów "awatara", długość ramion czy kształt ust. Oprócz tego można dodawać tekstury do części ciała (np. jako tatuaże). W podobnym stylu modyfikuje się ubranie postaci. Mnogość możliwych do ustawienia opcji sprawia iż prawie niemożliwe jest spotkanie dwóch identycznych postaci w grze. Wygląd "awatara" nie jest ustalany na stałe, możliwa jest jego modyfikacja w dowolnej chwili.
Dodatkowo na "awatara" można zakładać tzw. przystawki (ang. "attachments"). Pod tą nazwą kryją się wszelkie obiekty, które mogą być dołączone do postaci. Podobnie jak w grach MMORPG, są to fragmenty garderoby, broń czy biżuteria, ale również np. specjalnie wykonane oczy (np. gadzie) czy włosy (bardziej realistyczne).
Dzięki możliwościom edycji "awatara" oraz "przystawkom" możliwe jest stworzenie postaci, znanej z klimatów fantasy (np. kilkunastometrowy smok) czy sci-fi. Popularnym typem "awatarów" są tzw. "futrzaki" (ang. "furries"), czyli dwunożne lisy, wilki itp., jednak większość postaci wyglądem przypomina przedstawicieli rodzaju ludzkiego.
Klimat świata.
"Second Life" nie ma z góry narzuconego klimatu (nastroju) świata. Wprawdzie większość lokacji przypomina te znane z życia (a niektóre nawet są jego wiernymi kopiami), ale zdarzają się również lokacje utrzymane w klimacie średniowiecza, fantasy, starożytności czy sci-fi.
Możliwości.
Główną cechą wyróżniającą "Second Life" są możliwości interakcji z otoczeniem jakie posiada każdy gracz. Hasło reklamowe gry brzmi: "Your World. Your Imagination" ("Twój Świat. Twoja Wyobraźnia").
Tworzenie przedmiotów.
W kliencie Second Life wbudowany jest prosty program do tworzenia trójwymiarowych obiektów. Nie ma wprawdzie tak dużych możliwości jak samodzielne programy tego typu, ale dzięki niemu można utworzyć niemal dowolny obiekt. Dodatkowo można załadować mapę bitową przedmiotu trójwymiarowego stworzonego w niezależnym programie 3D np. Blender, tzw. sculpted prim. Większość przedmiotów dostępnych w SL została stworzona przez użytkowników (nie tylko np. samochody czy statki kosmiczne, ale np. rośliny czy zwierzęta). Dodatkowo, klient SL oferuje możliwość załadowania plików graficznych (tekstur) na serwer za standardową opłatą. Jeżeli jednak obiekt ma robić coś więcej niż tylko stać w miejscu to trzeba go jeszcze zaprogramować.
Programowanie.
Aby obiekty mogły wchodzić w interakcję z otoczeniem (np. aby samochód poruszał się, broń strzelała pociskami itp.) obiekt musi być zaprogramowany. W tym celu do Second Life zaimplementowano swoisty język programowania, tzw. "Linden Scripting Language" (skr. "LSL"). Swoją składnią język ten przypomina składnię języka C lub Javy. Cechą charakterystyczną języka jest to iż bazuje on na "stanach" (ang. "state") w jakim znajduje się w danym momencie obiekt, w którym znajduje się skrypt (np. nasłuchiwanie, poruszanie się, kolizja itp.). Jest to dość prosty język programowania (posiada zaledwie kilkadziesiąt standardowych funkcji). Do pisania programów w SL ("skryptów", ang. "scripts") służy specjalny edytor, zintegrowany z klientem programu, posiadający m.in. opcję kolorowania składni języka. Ogólnie technika programowania przypomina programowanie dla systemów wbudowanych, ze względu na ograniczenie ilości pamięci dostępnej dla pojedynczego skryptu. Dlatego przy tworzeniu większych projektów niezwykle ważna jest modularyzacja kodu (rozdzielenie całego programu na kilka, a nawet kilkanaście skryptów). Dodatkowym ograniczeniem możliwości programowania jest również prostota interpretera "LSL" oraz fakt iż niektóre funkcje języka mogą generować duże obciążenie SL (tzw. lagi).
Dźwięk.
Każdy dźwięk słyszalny w Second Life może zostać zastąpiony przez plik dźwiękowy stworzony w zewnętrznym programie przez użytkownika. W ten sposób przedmioty mogą nie tylko wyglądać czy poruszać się tak jak użytkownik sobie zażyczy, ale również wydawać dźwięki wybrane przez autora. Koszt załadowania plików dźwiękowych na serwer poprzez klienta SL jest taki sam jak w przypadku plików graficznych. Dodatkowo użytkownicy posiadający własną ziemię mogą ustawić muzykę odtwarzaną na danym terenie poprzez podanie w odpowiednim "menu" adresu sieciowego do danego źródła muzyki (np. radia internetowego).
Animacje.
Postać wykonując pewne czynności (np. śmiejąc się, skacząc czy idąc) wykonuje jakąś animację. Tak jak dźwięk czy grafika, tak też animacje postaci użytkownika mogą być zmieniane przez niego. Do tego celu potrzebny jest zewnętrzny program graficzny umożliwiający tworzenie animacji postaci (np. program Poser). Modyfikując istniejące animacje lub tworząc nowe, użytkownik ma możliwość zmiany domyślnych animacji, bądź też utworzenia całkiem nowych.
Ekonomia.
Jednostką monetarną w Second Life jest "Linden Dollar" ("L$"). Przy pomocy tej waluty dokonuje się wszelkich transakcji w SL. Pieniądze można zdobywać poprzez oferowanie różnych usług, bądź produktów w wirtualnym świecie SL. Istnieje możliwość zakupu i sprzedaży "L$". Taka operacja jest dostępna poprzez kartę kredytową, bądź system PayPal. Lindeny można również zakupić na aukcjach internetowych (eBay, Allegro); często po korzystniejszym kursie niż w samym Second Life i bez konieczności posiadania konta PayPal czy karty kredytowej. W 2011 roku Linden Lab wprowadziło płatności lokalne, które umożliwiają zakupy waluty poprzez wpłatę na konto. Uwaga – jest to konto podane w wyniku przeprowadzenia transakcji w panelu nawigacyjnym (Dashboard) na oficjalnej stronie Second Life po zalogowaniu.
Sam system ekonomiczny jest zbliżony do naturalnego, bazuje na popycie i podaży na dany towar. Stąd też np. przelicznik amerykańskich dolarów na "Linden Dollar"y jest zmienny.
Według szacunkowych danych dostępnych na stronie internetowej Second Life, przeciętnie w ciągu dnia dokonywane są transakcje na sumę rzędu 400 – 500 tysięcy dolarów amerykańskich.
Parcele.
W SL istnieje możliwość zakupienia przez użytkowników (tylko przez posiadaczy konta "Premium") obszaru ziemi. Podobnie jak w rzeczywistym świecie, wartość gruntu zależy od jego położenia (jeżeli jest to popularny region Second Life, cena będzie wyższa). Ziemię można kupować od innych użytkowników bądź też bezpośrednio od autorów SL. Oprócz jednorazowej wpłaty za wykup ziemi, dodatkowo trzeba co miesiąc opłacać jego utrzymanie (ta opłata jest realizowana w dolarach amerykańskich). Wysokość miesięcznych kosztów uzależniona jest od wielkości posiadanego gruntu.
Drugą, znacznie droższą opcją wykupu ziemi, jest zakup własnej prywatnej wyspy. O ile zakup kawałka gruntu jest najczęściej realizowany automatycznie, o tyle na dostarczenie nowej wyspy trzeba poczekać około dwóch tygodni. Główną różnicą pomiędzy własną wyspą a kawałkiem ziemi (oprócz rozmiarów) jest fakt iż prywatne wyspy znajdują się na osobnych serwerach, dzięki czemu znacznie rzadziej występują na nich "lagi" oraz posiadają znacznie wyższe limity odwiedzających oraz obiektów jakie mogą znajdować się na danym obszarze.
Każdy kawałek terenu posiada własny limit obiektów jakie można zbudować na nim. Dodatkowo ustalony jest również limit odwiedzających, którzy mogą jednocześnie przebywać na danym obszarze. To wszystko ma na celu ograniczenie "lagów".
Towary.
Pod tą nazwą w SL funkcjonują różne przedmioty: od kompletnych domów poprzez zwierzęta i pojazdy do ubrań czy skryptów. Większość z owych dóbr jest wykonana przez użytkowników. Ceny podobnie jak w przypadku ziemi zależą od popytu oraz podaży, jak również od jakości danego przedmiotu i są ustalane przez sprzedawców (autorzy Second Life nie ingerują bezpośrednio w ceny przedmiotów). Oprócz przedmiotów wytworzonych przez zwykłych użytkowników, w SL można również zakupić przedmioty wykonane przez firmy znane z realnego świata (np. Adidas czy Toyota).
Dodatkowo w Second Life istnieje całkiem spora liczba przedmiotów tzw. "freebies" przeznaczonych dla nowych użytkowników i najczęściej dostępnych za darmo, bądź za symboliczną opłatą.
Podobnie jak w normalnym świecie, tak i tutaj można znaleźć przedmioty bądź skrypty udostępniane na licencji wolnego oprogramowania bądź Open Source.
Usługi.
Oprócz ziemi czy towarów, w SL można natknąć się na sprzedaż usług oferowanych przez użytkowników. Nazwa ta obejmuje szeroki wachlarz możliwości: od budowniczych czy programistów (tworzenie konkretnych skryptów) DJ-ów czy piosenkarzy. Istnieją trzy typy regionów: General, Moderate i Adult. W regionach General przeznaczonej dla rezydentów od 16 roku życia zakazane są treści dla dorosłych. Regiony Moderate dostępne są dla osób powyżej 18 roku życia. Do regionów Adult dostęp mają użytkownicy, którzy wykonają weryfikację wieku korzystając z karty kredytowej.
Użytkownicy poniżej 16 roku życia nie mają dostępu do SL
Przedstawicielstwa dyplomatyczne.
30 maja 2007 Szwecja jako pierwszy kraj Unii Europejskiej otworzyła swoją ambasadę przy wirtualnym świecie "Second Life", wcześniej zrobiły to Malediwy.
Edukacja.
Wiele firm oraz uniwersytetów, nawet tak znanych jak Harvard i Oxford, używa platformy Second Life do celów edukacyjnych i treningowych.
W roku 2007 platforma Second Life zaczęła być używana do nauczania języków obcych. Zarówno w Second Life, jak i w realnym świecie, nauczyciele zaczęli używać wirtualnej rzeczywistości do celów nauczania języków. Angielski jest w Second Life reprezentowany przez wiele szkół – włączając w to British Council, która to skupiła się na obecności w tzw. Teen Grid (odpowiednik Second Life dla osób w wieku pomiędzy 13 i 17 lat, który został zamknięty w 2011 roku z powodu połączenia gridów). Hiszpańskie szkoły językowe i Instytut Kulturalny “Instituto Cervantes” mają swoją własną wyspę w Second Life. SLanguages 2008 jest drugą edycją corocznej konferencji dotyczącej nauczania języków obcych z użyciem wirtualnych światów takich jak Second Life.

</doc>
<doc id="663375" url="https://pl.wikipedia.org/wiki?curid=663375" title="Trzon macicy">
Trzon macicy

Trzon macicy (łac. "corpus uteri") stanowi grubszą i szerszą część macicy, wewnątrz której znajduje się jama macicy – miejsce, gdzie dochodzi do zagnieżdżenia się zarodka i rozwoju płodu.
Zbudowany jest z silnie rozwiniętej błony mięśniowej ("tunica muscularis", "myometrium") tworzonej przez komórki mięśni gładkich i tkanki łącznej. Od zewnątrz trzon macicy pokryty jest otrzewną określaną mianem omacicza.

</doc>
<doc id="663376" url="https://pl.wikipedia.org/wiki?curid=663376" title="Jama macicy">
Jama macicy

Jama macicy (łac. "cavitas uteri") – przestrzeń wewnątrz trzonu i cieśni macicy, wewnątrz której podczas ciąży rozwija się płód. Jest ograniczona endometrium.

</doc>
<doc id="663378" url="https://pl.wikipedia.org/wiki?curid=663378" title="Chwyt pistoletowy">
Chwyt pistoletowy

Chwyt pistoletowy – element broni strzeleckiej służący do jej trzymania podczas prowadzenia ognia, umieszczany obok spustu. 
Pierwotnie wykorzystywany wyłącznie jako rękojeść pistoletów (stąd nazwa), z czasem ze względu na wysoką ergonomię, zaczęto go stosować również w innych rodzajach broni palnej: pistoletach maszynowych, karabinach automatycznych itp. Wewnątrz chwytu pistoletowego może znajdować się gniazdo magazynka lub elementy mechanizmu spustowego. 

</doc>
<doc id="663382" url="https://pl.wikipedia.org/wiki?curid=663382" title="Donośnik">
Donośnik

Donośnik – część wielostrzałowej broni palnej dokonująca donoszenia naboi. 
W broni zasilanej magazynkowo donośnik jest częścią magazynka w którym mają zastosowanie donośniki sprężynowe posiadające korytka podparte sprężyną i opierające się o dno magazynka swoim drugim końcem. W broni zasilanej taśmowo donośnik jest podzespołem broni którego podstawowym elementem są przesuwak i napędzająca go dźwignia (donośnik przesuwakowo-bębnowy) lub bęben (donośnik bębnowy), który jest bezpośrednio napędzany przez lufę, zamek lub suwadło.

</doc>
<doc id="663384" url="https://pl.wikipedia.org/wiki?curid=663384" title="Gereon">
Gereon

Gereon – imię męskie pochodzenia greckiego, od gr. "γερων (geron)", oznaczającego "sędziwy człowiek". Patronem tego imienia jest święty Gereon z Kolonii z IV wieku. 
Gereon imieniny obchodzi 10 października.
Znane osoby noszące imię Gereon:
Zobacz też:

</doc>
<doc id="663393" url="https://pl.wikipedia.org/wiki?curid=663393" title="Dosyłacz">
Dosyłacz

Dosyłacz – urządzenie służące do dosyłania naboju do komory nabojowej. W broni artyleryjskiej dosyłacz może być mechanizmem sprężynowym, elektrycznym, pneumatycznym lub hydraulicznym, w broni strzeleckiej rolę dosyłacza pełni najczęściej czółko zamka.

</doc>
<doc id="663394" url="https://pl.wikipedia.org/wiki?curid=663394" title="Okres płodowy">
Okres płodowy



</doc>
<doc id="663398" url="https://pl.wikipedia.org/wiki?curid=663398" title="Dwójnóg">
Dwójnóg

Dwójnóg – rodzaj podstawy wyposażonej w dwie nóżki, podpierającej lufę w broni palnej. Zadaniem dwójnogu jest stabilizacja broni. 
W broni strzeleckiej.
W broni strzeleckiej dwójnóg mocowany jest w okolicach lufy (bezpośrednio na niej, jej osłonie, łożu lub stanowiąc dodatkowy uchwyt broni). Długość nóżek może być stała lub regulowana, a na ich zakończeniach mogą znajdować się ostrogi i lemiesze ułatwiające stabilne zakotwiczenie w gruncie. Dwójnogi początkowo stanowiły element ręcznych i lekkich karabinów maszynowych stabilizując broń przy strzelaniu seriami. Obecnie w dwójnogi wyposażane są również karabiny wyborowe i automatyczne.
W artylerii.
W moździerzach lekkich i średnich dwójnóg jest podzespołem podstawy i służy do utrzymania lufy w położeniu bojowym. Składa się z rozstawnych nóg, które w górnej części połączone są widełkami mechanizmu podniesieniowego, a w dolnej części zakończone stopami z ostrogami i zabezpieczone łańcuchem ze sprężyną przed rozsuwaniem. Pierścień zaciskowy mechanizmu poziomowania dźwigara jest zamocowany do jednej z nóg. 

</doc>
<doc id="663399" url="https://pl.wikipedia.org/wiki?curid=663399" title="Klany szkockie">
Klany szkockie

Klany szkockie – grupy spokrewnionych ze sobą Szkotów, tworzących jedną z lepiej zachowanych struktur klanowych w Europie. Jako zasadnicza forma organizacji społecznej przetrwały klany w Wyżynnej Szkocji (Highlands) do połowy XVIII wieku. Stanowiły jedną z głównych grup oporu przeciw zjednoczeniu z Anglią i angielskiej dominacji. Stąd wszystkie góralskie klany (z wyjątkiem klanu Campbell) popierały prawowitą szkocką dynastię Stuartów, masowo biorąc udział w szkockich powstaniach m.in. w 1715 i 1745. Polityka angielskich najeźdźców próbujących zniszczyć strukturę klanową przyczyniła się paradoksalnie do jej umocnienia, a renesans szkockiej kultury narodowej na początku XIX wieku pozwolił przetrwać klanom do współczesności.
Klany szkockie nie są jednolite. Obok wielkich klanów, grupujących mniejsze klany, rody i rodziny złączone jedynie legendarnym pochodzeniem od wspólnego przodka (Klan Chattan, Klan Alpin, Klan Donald), istnieją mniejsze klany, będące w zasadzie rodami (Colquhoun, Graham, Buchanan).
Społeczność klanowa dzieli się zwykle na trzy grupy – ród naczelnika, członków klanu o tym samym nazwisku co naczelnik, zachowujących tradycje wspólnego, często legendarnego pochodzenia i tzw. ludzi złączonych – dawnych mieszkańców ziem zajętych przez klan, członków dawnych podbitych klanów, noszących różne nazwiska, ale uznawanych za współklanowców. Anglicy próbowali odnieść stosunki klanowe do swoich układów społecznych, traktowali wodzów klanu jak posiadaczy ziemskich, drugą grupę jak dzierżawców, a trzecią jak poddzierżawców. Nie było to ścisłe odniesienie, ponieważ tradycyjnie wódz nie był właścicielem ziemi klanu, lecz tylko jej głównym zarządcą i dyspozytorem.
Niektóre klany kultywują tradycję sprzed zasiedlenia królestwa Dal Riady i mają swoje irlandzkie gałęzie (Klan Donald, Kennedy, Neill). Moda na szkocką tradycję doprowadziła do tworzenia klanów z rodów, które nigdy nie funkcjonowały w klanowej strukturze społecznej, także na Nizinach Szkockich (Lowlands). Obecnie istnieje w Szkocji ponad 50 organizacji używających nazwy klan.
Zewnętrznymi wyróżnikami przynależności klanowej były – i są nadal przy uroczystych okazjach – tartan, zawołanie, godło i marsz klanowy, grany na dudach szkockich. Tradycyjnie członków klanu wiąże przywiązanie i szacunek do rodu naczelnika klanu. Z klejnotu jego herbu pochodzi najczęściej godło klanu. Funkcja ta jest dziedziczna z prawem primogenitury. Dawniej naczelnicy byli często wybierani, ale w obrębie jednego, wodzowskiego rodu. Na skutek budowania struktury feudalnej w oparciu o strukturę klanową przez królów szkockich większość naczelników klanów posiada jednocześnie tytuły arystokratyczne (m.in. książęta Argyll w klanie Campbell, książęta Montrose w klanie Graham, baron Slate w klanie Macdonald) lub jest lokalnymi posiadaczami ziemskimi (laird). Naczelnicy klanów nieposiadający tytułów arystokratycznych nazywani są tradycyjnie według schematu MacX of MacX (MacDonald of MacDonald, Murray of Murray itp.) lub MacX of that Ilk (np. Macgregor of that Ilk, Cameron of that Ilk).
Tradycyjne nazwy niektórych starych klanów nie zawsze są tożsame z nazwiskiem, np. klan Mackayów nazywany jest klanem Morgan, klan Robertsonów – klanem Struan, federacja klanów Macphersonów i Mackintoshów – klanem Chattan.

</doc>
<doc id="663400" url="https://pl.wikipedia.org/wiki?curid=663400" title="Bogusława Latawiec">
Bogusława Latawiec

Bogusława Latawiec, również Bogusława Latawiec-Balcerzan (ur. 25 września 1939 w Wołominie, zm. 1 listopada 2021 w Poznaniu) – polska poetka, prozaiczka, krytyczka literacka, redaktorka i nauczycielka.
Życiorys.
Była córką Czesława Latawca. Absolwentka Wydziału Filologii Polskiej i Klasycznej Uniwersytetu im. Adama Mickiewicza w Poznaniu (1961).
Debiut poetycki w 1962 potem publikowała przede wszystkim wiersze, ale też prozę, recenzje, eseje w wielu czasopismach, m.in.: „Odrze”, „Życiu literackim”, „Literaturze” i „Twórczości”. W latach 1974–1982 pracowała w miesięczniku „Nurt” (kierowniczka działu poezji i krytyki poetyckiej). W latach 1991–2003 była redaktorką naczelną miesięcznika „Arkusz” (współtworzyła go z Włodzimierzem Branieckim). Dwukrotnie nominowana do Orfeusza – Nagrody Poetyckiej im. K.I. Gałczyńskiego za najlepszy tom roku: w 2012 za tom "Gdyby czas był ziemią" a w 2019 za tom "Pierzchające ogrody".
Nauczycielka w następujących szkołach średnich: III Liceum Ogólnokształcące im. św. Jana Kantego oraz VIII Liceum Ogólnokształcące im. Adama Mickiewicza w Poznaniu.
Życie prywatne.
Jej mężem był Edward Balcerzan. W piśmie „Teksty Drugie” w 2006 ukazały się „Listy do Bogusławy Latawiec i Edwarda Balcerzana (1971–1973)” Tymoteusza Karpowicza.

</doc>
<doc id="663402" url="https://pl.wikipedia.org/wiki?curid=663402" title="Kołnierz turniejowy">
Kołnierz turniejowy

Kołnierz turniejowy (niem. "Turnierkragen", franc. "lambeau", ang. "label") – figura herbowa w postaci poziomej belki z trzema, czterema lub pięcioma czworokątnymi występami u dołu, zwykle w jednolitej barwie.
Kołnierz turniejowy najczęściej jest oznaczeniem herbu młodszej linii lub syna (dziedzica) dla odróżnienia od nieuszczerbionego herbu seniora rodu.
Herb np. Księcia Walii od herbu królewskiego różni się nałożonym srebrnym kołnierzem turniejowym o trzech występach.
Zstępni księcia Walii i boczne gałęzie rodziny królewskiej stosują dalsze odróżnianie herbów przez umieszczanie na kołnierzu turniejowym dodatkowych godeł (róż, kotwic, półksiężyców itp.) i zmianie jego barwy. Podobne znaczenie kołnierz turniejowy ma we Francji, w Holandii i w Niemczech. Rzadko bywa stosowany we Włoszech i Westfalii - jako honorowe czy pamiątkowe zaszczycenie tarczy herbowej.

</doc>
<doc id="663403" url="https://pl.wikipedia.org/wiki?curid=663403" title="MacDonald">
MacDonald



</doc>
<doc id="663404" url="https://pl.wikipedia.org/wiki?curid=663404" title="Macgregor">
Macgregor



</doc>
<doc id="663406" url="https://pl.wikipedia.org/wiki?curid=663406" title="Stewart">
Stewart



</doc>
<doc id="663408" url="https://pl.wikipedia.org/wiki?curid=663408" title="Hereditary Knights">
Hereditary Knights

Hereditary Knights (ang. "dziedziczny rycerz") – brytyjski dziedziczny tytuł honorowy odnoszący się w zasadzie jedynie do:

</doc>
<doc id="663409" url="https://pl.wikipedia.org/wiki?curid=663409" title="Wielopostaciowość">
Wielopostaciowość



</doc>
<doc id="663410" url="https://pl.wikipedia.org/wiki?curid=663410" title="Rob Roy">
Rob Roy



</doc>
<doc id="663413" url="https://pl.wikipedia.org/wiki?curid=663413" title="Widliszek">
Widliszek

Widliszek ("Anopheles") – rodzaj muchówek z rodziny komarowatych. Obejmuje 476 opisanych gatunków. Larwy są filtratorami, żerującymi u powierzchni wody. Dorosłe samce pobierają pokarm roślinny, natomiast samice uzupełniają dietę krwią zwierząt stałocieplnych. Część z gatunków to wektory zarodźców, wywołujących u ludzi malarię oraz nicieni wywołujących u ludzi filariozy.
Ewolucja.
Z zapisu kopalnego znane są tylko dwa gatunki widliszków, oba z inkluzji w bursztynie: "Anopheles dominicanus" z miocenu oraz "Anopheles rottensis" z oligocenu. Więcej informacji o ewolucji rodzaju dostarczają badania metodą zegara molekularnego. Wskazują one, że rozejście linii ewolucyjnych Anophelinae i Culicinae miało miejsce między 150 a 120 milionami lat temu, a okres ekspansji rodzaju przypadał na kredę.
Morfologia.
Owady w większości smukłe, w spoczynku układające głowę i odwłok w linii prostej, pod kątem do podłoża. Długość głaszczków szczękowych nie odbiega u nich znacząco od długości kłujki. U samców owe głaszczki mają buławkowate zgrubienia w częściach szczytowych. Równomiernie zaokrąglona krawędź tylna tarczki wyróżnia widliszki od pokrewnego rodzaju "Chagasia", zaś niefalisty przebieg żyłek medialnych M i M (są one proste lub równomiernie zakrzywione) odróżnia je od pokrewnego rodzaju "Bironella". Na powierzchni odwłoka występują głównie włoski, natomiast łusek albo nie ma wcale albo ograniczają się do małych łatek.
Larwy odróżnić można od przedstawicieli Culicinae po braku syfonu, od rodzaju "Bironella" po braku włosków palmowatych na śródtułowiu, a do "Chagasia" po braku takich włosków na segmentach odwłoka od trzeciego do piątego oraz braku palisady szczecinek na tylno-bocznych płatach przetchlinek.
Biologia i ekologia.
Samce pobierają wyłącznie płynny pokarm roślinny, natomiast samice ponadto ssą krew zwierząt stałocieplnych (są hematofagami), która niezbędna jest im do rozwoju jaj. Aktywnie szukają swoich żywicieli, trzymając się jednak siedlisk wilgotnych z uwagi na łatwość wysychania ich ciała. Dorosłe większości gatunków aktywne są nocą lub o zmierzchu.
Larwy i poczwarki przechodzą rozwój w środowisku wodnym. Larwy żerują filtrując drobny pokarm z powierzchni wody przy użyciu uformowanych w wachlarze włosków na wardze górnej. Oddychają powietrzem atmosferycznym, pobieranym za pomocą przetchlinki na grzbiecie odwłoka. Przemieszczają się w wodzie szybkimi ruchami odwłoka, tyłem do przodu. Poczwarkom do oddychania służy krótki syfon.
Do pasożytów widliszków należą mikrosporydia z rodzajów: "Amblyospora", "Crepidulospora", "Senoma" i "Parathelohania".
Rozprzestrzenienie.
Cały rodzaj jak i jego podrodzaj nominatywny mają zasięg kosmopolityczny. Najliczniejszy w gatunki podrodzaj "Cellia" ograniczony jest w swym występowaniu do Starego Świata. Monotypowy podrodzaj "Baimaia" występuje tylko w krainie orientalnej. Podrodzaj "Christya" zamieszkuje Afrykę Subsaharyjską. Pozostałe podrodzaje są neotropikalne. W Polsce stwierdzono 5 gatunków widliszków (zobacz: komarowate Polski).
Taksonomia.
Rodzaj ten wprowadzony został w 1818 roku przez Johanna Wilhelma Meigena. Wraz z rodzajami "Bironella" i "Chagasia" tworzy podrodzinę Anophelinae w rodzinie komarowatych. Do 2016 roku opisano 476 gatunków z rodzaju widliszek. Bazując głównie na chetotaksji gonokoksytów samców rodzaj ten dzieli się na 8 podrodzajów:
Analizy filogenetyczne Salluma i innych z 2000 oraz 2002 roku, jak i Harbacha i Kitchinga z 2005 i 2016 roku wskazują, że tak rozumiany rodzaj "Anopheles" nie jest monofiletyczny i wymaga włączenia doń rodzaju "Bironella". Ostatnia z analiz wskazała także, że bazalną pozycję w obrębie rodzaju (jeśli włączyć doń "Bironella") lub całej podrodziny zajmuje "Anopheles implexus", członek podrodzaju "Christya", który w związku z tym może wymagać wyniesienia do rangi rodzaju. Ogólnie filogenezę Anophelinae uznaje się za wciąż niedostatecznie poznaną.
Znaczenie medyczne.
Wiele gatunków ma duże znaczenie medyczne jako wektory zarodźców, wywołujących u ludzi malarię oraz nicienia "Wuchereria bancrofti", wywołującego u ludzi filariozę. Ponadto niektóre gatunki są wektorami alfawirusa ONNV, wywołującego u ludzi gorączkę O'nyong-nyong. Z ciał widliszków wyizolowano ponad 50 wirusów potencjalnie mogących wywoływać choroby u ludzi i zwierząt, jednak tylko w przypadku ONNV stwierdzono jego stałe i efektywne przenoszenie.
Do najważniejszych wektorów malarii w krainie etiopskiej należą: "A. arabiensis", "A. funestus", "A. gambiae" i "A. moucheti". W krainie orientalnej są to: "A. balabacensis", "A. baimaii", "A. culicifacies", "A. dirus", "A. latens", "A. leucosphyrus", "A. maculatus", "A. minimus", kompleks gatunków "A. fluviatilis", "A. sundaicus" i "A. superpictus", w krainie australijskiej kompleksy gatunków "A. farauti" i "A. punctulatus", a w krainie neotropikalnej: "A. albimanus", "A. aquasalis", "A. argyritarsis", "A. bellator", "A. cruzii", "A. darlingi", "A. nuneztovari" i "A. pseudopunctipennis". Na Bliskim Wschodzie i na subkontynencie indyjskim kluczowe znaczenie mają "A. sergentii" i "A. stephensi", a w południowo-wschodniej Palearktyce "A. sinensis". 
Podczas historycznych epidemii malarii w Europie i Azji Zachodniej największą rolę odgrywały "A. messeae" i "A. atroparvus", a na zachodzie Ameryki Północnej "A. freeborni".

</doc>
<doc id="663414" url="https://pl.wikipedia.org/wiki?curid=663414" title="Efialtes z Trachis">
Efialtes z Trachis

Efialtes z Trachis (; zm. ok. 469 p.n.e.) – Grek, syn Eurydemusa z Malis. Podczas bitwy pod Termopilami w 480 p.n.e. zdradził wrogiej armii perskiej górską ścieżkę, prowadzącą na tyły wojsk Greków, dowodzonych przez króla Sparty Leonidasa. Po porażce Persji w bitwie pod Salaminą uciekł do Tesalii w obawie przed zemstą Spartan. Według Herodota ("Dzieje" VII, 213-215) miał przypadkowo zginąć z ręki Athenadesa z Trachis, który później został nagrodzony za to przez Spartan.
W kulturze masowej.
W utworach współczesnej kinematografii, w filmie "300 Spartan" (1962) w roli zdrajcy wystąpił Kieron Moore. Natomiast w filmie "300" (2007), w którym rolę Efialtesa zagrał Andrew Tiernan, jest on przedstawiony jako kaleki Spartanin zdradzający Leonidasa, gdy król odmawia mu możliwości uczestniczenia w bitwie. 

</doc>
<doc id="663415" url="https://pl.wikipedia.org/wiki?curid=663415" title="Aleksandr Pomierancew">
Aleksandr Pomierancew

Aleksandr Nikanorowicz Pomierancew (, ur. w Moskwie zm. 27 października 1918 w Piotrogrodzie) – rosyjski architekt, który zaprojektował niektóre z najciekawszych budynków w Imperium Rosyjskim oraz na Bałkanach XX wieku. 

</doc>
<doc id="663416" url="https://pl.wikipedia.org/wiki?curid=663416" title="Bartolomeo Rastrelli">
Bartolomeo Rastrelli

Francesco Bartolomeo Rastrelli (ros. "Франческо Бартоломео Растрелли"; ur. 1700 w Paryżu, zm. 1771 w Petersburgu) – architekt barokowy pochodzenia włoskiego, tworzący w stylu rosyjskiego baroku na terenie Rosji carskiej, zaprojektował m.in. Pałac Zimowy w Petersburgu, pałac w Rundāle oraz przebudowę Pałacu Katarzyny w Carskim Siole.
Życiorys.
Francesco Bartolomeo Rastrelli urodził się w Paryżu w 1700 roku. Był synem włoskiego rzeźbiarza i architekta Carla Bartolomea Rastrellego (1675–1744), z którym przyjechał do Rosji w wieku szesnastu lat. Carlo Rastrelli, pracujący przez dekady we Francji, gdzie zdobył renomę jako rzeźbiarz i architekt wnętrz, przybył do Petersburga w 1716 roku, by pracować dla cara Piotra I Wielkiego.
Pierwsze nauki pobierał u ojca, z którym pracował nad projektami dla rosyjskiej arystokracji. Jego pierwszym zleceniem, otrzymanym od hospodara Mołdawii Dymitra Kantemira w 1721 roku, był projekt pałacu dla władcy w Petersburgu. Następnie w latach 20. XVII w. odbywał studia w Europie opłacane przez cara. W 1724 roku na krótko powrócił do Petersburga, a po śmierci Piotra Wielkiego, cesarzowa Rosji Katarzyna I sfinansowała przynajmniej kolejne dwa lata jego studiów zagranicznych. Nie wiadomo dokładnie gdzie studiował, przyjmuje się, że większość czasu spędził we Włoszech. Studia zagraniczne trwały 5–8 lat, a Rastrelli mógł również kształcić się we Francji i w Niemczech.
Po powrocie do Rosji wyrobił sobie renomę. W 1730 roku zaprojektował – nieistniejący już – gmach szkoły jazdy konnej przy Newskim Prospekcie. Pod koniec lat 30. XVIII w. Rastrelli pracował dla faworyta cesarzowej Anny Romanowej – Ernesta Jana Birona, księcia Kurlandii i Semigalii od 1737 roku. Dla Birona zaprojektował dwa pałace: pałac w Rundāle oraz pałac w Jełgawie, znajdujące się współcześnie na terenie Łotwy. Cesarzowa Anna Romanowa nadała mu tytuł carskiego architekta nadwornego – honor nadany wcześniej niemieckiemu architektowi Schlüterowi (1660–1714) i francuskiemu architektowi Le Blondowi (1679–1719). Po odsunięciu Birona od władzy w 1740 roku, Rastrelli został wezwany z powrotem do Petersburga, gdzie powierzono mu projekt pałacu letniego (wzniesionego w latach 1741–1744).
Jego pozycja ucierpiała podczas przewrotu pałacowego w 1741 roku, jednak szybko powrócił do łask, stając się ulubionym architektem cesarzowej Elżbiety Romanowej, która powierzała mu najważniejsze projekty w stolicy i okolicy. W 1743 roku zainstalował w przebudowywanym na zlecenie cesarzowej Pałacu Zimowym Bursztynową Komnatę. W 1744 roku otrzymał zlecenie projektu jej rezydencji letniej w Kijowie – Pałacu Maryńskiego. W 1845 roku rozpoczął prace nad przebudową pałacu Peterhof, otwartego ponownie w 1755 roku. W latach 1748–1764 według projektu Rastrellego wzniesiono w Petersburgu kompleks klasztorny Monasteru Smolnego, przy czym gmach soboru został ukończony dopiero w 1835 roku. W 1748 roku Rastrelli sporządził bardzo podobny projekt cerkwi św. Andrzeja w Kijowie. Również w 1748 roku Rastrelli rozpoczął prace nad pawilonem ermitażu w Carskim Siole, zbudowanym w 1749 roku. W 1752 roku Rastrellemu powierzono przebudowę Pałacu Katarzyny w Carskim Siole, który miał się stać „rosyjskim Wersalem”. W 1755 roku przeniósł tu z polecenia carycy Bursztynową Komnatę. W latach 1754–1762 poprowadził budowę Pałacu Zimowego. Za panowania Elżbiety Romanowej zaprojektował 12 pałaców oraz liczne cerkwie. Opracowywał wówczas również oprawy uroczystości dworskich, sporządzając plany oświetlenia, fajerwerków, fontann winnych oraz bankietów czy pochodów.
W 1762 roku na tron wstąpiła Katarzyna II Wielka, która preferowała bardziej progresywny styl architektoniczny – neoklasycyzm i zwolniła Rastrellego z pozycji nadwornego architekta w 1763 roku. Rastrelli podjął wówczas ponownie prace dla Birona, by ukończyć wnętrza jego pałaców w Rundāle i Jełgawie.
W lutym 1771 roku Rastrelli został przyjęty jako honorowy członek do Akademii Sztuk Pięknych w Petersburgu. Zmarł dwa miesiące później, w kwietniu 1771 roku w Petersburgu. Miejsce jego pochowku nie jest znane.
Działalność.
Rastrelli tworzył w stylu rosyjskiego baroku na terenie Rosji carskiej. Łączył rokoko z tradycyjnymi elementami architektury rosyjskiej, tworząc bogato zdobione, wielokolorowe fasady. Był architektem m.in. Pałacu Zimowego w Petersburgu, pałacu w Rundāle oraz przebudowy Pałacu Katarzyny w Carskim Siole.
Poniższa tabela przedstawia wybrane obiekty wzniesione lub przebudowane według projektów Rastrellego:

</doc>
<doc id="663417" url="https://pl.wikipedia.org/wiki?curid=663417" title="Consolidated C-87 Liberator">
Consolidated C-87 Liberator



</doc>
<doc id="663418" url="https://pl.wikipedia.org/wiki?curid=663418" title="Piotr Baranowski">
Piotr Baranowski

Piotr Dmitriewicz Baranowski (, ur. 14 lutego 1892 w Szujscy, zm. 12 czerwca 1984 w Moskwie) – rosyjski architekt i konserwator zabytków Związku Radzieckiego. Założyciel muzeum sztuki ludowej w Kołomieńskie i Muzeum Starożytnej Sztuki Rosyjskiej im. Andrieja Rublowa w Monasterze Spaso-Andronikowskim.
Życiorys.
Piotr Dmitriewicz Baranowski urodził się 14 lutego 1892 r. we wsi Szujscy w rejonie wiazemskim w obwodzie smoleńskim w rodzinie chłopskiej. W 1912 r. ukończył Moskiewski Instytut Inżynierii Lądowej otrzymując złoty medal Moskiewskiego Towarzystwa Archeologicznego za opracowanie planu restauracji klasztoru Trójcy Świętej we wsi Boldino.
Następnie studiował na wydziale historii sztuki Moskiewskiego Instytutu Archeologicznego, który ukończył Instytut ze złotym medalem w 1918 r. Za rozprawę o zabytkach klasztoru w Boldino w uznaniu wagi odkryć naukowych otrzymał tytuł profesora w wieku 26 lat. W latach 1919–1923 był profesorem w Moskiewskim Instytucie Archeologicznym i starszym badaczem w Akademii Historii Kultury Materialnej.
W 1921 r. wyruszył na wyprawę wzdłuż rzeki Pinegi, aby zapoznać się z północną architekturą drewnianą. Podczas swojego życia odbył dziesięć wypraw na północ: wzdłuż wybrzeża Morza Białego, wzdłuż rzeki Onegi, północnej części Dźwiny, do Nowogrodu, Wyspy Sołowieckie i Karelii.
W 1924 roku Baranowski założył w Kołomieńskie muzeum sztuki ludowej i został jego pierwszym dyrektorem. Na teren muzeum przeniesiony został m.in. dom Piotra I zbudowany w 1702 r. dla cara Piotra I w Twierdzy Nowodwińskiej w delcie północnej Dźwiny. W 1925 roku Piotr Dmitriewicz rozpoczął renowację Soboru Kazańskiej Ikony Matki Bożej na Placu Czerwonym. W latach 30. Baranowski przez wiele lat badał zabytki Azerbejdżanu, przemierzał góry i wąwozy Wielkiego Kaukazu, prowadził wykopaliska, konserwację i renowację wielu odkrytych zabytków. Dzięki jego staraniom ocalał Sobór Wasyla Błogosławionego, który planowano zburzyć albo sprzedać do Ameryki.
W 1933 r. padł ofiarą represji, został aresztowany i skazany został na 3 lata w obozie w Mariinsku na Syberii. Po odbyciu kary otrzymał nakaz osiedlenia się w Aleksandrowie bez prawa wyjazdu. Tam objął stanowisko architekta-konserwatora w miejscowym muzeum, będącym wówczas oddziałem Państwowego Muzeum Historycznego. Codziennie musiał meldować się w miejscowym biurze komendanta.
W 1947 r. Baranowski i Igor Grabar wystąpili z wnioskiem o utworzenie Muzeum Starożytnej Sztuki Rosyjskiej im. Andrieja Rublowa w Monasterze Spaso-Andronikowskim. Decyzja zapadła w tym samym roku, ale muzeum zostało otwarte dla publiczności dopiero w 1960 r.
Baranowski odrestaurował około 80 zabytków, zbadał i opracował projekty renowacji ponad 70 zabytków.
Zmarł 12 czerwca 1984 r. w wieku 92 lat. Pochowany został w Monastyrze Dońskim.

</doc>
<doc id="663420" url="https://pl.wikipedia.org/wiki?curid=663420" title="Pistolet Liberator">
Pistolet Liberator



</doc>
<doc id="663421" url="https://pl.wikipedia.org/wiki?curid=663421" title="Wasilij Bażenow">
Wasilij Bażenow

Wasilij Iwanowicz Bażenow (ros. "Василий Иванович Баженов") (ur. w miejscowości Dolskie - zm. w Petersburgu) – rosyjski architekt, grafik oraz nauczyciel.
Bażenow studiował w Paryżu z Iwanem Starowem, z którym również odwiedził Włochy.
Dzieła.
Zaprojektował m.in.: Dom Paszkowa, (1784-1786, obecnie Rosyjska Biblioteka Państwowa), Pałac Michajłowski w Petersburgu, cerkiew w Bykowie.

</doc>
<doc id="663422" url="https://pl.wikipedia.org/wiki?curid=663422" title="Efialtes z Aten">
Efialtes z Aten

Efialtes z Aten (ur. ok. 500 p.n.e., zm. 461 p.n.e.) - ateński polityk, prawodawca i mówca, nauczyciel Peryklesa.
Pochodzenie.
Urodził się w niezamożnej rodzinie. Jako polityk miał opinię nieprzekupnego i nieskazitelnego, co zapewniało mu zaufanie ludu. Był zwolennikiem reform ustrojowych w duchu demokratycznym i niejako spadkobiercą idei Temistoklesa. Uznawany był za przywódcę ateńskich demokratów w latach sześćdziesiątych V wieku p.n.e. i tym samym był przeciwnikiem przywódcy stronnictwa arystokratycznego Kimona. 
Reformy.
Dziełem Elfialtesa było złamanie wpływów Areopagu, który jako instytucja arystokratyczna składał się z byłych archontów, wywodzących się z klas wyższych i pozostających w jego składzie dożywotnio. Efialtes zaczął atak od oskarżeń poszczególnych członków Areopagu o korupcję lub nadużycie władzy i w wielu przypadkach uzyskał wyroki skazujące. Następnie latem 462 p.n.e., wraz z Peryklesem i podczas nieobecności Kimona, przeprowadził na zgromadzeniu reformę demokratyczną. Najważniejsze uprawnienia areopagu przeszły na Zgromadzenie Ludowe, Radę Pięciuset i sądy ludowe ("heliaja"). Areopagowi pozostawiono jedynie sądownictwo w sprawach o przelew krwi (zranienie, zabójstwo), trucicielstwo, podpalenie i niektóre wykroczenia religijne (wycięcie świętych oliwek). Efialtes był również przeciwny wsparciu Sparty przeciwko helotom. 
Zamach i śmierć.
Wkrótce po przeprowadzeniu reformy Efialtes padł ofiarą zamachu - został zamordowany podstępnie przez Beotę, Arystodikosa z Tanagry. Nie udało się nigdy ustalić inicjatorów zamachu. Demokraci twierdzili, że zabójcami są oligarchowie, inni utrzymywali, że zabójców nie schwytano, bo nie chciano ich schwytać (o jakiś udział w tym niewątpliwie politycznym morderstwie podejrzewano nawet Peryklesa, który zajął miejsce zamordowanego jako przywódca stronnictwa). Efialtesa pochowano na starożytnej nekropoli ateńskiej Keramejkos w dzielnicy garncarzy - Keramikos.
Znaczenie reform Efialtesa.
Przeprowadzenie reformy przez Efialtesa jest uznawane za jedną z ważniejszych cezur w dziejach ustroju ateńskiego, została bowiem usunięta ostatnia bariera instytucjonalna w dążeniu do pełnej demokratyzacji ustroju Aten: "„...przez nią [tj. przez wolność] lud tak się rozzuchwalił, że według słów komediopisarzy, nie pozwolił sobie więcej założyć uzdy, ale zaraz zaczął gryźć Eubeję i skakać po wszystkich wyspach"" (Plutarch z Cheronei, "Żywoty równoległe"). Zdaniem wielu badaczy nowożytnych dopiero od reform Efialtesa można mówić o demokracji ateńskiej.
Starożytne źródła.
O Efialtesie pisali w starożytności: Arystoteles w "Polityce" i "Ustroju politycznym Aten" oraz Plutarch z Cheronei w "Żywotach równoległych" (biografie Peryklesa i Kimona).

</doc>
<doc id="663423" url="https://pl.wikipedia.org/wiki?curid=663423" title="Joseph Sunlight">
Joseph Sunlight

Joseph Sunlight (ur. 2 stycznia 1889 w Nowogródku, zm. 15 kwietnia 1978) – rosyjsko-angielski architekt żydowskiego pochodzenia.
Pochodził z żydowskiej rodziny Schimschlavitch, jego ojciec był kupcem i handlarzem bawełny. W 1890 roku jego rodzina wyemigrowała do Anglii osiadła w Manchesterze, w Port Sunlight. Jak pomocnik architekta w latach 1904 - 1907 pracował przy budowie kościoła pod wezwaniem św. Anny (St Ann's Church) w Manchesterze. Jego największym projektem był budynek Sunlight House (1932).
W 1923 roku został posłem do parlamentu z ramienia Partii Liberalnej reprezentując okręg wyborczy Shrewsbury

</doc>
<doc id="663424" url="https://pl.wikipedia.org/wiki?curid=663424" title="Dmitrij Uchtomski">
Dmitrij Uchtomski

Dmitrij Wasilijewicz Uchtomski (ros. Дмитрий Васильевич Ухтомский; ur. 1719, zm. 15 października 1774) – książę, rosyjski architekt, główny architekt Moskwy podczas panowania carycy Elżbiety. W latach 1753–1755 stworzył Czerwoną Bramę.

</doc>
<doc id="663425" url="https://pl.wikipedia.org/wiki?curid=663425" title="Narbada">
Narbada

Narbada, Narmada – rzeka w środkowej części subkontynentu indyjskiego (wyżyna Dekan), tworząca granicę pomiędzy Indiami Północnymi i Południowymi.
Źródło Narbady leży w paśmie Majkal (Mekal). Długość to około 1300 km, zaś powierzchnia dorzecza 98 tys. km². Rzeka płynie w głębokiej i wąskiej dolinie między pasmem Windhja i Satpura. Ujście w formie estuarium do Zatoki Kambajskiej na Morzu Arabskim. W dolnym biegu używana do nawadniania. Przez Indusów uważana za rzekę świętą.

</doc>
<doc id="663426" url="https://pl.wikipedia.org/wiki?curid=663426" title="Dimitrij Uchtomski">
Dimitrij Uchtomski



</doc>
<doc id="663427" url="https://pl.wikipedia.org/wiki?curid=663427" title="Uglicz">
Uglicz

Uglicz () – miasto w zachodniej części Rosji, w obwodzie jarosławskim, nad rzeką Wołgą. Znane od 937 roku, pierwsza wzmianka jako o mieście z 1148. Miasto należy do tzw. Złotego Pierścienia Rosji. W 2005 Uglicz liczył około 37 tys. mieszkańców.
Od 1218 do 1328 był stolicą niezależnego Księstwa Uglickiego. Następnie wszedł w skład Księstwa Moskiewskiego. Jednym z najważniejszych wydarzeń w historii miasta była śmierć w nim w 1591 w niejasnych do końca okolicznościach carewicza Dymitra, syna Iwana IV Groźnego, co łączy Uglicz z początkami okresu wielkiej smuty. W konsekwencji tego wydarzenia większość ówczesnych mieszkańców została skazana na zesłanie.
W Ugliczu znajduje się kilkanaście cerkwi, z których kilka znajduje się na terenie Kremla, położonego nad brzegiem Wołgi. Do rewolucji w mieście było ponad dwadzieścia cerkwi, ale ponad połowę z nich zburzono w pierwszych latach istnienia ZSRR.
Do 2006 w Ugliczu działała fabryka zegarków marki Czajka.
W Ugliczu urodził się znany biolog rosyjski Aleksandr Oparin.
W mieście rozwinął się przemysł precyzyjny, włókienniczy, maszynowy oraz spożywczy.
Historia.
Uglicz został założony w 937 roku. W czasach rozbicia dzielnicowego Rusi Kijowskiej był stolicą małego księstwa (1218–1328), do czasu aż miejscowi książęta sprzedali swoje księstwo Wielkiemu Księstwu Moskiewskiemu. Jako miasto graniczne Księstwa Moskiewskiego, było wielokrotnie palone przez Mongołów, Litwinów i wojska Wielkiego Księstwa Twerskiego.
Wielki książę Moskwy Iwan III Srogi oddał miasto swojemu młodszemu bratu Andrzejowi Wielkiemu w 1462. Podczas panowania Andrzeja znaczenie miasta wzrosło, zostało zbudowanych kilka kamiennych budynków. Z tego okresu pochodzi przebudowany w 1713 sobór katedralny, monaster Opieki Matki Bożej założony przez Paisjusza Uglickiego (zniszczony przez bolszewików) oraz pałac książąt zbudowany z czerwonej cegły (zbudowany w 1481 i do tej pory istniejący).
W czasie panowania Iwana Groźnego miasto zostało przekazane jego młodszemu bratu, Jerzemu. Miejscowi mieszkańcy pomogli carowi zdobyć Kazań, wybudowali drewnianą twierdzę, która następnie została spławiona Wołgą do Kazania. Przez XVI wiek Uglicz rozkwitał politycznie i ekonomicznie, ale w kolejnych wiekach stracił na znaczeniu.
Pod koniec XVI wieku miasto stało się świadkiem wydarzeń zapowiadających wielki kryzys dynastyczno-państwowy na przełomie XVI i XVII wieku, który otrzymał nazwę wielkiej smuty. Po śmierci Iwana Groźnego w 1584 jego młodszy syn i jedyny następca nowego cara Fiodora – Dymitr Iwanowicz został zesłany przez Borysa Godunowa do Uglicza. Tu 15 maja 1591 ośmioletni wówczas chłopiec został znaleziony martwy z rozerżniętym gardłem na dziedzińcu pałacu. Podejrzenie natychmiast padło na głównego doradcę cara – Borysa Godunowa. Oficjalne śledztwo bojara Szujskiego stwierdziło we wniosku końcowym, że śmierć Dymitra była nieszczęśliwym wypadkiem. Wyrwano serce dzwonu, który oznajmił śmierć Dymitra. W Tobolskim Kremlu w dalekim rogu wisi «wygnanij» dzwon, który bił na alarm po zabójstwie carewicza Dymitra. Niewyjaśnione do końca okoliczności śmierci carewicza spowodowały później wieloletnią wojnę domową, gdy po śmierci ostatniego z Rurykowiczów, Fiodora Borys Godunow objął władzę. W 1601 Uglicz został przekazany byłemu narzeczonemu księżniczki Ksenii Godunowej – szwedzkiemu księciu Gustawowi.
W latach 1674-1677 z fundacji metropolity rostowskiego Jonasza w Ugliczu wzniesiono murowany kompleks monaster Zmartwychwstania Pańskiego.
W XIX wieku Uglicz zaczął podupadać, ponieważ brak kolei uniemożliwił sprzedaż produktów przemysłowych i rolnych. Dopiero w 1890 doprowadzono linie kolejowe do pobliskich miast: Kaljazin i Kaszyn – poprawiło to sytuację gospodarczą Uglicza.
W 1940 wybudowano linię kolejową relacji Kaljazin – Uglicz. W latach 1935-1950 zbudowano w Ugliczu elektrownię wodną.

</doc>
<doc id="663428" url="https://pl.wikipedia.org/wiki?curid=663428" title="Fellin">
Fellin



</doc>
<doc id="663429" url="https://pl.wikipedia.org/wiki?curid=663429" title="Caroní">
Caroní

Caroní (hiszp. "Río Caroní") – rzeka w Wenezueli, prawy dopływ rzeki Orinoko. Źródła w masywie Roraima. Jej długość wynosi 692 km, a powierzchnia dorzecza – 95 tys. km². Wykorzystywana do produkcji energii elektrycznej – dwie duże elektrownie wodne (Guri i Macagua). Liczne progi i wodospady. Najdłuższy dopływ - Paraqua (lewy).

</doc>
<doc id="663431" url="https://pl.wikipedia.org/wiki?curid=663431" title="Giganthias">
Giganthias

Giganthias – rodzaj ryb z rodziny strzępielowatych.
Klasyfikacja.
Gatunki zaliczane do tego rodzaju :

</doc>
<doc id="663432" url="https://pl.wikipedia.org/wiki?curid=663432" title="Bratz (serial animowany)">
Bratz (serial animowany)

Bratz (2005-2007) – amerykański serial animowany, opowiadający o czterech przyjaciółkach. Dziewczyny postanawiają założyć magazyn dla nastolatek o nazwie Bratz, w którym będą rozwiązywać ich problemy. Serial można było oglądać w Polsce na antenie telewizji ZigZap.
Opis fabuły.
Serial opowiada przygody Cloe i jej najlepszych przyjaciółek Yasmin, Jade i Sashy. Dziewczyny zbierają ciekawe historie do ich własnej gazetki dla nastolatek, opisują spotkania ze sławnymi osobami. Akcja toczy się nie tylko w szkole średniej Stiles, ale również w egzotycznych miastach na całym świecie.
Bratz w Polsce.
Zanim na ZigZapie pojawił się serial Bratz 1 stycznia 2006 roku pojawił się film Bratz: Blask i styl. Niecały miesiąc później pojawił się już serial. Nowe odcinki był emitowane co tydzień w Przymierzalni. Po zakończonej emisji w przymierzalni serial miał około 2 miesięcy przerwy, jednak po przerwie był emitowany codziennie aż do czerwca 2007. W czasie emisji serialu pojawiało się wiele filmów pełnometrażowych. Po prawie 5 miesięcznej przerwie serial powrócił na antenę ZigZapa do Przymierzalni. Po przerwie od 27 października emitowana jest 2 seria serialu. W Polsce zostały wydane płyty z filmami: Bratz: Magiczny Dżin (Bratz: Przygoda z dżinami), Bratz: Anioły Rocka, Bratz: Od marzeń do gwiazd, Bratz: Szczenięce lata oraz film autorski Bratz

</doc>
<doc id="663433" url="https://pl.wikipedia.org/wiki?curid=663433" title="Nemanthias carberryi">
Nemanthias carberryi

Nemanthias carberryi – gatunek ryby z rodziny strzępielowatych, jedyny przedstawiciel rodzaju "Nemanthias" .
Występowanie: zachodnia część Oceanu Indyjskiego, rafy koralowe na głębokościach 4–30 m p.p.m.
Opis.
Osiąga do 13 cm długości.

</doc>
<doc id="663434" url="https://pl.wikipedia.org/wiki?curid=663434" title="Nemanthias">
Nemanthias



</doc>
<doc id="663435" url="https://pl.wikipedia.org/wiki?curid=663435" title="Synagoga w Praszce">
Synagoga w Praszce

Synagoga w Praszce – synagoga znajdująca się w Praszce na rogu ulic Tadeusza Kościuszki i Józefa Piłsudskiego 27.
Historia i architektura.
Synagoga została zbudowana w 1850 roku, choć inne źródła mówią o 1820 lub 1836 roku. Podczas II wojny światowej hitlerowcy zdewastowali synagogę. Po wojnie budynek synagogi stał opuszczony, aż do 1964 roku, kiedy to przebudowano go na Miejsko-Gminny Ośrodek Kultury i Bibliotekę Publiczną.
Murowany budynek synagogi wzniesiono na planie prostokąta. Do dnia dzisiejszego zachował się oryginalny wystrój zewnętrzny, w tym ścianka attykowa, półokrągle zakończone okna oraz trójkątny portyk, wsparty na czterech kolumnach.
Na ścianie budynku znajduje się tablica pamiątkowa o treści: "Dawna Synagoga. Miejsce kultu religijnego ludności żydowskiej zamieszkującej w Praszce od XVII w. do 1942 r.".

</doc>
<doc id="663436" url="https://pl.wikipedia.org/wiki?curid=663436" title="Rodzina piratów">
Rodzina piratów

Rodzina piratów (org. "Famille Pirate", 1999–2000) – francusko-kanadyjsko-niemiecki serial animowany opowiadający o rodzinie piratów, która mieszka na wyspie wraz z innymi mieszkańcami. Co dzień pirat Wiktor Mac Bernic poszukuje skarbów, które są ukryte na wyspie, ale przeszkadza mu w tym jego sąsiad Albert Derekin wraz z jego rodziną. Na dodatek jego syn jest zakochany w Krewetce, czyli córce Wiktora.
Światowa premiera serialu miała miejsce 4 września 1999 roku na francuskim kanale France 3. Ostatni odcinek został wyemitowany 13 października 2004 roku. W Polsce premiera serialu odbyła się 19 czerwca 2000 roku na antenie Canal+ i był emitowany do 24 lipca 2000 roku. W późniejszym czasie serial emitowany był także na kanale ZigZap od maja 2005 roku do lipca 2006 roku. Od 1 września 2014 roku serial jest emitowany na kanale Stopklatka TV. Od 1 lipca 2015 roku serial emitowany jest również w paśmie "Bajkowa TVS" na kanale TVSilesia, a emisja przypada na ostatnie 30 minut pasma.
Animacja drugiego sezonu powstała w Orange Studio Reklamy w Bielsku-Białej.
Wersja polska.
Opracowanie wersji polskiej: na zlecenie Canalu+ / ZigZapa – Start International Polska
Reżyseria:
Tłumaczenie: Zuzanna Fuksiewicz 
Dialogi polskie:
Dźwięk i montaż:
Kierownictwo produkcji: Paweł Araszkiewicz
Udział wzięli:
i inni
Lektor: Wojciech Paszkowski
Bohaterowie.
Rodzina Wiktora
Rodzina Alberta
Złoga piracka Wiktora
Inni
Informacje dodatkowe.
Serial pojawił po raz pierwszy w maju 2005 w telewizji ZigZap. Początkowo było emitowane 26 odcinków, jednak potem były już wszystkie 40. Serial składa się z 2 trzynastominutowych odcinków. Odcinek świąteczny trwa około 24 minut. Serial po raz ostatni pojawił się w lipcu 2006 roku.

</doc>
<doc id="663437" url="https://pl.wikipedia.org/wiki?curid=663437" title="Narządy">
Narządy



</doc>
<doc id="663438" url="https://pl.wikipedia.org/wiki?curid=663438" title="Othos dentex">
Othos dentex

Othos dentex: – endemiczny gatunek ryby z rodziny strzępielowatych, jedyny przedstawiciel rodzaju "Othos". Poławiana gospodarczo.
Występowanie.
rafy koralowe Oceanu Indyjskiego, na zachód i południe od Australii, na głębokościach do 30 m p.p.m.
Charakterystyka.
Dorasta do 75 cm długości.

</doc>
<doc id="663439" url="https://pl.wikipedia.org/wiki?curid=663439" title="Othos">
Othos

Othos – rodzaj morskich ryb z rodziny Serranidae.
Występowanie.
rafy koralowe Oceanu Indyjskiego u zachodnich wybrzeży Australii.
Klasyfikacja.
Gatunki zaliczane do tego rodzaju:

</doc>
<doc id="663441" url="https://pl.wikipedia.org/wiki?curid=663441" title="Serranocirrhitus latus">
Serranocirrhitus latus

Serranocirrhitus latus – gatunek ryby z rodziny strzępielowatych, jedyny przedstawiciel rodzaju "Serranocirrhitus". Bywa hodowana w akwariach morskich.
Występowanie.
Zachodnia część Oceanu Spokojnego, rafy koralowe na głębokościach 15–70 m p.p.m.
Charakterystyka.
Dorasta do 13 cm długości.

</doc>
<doc id="663442" url="https://pl.wikipedia.org/wiki?curid=663442" title="Serranocirrhitus">
Serranocirrhitus



</doc>
<doc id="663443" url="https://pl.wikipedia.org/wiki?curid=663443" title="Viljandi">
Viljandi

Viljandi (do 1917 roku "Fellin") – miasto w południowej Estonii, nad jeziorem Viljandi. 
Historia.
Wzmiankowane w 1211 r. (powstało na miejscu grodu Estów). Prawa miejskie nadał Viljandi w 1283 roku mistrz krajowy inflanckiej gałęzi zakonu krzyżackiego Villekinus de Endorpe. Członek Hanzy. W granicach Rzeczypospolitej Obojga Narodów (Inflanty: XVI/XVII w., siedziba starosty), odbity przez Polaków w 1602. W Szwecji (XVII/XVIII), od 1721 r. w granicach Rosji.
Zabytki.
W mieście znajdują się ruiny zamku z końca XIII w. (wzniesionego na miejscu twierdzy zakonu kawalerów mieczowych, zał. 1224), zniszczonego XVII/XVIII w.; zachowane fragmenty dekoracji rzeźb. (kapitele); klasycystyczne domy; budowle użyteczności publicznej z lat 20. XX w.
Charakterystyczny dla miasta jest wiszący, czerwony most (est. "Rippsild"), który znajduje się na terenie zamkowym.
Symbolem miasta w XXI wieku jest truskawka. W 2007 r. ustawiono w przestrzeni miejskiej osiem betonowych figur tego owocu.
Transport.
W mieście znajduje się port lotniczy Viljandi.

</doc>
<doc id="663446" url="https://pl.wikipedia.org/wiki?curid=663446" title="Trachypoma macracanthus">
Trachypoma macracanthus

Trachypoma macracanthus – gatunek ryby z rodziny strzępielowatych, jedyny przedstawiciel rodzaju "Trachypoma" .
Występowanie: południowo-zachodnia część Oceanu Spokojnego.
Opis.
Osiąga do 22 cm długości.

</doc>
<doc id="663447" url="https://pl.wikipedia.org/wiki?curid=663447" title="Trachypoma">
Trachypoma



</doc>
<doc id="663452" url="https://pl.wikipedia.org/wiki?curid=663452" title="Tosana niwae">
Tosana niwae

Tosana niwae – gatunek ryby z rodziny strzępielowatych, jedyny przedstawiciel rodzaju "Tosana".
Występowanie.
Zachodnia część Oceanu Spokojnego, od Japonii do Morza Południowochińskiego.
Charakterystyka.
Dorasta do 16 cm długości.

</doc>
<doc id="663453" url="https://pl.wikipedia.org/wiki?curid=663453" title="Tosana">
Tosana

Szwajcaria:
Inne:

</doc>
<doc id="663456" url="https://pl.wikipedia.org/wiki?curid=663456" title="Algierski Związek Narciarstwa i Sportów Górskich">
Algierski Związek Narciarstwa i Sportów Górskich

Algierski Związek Narciarstwa i Sportów Górskich (fr. "Fédération Algérienne de Ski et Sports de Montagne") − algierskie stowarzyszenie kultury fizycznej pełniące rolę algierskiej federacji narodowej, głównie w narciarstwie klasycznym i innych sportach zimowych.
Związek jest członkiem Międzynarodowej Federacji Narciarskiej (FIS). Do jego celów statutowych związku należy promowanie, organizowanie i rozwój narciarstwa w Algierii m.in. poprzez szkolenia zawodników i instruktorów oraz organizację zawodów.

</doc>
<doc id="663462" url="https://pl.wikipedia.org/wiki?curid=663462" title="Nowy Rozdół">
Nowy Rozdół

Nowy Rozdół (, "Nowyj Rozdił") – miasto na Ukrainie, w rejonie lwowskim, najmłodsze miasto w obwodzie lwowskim. Położone jest we wschodniej części rejonu mikołajowskiego.
Powstało w 1953 roku w związku z rozpoczęciem eksploatacji dużych pokładów siarki koło starego osiedla Rozdół. Miasto posiada własny herb i flagę.
Geografia.
Nowy Rozdół położony jest na lewobrzeżnym zboczu rzeki Dniestr na wysokości 290 m nad poziomem morza, na styku Opola oraz kotliny Przedkarpackiej. Poprzez Nowy Rozdół przebiega droga Mikołajów - Chodorów. Do drogi Lwów – Stryj jest 15 kilometrów. Odległość do Lwowa wynosi 54 km, natomiast do Mikołajowa (centrum administracyjne rejonu mikołajowskiego) – 19 km, do Chodorowa – 18 km, do Żydaczowa – 27 km. W roku 1958 do Nowego Rozdołu dotarła linia kolejowa, która w ten sposób połączyła miasto z Chodorowem. Linia ta służy głównie do przewozów towarowych.
Klimat jest umiarkowany. Średnia temperatura roczna stanowi +7,6 stopni Celsjusza, temperatura w lipcu: +18 stopni Celsjusza. Średnioroczna ilość opadów w ciągu ostatnich 50 lat wynosi 683 mm, wysokość śniegowego pokrycia w zimie – 10–12 cm, jego trwałość – 60–80 dni. Wiatry przeważnie z kierunku zachodniego i południowo-zachodniego, ciśnienie atmosferyczne: 725–740 mm słupka rtęci.
Historia.
Miasto powstało na gruntach dawnej wsi Malechów. Geologowie znaleźli tu pokłady siarki – jedne z największych w Europie. Naturalna siarka przedkarpackiego rejonu jest typu osadowego. Leży ona pod powierzchnią gruntu na głębokości 35–130 m, co stwarza bardzo dobre warunki do wydobycia sposobem odkrywkowym, którego efektywność ekonomiczna jest 4–6 razy wyższa od sposobu kopalnianego. Średnia grubość pokładów siarki – 13 m, maksymalna grubość – 30 m.
Biorąc pod uwagę fakt, że siarka jest strategicznym surowcem dla przemysłu chemicznego i wojskowego, w 1952 roku Ministerstwo Przemysłu Chemicznego podjęło decyzję o budowie tu dużych zakładów chemicznych oraz osiedla dla robotników.
Gazeta "Izwestia" 5 listopada 1958 roku informowała: "Dzisiaj, 4 listopada, w nocy zakłady chemiczne i robotnicze osiedle chemików obiegła ekscytująca wiadomość o tym, że w zakładzie siarki przeprowadzono pierwsze wytapianie. Produkcja siarki z Rozdołu się rozpoczęła!". Nastąpił szybki rozrost osiedla i rozwój produkcji, uwarunkowany olbrzymimi zasobami surowca chemicznego, zwiększającym się zapotrzebowaniem na nie państwa oraz wolnymi zasobami ludzkimi w przyległych miejscowościach.
W roku 1959 Prezydium Rady Najwyższej Ukraińskiej Socjalistycznej Republiki Radzieckiej wydał dekret, zgodnie z którym Nowy Rozdół zaliczono do kategorii osiedla typu miejskiego.
W roku 1960 Rada Ministrów ZSRR przyjęła uchwałę nr 315 o podwajaniu potęgi górniczo-chemicznych zakładów w Rozdole, a 24.06.1963 r. Dział Państwowego Planowania ZSRR podjął decyzję o dalszym zwiększeniu produkcji.
Na początku lat 90. ubiegłego stulecia liczba zakładów przemysłu chemicznego została zmniejszona, a w następnych kilku latach produkcję siarki całkowicie zaprzestano.
W roku 1963 Prezydium Rady Najwyższej Ukraińskiej Socjalistycznej Republiki Radzieckiej wydał dekret, zgodnie z którym Nowy Rozdół podniesiono do kategorii miast rejonowego znaczenia, a w grudniu 2002 r. Rada Najwyższa Ukrainy nadała Nowemu Rozdołowi status miasta obwodowego znaczenia.
W wyniku intensywnego i mniej więcej planowego rozwoju wszystkich czynników miastotwórczych, Nowy Rozdół w ciągu swego 50-letniego istnienia stał się jednym z przemysłowych oraz kulturowych ośrodków w obwodzie lwowskim. Mieszczą się tu przedsiębiorstwa przemysłu chemicznego, spożywczego i lekkiego, budowy maszyn i obróbki metalu, produkcji materiałów budowlanych oraz firmy budowlane.
Bardzo ważnym czynnikiem rozwoju gospodarki miasta stały się prywatne przedsiębiorstwa, w których zatrudnionych jest około 1000 osób. Również bardzo istotnymi i stabilizującymi dla socjalno-gospodarczej sfery miasta są liczne instytucje finansowane z budżetu państwa takie jak ośrodki szkolnictwa, zdrowia, kultury itp.
Miasto Nowy Rozdół posiada bardzo rozwiniętą infrastrukturę. Fond Mieszkaniowy nalicza 650 budynków od jednopiętrowych do dziewięciopiętrowych, będących własnością municypalną oraz prywatną, włącznie z 8786 mieszkaniami, o ogólnej powierzchni mieszkalnej 456 000 metrów kwadratowych.
Do roku 1996 Fond Mieszkaniowy był własnością kilku przedsiębiorstw. Zgodnie z uchwałą Rady Ministrów Ukrainy w 1995 r. Fond Mieszkaniowy oraz wszystkie obiekty sfery społeczno-bytowej zostały oddane na własność miasta. Obsługują go dwie potężne organizacje: Urząd Mieszkaniowy-Komunalny (liczba pracowników – 277 osób) oraz SA "Energia–Nowyj Rozdił".
System szkolnictwa to: gimnazjum, pięć szkół średnich (łącznie ponad 5 tysięcy uczniów), technikum politechniczne (600 studentów), szkoła techniczno-zawodowa i liceum zawodowe, które przygotowują kadry w zakresie budownictwa, budowy maszyn, krawiectwa oraz pracowników w sferze obsługi (ogólna liczba studentów 1300 osób). W mieście są również dwie filie ośrodków szkolnictwa wyższego.
W mieście działa szkoła sztuki pięknej, w której uczy się ponad 200 uczniów, miejski ośrodek dziecięcej i młodzieńczej twórczości (400 dzieci) oraz dziecięco-młodzieńcza szkoła sportowa, w której uczy się około 200 osób.
Miejska sieć ośrodków ochrony zdrowia składa się z miejskiego szpitala (265 łóżek), przychodni (800 wizyt na zmianę), stacji pogotowia ratunkowego oraz 9 aptek.
W mieście działa komenda policji, samodzielna państwowa straż pożarna No 19, miejskie centrum karier, miejska gazeta "ŤWisnyk Rozdillať", stacja telewizyjno-radiowa, biura prawnicze i notarialne, ogrodowe i garażowe stowarzyszenia, organizacje pozarządowe i polityczne.
Miejska sieć oświatowo-kulturowa jest bardzo rozwinięta, tu aktywnie działają Pałac Kultury "Unisť", Dom Narodowy, Młodzieżowy ośrodek "ŤLilejať", cztery biblioteki dla dorosłych i jedna dla dzieci. Zespół tańca "Weselka", narodowy chór "Dnistriany", zespół narodowy "Dżereło", chór "Oranta" oraz inne zespoły amatorskie. Wiele z nich jest już znana poza granicami obwodu lwowskiego.
W mieście jest stadion na 15 tysięcy miejsc, pływalnia (obecnie nieczynna).
Prawdziwą dumą miasta jest zespół karateków, w skład którego wchodzą zwycięzcy mistrzostw Europy i świata.
Ozdobą miasta są pomniki Tarasa Szewczenki, partyzantów Ukraińskiej Armii Powstańczej, żołnierzy zaginionych w czasie drugiej wojny światowej, zaginionych lotników, Wieczny Ogień, popiersie Szewczenki oraz popiersie zaginionego starszego lejtnanta Jakymiwa. Przy wejściu do stadionu można zobaczyć jego oryginalną ozdobę - piłkę.
Z obiektów obsługi publicznej należy wyodrębnić hotel na 203 miejsca, 12 salonów fryzjerskich, łaźnię, przedsiębiorstwa szycia odzieży. W mieście funkcjonuje rynek na 350 miejsc oraz miejski centrum handlowe na 250 roboczych miejsc. W mieście są różne religijne stowarzyszenia: Ukraińska Autokefaliczna Cerkiew Prawosławna, Ukraińska Cerkiew Greckokatolicka, Cerkiew Ewangelickich Chrześcijan Baptystów, Świadkowie Jehowy (trzy zbory). Przedłuża się budowa trzech chramów: greckokatolickiego, prawosławnego oraz cerkwi ewangelickiej chrześcijan baptystów. Od czasów założenia miasta nigdy nie było żadnych konfliktów i walk na gruncie religijnym.
Ludność miasta nadal pozostaje młoda i ma stabilną perspektywę wzrostu liczby ludności. W odróżnieniu od innych miast, sytuacja demograficzna w Nowym Rozdole jest pozytywna. Naturalny przyrost ludności w roku 2005 stanowił 58 osób. Bezpośrednia komunikacja samochodowa łączy miasto z jego centrum obwodowym Lwowem, innymi miejscowościami obwodów lwowskiego, tarnopolskiego, iwanofrankowskiego, wołyńskiego oraz Polską. Nowy Rozdół ma kilka miast partnerskich za granicą – Solniecznogorsk (Rosja), Police (Polska), Pasewalk (Niemcy).

</doc>
<doc id="663463" url="https://pl.wikipedia.org/wiki?curid=663463" title="Nowojaworowsk">
Nowojaworowsk

Nowojaworowsk (ukr. Новояворівськ – Nowojaworiwśk) – miasto na Ukrainie, w obwodzie lwowskim, w rejonie jaworowskim, na Płaskowyżu Tarnogrodzkim. Liczy 26 483 mieszkańców (2001). Założone w roku 1965.
W mieście urodził się Ihor Mihałewśkyj piłkarz m.in. Karpat Lwów, GKS Bełchatów, aktualnie Motoru Lublin.
W Nowojaworowsku powstał pop-rockowy ukraiński zespół Skriabin, którego trzonem przez wiele lat byli lider Andrij Kuźmenko (ps. Kuźma Skriabin), Rostysław Domiszewski i Serhij Hera.
W Nowojaworowsku powstał ośrodek hokeja na lodzie. W latach 2011–2014 spotkania w rozgrywkach PHL rozgrywał w mieście klub ze stolicy obwodu, Łewy Lwów. Ponadto w mieście powstał klub Hałyćki Łewy Nowojaworowsk, przyjęty do ligi Ukraińskiej Hokejowej Ligi.
Znajduje tu się stacja kolejowa Jantarna, położona na linii Zatoka – Jaworów.

</doc>
<doc id="663464" url="https://pl.wikipedia.org/wiki?curid=663464" title="Stebnik (Ukraina)">
Stebnik (Ukraina)

Stebnik (ukr. Стебник, "Stebnyk") – miasto na Ukrainie, w obwodzie lwowskim, w rejonie drohobyckim.
Stacja kolejowa.
Historia.
Wieś położona na przełomie XVI i XVII wieku w powiecie drohobyckim ziemi przemyskiej województwa ruskiego, w drugiej połowie XVII wieku należała do starostwa drohobyckiego. W 1565 roku istniała tu bania solna i wieże należące do żupy solnej drohobyckiej. 
W 1861 r. w Stebniku urodził się Juliusz Leo, prezydent miasta Krakowa. 
W II Rzeczypospolitej miejscowość była siedzibą gminy wiejskiej Stebnik w województwie lwowskim. W 1922 roku w Stebniku otwarto kopalnię soli potasowej (należała ona do tej samej spółki co kopalnia w Kałuszu).
Osiedle typu miejskiego od 1969. W 1975 roku liczyło 18 tys. mieszkańców. Miasto od 1978.
W 1989 roku liczyło 22 200 mieszkańców.
W 2013 roku liczyło 20 993 mieszkańców.

</doc>
<doc id="663465" url="https://pl.wikipedia.org/wiki?curid=663465" title="Ghidorah">
Ghidorah



</doc>
<doc id="663468" url="https://pl.wikipedia.org/wiki?curid=663468" title="Ureazowy test oddechowy">
Ureazowy test oddechowy

Ureazowy test oddechowy - nieinwazyjne badanie diagnostyczne stosowane w gastroenterologii dla potwierdzenia zakażenia błony śluzowej żołądka przez bakterię "Helicobacter pylori".
Zakażenie "Helicobacter pylori" jest uznawane za zasadniczy czynnik etiologiczny kilku schorzeń górnego odcinka przewodu pokarmowego (choroba wrzodowa, przewlekłe zapalenie błony śluzowej żołądka, chłoniak żołądka typu MALT). Warunkiem rozpoczęcia leczenia eradykacyjnego jest ustalenie istnienia zakażenia przez tę bakterię.
Badanie polega na zastosowaniu doustnym płynu zawierającego mocznik znakowany izotopami węgla C13 lub C14. W wypadku istnienia zakażenia "Helicobacter pylori" dochodzi do rozłożenia znakowanego mocznika przez bakteryjną ureazę i powstaje znakowany izotopem węgla dwutlenek węgla, który jest wydalany z organizmu z powietrzem wydechowym. Badanie powietrza wydechowego pozwala na ustalenie rozpoznania infekcji "H. pylori".
Przy czułości i swoistości tej metody ocenianej na ok. 95%, metoda ta wypada korzystnie w porównaniu z innymi podobnymi metodami diagnostycznymi w kierunku "H. pylori".
Ze względu na koszty i utrudnienia techniczne ureazowy test oddechowy nie jest szeroko rozpowszechniony.

</doc>
<doc id="663471" url="https://pl.wikipedia.org/wiki?curid=663471" title="Płaczewo (powiat wejherowski)">
Płaczewo (powiat wejherowski)

Płaczewo (kaszb. "Płaczewò", niem. "Platschow") - osada kaszubska w Polsce położona w województwie pomorskim, w powiecie wejherowskim, w gminie Gniewino na skraju Puszczy Wierzchucińskiej. Wieś jest częścią składową sołectwa Tadzino.
W latach 1975–1998 miejscowość administracyjnie należała do województwa gdańskiego.

</doc>
<doc id="663474" url="https://pl.wikipedia.org/wiki?curid=663474" title="Autobus miejski">
Autobus miejski

Autobus miejski – autobus służący do przewozu dużej liczby osób na stosunkowo krótkich trasach.
Autobusy te muszą mieć szerokie drzwi, możliwie niską podłogę, szerokie i wygodne przejścia między siedzeniami oraz dużo miejsc stojących. Liczba miejsc siedzących może być niewielka, a siedzenia nie muszą być wygodne. Niezbędne jest tutaj zastosowanie rozbudowanej informacji dla pasażerów: oznaczenie linii, trasa itp. i to zarówno zewnętrznej, jak i wewnętrznej.
Ze względu na warunki ruchu miejskiego, w jakich autobusy poruszają się, muszą one odznaczać się dużą zwrotnością i zdolnością do przyspieszenia, natomiast ich prędkość maksymalna nie musi być zbyt duża (chociaż pewne typy autobusów miejskich mają układ napędowy zapewniający prędkość max. ponad 100 km/h i często są stosowane elektroniczne ograniczniki prędkości). Dla poprawy płynności jazdy mają zwykle automatyczne skrzynie biegów (zwiększa to przyśpieszenia i zmniejsza zużycie układu przeniesienia napędu), ale powodują one wzrost zużycia paliwa w warunkach jazdy z niewielką szybkością a zwłaszcza przy nadmiernej ilości zatrzymań, spowodowanych np. sygnalizacjami świetlnymi.
Historia.
Pierwsze autobusy powstawały na bazie samochodów ciężarowych. Nadwozia były drewniane.
Następnie ustaliła się forma specjalnych nadwozi autobusowych na adaptowanych do tego celu podwoziach z obniżoną w pewnym stopniu przez wygięcie podłużnic nad mostami – podłogą nadwozie nieniosące lub nadwozie samonośne. Nadwozia autobusów miejskich zaczęły być wykorzystywane także do budowy trolejbusów.
Autobusy miejskie miały przez długi czas te same nadwozia co dalekobieżne i turystyczne. Były to tylko wersje z tym samym kadłubem różniące się jedynie wyposażeniem, gdzie autobus miejski miał drzwi zamykane i otwierane zdalnie (siłownikiem lub ręcznym układem prostowodowym), dużo uchwytów dla pasażerów, oraz mniej siedzeń. Z czasem dodawano więcej coraz szerszych drzwi, a także podniesiono dachy dla poprawienia widoczności dla pasażerów stojących. Jako drzwi sterowane zdalnie stosowane są w autobusach i innych pojazdach komunikacji zbiorowej drzwi składane, odstawiane – w widłach nośnych – do wewnątrz (najczęściej) oraz na zewnątrz (zapewniające pełną szczelność). Rozwój nadwozi samonośnych i wzrost poziomu przemysłu spowodował zróżnicowanie kadłubów autobusów dalekobieżnych i miejskich, gdzie te ostatnie miały coraz bardziej obniżoną podłogę (często tylko częściowo), aż do powstania konstrukcji niskopodłogowych.
Autobusy miejskie istnieją obecnie w wielu wersjach długościowych, aby umożliwić dostosowanie pojazdu do warunków eksploatacyjnych obsługiwanych linii.
Rozwojowi ulegały też systemy informacyjne. Dotyczy to wszystkich pojazdów komunikacji publicznej, jednak w autobusach miejskich jest najważniejsze. Początkowo stosowano napisy na nadwoziu, a następnie wymienne systemy tablic („dekoracja”). Krokiem w przód były systemy z przewijaną taśmą, na której wypisuje się wszystkie możliwe trasy. Największym postępem były tablice pikselowe, a w dalszym rozwoju – diodowe i ekranowe, co bardzo ułatwia zmianę wyświetlanej informacji i poprawia widoczność.

</doc>
<doc id="663475" url="https://pl.wikipedia.org/wiki?curid=663475" title="Wąbrzeźno (stacja kolejowa)">
Wąbrzeźno (stacja kolejowa)

Wąbrzeźno – stacja kolejowa w Wąbrzeźnie, w województwie kujawsko-pomorskim, w Polsce. Według klasyfikacji PKP ma kategorię dworca lokalnego.
W roku 2017 stacja obsługiwała 300–499 pasażerów na dobę.
Dzisiaj znajduje się w granicach administracyjnych miasta ale w momencie budowy, w XIX wieku, była oddalona o 3 km od niego. Stało się to powodem budowy linii Wąbrzeźno – Wąbrzeźno Miasto, którą uważa się za pierwszą zelektryfikowaną linię na ziemiach polskich. Zasadnicza część stacji położona jest przy głównej linii Toruń – Olsztyn. Peron lokalnej linii Wąbrzeźno - Wąbrzeźno Miasto znajdował się po drugiej stronie placu dworcowego za budynkiem stacji. Był on jednokrawędziowy i położony na łuku toru. Połączenie obu linii znajdowało się w rejonie towarowym stacji na południowy zachód od budynku stacyjnego i peronów.
W roku 2021 otoczenie stacji i parking zostały odnowione. Obecnie na stacji funkcjonują dwa perony z dwiema krawędziami peronowymi.

</doc>
<doc id="663478" url="https://pl.wikipedia.org/wiki?curid=663478" title="Bâlea">
Bâlea

Bâlea – jezioro polodowcowe w rumuńskich Górach Fogaraskich, położone na wysokości 2034 m n.p.m. Jego powierzchnia wynosi 4,65 ha, maksymalna głębokość 11,35 m.
Jezioro leży obok północnego skraju tunelu przecinającego na wysokości 2027 m n.p.m. łańcuch górski z północy na południe, około 13 kilometrów na południe od miejscowości Cârţişoara, gdzie zaczyna się przecinająca Góry Fogaraskie Szosa Transfogaraska, ok. 2 km na północny wschód od szczytu Laiţel (2390 m n.p.m.) i ok. 3 km na północny wschód od drugiego pod względem wysokości szczytu Rumunii, Negoiu (2535 m n.p.m.)
Nad jeziorem znajdują się dwa całoroczne schroniska turystyczne i stacja meteorologiczna, wokół jeziora rozciąga się rezerwat przyrody (flory i fauny oraz geomorfologiczny i hydrologiczny) o łącznej powierzchni 180 ha.
Nad jeziorem, w sezonie zimowym 2005/2006, powstał pierwszy w tej części Europy hotel zimowy z lodu i śniegu.

</doc>
<doc id="663480" url="https://pl.wikipedia.org/wiki?curid=663480" title="Jezioro Balea">
Jezioro Balea



</doc>
<doc id="663481" url="https://pl.wikipedia.org/wiki?curid=663481" title="Supertalent">
Supertalent

Supertalent – widowisko studyjne, emitowane na antenie TVP 2, prowadzone przez Beatę Sadowską. Pierwszy odcinek emitowany był 7 października 2006 r.
Program ma na celu wyszukania osoby z charakterem i wyjątkową osobowością. Osoba, która wygra ten program, podpisze kontrakt z telewizją.
Początkowo uczestnicy brali udział w castingach w takich miastach jak: Wrocław, Gdańsk, Kraków oraz Warszawa i musieli zaprezentować się przed czteroosobowym jury w składzie: Monika Richardson, Katarzyna Figura, Bogusław Kaczyński i Wojciech Cejrowski. W kolejnych etapach z uczestników wyłoniono ścisłą czołówkę, na którą wpływ miały SMS-y przesyłane przez telewidzów. W finałowym odcinku zostało 3 uczestników, a zwycięzca podpisał kontrakt z telewizyjną Dwójką.
Odcinki.
Odcinki 1-3.
Odcinki 1-3 przedstawiają castingi. W 3 odcinku wyeliminowano: Krzysztofa Żurka, Zbigniewa Arczyńskiego i Macieja Moczulskiego.
Odcinek 4.
Czwarty odcinek odbył się 28 października 2006. Wystąpiło 8 gwiazd.
Odcinek 5.
Piąty odcinek odbył się 4 listopada 2006. Wystąpiło 8 gwiazd. Odpadł Marcin Rapacz.
Odcinek 6.
Szósty odcinek odbył się 11 listopada 2006. Wystąpiło 7 gwiazd. Odpadła Anna Stachowska.
Odcinek 7.
Siódmy odcinek odbył się 18 listopada 2006. Wystąpiło 6 gwiazd. Odpadł Marcin Krzyżanowski.
Odcinek 8.
Ósmy odcinek odbył się 25 listopada 2006. Wystąpiło 5 gwiazd. Odpadła Sylwia Kisielica. Wszyscy śpiewali w duecie z Marylą Rodowicz.
Odcinek 9.
Dziewiąty odcinek odbył się 2 grudnia 2006. Wystąpiły 4 gwiazdy. Odpadła Anna Augustowska.
Odcinek 10 – finał.
Dziesiąty odcinek odbył się 9 grudnia 2006. Wystąpiły 3 gwiazdy. Zwycięzcą I edycji został Maciej Adamiak.

</doc>
<doc id="663483" url="https://pl.wikipedia.org/wiki?curid=663483" title="Tatra K1">
Tatra K1

Tatra K1 – typ prototypowego tramwaju wytwarzanego w latach 1964–1965 w zakładach ČKD w Pradze w Czechosłowacji. Pierwszy przegubowy tramwaj produkowany przez te zakłady.
Konstrukcja.
Konstrukcja wozu wywodzi się bezpośrednio od tramwaju Tatra T3 i jest to właściwie jego przegubowa, dwuczłonowa wersja. K1 to dwuczłonowy, przegubowy, jednokierunkowy tramwaj, wyposażony w czworo harmonijkowych drzwi. Pudło z ryflowanymi bokami osadzone było na trzech dwuosiowych wózkach (dwa skrajne pędne, środkowy toczny). Tramwaj posiadał wyposażenie elektryczne serii "UA11" z rozruchem oporowym. Wóz nie posiadał niskiej podłogi. Wewnątrz rozmieszczono siedzenia z laminatu w układzie 2+1.
Eksploatacja.
Wyprodukowano dwa prototypy, które pod numerami 7000 i 7001 były testowane początkowo w Pradze, a od 1965 eksploatowane w Ostrawie pod nr 800 i 801. Ze względu na wysoką awaryjność oba wozy zostały w roku 1968 zwrócone producentowi w Pradze. Tam wóz nr 800 został przekonstruowany na wagon Tatra KT4, który eksploatowany był do 1977. Drugi prototyp był krótko testowany, a następnie złomowany.

</doc>
<doc id="663488" url="https://pl.wikipedia.org/wiki?curid=663488" title="Henry Somerset (8. książę Beaufort)">
Henry Somerset (8. książę Beaufort)

Henry Charles FitzRoy Somerset, 8. książę Beaufort KG (ur. 1 lutego 1824 w Paryżu, zm. 30 kwietnia 1899 w Stoke Gifford, Gloucestershire) – brytyjski arystokrata, wojskowy i polityk, jedyny syn Henry’ego Somerseta, 7. księcia Beaufort, i Emily Frances Smith, córki Charlesa Cullinga Smitha.
Wykształcenie odebrał w Eton College. Był adiutantem księcia Wellington w 1842 r. i wicehrabiego Hardinge w latach 1842–1846. W 1843 r. został porucznikiem 1 pułku Life Guards, zaś w 1847 r. kapitanem 7 pułku dragonów.
W polityce związał się z konserwatystami. Z ich ramienia zasiadał w latach 1847–1853 w Izbie Gmin z okręgu East Gloucestershire. Po śmierci swojego ojca w 1853 r. odziedziczył tytuł księcia Beaufort i zasiadł w Izbie Lordów. W latach 1854-1899 był Wysokim Stewardem Bristolu, w latach 1867-1899 lordem namiestnikiem Monmouthshire oraz dwukrotnie Koniuszym Królewskim ("Master of the Horse"), w latach 1858-1859 i 1866-1868. 26 lutego 1858 r. Beaufort został członkiem Tajnej Rady, zaś 19 marca 1867 r. kawalerem Orderu Podwiązki.
3 lipca 1845 r. w Hampton w Middlesex poślubił lady Georgianę Charlotte Curzon (29 września 1825 – 14 maja 1906), córkę Richarda Curzon-Howe’a, 1. hrabiego Howe, i Harriet Georgiany Brudenell, córki 6. hrabiego Cardigan. Henry i Georgiana mieli razem czterech synów i córkę:
Beaufort zmarł na podagrę w wieku 75. lat. Jego pogrzeb odbył się 5 maja 1899 r. w Badminton House w hrabstwie Gloucestershire.

</doc>
<doc id="663489" url="https://pl.wikipedia.org/wiki?curid=663489" title="Henry Charles FitzRoy Somerset, 8. książę Beaufort">
Henry Charles FitzRoy Somerset, 8. książę Beaufort



</doc>
<doc id="663490" url="https://pl.wikipedia.org/wiki?curid=663490" title="Ruch Wolność i Pokój">
Ruch Wolność i Pokój

Ruch Wolność i Pokój (WiP) – niezależne ugrupowanie społeczno-polityczne należące do nurtu „solidarnościowego”, działające w opozycji wobec władz komunistycznych, w latach 1985–1992 w Polsce. Większość uczestników Ruchu WiP stanowili studenci i przedstawiciele środowisk młodzieżowych (od anarchistów po aktywistów kościelnych). Ruch przeprowadził liczne akcje propagandowe i protestacyjne. Liczył w szczytowym okresie rozwoju kilkuset członków.
Powstanie ruchu.
Impulsem do powstania ruchu była obrona szczecińskiego działacza Niezależnego Zrzeszenia Studentów (NZS) Marka Adamkiewicza, który za odmowę złożenia przysięgi wojskowej został w grudniu 1984 r. skazany i uwięziony w Zakładzie Karnym w Stargardzie. W dniach 17–23 marca 1985 r. w ramach protestu przeprowadzono w kościele św. Krzysztofa w Podkowie Leśnej głodówkę, w której uczestniczyło około dwudziestu osób, przeważnie związanych z NZS. O ideach ruchu pokojowego z protestującymi rozmawiał Jacek Kuroń. Akcja zakończyła się konferencją, na której zapowiedziano powołanie ruchu pokojowego, co formalnie stało się 14 kwietnia w Krakowie&lt;ref = "biuletyn_4 (87)_s37-47/44"&gt;Artur Kubaj, "Sierpień 1988 roku w Szczecinie", [w:] Biuletynie IPN nr. 4 (87) z kwietnia 2008 r., s. 52, przypis nr. 8.&lt;/ref&gt;.
Program.
„A cappella” – magazyn ruchu.
W latach 1986–1989 w Gdańsku wydawano poza cenzurą "Nieregularnik Ruchu Wolność i Pokój „A cappella”", w którym postulowano idee wolności w świecie bez granic. Wartości ruchu miały być osiągane tylko metodami non violence (bez przemocy i negatywnych emocji wobec przeciwników).
Fundacja Wolność i Pokój.
W lutym 2011 r. powstała Fundacja Wolność i Pokój, KRS 0000377302.

</doc>
<doc id="663491" url="https://pl.wikipedia.org/wiki?curid=663491" title="Lavigne">
Lavigne



</doc>
<doc id="663496" url="https://pl.wikipedia.org/wiki?curid=663496" title="Nauczyciel Sprawiedliwości">
Nauczyciel Sprawiedliwości

Nauczyciel sprawiedliwości (II w. p.n.e.) – założyciel wspólnoty esseńczyków nad Morzem Martwym, kapłan jerozolimski, który zbuntował się przeciwko świątyni jerozolimskiej. Secesja nastąpiła prawdopodobnie około 150 p.n.e.

</doc>
<doc id="663498" url="https://pl.wikipedia.org/wiki?curid=663498" title="French house">
French house

French house – podgatunek muzyki house z późnych lat 90., na który silnie wpłynął zarówno funk i disco z lat 70. i 80., jak i twórczość jednego z założycieli Daft Punk – producenta Thomasa Bangaltera.
Charakterystyczną cechą tego gatunku jest używanie tzw. "efektu filtru" (np. przez takich artystów jak Daft Punk) oraz stosowanie sampli wokalnych. French house znany jest również pod nazwą filter house, tekfunk oraz french touch. Mocno pokrywa się z nowoczesnym funky housem. Polski zespół Modfunk tworzący muzykę klubową na początku swojej kariery też nawiązywał do tego gatunku i ich utwory były mocno filtrowane oraz oparte były na samplach. 

</doc>
<doc id="663499" url="https://pl.wikipedia.org/wiki?curid=663499" title="French-house">
French-house



</doc>
<doc id="663500" url="https://pl.wikipedia.org/wiki?curid=663500" title="George Herbert, 5 Earl of Carnarvon">
George Herbert, 5 Earl of Carnarvon



</doc>
<doc id="663502" url="https://pl.wikipedia.org/wiki?curid=663502" title="Herb gminy Sobolew">
Herb gminy Sobolew

Herb gminy Sobolew przedstawia, w polu czerwonym, złoty dąb z szesnastoma liśćmi i srebrną szablą nad nim. Herb został uchwalony 12 stycznia 2006 roku przez Radę Gminy Sobolew.
Symbolika herbu odwołuje się do wydarzeń historycznych rozgrywających się na terenie gminy w czasie insurekcji kościuszkowskiej. Znajduje się tam kopiec upamiętniający pojmanie Tadeusz Kościuszki przez wojska rosyjskie, 10 października 1794 roku, po przegranej bitwie pod Maciejowicami. Przed bitwą Kościuszko odpoczywał pod drzewem z którego pnia wykonano później pomnik. Dąb symbolizuje także przyrodę gminy Sobolew, a także wytrwałość mieszkańców w pracy na rzecz lepszego jutra, co widać w złotym kolorze drzewa. Dąb posiada 16 liści ponieważ tyle właśnie wsi znajduje się w gminie.
Zobacz też.
Flaga gminy Sobolew
Linki zewnętrzne.
Uzasadnienie herbu na stronie gminy

</doc>
<doc id="663503" url="https://pl.wikipedia.org/wiki?curid=663503" title="Betzenweiler">
Betzenweiler

Betzenweiler – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład związku gmin Bad Buchau. Leży w Górnej Szwabii, ok. 15 km na zachód od Biberach an der Riß.

</doc>
<doc id="663504" url="https://pl.wikipedia.org/wiki?curid=663504" title="Henry McGee">
Henry McGee

Henry McGee (ur. 14 maja 1928 w South Kensington, zm. 28 stycznia 2006 w Londynie) – brytyjski aktor, znany głównie z programu telewizyjnego "The Benny Hill Show". Aktor zmarł po długoletniej walce z chorobą Alzheimera. Ostatnie sześć miesięcy życia McGee spędził w prywatnej klinice. 
W trakcie swojej kariery Henry McGee grał drugoplanowe role w takich filmach jak "Rewolwer i melonik", "Święty", "Włoska robota" czy "Zemsta Różowej Pantery". Występował też z powodzeniem w wielu rolach teatralnych. 
Filmografia.
Źródło: 

</doc>
<doc id="663506" url="https://pl.wikipedia.org/wiki?curid=663506" title="Deep house">
Deep house

Deep House, jazz house – jest podgatunkiem muzyki house powstałym z połączenia Chicago house z muzyką jazz-funk. Jest luźno definiowany przez następujące cechy, które odróżniają go od innych gatunków:

</doc>
<doc id="663508" url="https://pl.wikipedia.org/wiki?curid=663508" title="Shishmaref">
Shishmaref

Shishmaref – miasto położone na Wyspie Saryczewa (Alaska) na Morzu Czukockim. Według danych na rok 2020 miasto zamieszkiwało 576 mieszkańców, a gęstość zaludnienia wyniosła 95,08 os./km2. Uważa się, że wioska ucierpiała wskutek globalnego ocieplenia. W ciągu ostatnich 50 lat temperatura podniosła się o ponad 4 °C, co spowodowało topnienie zmarzliny tworzącej wyspę. Obecnie, z tego względu, zarządzono jej ewakuację.
Historia.
Wykopaliska z 1821 roku potwierdziły, iż wyspa zamieszkana była od niemal 4000 lat, głównie przez Inupiatów – jedno z plemion Inuitów. W ich kulturze wyspa nosiła nazwę Kigiktaq. Pierwszym badaczem tej wyspy był płk Otto von Kotzebue. To on, w roku 1816, nadał wyspie nazwę "Shishmarev" na cześć jednego z członków załogi swojego statku. W 1900 ustanowiono na wyspie punkt zasilający kopalnie złota położone na pobliskim półwyspie, a wieś przejęła nazwę od wyspy. Pierwszy urząd pocztowy powstał tu w roku 1901. W 1997 roku wieś nawiedziła burza, podczas której morze pochłonęło około 10 metrów (w głąb) wybrzeża, niszcząc 14 domostw. Obecnie wybrzeże stale się zapada pod wpływem temperatury, według szacunków średnio 3 metry rocznie, a domy mieszkańców są przenoszone w głąb wyspy. Planowano wzniesienie murowanej bariery ochronnej, jednak do tej pory tego działania nie podjęto.
Geografia.
Położenie.
Shishmaref ma całkowitą powierzchnię 18,82 km2, w tym 6,06 km2 stanowi ląd, a 12,76 km2 stanowią wody.
Klimat.
Klimat jest kontynentalny. Średnia temperatura wynosi –7°C. Najcieplejszym miesiącem jest lipiec (11°C), a najzimniejszym miesiącem jest marzec (–22°C).

</doc>
<doc id="663509" url="https://pl.wikipedia.org/wiki?curid=663509" title="Mistrzostwa Europy w Piłce Siatkowej Mężczyzn 2007">
Mistrzostwa Europy w Piłce Siatkowej Mężczyzn 2007

XXV Mistrzostwa Europy w piłce siatkowej mężczyzn 2007 odbyły się w Rosji w Moskwie i Petersburgu między 6 a 16 września 2007 roku.
Tytułu sprzed dwóch lat bronili Włosi. Jednak to nie oni po raz trzeci z rzędu wygrali, a Hiszpanie, którzy nieoczekiwanie pokonali w 5-setowej walce gospodarzy i zdecydowanych faworytów do zwycięstwa w imprezie – Rosję (25:18, 20:25, 24:26, 30:28, 16:14). Był to pierwszy medal w historii hiszpańskiej siatkówki. Wcześniej zawodnicy z Półwyspu Iberyjskiego wygrali tylko Ligę Europejską. Hiszpanie nie przegrali żadnego spotkania, tracąc przy tym sześć setów.
Najbardziej wartościowym graczem turnieju (MVP) został rosyjski atakujący Semen Połtawski. Ten sam zawodnik dostał również nagrodę w kategorii najlepszego serwującego. Rosjanie zdobyli większość nagród indywidualnych (5) przy jednej Serbii i Hiszpanów.
System rozgrywek.
W turnieju wzięło udział 16 reprezentacji, które były podzielone na 4 grupy: A, B, C, D.
Zespoły, które zajęły ostatnie miejsce w grupie nie przeszły do fazy play-off, kończąc rozgrywki odpowiednio na 13., 14., 15. i 16. miejscu.
Do fazy play-off awansowały drużyny z pierwszych 3 miejsc w grupie.
Były one rozmieszczone w grupie E (zespoły z grup A i C) i F (zespoły z grup B i D). Wyniki meczów rozegranych między zespołami, które awansowały z jednej grupy, zostały uwzględnione w klasyfikacji grup E i F.
Pierwsze dwa zespoły z grupy E i F przeszły do półfinałów.
Po tej fazie odbyły się mecze o 3. miejsce i finał.
Pierwsza faza grupowa.
Grupa A –.
Tabela
Wyniki
Grupa B –.
Tabela
Wyniki
Grupa C –.
Tabela
Wyniki
Grupa D –.
Tabela
Wyniki
Druga faza grupowa.
Grupa E –.
Tabela
Wyniki
Grupa F – Moskwa.
Tabela
Wyniki
Faza pucharowa.
Półfinały.
15 września 2007
Mecz o 3. miejsce.
16 września 2007
Finał.
16 września 2007

</doc>
<doc id="663510" url="https://pl.wikipedia.org/wiki?curid=663510" title="Dürnau (powiat Biberach)">
Dürnau (powiat Biberach)

Dürnau – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład związku gmin Bad Buchau. Leży w Górnej Szwabii, ok. 20 km na zachód od Biberach an der Riß.

</doc>
<doc id="663511" url="https://pl.wikipedia.org/wiki?curid=663511" title="Koniuszy królewski">
Koniuszy królewski

Koniuszy królewski (ang. "Master of the Horse") – urząd dworski w Anglii. Dawniej koniuszy zajmował się stajniami królewskimi, natomiast obecnie jest urzędem czysto honorowym i nie pociąga za sobą szczególnych obowiązków.

</doc>
<doc id="663512" url="https://pl.wikipedia.org/wiki?curid=663512" title="Edmund Ferdynand Radziwiłł">
Edmund Ferdynand Radziwiłł

Edmund Ferdynand Michał Józef Labre Stanisław Alojzy Radziwiłł książę herbu Trąby (ur. 24 września 1906 w Berlinie, zm. 25 sierpnia 1971 w Londynie) – syn księcia Janusza Franciszka i Anny księżniczki Lubomirskiej, brat księcia Stanisława Albrechta, mąż księżniczki Izabeli Radziwiłłówny, ojciec księcia Ferdynanda „Ferdusia” i księżniczki Krystyny Janowej Milewskiej, rotmistrz Wojska Polskiego II Rzeczypospolitej.
Od 1923 roku uczył się w Państwowym Gimnazjum w Pszczynie, gdzie mieszkał razem z braćmi: Stanisławem i Ferdynandem w prywatnym internacie dla synów arystokracji polskiej, prowadzonym przez preceptora Wacława Iwanowskiego. Po egzaminie maturalnym zdanym w Pszczynie w 1926 roku, studiował w latach 1926–1930 prawo na wydziale prawno-historycznym w Oxfordzie. Od 16 sierpnia 1931 roku do 30 czerwca 1932 roku był podchorążym w Szkole Podchorążych Rezerwy Kawalerii w Grudziądzu. Po ukończeniu szkoły odbył dwumiesięczne ćwiczenia praktyczne w 1 pułku szwoleżerów Józefa Piłsudskiego w Warszawie. W 1934 roku został mianowany podporucznikiem w korpusie oficerów rezerwy kawalerii, a w 1939 roku przeniesiono go do 2 pułku strzelców konnych w Hrubieszowie. 
Ziemianin, działacz gospodarczy i społeczny. Od 1936 do 1939 roku był wójtem gminy Ołyka, a ojciec wyznaczył go na dziedzica ordynacji ołyckiej. W czasie wojny wywieziony przez NKWD do Kozielska. Uwolniony na skutek interwencji włoskiego dworu królewskiego. Wraz z rodziną wyjechał do Generalnego Gubernatorstwa i zarządzał majątkiem ziemskim w Nieborowie. W latach 1940–1944 był oficerem Związku Walki Zbrojnej, a następnie Armii Krajowej. Za udział w walce podczas II wojny światowej został odznaczony Krzyżem Walecznych, Medalem Wojska Polskiego i Krzyżem Armii Krajowej.
21 stycznia 1945 został aresztowany z rodziną przez NKWD. Przetrzymywany był do września 1947 w więzieniu w Krasnogorsku pod Moskwą. 12 października 1947 wrócił do Warszawy, ale jeszcze przez trzy tygodnie był przetrzymywany przez Urząd Bezpieczeństwa Publicznego. Po uwolnieniu zamieszkał z żoną Izabelą w Warszawie. Zmarł po nieudanej operacji w Londynie. Pochowany w rodzinnym grobowcu na cmentarzu w Wilanowie.
Bibliografia.
 

</doc>
<doc id="663515" url="https://pl.wikipedia.org/wiki?curid=663515" title="Skrzynia">
Skrzynia



</doc>
<doc id="663516" url="https://pl.wikipedia.org/wiki?curid=663516" title="4 pułk chemiczny">
4 pułk chemiczny



</doc>
<doc id="663518" url="https://pl.wikipedia.org/wiki?curid=663518" title="Kanzach">
Kanzach

Kanzach – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład związku gmin Bad Buchau. Leży w Górnej Szwabii, ok. 20 km na zachód od Biberach an der Riß.

</doc>
<doc id="663520" url="https://pl.wikipedia.org/wiki?curid=663520" title="Wilhelm Konrad Roentgen">
Wilhelm Konrad Roentgen



</doc>
<doc id="663521" url="https://pl.wikipedia.org/wiki?curid=663521" title="Bergson Śląsk Wrocław">
Bergson Śląsk Wrocław



</doc>
<doc id="663522" url="https://pl.wikipedia.org/wiki?curid=663522" title="Emmanuelle Chriqui">
Emmanuelle Chriqui

Emmanuelle Sophie Anne Chriqui (; ur. 10 grudnia 1975 w Montrealu) – kanadyjska aktorka filmowa i telewizyjna. Biegle posługuje się językiem angielskim i francuskim.
Życiorys.
Urodziła się w Montrealu, w prowincji Quebec. Jej rodzina to marokańscy Żydzi sefardyjscy. Jej matka Liliane urodziła się w mieście Casablanca, a jej ojciec w Rabacie. Ma starszego brata Serge i starszą siostrę Laurence. Jej krewni mieszkają na terenie Izraela. Rodzina praktykuje judaizm ortodoksyjny w sefardyjskich tradycjach.
Kiedy miała 2 lata jej rodzina przeniosła się do Toronto, w prowincji Ontario. Dorastała na Markham-Unionville, północno-wschodnie przedmieście miasta.
Jako dziecko brała lekcje aktorstwa, które opłacał jej brat. Później uczęszczała do Unionville High School. Po ukończeniu szkoły średniej, postanowiła kontynuować karierę w aktorstwie.
W połowie lat 90 przeniosła się do Vancouver. Gościnnie wystąpiła w serialach telewizyjnych takich jak "Czy boisz się ciemności?", "Nocny łowca" i "Czynnik PSI". Jej pierwsza rola w Hollywood to postać drugoplanowa w filmie "Detroit Rock City".
Została nominowana w 2001 przez DVD Exclusive Awards jako najlepsza aktorka w filmie "100 dziewczyn i ja". W tym samym roku została nominowana przez Teen Choice do nagrody w kategorii ulubiony pocałunek za film "Przystanek miłość". Później zdobyła Standout Performance Trophy w Young Hollywood.

</doc>
<doc id="663523" url="https://pl.wikipedia.org/wiki?curid=663523" title="Marek Kęsicki">
Marek Kęsicki

Marek Kęsicki (ur. 1 stycznia 1950 we Wrocławiu, zm. 28 lipca 1975 w Pakistanie) – polski taternik i himalaista, absolwent Politechniki Wrocławskiej, asystent na Wydziale Inżynierii Lądowej.
Współzałożyciel i prezes Akademickiego Klubu Alpinistycznego we Wrocławiu. Dokonał pierwszego zimowego przejścia ścieku Kazalnicy w Tatrach, uczestniczył w dwóch wyprawach w góry Kaukazu. Dokonał pierwszego zimowego przejścia północnej ściany Trollryggenu w Norwegii. 28 lipca 1975 wraz z Kazimierzem Głazkiem, Januszem Kulisiem, Bohdanem Nowaczykiem i Andrzejem Sikorskim dokonał pierwszego w historii polskiego himalaizmu wejścia na wierzchołek powyżej 8000 metrów: Broad Peak Middle (8016 m), niższy wierzchołek Broad Peak w Karakorum. Zginął podczas zejścia, podobny los spotkał Sikorskiego i Nowaczyka. Ciała nie odnaleziono, do dziś spoczywa w Karakorum.

</doc>
<doc id="663524" url="https://pl.wikipedia.org/wiki?curid=663524" title="Spust">
Spust

Spust – element mechanizmu spustowego broni palnej, służący do zwalniania tego mechanizmu przez strzelca w celu oddania strzału. Najczęściej ma formę języka, rzadziej szyny spustowej lub przycisku. 
Broń posiada najczęściej jeden spust, rzadziej dwa, do ognia pojedynczego i seriami, lub odpalające naboje w różnych lufach broni dwulufowej np. dubeltówce.
Rozróżnia się spusty: 
W broni sportowej stosuje się spusty ze specjalnymi przyspiesznikami. W niektórych karabinach maszynowych, głównie czołgowych i lotniczych, stosuje się elektromagnetyczne zwalnianie spustu (tzw. elektrospusty).
Siła potrzebna do zwolnienia spustu powinna być tak dobrana, aby uniemożliwić przypadkowe wystrzały (np. przy upadku broni lub przypadkowego dotknięcia). Nie powinna ona jednak utrudniać normalnego działania. Dla broni indywidualnej wynosi ona zwykle 20 - 30 N.

</doc>
<doc id="663526" url="https://pl.wikipedia.org/wiki?curid=663526" title="Henry Somerset (9. książę Beaufort)">
Henry Somerset (9. książę Beaufort)

Herbert Adelbert Wellington FitzRoy Somerset, 9. książę Beaufort (ur. 19 maja 1847, zm. 24 listopada 1924 w Badminton, Gloucestershire) – brytyjski arystokrata, najstarszy syn Henry'ego Somerseta, 8. księcia Beaufort, i lady Georgiany Charlotte Curzon, córki 1. hrabiego Howe. Kształcił się w Eton College. Naukę ukończył w 1864 r.
W 1865 r. został kornetem Królewskiej Gwardii Konnej, zaś w 1869 r. kapitanem tejże jednostki. W 1899 r. po śmierci ojca odziedziczył tytuł księcia Beaufort i zasiadł w Izbie Lordów. W tym samym roku został adiutantem królowej Wiktorii i Wysokim Stewardem Bristolu. Ponadto był dziedzicznym właścicielem Raglan Castle, honorowym pułkownikiem Ochotników z Gloucestershire, zastępcą Lorda Namiestnika oraz Sędzią Pokoju w hrabstwach Monmouthshire i Gloucestershire.
9 października 1895 r. w Trinity Church w Londynie poślubił Louise Emily Harford (21 września 1864 - 11 października 1945), córkę Williama Henry'ego Harforda i Ellen Tower, córki Williama Towera. Henry i Louise mieli razem syna i dwie córki:
Beaufort zmarł w wieku 77. lat i został pochowany 30 listopada 1924 r. w Badminton House. Pozostawił po sobie majątek warty 541 843 funty.

</doc>
<doc id="663527" url="https://pl.wikipedia.org/wiki?curid=663527" title="Henry Adelbert Wellington FitzRoy Somerset, 9. książę Beaufort">
Henry Adelbert Wellington FitzRoy Somerset, 9. książę Beaufort



</doc>
<doc id="663530" url="https://pl.wikipedia.org/wiki?curid=663530" title="Marek Sokołowski (piłkarz)">
Marek Sokołowski (piłkarz)

Marek Sokołowski (ur. 11 marca 1978 roku) – polski piłkarz grający na pozycji pomocnika.
Karierę piłkarską rozpoczynał jako zawodnik BBTS Bielsko-Biała, później przeniósł się do KSZO Ostrowca Świętokrzyskiego, Podbeskidzia Bielsko-Biała, by w końcu przejść do Odry Wodzisław. Następnie zawodnik grał w barwach Polonii Warszawa, do której przeszedł po wykupieniu Dyskobolii Grodzisk Wielkopolski przez Józefa Wojciechowskiego, właściciela Polonii Warszawa. Rozegrał 307 spotkań w polskiej Ekstraklasie, strzelając w nich 24 bramki. W 2017 zakończył karierę.

</doc>
<doc id="663532" url="https://pl.wikipedia.org/wiki?curid=663532" title="Leucyt">
Leucyt

Leucyt – minerał skałotwórczy z gromady krzemianów, zaliczany do grupy skaleniowców. Jest minerałem zliczanym do grupy minerałów rzadkich.
Nazwa pochodzi od gr. "leukos" = biały, nawiązuje do częstej barwy tego minerału.
Charakterystyka.
Właściwości.
Najczęściej tworzy kryształy pseudoregularne, izometryczne o postaci dwudziestoczterościanu deltoidowego. Niekiedy wytwarza formy szkieletowe. Bardzo często występują zbliźniaczenia (wykazuje charakterystyczne prążkowanie). Występuje w skupieniach zbitych, ziarnistych, promienistych. Tworzy kryształy wrosłe i narosłe. Jest kruchy, przezroczysty, rozpuszcza się w ciepłym kwasie solnym i chłodnym siarkowym. W wyniku wietrzenia przechodzi w analcym lub kaolinit.
Występowanie.
Stanowi składnik młodych skał wulkanicznych (bazaltów leucytowych, fonolitów leucytowych oraz leucytytów). Współwystępuje w towarzystwie nefelinu, sanidynu, augitu.
Miejsca występowania:

</doc>
<doc id="663534" url="https://pl.wikipedia.org/wiki?curid=663534" title="Synagoga w Kolonii">
Synagoga w Kolonii

Synagoga w Kolonii – została zbudowana w latach 1893–1899, według projektu kolońskich architektów Emila Schreiterera i Bernharda Belowa w stylu neoromańskim. Synagoga została zniszczona 9 listopada 1938 roku, podczas nocy kryształowej. Synagoga została odbudowana w latach 50. XX w., jest centrum religijnym i socjalnym kolońskich Żydów. Wnętrze synagogi zostało odrestaurowane.
19 sierpnia 2005 roku, synagogę odwiedził papież Benedykt XVI. Była to druga wizyta papieża w synagodze. Papież podczas wizyty potępiał nazizm i antysemityzm.

</doc>
<doc id="663541" url="https://pl.wikipedia.org/wiki?curid=663541" title="Nadsiarczan sodu">
Nadsiarczan sodu

Nadsiarczan sodu, – nieorganiczny związek chemiczny z grupy nadsiarczanów, sól kwasu nadsiarkowego i sodu.
Otrzymywanie.
Może być otrzymany poprzez elektrolityczne utlenianie wodorosiarczanu sodu:
Właściwości.
Jest to białe, krystaliczne ciało stałe bez zapachu. Rozkłada się powoli w warunkach pokojowych, a wilgoć i ogrzewanie mogą przyspieszać tę reakcję. Rozkłada się również w obecności etanolu i jonów srebra. W temperaturze około 180 °C ulega pełnemu rozkładowi z wydzieleniem tlenków siarki. Bardzo dobrze rozpuszcza się w wodzie, z którą tworzy roztwory o odczynie kwasowym. Ma silne właściwości utleniające, jest niepalny i niewybuchowy, jednak z substancjami posiadającymi takie właściwości może wchodzić w gwałtowne reakcje. W kontakcie ze skórą i błonami śluzowymi powoduje ich znaczne podrażnienia.
Zastosowanie.
Stosowany jest jako środek utleniający i wybielający oraz jako aktywator w procesach polimeryzacji emulsyjnej. Stosowany jest również przy produkcji obwodów drukowanych do oczyszczania i wytrawiania płytek przed procesem bezprądowego osadzania na nich miedzi. Jego działanie powoduje zwiększenie chropowatości powierzchni płytki, dzięki czemu możliwe jest mocniejsze połączenie nanoszonej miedzi z płytką, jednocześnie bez niszczenia tworzywa, z którego płytka jest wytworzona.
W latach 90. XX wieku proponowano zastosowanie utleniających właściwości nadsiarczanu sodu w ramach jednej z metod utylizacji środków trujących i materiałów wybuchowych znajdujących się w broni chemicznej składowanej w amerykańskich ośrodkach i . Ostatecznie w obu ośrodkach wybrano inne metody niszczenia.

</doc>
<doc id="663545" url="https://pl.wikipedia.org/wiki?curid=663545" title="Historia Suwałk">
Historia Suwałk

Artykuł ten jest przekrojem przez historię Suwałk od czasów jaćwieskich do współczesności.
Suwałki w czasach Jaćwingów.
Wówczas same Suwałki nie istniały, lecz w lesie w pobliżu Szwajcarii (wcześniej wieś, dziś sołectwo w Suwałkach) zamieszkiwały plemiona Jaćwingów, do dziś istnieje Cmentarzysko Jaćwingów. Po ich wyginięciu (w wyniku wojen) stały się obszarem zmagań litewsko-krzyżackich o panowanie nad Suwalszczyzną.
Suwałki w czasach Wielkiego Księstwa Litewskiego.
Suwałki i obecna ziemia Suwalska w czasach I Rzeczypospolitej należały do Wielkiego Księstwa Litewskiego, były częścią powiatu grodzieńskiego w województwie trockim.
Suwałki w czasach I Rzeczypospolitej.
Suwałki zostały założone w 1690 r. przez kamedułów wigierskich. Składały się wtedy z zaledwie dwóch domów. Na szybki rozwój osady wpływało jej korzystne położenie – przy skrzyżowaniu ważnych szlaków handlowych. Dokumentem z 1715 r. kameduli uwolnili mieszkańców Suwałk od pańszczyzny, ustalili place na rozbudowę miasta, zarys ulic i przepisy określające sposób wznoszenia budowli. Przywilej określił herb miasta wyobrażający patronów Zgromadzenia Kamedułów św. Romualda i Benedykta przy trzech górach z krzyżem i koroną. W 1700 roku wieś dzieliła się już na Suwałki Małe i Suwałki Wielkie. Król August II Mocny nadał miejscowości prawa miejskie 2 maja 1720 roku, Suwałki są zatem najmłodszym z miast współczesnej polskiej Suwalszczyzny – młodsze od Sejn, Lipska i Augustowa. Potwierdził także lokację klasztorną oraz nadał Suwałkom prawo do cotygodniowych targów i czterech jarmarków rocznie.
Suwałki pod zaborem pruskim.
Suwałki, do 1796 roku były własnością zakonu kamedułów, aż do kasacji ich dóbr w tym samym roku przez władze pruskie. Wówczas cała Suwalszczyzna, w wyniku trzeciego, ostatniego rozbioru Polski trafiła w ręce Państwa Pruskiego. w 1803 administracja pruska zezwoliła na swobodne osiedlanie się Żydów, których liczba gwałtownie wzrosła.
Suwałki w Królestwie Polskim.
Od 1815 roku miasto rozwijało się dynamicznie dzięki umieszczeniu tu siedziby władz województwa augustowskiego Królestwa Polskiego, a także położeniu na ważnym trakcie z Warszawy do Petersburga. Dodatkowym czynnikiem rozwoju było stacjonowanie 10 tysięcy żołnierzy, dla potrzeb których wybudowano rozległe koszary i cerkiew garnizonową – dziś jest to kościół św. Piotra i Pawła.
Oddanie do użytku Kolei Warszawsko-Petersburskiej wiodącej przez Białystok a omijającej Suwałki zahamowało rozwój miasta.
W Królestwie Kongresowym Suwałki były "miastem garnizonowym". Zachowały się cztery duże zespoły koszarowe (dziś zabytkowe), w których stacjonowało wojsko rosyjskie, a po odzyskaniu przez Polskę niepodległości – Wojsko Polskie. Można je znaleźć wychodząc z centrum w dowolną stronę świata.
W 1842 w Suwałkach urodziła się polska poetka Maria Konopnicka, a w 1849 polski malarz Alfred Kowalski.
Suwałki w czasie I wojny światowej.
W 1915 Suwałki znalazły się na 4 lata pod okupacją niemiecką.
Suwałki w okresie międzywojennym.
Niemcy wspierali przyłączenie Suwałk do Litwy, czego przejawem była zgoda na utworzenie tzw. Taryby, czyli rządu litewskiego, a także zgodzili się na wydanie dokumentu "Tworzenie się państwa litewskiego..." w grudniu 1918. 23 sierpnia 1919 o godzinie 3. nad ranem wybuchło powstanie sejneńskie, które objęło także Suwałki. 28 sierpnia powstanie skończyło się, a Litwini opuścili miasto. 
W okresie międzywojennym Suwałki były siedzibą władz powiatowych. Był tu Sąd Grodzki i Okręgowy. W dawnych, rosyjskich koszarach, rozlokowano: 2 Pułk Ułanów Grochowskich im. gen. Józefa Dwernickiego, 3 Pułk Szwoleżerów Mazowieckich im. płk. Jana Leona Hipolita Kozietulskiego, 41 Suwalski Pułk Piechoty im. Marszałka Józefa Piłsudskiego, 4 Dywizjon Artylerii Konnej, 29 Pułk Artylerii Lekkiej. Wszystkie te jednostki brały udział w działaniach wojennych przeciw najeźdźcom z III Rzeszy i Związku Radzieckiego w 1939 roku. Lata międzywojenne nie sprzyjały rozwojowi Suwałki: Resursa Suwałk, które znalazły się poza głównymi szlakami handlowymi. Stały się uboższe jak cała Suwalszczyzna, jako tzw. Polska „B”. Od 1920 roku administracyjnie były siedzibą powiatu. Przemysł był bardzo słabo rozwinięty. Istniał zaledwie jeden browar, fabryka świec, fabryka nici, olejarnia, dwie gręplarnie wełny i inne mniejsze warsztaty rzemieślnicze.
W mieście były trzy kościoły katolickie, jeden ewangelicki, cerkiew i synagoga.
Suwałki w czasie II wojny światowej.
Okres II wojny światowej to czas okupacji – najpierw krótkotrwałej radzieckiej, a później niemieckiej. Powiat suwalski został przez niemieckie władze przyłączony do Prus Wschodnich. Niemcy dokonali eksterminacji ludności żydowskiej oraz polskiej inteligencji. Wywozili Polaków w głąb Rzeszy na roboty przymusowe. W Suwałkach założyli także dwa obozy pracy, a niedaleko od miasta obóz jeniecki (Stalag IF) dla Rosjan, których w tym miejscu zginęło ok. 50 tysięcy. 23 października 1944 roku 173 Orszańska Dywizja Armii Czerwonej wkroczyła do Suwałk. W trakcie działań wojennych miasto nie uległo dużym zniszczeniom, większość budynków pozostało nienaruszonych.
Suwałki po II wojnie światowej.
W czasie kształtowania się władzy ludowej, panował także terror – przede wszystkim wobec byłych żołnierzy AK i wszystkich przeciwników rządów komunistycznych. Po II wojnie światowej Suwałki wolno odbudowywały się i rozwijały. 7 stycznia 1945 roku zostaje otwarte kino „Bałtyk”. 10 maja 1974 roku. z nadajnika radiowo-telewizyjnego „Krzemieniucha” rozpoczęto nadawania I programu Telewizji Polskiej, natomiast nadawanie II programu Telewizji Polskiej 1.06.1975 r.
Suwałki jako stolica województwa.
W roku 1975 zostały stolicą województwa suwalskiego, które istniało w latach 1975–1998. Stanowiło drugie pod względem wielkości (powierzchni) województwo w Polsce, po olsztyńskim. Stan ten utrzymał się do roku 1999, kiedy to Suwałki utraciły status miasta wojewódzkiego. Teren tego województwa wchodzi obecnie w skład województw: warmińsko-mazurskiego oraz podlaskiego.
Powiększenie obszaru miasta.
W 1981 roku do miasta Suwałki włączono obszary wsi: Krzywólka, Papiernia i Szwajcaria, oraz części obszaru wsi Dubowo Drugie, Dubowo Pierwsze, Krzywe i Sobolewo.
Suwałki od 1999.
W 1999 roku Suwałki straciły status stolicy województwa, jednak stały się miastem na prawach powiatu.
Przynależność państwowa.
Od uzyskania praw miejskich Suwałki znajdowały się pod panowaniem następujących państw:

</doc>
<doc id="663546" url="https://pl.wikipedia.org/wiki?curid=663546" title="Automobilklub Kielecki">
Automobilklub Kielecki

Automobilklub Kielecki - polskie stowarzyszenie powstałe w 1970 (po raz pierwszy w 1936), organizacja społeczna powołana w celu popularyzowania sportu i turystyki motorowej, podnoszenia kultury motoryzacyjnej i
bezpieczeństwa ruchu drogowego oraz niesienia pomocy osobom
poszkodowanym w wypadkach komunikacyjnych. Siedzibą władz Automobilklubu są Kielce.
Historia.
Automobilklub Kielecki został utworzony 9 września 1936, pierwszym prezesem zarządu został Wincenty Jokiel. Automobilklub rozpoczął działalność od 10 października 1936. Została ona przerwana przez wybuch II wojny światowej w 1939.
Po wojnie, już w 1946 utworzono kielecki oddział Automobilklubu Polskiego. Z przyczyn politycznych, w 1950 w miejsce Automobilkubu Polskiego powołano Polski Związek Motorowy, z okręgową sekcją samochodową w Kielcach. W 1957 w miejsce zlikwidowanych sekcji ponownie powołano Automobilklub Kielecki, początkowo z delegaturą w Radomiu. Ponieważ jednak władze kładły nacisk na rozwój w Kielcach sportu motocyklowego, siedzibą Automobilklubu, który zmienił nazwę na Automobilklub Świętokrzyski, stał się w 1958 Radom (w 1991 przekształcił się on w Automobilklub Radomski).
Z inicjatywy lokalnego środowiska automobilistów, w 1970 ponownie powołano Automobilklub Kielecki w Kielcach, wpisany do rejestru stowarzyszeń 24 października 1970. Działalność rozpoczął od stycznia 1971.
Automobilklub Kielecki prowadzi wyścigowy Tor Kielce, otwarty 26 czerwca 1977.
Władze.
Prezesi Automobilkubu:

</doc>
<doc id="663547" url="https://pl.wikipedia.org/wiki?curid=663547" title="Matyáš Bernard Braun">
Matyáš Bernard Braun



</doc>
<doc id="663550" url="https://pl.wikipedia.org/wiki?curid=663550" title="Hydroksowęglan ołowiu(II)">
Hydroksowęglan ołowiu(II)

Hydroksowęglan ołowiu(II) ("zasadowy węglan ołowiu(II)", "biel ołowiana"), – nieorganiczny związek chemiczny z grupy węglanów, hydroksosól ołowiu na II stopniu utlenienia i kwasu węglowego.
W temperaturze pokojowej jest to biała substancja krystaliczna, nierozpuszczalna w wodzie. Stosowany był jako pigment do białych farb kryjących. Odchodzi się od jego stosowania ze względu na jego toksyczność.

</doc>
<doc id="663551" url="https://pl.wikipedia.org/wiki?curid=663551" title="40-latek. 20 lat później">
40-latek. 20 lat później



</doc>
<doc id="663552" url="https://pl.wikipedia.org/wiki?curid=663552" title="Dallas Stars">
Dallas Stars

Dallas Stars – amerykański klub hokejowy z siedzibą w Dallas (Teksas), występujący w lidze NHL.
Historia.
Do 1993 roku klub działał pod nazwą Minnesota North Stars.
Zespół posiada afiliacje w postaci klubów farmerskich w niższych ligach. Tę funkcję pełnią Texas Stars w lidze AHL, Allen Americans w CHL i Idaho Steelheads w rozgrywkach ECHL. W przeszłości był nim także Iowa Stars (2005–2008).
Osiągnięcia.
Największym sukcesem tej drużyny jest zdobycie w sezonie 1998/1999 Pucharu Stanleya. Zespół wygrał wtedy w finale rozgrywek z Buffalo Sabres. Oprócz tego dwa razy był w finale tych rozgrywek.

</doc>
<doc id="663558" url="https://pl.wikipedia.org/wiki?curid=663558" title="Rafał Leszczyński (ok. 1526–1592)">
Rafał Leszczyński (ok. 1526–1592)

Rafał Leszczyński herbu Wieniawa (ur. 1526, zm. 1592) – wojewoda brzeskokujawski 1545–1550, kasztelan śremski w 1580, starosta radziejowski, marszałek Sejmu, mówca, jeden z przywódców ruchu egzekucyjnego i reformacji w Polsce, występował przeciw możnowładcom i duchowieństwu, związany z ruchem braci czeskich.
Życiorys.
Syn Jana, kasztelana brzeskiego i Marii de Marcelanges, wdowy po Jarosławie Sokołowskim. Dziad Rafała Leszczyńskiego, tłumacza "Judyty". W młodości uczył się pod kierunkiem Walentego Trotzendorfa w Złotoryi oraz Krzysztofa Hegendorfina. Przed rokiem 1548 był już starostą radziejowskim i wojewodą brzeskokujawskim (1545–1550) – starostwa zrzekł się na rzecz syna Jana.
Studiował w Gimnazjum w Goldbergu (Złotoryi) w 1535 roku.
Działalność polityczną rozpoczął około roku 1548, gdy w sposób gwałtowny zwalczał małżeństwo Zygmunta Augusta z Barbarą Radziwiłłówną. W tym czasie przyjął wyznanie braci czeskich (1549), stając się ich gorącym opiekunem (opiekował się szkolnictwem różnowierczym) i walcząc w ich obronie. Po złożeniu godności wojewody (1550), wybrany w roku 1552 posłem. Poseł na sejm piotrkowski 1552 roku, sejm piotrkowski 1558/1559 roku z województwa poznańskiego i województwa kaliskiego. Poseł wielkopolski na sejm piotrkowski 1562/1563 roku i sejm warszawski 1563/1564 roku, poseł województwa kaliskiego na sejm lubelski 1566 roku, poseł województwa poznańskiego na sejm 1569 roku. Był sygnatariuszem aktu unii lubelskiej 1569 roku. Piastował urząd marszałka izby poselskiej (1562). W roku 1570 jeździł do Moskwy w poselstwie do Iwana Groźnego. W latach 1578–1580 był przełożonym mennicy koronnej. W roku 1580 został kasztelanem śremskim, a rok później (1581) ufundował zbór w Gołuchowie. Walczył w obronie szlachty przeciwko możnowładcom. Wystąpił przeciw klerowi katolickiemu, a na następnych sejmach żądał egzekucji dóbr – należał do stronnictwa egzekucyjnego. W sprawach unii stał na stanowisku inkorporacji Litwy. Należał do najwybitniejszych spośród braci czeskich w Wielkopolsce, odznaczał się wielkimi zdolnościami politycznymi oraz prawością charakteru.
Ożenił się z Barbarą z Podhajec Wolską, po jej śmierci a Anną Korzbokówną, córką Henryka, barona na Straburku i Miliczu. Zmarł w roku 1592, według S. Karwowskiego pochowany został w Gołuchowie.

</doc>
<doc id="663559" url="https://pl.wikipedia.org/wiki?curid=663559" title="Heksacyjanożelazian(II) żelaza(III)">
Heksacyjanożelazian(II) żelaza(III)



</doc>
<doc id="663562" url="https://pl.wikipedia.org/wiki?curid=663562" title="Napalm Records">
Napalm Records

Napalm Records – założona w 1992 roku przez Markusa Riedlera austriacka wytwórnia płytowa, zajmująca się wydawnictwami metalowymi i gotyckimi.
Wytwórnia wydała albumy takich wykonawców jak: Abigor, Alestorm, Arkona, Atrocity, Draconian, Falkenbach, Huntress, Kampfar, Korpiklaani, Moonspell, Otyg, Powerwolf, Siegfried, Summoning, Trail of Tears, Tristania, Týr, Cavalera Conspiracy, Vesania, Cold, Vintersorg, Xandria czy Kreuzweg Ost.

</doc>
<doc id="663564" url="https://pl.wikipedia.org/wiki?curid=663564" title="Zofia Hertz">
Zofia Hertz

Zofia Hertz, z domu Neuding (ur. 27 lutego 1910 w Warszawie, zm. 20 czerwca 2003 w Maisons-Laffitte) – współtwórczyni Instytutu Literackiego, najbliższa współpracownica Jerzego Giedroycia, po jego śmierci dyrektorka Instytutu Literackiego w Paryżu.
Życie prywatne i wykształcenie.
Urodziła się w Warszawie w spolonizowanej rodzinie żydowskiej (prawdopodobnie podczas II wojny światowej nastąpiła zmiana roku urodzenia – z 1910 na 1911. Zofia Hertz nie sprostowała jej po wojnie i potwierdzała przez wszystkie kolejne lata), jako córka Ludwika Neudinga i Heleny z domu Nisenson. Dzieciństwo spędziła w Warszawie, od 1921 zamieszkała w Łodzi. Po maturze w 1928 roku, (Gimnazjum Żeńskie R. Konopczyńskiej-Sobolewskiej w Łodzi) przez rok studiowała na Wydziale Prawnym Uniwersytetu Warszawskiego. Od 1929 znowu w Łodzi. Podjęła pracę w kancelarii notarialnej Apolinarego Karnawalskiego. 13 maja 1933, jako pierwsza kobieta w Łodzi, przystąpiła i zdała egzamin na stanowisko notariusza. W lutym 1939 poślubiła Zygmunta Hertza. Do września 1939 pracowała jako referent notarialny.
Okres wojenny.
Po wybuchu II wojny światowej, w czerwcu 1940, aresztowana wraz z mężem we Lwowie, podczas masowej akcji NKWD. Deportowani do Cyngłoku w Maryjskiej ASRR – gdzie spędzili 14 miesięcy pracując przy wyrębie lasu. Amnestionowani na mocy układu Sikorski-Majski. 20 września 1941 oboje wstąpili do Armii Polskiej, utworzonej w ZSRR pod dowództwem gen. Andersa. Pracowała w Wydziale Propagandy i Informacji – Oddział Kultury i Prasy APW i 2 Korpusu (od kwietnia 1942 pod kierownictwem Józefa Czapskiego). Współpracowała z biurem redakcji gazety „Orzeł Biały”. Wraz z Armią Polską na Wschodzie wyszła z ZSRR i z 2 Korpusem przez Irak i Egipt dotarła do Włoch. Od 1943 sekretarka i współpracowniczka Jerzego Giedroycia.
Dzieje Instytutu Literackiego.
Współzałożycielka – z Jerzym Giedroyciem, mężem Zygmuntem Hertzem i Józefem Czapskim – Instytutu Literackiego (powołany w 1946 w Rzymie, w 1947 przeniesiony do Maisons-Laffitte pod Paryżem). Stał się on ośrodkiem skupiającym wybitnych polskich pisarzy i publicystów emigracyjnych, autorów objętych cenzurą w komunistycznej Polsce i Europie Środkowo-Wschodniej. Jego działalność wydawnicza obejmowała: miesięcznik „Kultura” (1947-2000), serię „Biblioteka Kultury”, w skład której wchodziły: „Zeszyty Historyczne” oraz setki tytułów książek (dzieła literackie i książki o charakterze politycznym i pamiętnikarskim). Założycielem i redaktorem periodyków był Jerzy Giedroyc. Zofia Hertz zajmowała się stroną administracyjną i wydawniczą, tłumaczyła teksty, w latach 1962–1986 prowadziła w „Kulturze” stałą rubrykę "Humor krajowy".
Po śmierci Jerzego Giedroycia kierowała Instytutem Literackim. Kontynuowała edycję „Zeszytów Historycznych” (w październiku 2000 ukazał się ostatni numer, 637, „Kultury”, który zgodnie z wolą Jerzego Giedroycia przestał wychodzić po jego śmierci). Zmarła 20 czerwca 2003 w Maisons-Laffitte. Pochowana jest na pobliskim cmentarzu, w Mesnil-le-Roi, gdzie spoczywają również inni twórcy paryskiej „Kultury”.
Nagrody i odznaczenia.
Nigdy nie wystąpiła o obywatelstwo francuskie, miała status polskiego uchodźcy politycznego (od grudnia 1948). Odznaczona Krzyżem Komandorskim Orderu Polonia Restituta (2000) i Medaille d'Or de la Ville Maisons-Laffitte (2001). Laureatka nagrody edytorskiej polskiego PEN Clubu za rok 2000.
Dnia 27 sierpnia 2008 Rada Miejska w Łodzi podjęła uchwałę nadającą nazwę "Skwer Zofii i Zygmunta Hertzów" dotychczas bezimiennemu skwerowi, położonemu przy ul. Matejki, pośród gmachów Uniwersytetu Łódzkiego (pomiędzy uczelnianą biblioteką a Wydziałem Zarządzania).

</doc>
<doc id="663567" url="https://pl.wikipedia.org/wiki?curid=663567" title="Dworszowice Kościelne-Kolonia">
Dworszowice Kościelne-Kolonia

Dworszowice Kościelne-Kolonia – kolonia w Polsce położona w województwie łódzkim, w powiecie pajęczańskim, w gminie Nowa Brzeźnica.
W latach 1975–1998 miejscowość administracyjnie należała do województwa częstochowskiego.
Inne miejscowości o nazwie "Dworszowice": Dworszowice Pakoszowe, Dworszowice Kościelne

</doc>
<doc id="663570" url="https://pl.wikipedia.org/wiki?curid=663570" title="Neighbours From Hell">
Neighbours From Hell



</doc>
<doc id="663572" url="https://pl.wikipedia.org/wiki?curid=663572" title="Edwina">
Edwina

Edwina - imię żeńskie pochodzenia germańskiego, żeński odpowiednik imienia Edwin. Wywodzi się od słów oznaczających "pomyślność", "szczęście" i "przyjaciel". Patronem tego imienia jest św. Edwin, król Northumbrii.
Edwina imieniny obchodzi 12 października.

</doc>
<doc id="663573" url="https://pl.wikipedia.org/wiki?curid=663573" title="Heksacyjanożelazian(III) żelaza(II)">
Heksacyjanożelazian(III) żelaza(II)



</doc>
<doc id="663574" url="https://pl.wikipedia.org/wiki?curid=663574" title="Flaga gminy Sobolew">
Flaga gminy Sobolew



</doc>
<doc id="663578" url="https://pl.wikipedia.org/wiki?curid=663578" title="Anaclasis – A Haunting Gospel of Malice &amp; Hatred">
Anaclasis – A Haunting Gospel of Malice &amp; Hatred

Anaclasis – A Haunting Gospel Of Malice &amp; Hatred – piąty studyjny album polskiej grupy deathmetalowej Hate. Wydawnictwo ukazało się 25 października 2005 roku nakładem wytwórni muzycznej Listenable Records na świecie oraz Empire Records w Polsce. Nagrania zostały zarejestrowane na przełomie czerwca i lipca 2005 roku w białostockim Hertz Studio. Z kolei mastering odbył się w warszawskim Hard Studio. W październiku 2010 roku nakładem Witching Hour Productions album został wydany na płycie winylowej.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="663579" url="https://pl.wikipedia.org/wiki?curid=663579" title="Józef Ferdynand Wittelsbach">
Józef Ferdynand Wittelsbach

Józef Ferdynand Leopold Wittelsbach (ur. 28 października 1692, zm. 6 lutego 1699) – najmłodszy syn Maksymiliana II Emanuela z jego pierwszego małżeństwa z księżniczką Marią Antoniną.
Kiedy miał 2 miesiące zmarła jego matka. 3 lata później jego ojciec poślubił Teresę Kunegundę Sobieską. Józef Ferdynand znany był również jako "Infant Józef Ferdynand Hiszpański". Przed wojną o hiszpańską sukcesję Anglia i Dania opowiedziały się za Józefem Ferdynandem jako następcą tronu Hiszpanii, a nawet młody król Hiszpanii, Karol II Habsburg, oficjalnie uznał Józefa Ferdynanda za swojego następcę. Było to możliwe, ponieważ matka Józefa Ferdynanda, Maria Antonina, była córką cesarza rzymskiego – Leopolda I Habsburga i jego siostrzenicy – infantki Małgorzaty Teresy Habsburg. Małgorzata Teresa i Karol II byli rodzonym rodzeństwem (Karol II był ciotecznym dziadkiem Józefa Ferdynanda).
Niespodziewana śmierć Józefa Ferdynanda w 1699, w wieku zaledwie 7 lat, poróżniła mocarstwa, które zaczęły wysuwać coraz innych kandydatów na następcę Karola II. Wnuk króla Francji, Filip Andegaweński, miał otrzymać Królestwo Neapolu, Królestwo Sycylii i Księstwo Mediolanu. Reszta hiszpańskich dominiów miała przypaść Karolowi, synowi cesarza Leopolda I (wujowi Józefa Ferdynanda). Jednak Leopold I zakwestionował układ, a Ludwik XIV Burbon zerwał go, kiedy intronizował Filipa Andegaweńskiego na króla Hiszpanii.

</doc>
<doc id="663584" url="https://pl.wikipedia.org/wiki?curid=663584" title="Paweł Blehm">
Paweł Blehm

Paweł Blehm (ur. 17 kwietnia 1980 w Olkuszu) – polski szachista, arcymistrz od 2001 roku.
Kariera szachowa.
Od połowy lat dziewięćdziesiątych należał do ścisłej światowej czołówki juniorów. W swojej karierze był sześciokrotnym mistrzem Polski juniorów w różnych kategoriach wiekowych. W roku 1994 w Szeged zdobył tytuł wicemistrza świata juniorów do lat 14, oprócz tego był dwukrotnym drużynowym mistrzem świata juniorów (w latach 1999 i 2000) oraz podzielił II miejsce w mistrzostwach Europy do lat 20 (w roku 2000 w Avilés).
Zwyciężył w międzynarodowych turniejach rozegranych w Międzyzdrojach (1993), Hallsbergu (1999), Legnicy (2000), Dallas (2001), na Bermudach (2002) oraz w Kairze (2002, wraz z Siergiejem Tiwiakowem). W roku 2000 zwyciężył również w turnieju strefowym w Budapeszcie, dzięki czemu zdobył awans do mistrzostw świata FIDE rozegranych systemem pucharowym w New Delhi (w I rundzie uległ Symbatowi Lyputianowi).
W latach 2000–2002 trzykrotnie wystąpił w finałach mistrzostw Polski mężczyzn, najwyższe miejsce (V) zajmując w roku 2000 w Płocku. W tym samym roku wystąpił w polskiej drużynie na szachowej olimpiadzie w Stambule, zdobywając na VI szachownicy 3½ pkt w 6 partiach.
Najwyższy ranking w karierze osiągnął 1 kwietnia 2002 r., z wynikiem 2546 punktów zajmował wówczas 6. miejsce wśród polskich szachistów.
Od roku 2002 na stałe mieszka w Baltimore w Stanach Zjednoczonych. Wspólnie z Marcinem Kamińskim założył firmę "ChessAid" zajmującą się treningiem szachowym przez Internet

</doc>
<doc id="663587" url="https://pl.wikipedia.org/wiki?curid=663587" title="Juan Pablo Shuk">
Juan Pablo Shuk

Juan Pablo Shuk Aparicio (ur. 7 listopada 1965 w Bogocie) – kolumbijski aktor telewizyjny i filmowy. 
Życiorys.
Urodził się w Kolumbii w rodzinie pochodzenia hiszpańskiego i węgierskiego. W 1984 ukończył katolickie Colegio San Carlos w Bogocie w Kolumbii. Studiował również biologię morską na Uniwersytecie Jorge Tadeo Lozano.
W 1988 po raz pierwszy pojawił się na małym ekranie w telenoweli "El cacique y la diosa" ("El cacique y la diosa"). Po występach w telenowelach kolumbijskich – "Dwie Kobiety" ("Dos mujeres", 1997), "Kocham Paquitę Gallego" ("Yo amo a Paquita Gallego", 1997) i "Castillo de naipes" (1998), zadebiutował na kinowym ekranie w dramacie "El Séptimo cielo" (1999). Jednak widzowie znają go przede wszystkim z roli Fernanda Escandona w telenoweli Telemundo "Gorzka zemsta" ("Pasión de gavilanes", 2003-2004).

</doc>
<doc id="663588" url="https://pl.wikipedia.org/wiki?curid=663588" title="Dubidze-Kolonia">
Dubidze-Kolonia

Dubidze-Kolonia – kolonia w Polsce położona w województwie łódzkim, w powiecie pajęczańskim, w gminie Nowa Brzeźnica przy drodze wojewódzkiej nr 483. Na zachód od miejscowości znajduje się przystanek Dubidze na linii kolejowej nr 146 Wyczerpy – Chorzew Siemkowice.
W latach 1975–1998 miejscowość administracyjnie należała do województwa częstochowskiego.
Inne miejscowości o nazwie "Dubidze": Dubidze

</doc>
<doc id="663589" url="https://pl.wikipedia.org/wiki?curid=663589" title="Latin house">
Latin house

Latin house – jest podgatunkiem muzyki house, który zawiera w sobie elementy muzyki latynoskiej, takie jak te występujące w kulturze brazylijskiej, kubańskiej, hiszpańskiej czy kolumbijskiej. Podgatunek ten powstał w drugiej połowie lat 80.

</doc>
<doc id="663590" url="https://pl.wikipedia.org/wiki?curid=663590" title="Kościół Świętych Apostołów Piotra i Pawła w Chełmnie">
Kościół Świętych Apostołów Piotra i Pawła w Chełmnie

Kościół św. Piotra i św. Pawła w Chełmnie, dawny kościół dominikański, od 1829 do 1945 ewangelicki, obecnie filialny w parafii Wniebowzięcia NMP, położony w północno-wschodniej części starego miasta w Chełmnie, w bloku ograniczonym ulicami Wodną i Kościelną oraz murami miejskimi.
Fasada kościoła stanowiła pierwowzór fasady katedry warszawskiej.
Historia i architektura.
Dominikanie przybyli do Chełmna prawdopodobnie już w 1233 r. (a więc w roku lokacji miasta). Istniejący dzisiaj kościół zaczęto wznosić od prezbiterium w 4 ćwierci XIII wieku, chociaż w obrębie neogotyckiej kruchty istnieją wcześniejsze fragmenty budowli późnoromańskiej z lat ok. 1240-50. W pierwszej połowie XIV wieku zbudowano korpus, najpierw w postaci niesymetrycznej dwunawowej hali o sześciu przęsłach; w trzeciej ćwierci XIV w. dobudowano trzecią bardzo wąską nawę północną, z tego czasu pochodzi również szczyt zachodni. W drugiej połowie XVII wieku wnętrze korpusu całkowicie przebudowano ze zmianą programu przestrzennego na czteroprzęsłową bazylikę i założeniem nowych sklepień. Z końca XIX wieku pochodzą przybudówki - kruchta zachodnia i zakrystia od północy.
Kościół jest murowany z cegły. Z zewnątrz zachował cechy gotyckie, wnętrze korpusu jest zbarokizowane. Obecnie jest to czteroprzęsłowa niesymetryczna bazylika o bardzo wąskiej nawie północnej, przed barokizacją był trójnawową, sześcioprzęsłową halą. Zachowane w pierwotnej postaci prezbiterium jest trójprzęsłowe, zamknięte od wschodu pięcioma bokami ośmioboku, sklepione krzyżowo-żebrowo, w przęśle środkowym gwiazdą czteroramienną. Od zewnątrz jest opięte uskokowymi skarpami, przez ich gęste ustawienie wzmacniającymi wertykalizm budowli. Wyróżnia się również zachodni szczyt korpusu, dzielony gęsto ustawionymi pod kątem lizenami przechodzącymi w pinakle.
Dawne bogate, późnobarokowe i rokokowe wyposażenie wnętrza zostało w większości usunięte po przejęciu kościoła przez ewangelików. Na miejscu zachowała się tylko kilka elementów: późnobarokowy ołtarz główny, wzorowany na ołtarzu kościoła NMP w Toruniu, drewniane rokokowe stalle w prezbiterium, dekorowane ornamentem rocaille i wolutami, przy filarze w nawie głównej rokokowa ambona, na której baldachimie cztery putta przedstawiające personifikacje kontynentów.

</doc>
<doc id="663592" url="https://pl.wikipedia.org/wiki?curid=663592" title="Efialtes">
Efialtes



</doc>
<doc id="663595" url="https://pl.wikipedia.org/wiki?curid=663595" title="Mikrodializa">
Mikrodializa

Mikrodializa - technika analityczna pozwalającą na monitorowanie stężenia szeregu substancji w żywej tkance ("in vivo"). 
Technika.
Mikrodializa opiera się na zastosowaniu sond mikrodializacyjnych. Każda sonda zawiera wlot, przez który podawany jest płyn infuzyjny (przy użyciu pompy mikroiniekcyjnej). Płyn infuzyjny jest roztworem fizjologicznym - może być to np. sztuczny płyn mózgowo-rdzeniowy, bądź roztwór soli fizjologicznej. Płyn infuzyjny może również zawierać znane stężenia określonych substancji, np. leków, które podawane są w takim wypadku lokalnie. 
Kolejnym elementem sondy mikrodializacyjnej jest membrana. Membrany mikrodializacyjne produkowane są m.in. z celulozy, poliwęglanu, polieterosulfonu, poliaryloeterosulfonu. Najważniejszą cechą membrany mikrodializacyjnej jest półprzepuszczalność, co oznacza, że pozwala ona na dwukierunkową dyfuzję substancji o rozmiarach cząsteczek mniejszych niż obecne w membranie otwory (pory). Parametrem określającym tę właściwość membrany jest wartość obcięcia ("cut off"). Substancje o cząsteczkach mniejszych niż wartość obcięcia membrany są wolno wymieniane w obie strony między płynem infuzyjnym a tkanką. 
Odzysk substancji przez sondę zależy od wartości obcięcia membrany, długości i średnicy membrany, szybkości przepływu płynu infuzyjnego, temperatury oraz niespecyficznego wiązania szeregu substancji do membrany. 
Płyn wydostaje się przez wylot sondy mikrodializacyjnej i od tego momentu nazywa się go płynem perfuzyjnym, bądź mikrodializatem. Mikrodializat zazwyczaj nie wymaga dalszej obróbki i może zostać natychmiast poddany dalszym badaniom, najczęściej metodami elektroforezy kapilarnej (CE), spektrometrii mas (MS), radioimmunologicznymi (RIA), immunoenzymatycznymi (ELISA), bądź wysokosprawnej chromatografii cieczowej (HPLC).
Zastosowanie.
Może być stosowana w medycynie do oznaczania farmakokinetyki podanych leków w określonym miejscu organizmu, np. w kilku tkankach jednocześnie. Metoda ta ma również zastosowanie w badaniu ilości substancji naturalnie występujących w organizmie. 
W neurobiologii mikrodializa jest powszechnie stosowaną metodą do oznaczania ilości neuroprzekaźników w mózgach zwierząt doświadczalnych, poddawanych eksperymentom behawioralnym, farmakologicznym, bądź innym. Kolejnym zastosowaniem mikrodializy jest możliwość lokalnego podawania substancji (np. leków) do określonej tkanki i badanie wywoływanego przez takie podanie efektu.

</doc>
<doc id="663600" url="https://pl.wikipedia.org/wiki?curid=663600" title="Andrzej Kopacki">
Andrzej Kopacki

Andrzej Kopacki (ur. 1959) – doktor habilitowany germanistyki, eseista, poeta, tłumacz niemieckojęzycznej liryki i prozy, literaturoznawca w Instytucie Germanistyki Uniwersytetu Warszawskiego, redaktor miesięcznika Literatura na Świecie. Zajmuje się współczesną literaturą niemieckojęzyczną i problematyką polsko-niemiecką, tłumaczył m.in. Hansa Magnusa Enzensbergera, Waltera Benjamina, Hannah Arendt, Michaela Krügera, Martina Pollacka, Bertolta Brechta i Gottfrieda Benna, Arno Holza, Maxa Webera, Golo Manna, Christiana Grafa von Krockowa, Joachima Festa. Wyróżniono go m.in. nagrodą dla tłumaczy Fundacji Roberta Boscha (2000) i za twórczość liryczną nagrodą promocyjną im. Mörikego (2006). Laureat Orfeusza – Nagrody Poetyckiej im. Konstantego Ildefonsa Gałczyńskiego 2021 za tom "Sonety, ody, wiersze dla Marjanny". W 2022 nominowany do Nagrody Literackiej Gdynia w kategorii esej za "21 wierszy w przekładach i szkicach""."

</doc>
<doc id="663602" url="https://pl.wikipedia.org/wiki?curid=663602" title="2 Cudzoziemski Pułk Powietrznodesantowy">
2 Cudzoziemski Pułk Powietrznodesantowy

2 Cudzoziemski Pułk Powietrznodesantowy (fr. "2 Régiment étranger de parachutistes", "2REP") – jednostka Legii Cudzoziemskiej, wchodząca w skład 11 Brygady Powietrznodesantowej, w armii francuskiej.
Spadkobierca tradycji cudzoziemskich batalionów powietrznodesantowych z Indochin i cudzoziemskich pułków powietrznodesantowych z Algierii, 2 REP jest jednym z czterech pułków bojowych należących do francuskiej 11 Brygady powietrznodesantowej.
Jednostka stacjonuje w Calvi na Korsyce. Liczy 1160 legionistów, tworzących 9 kompanii, w tym 5 bojowych.
Skład pułku.
Każda z 5 kompanii bojowych posiada własną specjalizację. Jest to specyfika tego regimentu, niespotykana w innych jednostkach Francuskich Sił Zbrojnych.
Historia.
"2ème REP" jest bezpośrednim spadkobiercą "2ème Bataillon étranger de parachutistes", czyli 2 Batalionu powietrznodesantowego. Jest jedyną jednostką powietrznodesantową w Legii Cudzoziemskiej. 2ème REP jest również spadkobiercą wszystkich jednostek spadochronowych z Legii Cudzoziemskiej z Indochin i z Algierii, czyli kompanii spadochronowej z "3ème Régiment étranger d’infanterie" (3REI), która była pierwszą tego typu kompanią, "1er", "2ème" i "3ème Bataillons étrangers de Parachutistes" z Indochin oraz "1er Régiment étranger de Parachutistes" z Algierii.
"2ème BEP" powstał w Satif w 1948 roku. Od początku 1949 roku, batalion ten brał udział w wojnie w Indochinach; pozostał tam do 1955 roku, z tą datą regiment ten został przeniesiony do Algierii otrzymując najwyższe odznaczenie, sznur w kolorze Legii Honorowej. To właśnie z tej epoki wywodzi się aktualna struktura i jednostka otrzymała nazwę 2ème REP.
W 2010 r. poległ w walce w Afganistanie Polak legionista sierżant Konrad Rygiel z pułkowego GCP pełniący służbę w Task Force Altor.

</doc>
<doc id="663608" url="https://pl.wikipedia.org/wiki?curid=663608" title="Zygmunt Hertz">
Zygmunt Hertz

Zygmunt Andrzej Hertz (ur. 18 stycznia 1908 w Warszawie, zm. 5 października 1979 w Maisons-Laffitte) – współzałożyciel i pracownik Instytutu Literackiego, paryskiej „Kultury”.
Życiorys.
Urodził się 18 stycznia 1908 w Warszawie, w rodzinie Mieczysława i Marii Maybaum. Dzieciństwo spędził w Łodzi i w Warszawie. Od 1920 mieszkał na stałe w Łodzi. Po maturze (1926, Szkoła Zgromadzenia Kupców w Łodzi) przez rok studiował ekonomię w Owens College w Manchesterze, w Wielkiej Brytanii. 
W latach 1929–1930, po powrocie do Polski, odbył jednoroczną służbę wojskową w Szkole Podchorążych Rezerwy Artylerii we Włodzimierzu Wołyńskim i Centrum Wyszkolenia Artylerii Przeciwlotniczej w Warszawie. Na stopień podporucznika został mianowany ze starszeństwem z 1 stycznia 1933 i 441. lokatą w korpusie oficerów rezerwy artylerii. W 1934 posiadał przydział w rezerwie do 4 Pułku Artylerii Ciężkiej w Łodzi.
Pracował w biurze handlowym swego ojca – przedstawicielstwo firmy Solvay. W lutym 1939 poślubił Zofię Neuding. Podczas kampanii wrześniowej 1939 w artylerii przeciwlotniczej. W czerwcu 1940 aresztowany – wraz z żoną – we Lwowie, podczas masowej akcji NKWD. Deportowani do Cyngłoku (Maryjska ASRR), gdzie spędzili 14 miesięcy, pracując przy wyrębie lasu. Amnestionowani na mocy układu Sikorski-Majski. 
Pod koniec września 1941 oboje wstąpili do Polskich Sił Zbrojnych w ZSRR. Przydzielony do 6 Lwowskiej Dywizji Piechoty. Następnie służył w 7 dywizjonie artylerii przeciwlotniczej, który w listopadzie 1942 został przeformowany w 8 Pułk Artylerii Przeciwlotniczej Ciężkiej. W jego szeregach walczył w kampanii włoskiej.
Współzałożyciel – wraz z Jerzym Giedroyciem, żoną Zofią Hertz i Józefem Czapskim – Instytutu Literackiego (powołany w 1946 w Rzymie, w 1947 przeniesiony do Maisons-Laffitte pod Paryżem). Zajmował się stroną administracyjną. Był rzecznikiem i opiekunem wielu pisarzy, malarzy, działaczy politycznych – zarówno tych przyjeżdżających z Polski tylko z wizytami i tych którzy wybierali los emigrantów. Instytut Literacki stał się ośrodkiem skupiającym i współpracującym z wybitnymi polskimi publicystami i pisarzami emigracyjnymi, autorami objętymi cenzurą w komunistycznej Polsce i Europie Środkowo-Wschodniej. Jego działalność wydawnicza obejmowała: miesięcznik „Kultura” (1947–2000), serię „Biblioteka Kultury”, w skład której wchodziły: „Zeszyty Historyczne” (1962–1972 półrocznik, następnie kwartalnik – dotyczący najnowszej historii Polski i krajów środkowo-europejskich) – założycielem i redaktorem obu periodyków był Jerzy Giedroyc – oraz setki tytułów książek (dzieła literackie i książki o charakterze politycznym i pamiętnikarskim). Nigdy nie wystąpił o obywatelstwo francuskie, miał status polskiego uchodźcy politycznego (od grudnia 1948). Zmarł 5 października 1979 w Maisons-Laffitte. Pochowany jest na pobliskim na cmentarzu, w Mesnil-le-Roi, gdzie spoczywają również inni twórcy paryskiej „Kultury”. Dla uczczenia jego pamięci Instytut Literacki ustanowił Nagrodę Literacką im. Zygmunta Hertza (przyznawana za lata 1979–1999).
27 sierpnia 2008 Rada Miejska w Łodzi podjęła uchwałę nadającą nazwę "Skwer Zofii i Zygmunta Hertzów" dotychczas bezimiennemu skwerowi, położonemu przy ul. Matejki, pośród gmachów Uniwersytetu Łódzkiego (pomiędzy Biblioteką Uniwersytecką a Wydziałem Zarządzania).

</doc>
<doc id="663609" url="https://pl.wikipedia.org/wiki?curid=663609" title="Kolba (broń)">
Kolba (broń)

Kolba – część broni strzeleckiej służąca do oparcia broni o ramię strzelca.
Opis.
Kolba może być zintegrowana z łożem broni, jak i stanowić osobny element konstrukcyjny. Wyróżniamy kolby: stałe, składane (umożliwiające zmniejszenie długości broni podczas przenoszenia albo przechowywania), teleskopowe lub przyłączane. Kolby mogą być wykonane z metalu, drewna lub tworzyw sztucznych. W miejscu oparcia o ramię strzelca, kolba często jest zakończona stopką gumową ("trzewikiem"), która amortyzuje odrzut broni i przedłuża kolbę, lub metalową (zwłaszcza w broni wojskowej), która osłania kolbę przed uszkodzeniami mechanicznymi.
Funkcję kolby mogą też pełnić elementy karabinu w układzie bullpup, dzięki czemu broń staje się lżejsza i bardziej poręczna. System taki nazywany jest także układem bez kolby właściwej (układem bezkolbowym), ponieważ w tym układzie jej funkcję spełnia zakończenie komory zamkowej.

</doc>
<doc id="663613" url="https://pl.wikipedia.org/wiki?curid=663613" title="Klemens Frenszkowski">
Klemens Frenszkowski

Klemens Frenszkowski (ur. 20 lipca 1899 w Tuławkach, 4 czerwca 1964 w Olsztynie) – Warmiak, organizator polskiej poczty w Olsztynie, działacz Polskiego Stronnictwa Ludowego, pisarz, folklorysta warmiński, świadek historii.
Spoczywa na cmentarzu komunalnym w Olsztynie (kw. 6 rząd 8 grób 4/5).

</doc>
<doc id="663616" url="https://pl.wikipedia.org/wiki?curid=663616" title="Komora spustowa">
Komora spustowa

Komora spustowa – część broni w której znajduje się mechanizm spustowy, a czasem także niektóre elementy mechanizmu uderzeniowego (np. kurek).

</doc>
<doc id="663617" url="https://pl.wikipedia.org/wiki?curid=663617" title="Ignaz Wechselmann">
Ignaz Wechselmann

Ignaz Wechselmann (ur. 1828 w Mikołowie, zm. 17 stycznia 1903 w Budapeszcie) węgierski architekt i filantrop. 
Wykształcenie zdobywał w Berlinie, po studiach zamieszkał w Wiedniu, gdzie był asystentem architekta Ludwika Förstera. W roku 1856 przeniósł się do Budapesztu, gdzie w imieniu swojego nauczyciela nadzorował budowę Wielkiej Synagogi.
W latach 1870 - 1890 zaprojektował wiele pałaców, młynów, fabryk w Budapeszcie. W roku 1886 otrzymał Order Żelaznej Korony trzeciej klasy, wkrótce później otrzymał tytuł szlachecki od cesarza Franciszka Józefa I.
W testamencie zapisał milion koron dla Instytutu Niewidomych oraz dwa miliony koron dla zasłużonych nauczycieli szkół publicznych.

</doc>
<doc id="663620" url="https://pl.wikipedia.org/wiki?curid=663620" title="Hip house">
Hip house

Hip house, także: house rap – styl elektronicznej muzyki tanecznej (klubowej) będący mieszanką muzyki house i hip-hopu, która powstała w latach 80. w Nowym Jorku i Chicago. Aczkolwiek pierwszy utwór hip house, "Rok da House", jest autorstwa brytyjskich producentów muzycznych "The Beatmasters" i powstał we współpracy z brytyjskimi raperkami "The Cookie Crew".

</doc>
<doc id="663621" url="https://pl.wikipedia.org/wiki?curid=663621" title="Befka">
Befka

Befka – krawat będący częścią szat liturgicznych używanych przez duchownych wielu Kościołów chrześcijańskich, współcześnie głównie luterańskich, kalwińskich, anglikańskich i metodystycznych. Dawniej używana także przez duchowieństwo katolickie. Nie należy jej mylić z koloratką, która jest elementem ubioru nieliturgicznego duchownych i często jest noszona pod strojem liturgicznym, a więc i pod befką. W okresie od XVII do XIX wieku befka stosowana była jednak także jako element pozaliturgicznego stroju duchownych protestanckich.
Ma kształt dwóch połączonych lub rozdzielonych pasów długości ok. 20 cm. Najczęściej jest koloru białego. W Kościołach reformowanych tradycyjnie oznaczała tablice z dziesięcioma przykazaniami przed rozbiciem ich przez Mojżesza, zaś u luteran jest symbolem tablic Mojżeszowych po rozbiciu. W Kościołach unijnych befka zachowuje kształt „kompromisowy”: jest do połowy złączona, a od połowy rozdzielona.
Niektórzy pastorzy w Kościołach praktykujących chrzest przez całkowite zanurzenie (np. Kościół Chrystusowy w RP) nakładają białą befkę na czarną togę, w której wchodzą do baptysterium, by w takim stroju udzielać tego obrzędu.
W Kościele Adwentystów Dnia Siódmego w Polsce pastorzy zakładają białą niepodzieloną befkę na czarną protestancką togę podczas sprawowania nabożeństw żałobnych.

</doc>
<doc id="663622" url="https://pl.wikipedia.org/wiki?curid=663622" title="House rap">
House rap



</doc>
<doc id="663623" url="https://pl.wikipedia.org/wiki?curid=663623" title="Hip House">
Hip House



</doc>
<doc id="663625" url="https://pl.wikipedia.org/wiki?curid=663625" title="Jaskinia Wiatrów">
Jaskinia Wiatrów

Jaskinia wiatrów – dawna naturalna jaskinia położona w kompleksie wodospadów Niagara za jedną z kaskad nazwaną "Welon Panny Młodej" (ang. "Bridal Veil Falls").
Wymiary jaskini wynosiły: 40 m wysokości, 30 m szerokości, 9 m głębokości. Została odkryta w 1834 roku i nazwana pierwotnie Aeolus od greckiego boga wiatru. W 1841 oficjalnie otwarto jaskinię dla turystów. W 1920 nastąpiło jej częściowe zawalenie i zamknięcie dla turystów. Całkowite zawalenie nastąpiło w 1954 roku. W 1924 ponownie otwarto trasę turystyczną, jednak zmieniono jej główną atrakcję i zaczęto prowadzić turystów do podnóża wodospadu zamiast do jaskini za nim. Trasę poprowadzono poprzez kompleks pomostów i rusztowań. Na pomostach można doświadczyć huraganowych wiatrów, których prędkość dochodzi do 110 km/h.

</doc>
<doc id="663627" url="https://pl.wikipedia.org/wiki?curid=663627" title="Boraks">
Boraks



</doc>
<doc id="663629" url="https://pl.wikipedia.org/wiki?curid=663629" title="Jet Set">
Jet Set



</doc>
<doc id="663631" url="https://pl.wikipedia.org/wiki?curid=663631" title="The Memory of Shadows">
The Memory of Shadows

"The Memory of Shadows" (TMoS) to tytuł pierwszego filmu z serii Babilon 5, produkcji przeznaczonej do wyświetlania w kinach, odmiennie od 6 poprzednich, telewizyjnych filmów pełnometrażowych. O samym filmie niewiele wiadomo, poza informacjami, które pochodzą bezpośrednio od producenta i twórcy J. Michael Straczynskiego. Produkcja TMoS została anulowana w styczniu 2005 roku.
Cały scenariusz został ukończony, ale należało go przerobić ze względu na śmierć Richarda Biggsa, który wcielił się w postać Stephena Franklina w serii Babilon 5. Straczynski zdecydował się nie przeprowadzać ponownego castingu do obsady tej postaci.
Reżyserem filmu miał być Steve Beck, a zdjęcia miały się rozpocząć w kwietniu 2005 w Wielkiej Brytanii. Warner Bros. szukało możliwości zatrudnienia innych aktorów niż ci, którzy wystąpili w oryginalnej serii, przynajmniej w jednym przypadku (Galen), jednakże spotkało się to z ostrym sprzeciwem fanów. 25 lutego 2005 roku, Straczynski ogłosił, że cały projekt nie dojdzie do skutku i zostaje definitywnie zakończony.
Na zjeździe w New Jersey oraz na grupie dyskusyjnej (Usenet) Straczynski udzielił pewnych informacji odnośnie do samego filmu. Fabuła miała nawiązywać do serii Crusade, która została anulowana zanim jeszcze trafiła na ekrany, co zaowocowało emisją tylko 13 odcinków. W filmie technologia starożytnej rasy Cieni zostaje wykorzystywana przez nieznane siły w całej galaktyce. Oficer wywiadowczy Sił Ziemskich Diane Baker, której brat niedawno zginął w tajemniczej eksplozji, zamierza dowiedzieć się kto stoi za tymi działaniami. Towarzyszy jej Galen, technomag, który ma pilnować, aby nie wpadła ona w niepowołane ręce.

</doc>
<doc id="663634" url="https://pl.wikipedia.org/wiki?curid=663634" title="Metaboran sodu">
Metaboran sodu

Metaboran sodu, – nieorganiczny związek chemiczny, sól sodowa kwasu metaborowego, stosowany powszechnie w chemicznej analizie jakościowej.
Metaboran sodowy otrzymuje się przez stopienie i prażenie na druciku platynowym w płomieniu palnika boraksu (tetraboranu sodu, ). Wprowadzenie do takiej perły małej ilości badanej substancji powoduje zmianę jej barwy zależnej od obecnego w niej kationu i od tego czy prażenie dokonuje się w płomieniu utleniającym czy redukującym.

</doc>
<doc id="663635" url="https://pl.wikipedia.org/wiki?curid=663635" title="Melejdy">
Melejdy

Melejdy (niem. "Mehleden") – osada nadgraniczna w Polsce położona w województwie warmińsko-mazurskim, w powiecie bartoszyckim, w gminie Sępopol. W latach 1975–1998 miejscowość administracyjnie należała do województwa olsztyńskiego.
Historia.
Nie wiadomo nic na temat daty założenia osady. Był to prawdopodobnie niewielki majątek ziemski. W 1857 wieś liczyła 71 mieszkańców. W latach 30. XX wieku była własnością Ewalda Rahna. Miejscowość do roku 1945 wchodziła w skład parafii ewangelickiej we Friedenbergu (obecnie Dworkino). Po II wojnie światowej Melejdy przyłączono do sołectwa Lipica. Na terenie dawnego folwarku uruchomiono tu państwowe gospodarstwo rolne. Według spisu z roku 1983 miejscowość składała się z 7 budynków mieszkalnych, w których liczba mieszkań liczyła łącznie 20. Osadę zamieszkiwało wtedy 74 mieszkańców.

</doc>
<doc id="663636" url="https://pl.wikipedia.org/wiki?curid=663636" title="Młode Wilki (program telewizyjny)">
Młode Wilki (program telewizyjny)

Młode Wilki – program TVP2, w którym Marcin Prokop rozmawia z młodymi, choć znanymi aktorami polskiego filmu i telewizji. Prowadzący program skłania do zwierzeń gości zaproszonych do jednej z warszawskich kawiarni, dzięki czemu widzowie mają okazję poznać ich zainteresowania i przyzwyczajenia. Wśród zaproszonych gości znaleźli się m.in. Szymon Bobrowski, Maria Góralczyk, Joanna Liszowska, czy Anita Sokołowska. Emisja programu zakończyła się wiosną 2007.

</doc>
<doc id="663637" url="https://pl.wikipedia.org/wiki?curid=663637" title="Romaliny">
Romaliny

Romaliny (niem. "Abbau Romahn", 1921–1945 "Romahnshof") – osada w Polsce położona w województwie warmińsko-mazurskim, w powiecie bartoszyckim, w gminie Sępopol. Wieś jest częścią składową sołectwa Lipica.
W latach 1975–1998 miejscowość administracyjnie należała do województwa olsztyńskiego.

</doc>
<doc id="663639" url="https://pl.wikipedia.org/wiki?curid=663639" title="Regina Spektor">
Regina Spektor

Regina Spektor (ros. Регина Спектор; ur. 18 lutego 1980 w Moskwie) – amerykańska piosenkarka żydowskiego pochodzenia; pianistka i producent muzyczny, autorka tekstów. Jej muzyka zalicza się do nowego gatunku muzycznego, anti-folk; środowisko tego gatunku skupia się w nowojorskiej (manhattańskiej) dzielnicy East Village.
Spektor pochodzi z rodziny muzyków zawodowych: jej ojciec, fotograf, był skrzypkiem, a matka była profesorem muzyki w rosyjskim konserwatorium (obecnie uczy w publicznej szkole podstawowej w Mount Vernon, Nowy Jork). Artystka spędziła swoje pierwsze 9 lat w ZSRR. Rodzina opuściła Związek Radziecki w 1989, kiedy w czasie "pieriestrojki" rosyjscy Żydzi mieli prawo do legalnej emigracji. Jej rodzice najpierw udali się do Austrii, później do Włoch, w końcu osiedlili się w Bronksie w Nowym Jorku.
W Rosji Regina Spektor od 6 roku życia uczyła się gry na pianinie. W dzieciństwie fascynowały ją kolekcjonowane przez ojca nagrania zachodnich grup, np. The Beatles czy Queen.
Kariera.
Spektor znalazła się w Nowym Jorku mając 9 lat. Kontynuowała tam naukę, kończąc z powodzeniem nowojorskie konserwatorium. W Stanach po raz pierwszy zetknęła się z jazzem, co znacząco wpłynęło na jej muzyczny rozwój. Szczególnie do gustu przypadła jej śpiewaczka afroamerykańska, Billie Holiday, która do dziś jest dla niej największą inspiracją. 
W 2001 Regina Spektor nagrała własnym sumptem debiutancki album "11:11". Instrumentarium na albumie ograniczone jest do minimum. Raz Spektor śpiewa tylko z fortepianem, innym razem towarzyszy jej kontrabas, w utworze „I Want To Sing” jedynym źródłem dźwięku jest jej głos.
Artystka szukała swojej szansy, grywając w każdym możliwym miejscu. W końcu zwrócił na nią uwagę Alan Bezozi, perkusista grupy They Might Be Giants. Przedstawił młodą pianistkę Gordonowi Raphaelowi, producentowi The Strokes, który wynegocjował dla niej kontrakt z wytwórnią Sire. Trzy lata po debiucie ukazał się album o tytule "Soviet Kitsch". Promował go singel „Us” z linią melodyczną, podpartą fortepianem i kwartetem smyczkowym.
13 czerwca 2006 wydała album nagrany dla Sire pt. "Begin To Hope". Album ten otwiera utwór „Fidelity”.
Utwór „The Call” pojawił się w drugiej części .
W 2008 zaśpiewała w duecie z Benem Foldsem w utworze "You don't know me". Piosenka ta została wydana jako singiel oraz na albumie "Way to normal" Foldsa.
Spektor udziela swoich kompozycji i śpiewu jako podkładu muzycznego dla reklam telewizyjnych.
Artystka wystąpiła w Polsce na Open’er Festival w Gdyni 3 lipca 2010.
Kolejny raz w Polsce wystąpiła na Coke Live Music Festival w Krakowie 9 sierpnia 2013. W tym samym roku jej utwór „You've Got Time” znalazł się w czołówce serialu Orange Is the New Black.
Przypisy.
 

</doc>
<doc id="663643" url="https://pl.wikipedia.org/wiki?curid=663643" title="Jezioro Dzierżno Duże">
Jezioro Dzierżno Duże



</doc>
<doc id="663644" url="https://pl.wikipedia.org/wiki?curid=663644" title="Muszka (broń)">
Muszka (broń)

Muszka – element mechanicznego celownika strzeleckiego mający postać prostego występu umieszczonego w przedniej części broni (najczęściej w okolicach zakończenia lufy).
Zależnie od kształtu rozróżniamy muszki trójkątne, trapezowe, kulkowe, prostokątne. Muszka może być niekiedy zabezpieczona osłoną aby zniwelować ryzyko jej uszkodzenia (lub przestawienia). Może być montowana na broni zarówno na podstawie (niekiedy umożliwiającej jej regulację) jak i stanowić element na stałe zintegrowany z bronią (np. w wielu pistoletach, gdzie muszka stanowi monolit z zamkiem).
Muszka jest istotnym elementem celownika mechanicznego, umożliwiającym celowanie. Aby odpowiednio nakierować broń na cel, należy tak manewrować bronią aby zgrać położenie muszki ze szczerbinką lub przeziernikiem, uzyskując zgodność punktu celowania ze średnim punktem trafienia.
Osłona muszki.
Jest częścią broni strzeleckiej, która chroni muszkę przed uszkodzeniami podczas eksploatacji broni tzn. wycierania krawędzi, zgięcia itp. Osłona jest zazwyczaj wykonana w postaci dwóch ścian ochronnych, a między nimi osadzono muszkę. Może być również wykonana w formie pierścienia, który okala muszkę.

</doc>
<doc id="663645" url="https://pl.wikipedia.org/wiki?curid=663645" title="Jezioro Dzierżno Małe">
Jezioro Dzierżno Małe



</doc>
<doc id="663647" url="https://pl.wikipedia.org/wiki?curid=663647" title="Uniwersytet Keiō">
Uniwersytet Keiō

 – japoński uniwersytet w dzielnicy Minato w Tokio. Jest to najstarsza uczelnia w Japonii i jedna z najbardziej prestiżowych. Została założona w 1858 roku przez pedagoga i pisarza Yukichiego Fukuzawę jako uczelnia przeznaczona do prowadzenia studiów zachodnich (rangaku).
W październiku 2021 roku Times Higher Education (THE) ogłosił „The World Reputation Rankings 2021”. Uniwersytet Keiō został sklasyfikowany na 8. miejscu wśród japońskich uczelni oraz w czołowej grupie miejsc 151-175 na świecie. Zrównał się z Uniwersytetem Waseda jako najlepszy prywatny uniwersytet w Japonii.
Historia.
Uczelnia wywodzi swoje początki z Keiō Gijuku, instytucji zachodniej nauki, całkowicie odmiennej i nieznanej dla Japończyków w tamtym czasie. Jej założyciel, Yukichi Fukuzawa (1835–1901), walczył ze skamieniałym systemem feudalnej przeszłości swojego kraju i konsekwentnie dążył do poznania XIX-wiecznej cywilizacji Europy i Ameryki Północnej. Wierzył on, że Japonia, aby dogonić zachodnią technologię i organizację społeczną, musi „ustawicznie dążyć do postępu i oświecenia oraz zapewnienia edukacji akademickiej i moralnej potrzebnej do stworzenia pokolenia mądrych i zdolnych przywódców”.
W 1899 roku Keiō, jako pierwszy prywatny uniwersytet w Japonii, wysłał studentów za granicę: czterech do Niemiec, dwóch do Stanów Zjednoczonych.
Znani absolwenci.
Absolwentami uczelni są m.in.: 

</doc>
<doc id="663648" url="https://pl.wikipedia.org/wiki?curid=663648" title="Jezioro Rzeczyckie">
Jezioro Rzeczyckie



</doc>
<doc id="663649" url="https://pl.wikipedia.org/wiki?curid=663649" title="Perła boranowa">
Perła boranowa



</doc>
<doc id="663651" url="https://pl.wikipedia.org/wiki?curid=663651" title="Smodajny">
Smodajny

Smodajny – osada nadgraniczna w Polsce położona w województwie warmińsko-mazurskim, w powiecie bartoszyckim, w gminie Sępopol. Wieś jest częścią składową sołectwa Lipica.
W latach 1975–1998 miejscowość administracyjnie należała do województwa olsztyńskiego.

</doc>
<doc id="663652" url="https://pl.wikipedia.org/wiki?curid=663652" title="Drew Carey Show">
Drew Carey Show



</doc>
<doc id="663655" url="https://pl.wikipedia.org/wiki?curid=663655" title="Janusz Komender">
Janusz Komender

Janusz Komender (ur. 24 marca 1931 w Piastowie) – polski lekarz. Specjalista w zakresie transplantacji i konserwacji tkanek. Minister zdrowia i opieki społecznej w rządzie Zbigniewa Messnera (1987–1988).
Życiorys.
W 1980 został profesorem Akademii Medycznej w Warszawie. Pełnił funkcję prorektora ds. nauki, w latach 1981–1984 był dziekanem I Wydziału Lekarskiego. Od 1991 członek korespondent Polskiej Akademii Nauk, od 2007 członek rzeczywisty. W latach 1970–2001 kierował Zakładem Transplantologii i Centralnego Banku Tkanek. Od 24 października 1987 do 14 października 1988 był ministrem zdrowia i opieki społecznej w rządzie Zbigniewa Messnera.
Odznaczony Krzyżem Oficerskim Orderu Odrodzenia Polski (1999).

</doc>
<doc id="663656" url="https://pl.wikipedia.org/wiki?curid=663656" title="Nie czekaj na jutro">
Nie czekaj na jutro

Nie czekaj na jutro – czwarta płyta zespołu Łzy, wydana 5 czerwca 2003 roku. Jest drugą, obok "W związku z samotnością", która osiągnęła największą sprzedaż ze wszystkich wydawnictw zespołu.

</doc>
<doc id="663657" url="https://pl.wikipedia.org/wiki?curid=663657" title="Yukichi Fukuzawa">
Yukichi Fukuzawa

 – japoński pisarz, pedagog, tłumacz, przedsiębiorca i politolog. Założył Uniwersytet Keiō w dzielnicy Tsukiji, w Tokio. Jego poglądy na temat władzy i instytucji publicznych wywarły wpływ na przemiany zachodzące w gwałtownie zmieniającej się Japonii w okresie Meiji. Został uznany za jednego z najbardziej wpływowych myślicieli japońskich i współtwórców współczesnej Japonii. Jest nazywany japońskim Wolterem lub Benjaminem Franklinem. Jego portret jest umieszczony na banknocie o najwyższym nominale 10 000 jenów (ok. 302 PLN wg kursu z lipca 2015 r.).
Młodość.
Fukuzawa urodził się w zubożałej rodzinie samurajów. Jego ojciec, Hyakusuke Fukuzawa, należał do klanu Okudaira w domenie Nakatsu (obecnie prefektura Ōita) na wyspie Kiusiu. Matka, o imieniu O-Jun, była najstarszą córką Hamaemona Hashimoto, innego samuraja tego samego klanu.
W wieku czternastu lat wstąpił do szkoły studiów holenderskich ("rangaku" – poznawanie wiedzy Zachodu, w okresie Edo, poprzez naukę języka holenderskiego). W 1853 r., krótko po przybyciu komandora Matthew Perry’ego, brat Fukuzawy (głowa rodziny) zlecił mu podróż do Nagasaki, gdzie znajdowała się holenderska faktoria na wyspie Dejima. Nakazał Yukichiemu nauczyć się języka holenderskiego, aby mógł studiować europejskie techniki wojskowe.
Jednakże jego pobyt w Nagasaki był krótkotrwały. Szybko zaczął przyćmiewać swojego gospodarza, Ikiego Okudairę. Okudaira zaplanował pozbyć się Fukuzawy, pisząc fałszywy list o chorobie jego matki. Fukuzawa, odkrywając fałszerstwo, zaplanował podróż do Edo i kontynuację studiów tam, bo wiedział, że prawdopodobnie nie będzie mógł pozostać w rodzinnej domenie – Nakatsu. Jednak po powrocie do Osaki jego brat nakłonił go do pozostania i zapisania się do szkoły o nazwie Tekijuku w Senba (Osaka), założonej w 1838 r. i prowadzonej przez Kōana Ogatę, lekarza i znawcę medycyny zachodniej. Fukuzawa uczył się tam przez trzy lata i w pełni opanował język holenderski. W 1858 r. został oficjalnie mianowany na nauczyciela holenderskiego w rodzinnej domenie i został wysłany do Edo, żeby nauczać rodzinnych wasali.
W następnym roku Japonia otworzyła trzy porty dla amerykańskich i europejskich statków. Fukuzawa, zainteresowany zachodnią cywilizacją, pojechał do Kanagawy, żeby je zobaczyć. Po przybyciu odkrył, że w rzeczywistości większość europejskich kupców mówi po angielsku, a nie holendersku. Rozpoczął wtedy naukę angielskiego, jednak w owym czasie ciężko było znaleźć tłumaczy japońsko-angielskich, a słowniki nie istniały, więc jego nauka szła powoli.
Ród Tokugawa zadecydował o wysłaniu posłów w imieniu sioguna do Stanów Zjednoczonych. Fukuzawa zgłosił się jako ochotnik do admirała Yoshitake Kimury. Jego statek przybył do San Francisco w 1860 r. Delegacja pozostała w mieście miesiąc. W tym czasie Fukuzawa zrobił sobie zdjęcie z Amerykanką, które jest jednym z najbardziej znanych zdjęć historycznych Japonii. Znalazł również słownik, od którego rozpoczął naukę angielskiego.
Po powrocie Fukuzawa został oficjalnym tłumaczem siogunatu. Krótko po tym wydał swoją pierwszą publikację, słownik japońsko-angielski, tłumaczony ze słownika chińsko-angielskiego, który nazwał „Kaei Tsūgo”. W 1862 r. odwiedził Europę jako jeden z dwóch tłumaczy w czterdziestoosobowej misji wysłanej przez siogunat. Rozmowy prowadzone były w Anglii, Francji, Holandii, Prusach i Rosji. Trwało to prawie cały rok.
Informacje zdobyte podczas podróży zaowocowały słynną pracą "Seiyō-jijō" („Stosunki w świecie zachodnim”), którą opublikował w dziesięciu tomach w latach: 1867, 1868 i 1870. Opisywała ona zachodnią kulturę, technikę i obyczaje w prosty, łatwy do zrozumienia sposób. Szybko stała się bestsellerem. Niedługo po tym został uznany za czołowego eksperta w dziedzinie Zachodu. Postanowił, że jego misją życiową będzie edukowanie swoich rodaków w nowych kierunkach myślowych, które zaowocują wzmocnieniem Japonii i uchronią ją przed europejskim imperializmem.
Praca.
Twórczość Fukuzawy była jego największym wkładem w okres Meiji. Reprezentował nurt oświeceniowy i pozytywistyczny w literaturze japońskiej pierwszego dwudziestolecia (1868–1890) ery Meiji.
W latach 1872–1876 opublikował siedemnaście tomów "Gakumon-no susume" („Popieranie nauki”). Podkreślił w nich wagę zrozumienia reguł równouprawnienia i edukacji jako klucza do potęgi. Wspierał edukację; ufundował jeden z największych japońskich uniwersytetów, prestiżowy Keiō Gijuku, znany dzisiaj jako Uniwersytet Keiō. Wierzył we wzmacnianie rozumu poprzez edukację i studia. Jeden z najczęściej czytanych w owym czasie jego artykułów nosił tytuł "Datsu-A Ron", przetłumaczony jako „Opuścić Azję”.
W tomach "Gakumon no susume" bronił swojej głównej zasady „niepodległości narodu, poprzez niepodległość osoby”. Za osobę niepodległą uważał taką, która nie musi polegać na sile innej osoby. Miał nadzieję, że taką postawą społeczną zaszczepi w Japończykach poczucie własnej siły i przez to stworzy naród gotowy do rywalizacji z innymi. Wiedział, że społeczeństwa zachodnie stały się potężne w stosunku do innych narodów właśnie przez edukację, indywidualizm, konkurencję i wymianę pomysłów.
Fukuzawa opublikował wiele wpływowych rozpraw i krytyk. Jedną z ważniejszych była opublikowana w 1875 r. "Bunmeiron-no gairyaku" („Zarys teorii cywilizacji”). Zawarł w niej swoje poglądy na temat cywilizacji. Według niego, cywilizacje są zależne zarówno od czasu i okoliczności, jak i od porównania. Na przykład Chiny były stosunkowo dobrze rozwinięte w stosunku do kolonii w Afryce, a narody europejskie stały na najwyższym poziomie w tamtym czasie.
Wiele poglądów Fukuzawy podzielali jego koledzy (około 30 osób) z grupy myślicieli o nazwie Meirokusha (Stowarzyszenie Szóstego Roku Ery Meiji, 1873–1875). Inspiratorem działalności tego stowarzyszenia był Arinori Mori (1847–1889), myśliciel i polityk, który pełnił także funkcje państwowe. Członkowie grupy spotykali się dwa razy w miesiącu, aby dyskutować o wszystkich problemach nurtujących japońską inteligencję. Wszyscy ci ludzie przyczynili się do ukształtowania nowożytnej Japonii. Ich organem prasowym było polemiczne czasopismo "Meiroku Zasshi". Autorzy – zgodnie z hasłem „cywilizacji i oświecenia” ("bunmei-kaika") – głosili w nim tak śmiałe poglądy, że po 43. numerze rząd zakazał jego publikacji. Fukuzawa, jako jeden z głównych głosicieli tego hasła, przystosowywał zachodnie koncepcje na użytek Japończyków i przekonywał społeczeństwo do reform. Uważał, że ruch w kierunku cywilizacji i oświecenia powinien oznaczać pościg za wiedzą i prawością. Różnica między silnym i słabym, małym i dużym wynika tylko z różnicy w ich wiedzy i wykształceniu. Uważał także, że Japonia nie powinna polegać tylko na imporcie zagranicznych towarów i broni, ale na rozwoju wiedzy i tworzeniu przedsiębiorstw na niej bazujących.
Krytyka.
Fukuzawa był później krytykowany za wspieranie japońskiego imperializmu swoją pracą "Datsu-A Ron" („Opuścić Azję”), opublikowaną w 1885 r., oraz za wspieranie pierwszej wojny chińsko-japońskiej (1894–1895). Jednak "Datsu-A Ron" było właściwie odpowiedzią na porażkę Korei, która podjęła próby przeprowadzenia reform. Działania te wspierał, zapraszając młodych, koreańskich arystokratów do swojej szkoły. Praca została opublikowana jako wycofanie się z tego wsparcia. Pomoc, której udzielał, nigdy nie miała doprowadzić do całkowitej niezależności półwyspu, a jedynie wprowadzić Koreę pod jeszcze większy wpływ Japonii. Demonstracją tego były walki o władzę, toczone w Korei przez Koreańczyków wspieranych przez Fukuzawę i Cesarską Armią Japońską podczas pierwszej wojny chińsko-japońskiej.
Entuzjazm Fukuzawy do wspierania pierwszej wojny chińsko-japońskiej miał wiele wspólnego z jego opinią na temat planu modernizacji. Jak wielu członków rządu, wierzył on, że unowocześnienie Azji może być dokonane jedynie przy użyciu siły. Uważał, że Chiny znajdujące się pod jarzmem zacofanej władzy, nie będą mogły przeprowadzić reform o własnych siłach. Podczas wojny nadal praktykowano tam zwyczaj krępowania stóp kobiet, opium sprzedawane było na ulicach, a skorumpowani urzędnicy nie mogli poradzić sobie z zagranicznymi wpływami. Chiny wyprzedawały ważne gałęzie przemysłu narodowego, żeby spłacić zagraniczne długi. Japończycy widzieli także swoje poniżenie ze strony zachodnich mocarstw. Aby uniknąć losu Chin, Fukuzawa dążył z jednej strony do demonstrowania sprawności japońskiej armii, a z drugiej – do zmiany nastawienia opinii publicznej na Zachodzie i zmuszenia jej do rewizji swoich poglądów na temat traktowania Japonii. Dlatego też Fukuzawa widział w krajach azjatyckich zarówno zagrożenie, jak i szansę.
Fukuzawa napisał w "Datsu-A Ron": „Moim zdaniem, te dwa kraje (Chiny i Korea) nie mogą przetrwać jako kraje niepodległe pod nawałnicą wpływów zachodnich na Wschodzie (...) Działania prawego człowieka nie mają żadnego wpływu, jeżeli żyje on w sąsiedztwie miasta, gdzie mieszkają ludzie znani ze swej głupoty, samowoli, okrucieństwa i samolubności. Wszystkie czyny, których się podejmie, będą zawsze przyćmione i pogrzebane przez ohydę jego sąsiadów”.

</doc>
<doc id="663664" url="https://pl.wikipedia.org/wiki?curid=663664" title="Pasławki">
Pasławki

Pasławki (do 1945 r. niem. "Passlack") – osada w Polsce położona w województwie warmińsko-mazurskim, w powiecie bartoszyckim, w gminie Sępopol. Wieś jest częścią składową sołectwa Śmiardowo. W latach 1975–1998 miejscowość administracyjnie należała do województwa olsztyńskiego.
Historia.
Według danych z 1889 r. Pasławki były w tym czasie majątkiem ziemskim, który wraz z folwarkiem Nowosadki obejmował 478 ha i należał do rodziny "von der Groebenów". W 1939 r. we wsi było 419 mieszkańców.
W 1978 r. we wsi był PGR oraz trzy indywidualne gospodarstwa rolne (gospodarstwa indywidualne miały areał łączny 30 ha). We wsi było 12 domów i 133 mieszkańców. W tym czasie działała świetlica, klub i punkt biblioteczny.

</doc>
<doc id="663665" url="https://pl.wikipedia.org/wiki?curid=663665" title="Mirosław Cybulko">
Mirosław Cybulko

Mirosław Cybulko (ur. 6 sierpnia 1932 w Augustowie, zm. 15 stycznia 2015 w Białymstoku) – polski polityk, minister zdrowia i opieki społecznej (1985–1987), białostocki chirurg, wieloletni dyrektor Szpitala im. Jędrzeja Śniadeckiego w Białymstoku. 
Życiorys i kariera zawodowa.
Ojciec Władysław był geodetą, matka, Jadwiga z domu Skibicka, nauczycielką. Rodzina dwukrotnie zmieniała miejsce zamieszkania: najpierw przeniosła się do Biłgoraja, a w związku z wybuchem wojny obronnej 1939 do Krypna, gdzie mieszkali ich krewni. W Krypnie ukończył szkołę powszechną, zaś naukę w liceum rozpoczął w Białymstoku, kontynuował ją w Kętrzynie, gdzie w 1951 roku uzyskał świadectwo dojrzałości. Został powołany do czynnej służby wojskowej, którą odbył w latach 1952–1954. W 1954 roku został przyjęty na Wydział Lekarski Akademii Medycznej w Białymstoku. Podczas studiów uprawiał piłkę siatkową. Należał najpierw do drużyny białostockiej Gwardii, która grała wówczas w I lidze, a następnie do AZS-u Białystok. W Akademickim Związku Sportowym pełnił też funkcje organizacyjne jako członek zarządu. W tym czasie ożenił się ze studentką AMB Danutą Starzycką, mieli jednego syna Wojciecha.
Od 1964 pracował w służbie zdrowia. W 1975 wstąpił do Zjednoczonego Stronnictwa Ludowego, należał do prezydium Wojewódzkiego Komitetu ZSL w Białymstoku. W hierarchii partyjnej awansował na członka Naczelnego Komitetu, którym był w latach 1986–1988, po czym pełnił funkcję zastępcy członka NK do czasu rozwiązania partii. Po przejściu doc. Adama Dowgirda, dyrektora Wojewódzkiego Szpitala im. Jędrzeja Śniadeckiego na emeryturę w lipcu 1981 roku, objął to stanowisko – urząd dyrektora Szpitala Wojewódzkiego sprawował, do listopada 1985 roku, do chwili powołania na stanowisko ministra zdrowia i opieki społecznej w rządzie Zbigniewa Messnera. Brał udział w obradach Okrągłego Stołu w podzespole do spraw zdrowia. Zrezygnował w 1987 roku z powodów osobistych (tragiczna śmierć syna). Po powrocie do Białegostoku został ponownie dyrektorem Szpitala Wojewódzkiego, pracując do 1997 roku. 
Mirosław Cybulko, obok doc. Adama Dowgirda był jednym z głównych organizatorów Polskiego Zespołu Medycznego w Libii w Zalitanie. Dzięki ich aktywności działał w latach 1977–1987 polski szpital w Zalitanie, w którym na kontraktach pracowało ponad 1000 osób zatrudnionych m.in. w Wojewódzkim Szpitalu im. J. Śniadeckiego w Białymstoku. Kontrakt w Libii był wówczas istotnym wsparciem materialnym dla wielu lekarzy.
Dr Cybulko w okresie 1984–2007 działał w Polskim Czerwonym Krzyżu, pełniąc funkcję prezesa PCK w Białostockim Zarządzie. Ponadto sprawował funkcję przewodniczącego Społecznego Komitetu Fundacji Kaplicy św. Izydora Oracza przy Kościele pw. Ducha Świętego w Białymstoku, którą sprawował w 1996 roku. Był to symbol jego związku z ruchem ludowym.
W 1989 roku należał do grona 179 osób stanowiących Komitet Organizacyjny odradzających się Izb Lekarskich w Polsce.
Zmarł 15 stycznia 2015 roku. W dwa dni później spoczął na Cmentarzu Farnym w Białymstoku.

</doc>
<doc id="663669" url="https://pl.wikipedia.org/wiki?curid=663669" title="Miedna (województwo warmińsko-mazurskie)">
Miedna (województwo warmińsko-mazurskie)

Miedna (do 1945 r. niem. "Honigbaum") – osada w Polsce położona w województwie warmińsko-mazurskim, w powiecie bartoszyckim, w gminie Sępopol. Wieś jest częścią składową sołectwa Romankowo. W latach 1975–1998 miejscowość administracyjnie należała do województwa olsztyńskiego.
W pobliżu wsi znajdują się średniowieczne umocnienia obronne.
Historia.
W 1889 r. był to majątek szlachecki o powierzchni 374 ha.
W 1983 r. był to PGR, we wsi było 7 domów z 80 mieszkańcami.

</doc>
<doc id="663670" url="https://pl.wikipedia.org/wiki?curid=663670" title="Roman Gancarczyk">
Roman Gancarczyk

Roman Gancarczyk (ur. 17 marca 1964 w Myślenicach) – polski aktor teatralny i filmowy oraz pedagog. 
Życiorys.
W 1988 ukończył studia na PWST w Krakowie.
Od 1993 jest aktorem krakowskiego Teatru Starego. Należy do zespołu stale współpracującego z Krystianem Lupą; w jego "Lunatykach-Huguenau, czyli Rzeczywistości" oraz "Mistrzu i Małgorzacie" stworzył swoje najbardziej znane i doceniane kreacje. Pracę w teatrze łączy z działalnością dydaktyczną w krakowskiej PWST.
W filmie pojawia się sporadycznie, zazwyczaj na drugim planie. W 2004 zagrał Mariana Włosińskiego, jedną z głównych ról w "Moim Nikiforze" Krzysztofa Krauzego.
Jest mężem aktorki Anny Radwan, z którą ma córkę Zofię.
Kariera teatralna.
Na deskach Teatru Starego zadebiutował w 1987, jeszcze jako student. Zagrał wówczas Joe we "Wracaj natychmiast Jimmy Dean, Jimmy Dean".
Po ukończeniu PWST był aktorem Teatru im. Stefana Jaracza w Łodzi (1988–1989) i krakowskiego Teatru Ludowego (1990–1993). Od 1993 jest członkiem zespołu Teatru Starego.
W 1995 brał udział (jako dyrektor Gerneth) w głośnym "Lunatycy-Esch, czyli Anarchia" Krystiana Lupy według Hermanna Brocha. Trzy lata później zagrał główną rolę Wilhelma Huguenau w "Lunatykach-Huguenau, czyli Rzeczywistości". Z Lupą spotykał się zresztą wielokrotnie, w jego przedstawieniach stworzył swoje najwyżej oceniane kreacje, w tym najsłynniejszą – Wolanda w "Mistrzu i Małgorzacie" (2002). W 2004 wcielił się w postać Pijawki w "Zaratustrze", opartym na tekście Fryderyka Nietzschego.
Ponadto wystąpił w rolach drugoplanowych w adaptacjach dramatów Williama Szekspira. W "Jak wam się podoba" (1995) był Jakiem de Bois, w "Burzy" (1997) Antoniem, w "Makbecie" (2004) w reżyserii Andrzeja Wajdy – Macduffem, a w "Śnie nocy letniej" (2006) Oberonem/Tezeuszem.
Regularnie pojawia się w przedstawieniach Teatru Telewizji.
Kariera filmowa.
Jest aktorem skupionym przede wszystkim na pracy w teatrze i Teatrze Telewizji. W filmie grywa niewiele, zazwyczaj role epizodyczne lub drugoplanowe. Współpracował z m.in. Jerzym Stuhrem, Feliksem Falkiem, Małgorzatą Szumowską i Kazimierzem Kutzem, w którego paradokumentalnej "Śmierci jak kromka chleba" (1994) wcielił się w postać jednego ze strajkujących górników.
W głośno komentowanym serialu Izabelli Cywińskiej "Boża podszewka" (1997) był zbuntowanym Kostusiem Jurewiczem, bratem głównej bohaterki, granej przez Agnieszkę Krukównę.
Kojarzony jest jednak z wysoko ocenioną przez krytykę rolą Mariana Włosińskiego, który z wielkim oddaniem opiekował się Nikiforem Krynickim, płacąc za to rozpadem rodziny i rezygnacją z własnych ambicji artystycznych, w "Moim Nikiforze" (2004) Krzysztofa Krauzego.

</doc>
<doc id="663671" url="https://pl.wikipedia.org/wiki?curid=663671" title="Janusz Pawłowski (1932–2011)">
Janusz Pawłowski (1932–2011)

Janusz Ludwik Pawłowski (ur. 9 lutego 1932 w Kasinie Wielkiej, zm. w 14 marca 2011 w Komorowie w województwie mazowieckim) – polski ekonomista i polityk. Minister pracy, płac i spraw socjalnych (1987) i minister pracy i polityki socjalnej (1987–1988).
Życiorys.
Syn Zygmunta i Zofii, urodził się w rodzinie nauczycielskiej, w 1976 ukończył studia na Akademii Ekonomicznej w Krakowie. Pracował w przemyśle spożywczym od 1950 do 1980, w tym na stanowisku zastępcy szefa produkcji w Zakładach Przetwórstwa Owocowo-Warzywnego w Tymbarku (1952–1964), a od 1965 do 1977 naczelnika wydziału spraw pracowniczych w Zjednoczeniu Przemysłu Owocowo-Warzywnego w Warszawie. W latach 1977–1980 pracował na analogicznym stanowisku w Centrali Przemysłu Mięsnego, jak również w Branżowym Ośrodku Organizacji i Normowania Pracy jako kierownik.
Należał do Polskiej Zjednoczonej Partii Robotniczej. W 1980 przeszedł do pracy w administracji państwowej, do 1983 jako wicedyrektor, do 1984 dyrektor departamentu i w stopniu podsekretarza stanu w Ministerstwie Pracy, Płac i Spraw Socjalnych. W 1987 został ministrem pracy, płac i spraw socjalnych, a następnie i ministrem pracy i polityki socjalnej (1987–1988) w rządzie Zbigniewa Messnera.
Po zakończeniu sprawowania urzędu został pełnomocnikiem ministra przemysłu ds. współpracy z organizacjami związkowymi i samorządowymi. Uczestniczył w obradach Okrągłego Stołu w podzespole do spraw ekologii.

</doc>
<doc id="663672" url="https://pl.wikipedia.org/wiki?curid=663672" title="Ekspedycja 14">
Ekspedycja 14

Ekspedycja 14 – czternasta stała załoga Międzynarodowej Stacji Kosmicznej (ISS).
Dwóch członków załogi ekspedycji 14, Michael Lopez-Alegria i Michaił Tiurin wystartowało 18 września z kosmodromu Bajkonur na pokładzie Sojuza TMA-9. Dołączyli oni do astronauty ESA Thomasa Reitera, który przybył na Międzynarodową Stację Kosmiczną 6 lipca 2006, razem z załogą misji STS-121 wahadłowca Discovery.
W grudniu 2006 wahadłowiec Discovery dowiózł na ISS astronautkę Sunitę Williams, która zastąpiła Thomasa Reitera.
Przebieg misji.
Astronauci Michael Lopez-Alegria i Michaił Tiurin wystartowali 18 września 2006 roku, razem z turystką kosmiczną Anousheh Ansari, na pokładzie Sojuza TMA-9. Dwa dni później zadokowali oni do Międzynarodowej Stacji Kosmicznej.
29 września 2006 Pawieł Winogradow i Jeffrey Williams (Ekspedycja 13) oraz Ansari powrócili na Ziemię na pokładzie Sojuza TMA-8. Thomas Reiter, który znalazł się na stacji w lipcu 2006, został włączony do Ekspedycji 14. W grudniu 2006 z misją STS-116 na stację przyleciała Sunita Williams, która zmieniła Reitera.
Problemy z Progressem i gra w golfa.
10 października 2006, astronauci Tiurin, Lopez-Alegria i Reiter weszli na pokład Sojuza TMA-9, po czym zamknęli luki łączące stację ze statkiem i odłączyli się od modułu Zwiezda, aby zrobić miejsce dla statku Progress, który miał przylecieć za dwa tygodnie. Sojuz został ponownie zadokowany do modułu Zaria.
26 października 2006 o 14:29 UTC do ISS zadokował bezzałogowy statek transportowy Progress M-58. Przywiózł on na stację 2183 kg świeżego jedzenia, powietrza, paliwa jak również filmy DVD, CD z muzyką, książki i czasopisma dla załogi. Ponadto znajdowało się w nim 1263 kg wyposażenia, jak na przykład części zastępcze dla systemu Elektron, który zepsuł się 18 września.
Komplikacje z systemem automatycznego zbliżania transportowca rozpoczęły się, gdy antena systemu Kurs nie chciała się całkowicie zamknąć, co powodowało, że pomiędzy stacją a Progressem tworzyła się mała szczelina. Centrum kontroli lotu zdecydowało odczepić statek od stacji i wykonać kolejny manewr dokowania. Progress oddalił się na 40 cm i o 18:06 UTC ostatecznie zadokował do ISS. Żeby być pewnym, iż połączenie jest hermetyczne, wykonano znacznie więcej testów niż zwykle. Właz został otworzony dopiero następnego dnia.
Astronauci Michaił Tiurin i Michael Lopez-Alegria rozpoczęli 23 listopada 2006 o 00:17 UTC pierwszy spacer kosmiczny. Wyszli oni z rosyjskiej śluzy powietrznej Pirs. To wyjście poza stację miało niezwykle sportowy charakter, ponieważ Tiurin zagrał w celach reklamowych golfa na orbicie okołoziemskiej. Na życzenie kanadyjskiej firmy produkującej sprzęt golfowy – Element 21, uderzył on specjalną piłeczkę golfową (o wadze 3 gramów i średnicy 4 cm) ze specjalnej platformy.
Następnie astronauci przystąpili do sprawdzenia stanu statku Progress M-58, który zadokował do ISS cztery tygodnie wcześniej. Chciano zażegnać problemy z anteną naprowadzającą. Tiurin próbował poruszyć ją siłą rąk, jednak to się nie powiodło. Następnie kosmonauci zaczęli prace nad anteną, która ma umożliwić bezzałogowemu statkowi transportującemu ATV zadokowanie z ISS. Spacer kosmiczny zakończył się po 5 godzinach i 28 minutach.
Reiter schodzi z pokładu.
11 grudnia 2006 do stacji dotarł prom Discovery w ramach misji STS-116. O 22:12 UTC zadokował on do stacji. Prom dostarczył na ISS moduł kratownicy P5 oraz astronautkę Sunitę Williams, która zastąpiła astronautę ESA Thomasa Reitera. Załoga promu wykonała cztery spacery kosmiczne, podczas których zainstalowano kratownicę P5, zmieniono sieć kabli elektrycznych i zwinięto baterię słoneczną, która się wygięła. Po ośmiu dniach prom odłączył się od stacji 19 grudnia o 22:10 UTC i zabrał niemieckiego astronautę na Ziemię.
20 stycznia 2007 o 2:59 UTC do stacji dotarł bezzałogowy statek transportowy Progress M-59, który wystartował dwa dni wcześniej. Otrzymał on imię Siergieja Korolowa – sowieckiego pioniera programu kosmicznego – w jego setną rocznicę urodzin. Na pokładzie transportowca znajdowały się 2,3 tony ładunku (paliwo, powietrze, woda, pożywienie, części zapasowe). Wypełniony śmieciami Progress M-57 został trzy dni wcześniej od ISS odczepiony i spalony w górnych częściach atmosfery.
Cztery spacery kosmiczne.
Dowódca Ekspedycji 14 Michael Lopez-Alegria i inżynier pokładowy Sunita Williams opuścili 31 stycznia 2007 o 15:14 UTC na 7 godzin i 55 minut stację kosmiczną poprzez śluzę powietrzną Quest. Podczas pierwszych trzech godzin odłączyli oni moduł Destiny od prowizorycznego systemu chłodzenia EEATCS i połączyli z nowym EATCS (Extremal Active Thermal Control System), który został dostarczony na stację z misją STS-116. Następnie o 19:22 UTC, wyłączono jeden z dwunastu radiatorów, przez co zamknięto rezerwowy system chłodzenia.
4 lutego 2007 rozpoczął się kolejny spacer kosmiczny z udziałem Williams i Lopeza-Alegrii, podczas którego dokończono prace nad systemem chłodzenia stacji. EVA rozpoczął się o 13:38 UTC ze śluzy powietrznej Quest. Po zakończeniu wszystkich czynności związanych z chłodzeniem ISS i uaktywnienia obiegu B, astronauci rozpoczęli inspekcję panelu słonecznego P6. To właśnie ten moduł stwarzał problemy podczas składania w grudniu. Kosmonauci zrobili więc kilka zdjęć panelu, aby kontrola naziemna mogła sprawdzić stan baterii słonecznych. Następnie astronauci rozłożyli kable na module Destiny. Ten SSPTS system (Stadion-to-Shuttle Power Transfer System) został wbudowany w moduł PMA-2 w celu dostarczania wahadłowcom energii elektrycznej ze stacji, dzięki czemu mogły one pozostawać dłużej w przestrzeni kosmicznej. Po 7 godzinach i 11 minutach spacer kosmiczny został zakończony.
8 lutego 2007 o 13:26 UTC (pół godziny wcześniej niż planowano) rozpoczął się kolejny spacer kosmiczny. Astronauci Lopez-Alegria i Williams wyszli z amerykańskiej śluzy powietrznej Quest. Najpierw odłączyli oni dwie osłony modułu P3, które chroniły go przed zamrożeniem i nie były już więcej potrzebne. Michael Lopez-Alegria odrzucił je od stacji tak, aby spaliły się w atmosferze. Zanim spacer zakończył się powodzeniem astronauci zamontowali jeszcze platformę UCCAS (Unpressurized Cargo Carrier Attach System), która ma służyć jako miejsce składowania różnych części stacji. Następnie zamontowali oni jeszcze jedno połączenie SSPTS, którego instalacja rozpoczęła się podczas ostatniego EVA. 80. spacer kosmiczny na ISS zakończył się o 20:06 UTC i trwał 6 godzin i 40 minut.
Następny spacer kosmiczny zaczął się o 10:27 UTC 22 lutego 2007. Tym razem stację opuścili Michael Lopez-Alegria i Michaił Tiurin. Wyszli oni ubrani w rosyjskie skafandry Orłan ze śluzy Pirs. Rozpoczęli oni od usunięcia anteny systemu naprowadzania statku Progress, która w październiku poprzedniego roku sprawiała spore kłopoty podczas dokowania.
Poza usunięciem anteny astronauci mieli także wiele innych zadań do wykonania. Sfotografowali rosyjską antenę systemu naprowadzania satelitów oraz antenę dla statków ATV oraz wymienili rosyjski eksperyment. Po 6 godzinach i 18 minutach o 16:45 UTC spacer kosmiczny dobiegł końca.
Badania i rozbudowa.
Po pracach na zewnątrz stacji nadszedł czas na prace naukowe. Dwa dni po ostatnim spacerze kosmicznym, załoga rozpoczęła, pod nazwą SoRGE (Soldering In Reduced Gravity Experiment) badania nad sposobami lutowania metali w stanie nieważkości. Obecne metody lutowania powodują powstawanie gazów, baniek i luk, co może zaszkodzić stacji lub innym obiektom na orbicie.
Inżynier pokładowy Sunita Williams trenowała 28 lutego, przy użyciu symulacji komputerowej, sterowanie ramieniem robota na stacji kosmicznej. Eksperyment TRAC (Test of Reaction and Adaptation Capabilities) służył do badania, w jaki sposób astronauci przystosowują się do stanu nieważkości i czy wywołuje to u nich jakieś skutki uboczne. Załoga pracowała często z komputerem TRAC w celu sprawdzenia czy ich możliwości w sterowaniu się nie pogarszają.
Z początkiem marca 2007 zakończyły się prace związane z „przebudową” modułu Destiny, aby można było zainstalować tam system OGS (Oxygen Generation System), który produkuje powietrze. OGS został później zintegrowany z systemem wodnym stacji i wytwarza z wody tlen i wodór (tlen pozostaje na stacji, a wodór zostaje wydalony). OGS, który został dostarczony na ISS z misją STS-121 w lipcu 2006 jest ważną częścią systemu podtrzymywania życia na stacji, szczególnie gdy liczba członków załogi zostanie zwiększona do 6.
W tym samym czasie, inżynier pokładowy, Michaił Tiurin przygotowywał rosyjską część stacji na przybycie nowego frachtowca transportowego ATV. Do przybycia na ISS europejskiego bezzałogowego statku transportowego musi jeszcze zostać wykonanych na stacji kilka testów, które mają wiele wspólnego z systemem nawigacyjnym satelitów, gdyż ATV będzie automatycznie dokował do modułu Zwiezda.
Na jednej ze ścian modułu Unity zostało zamontowane nowe okno, które ma wbudowaną kamerę umożliwiającą automatyczne dokowanie oraz lepsze sterowanie mechanicznym ramieniem Canadarm2. Podobne okno zostało zamontowane w Unity 4 lata wcześniej na przeciwległej ścianie modułu.
W połowie marca rozpoczęła się instalacja sieci komputerowej OpsLAN (Operations Local Area Network). Nowa sieć jest 10 razy szybsza od poprzedniej i łączy wszystkie komputery na ISS. Jednostki, które nie są podłączone do kabli zostają osiągnięte poprzez radio. Polepsza to także pracę systemów z rosyjskiej części stacji.
Williams bierze udział w Boston-Marathon.
Jako pierwszy człowiek w kosmosie – Sunita Williams – wzięła udział w maratonie. Trzymana przez specjalne, gumowe pasy, rozpoczęła ona o 14:00 UTC 16 kwietnia 2007 bieg w ramach 111. Boston-Marathon. Po wielu godzinach przygotowań i treningów, biegła na bieżni wraz z 23 900 osobami na Ziemi. Williams, która jest zagorzałą maratonką, wzięła udział w tej imprezie nie tylko symbolicznie, ale również dzięki temu, że uzyskała bardzo dobry czas podczas biegu w Houston rok wcześniej. Z numerem startowym 14000 wystartowała nad Pacyfikiem i po 4 godzinach i 23 minutach, „obserwowana” przez dwa komputery, przebiegła cały dystans 42 km i 195 m kończąc nad Rosją. Przy tym była 57 minut wolniejsza niż podczas Houston-Marathon. Była również gorsza od swojej siostry Pandya’ny, która przy złej pogodzie uzyskała czas o jedną minutę lepszy od Sunity.
Wymiana załogi.
27 maja 2007 o 18:11 UTC od ISS odłączył się frachtowiec Progress M-58. Wcześniej załoga wypełniła go odpadami. Statek spłonął nad Pacyfikiem w górnych warstwach atmosfery.
Aby zrobić miejsce dla przylatującej tydzień później załogi Ekspedycji 15, astronauci weszli na pokład Sojuza TMA-9, aby go przelokować z modułu Zarja do Zwiezdy.
Po ponad 50 godzinach lotu, 9 kwietnia 2007, do ISS dotarł Sojuz TMA-10, który zadokował do modułu Zarja o 19:10 UTC. Załogę stanowili Rosjanie Fiodor Jurczichin i Oleg Kotow oraz amerykański turysta kosmiczny Charles Simonyi.
Tiurin, Lopez-Alegria i Simonyi odcumowali od stacji 21 kwietnia 2007 o 09:11 UTC w Sojuzie TMA-9. Wylądowali w Kazachstanie o 12:31 UTC tego samego dnia, 135 km na północny wschód od Żezkazganu. Sunita Williams pozostała na stacji kosmicznej już jako członek Ekspedycji 15 i wróciła na Ziemię 22 czerwca 2007 wahadłowcem Atlantis (misja STS-117).

</doc>
<doc id="663675" url="https://pl.wikipedia.org/wiki?curid=663675" title="Jędrzej Wincenty Ustrzycki">
Jędrzej Wincenty Ustrzycki

Jędrzej Wincenty Ustrzycki, Andrzej Wincenty Ustrzycki (łac. "Andreas Vincentius Ustricius"; ur. w połowie XVII wieku w Unichowie (niem. Vainagh, węg. Vajnág (ukr. Вонігово) obecnie Rejon tiacziwski), zm. w 1710) – polski poeta, doktor obojga praw, benedyktyn, opat mogileński i tłumacz.
Pochodzenie i kariera.
Pochodził z rodziny szlacheckiej (herbu Przestrzał) - był synem kasztelana przemyskiego Mikołaja Ustrzyckiego (zm. w 1693) i Anny Bireckiej (Ustrzyckiej, Ossolińskiej; zm. po 1703). 
Przez wiele lat podróżował po południowej Europie, prawdopodobnie studiował we Włoszech. Poznał bardzo dobrze język i literaturę starożytnego Rzymu, Włoch i Francji. Był proboszczem katedry przemyskiej, od 1685 piastował godność kanonika katedralnego w Przemyślu. Jako benedyktyn, ok. 1708 przebywał w klasztorze na Św. Krzyżu i przypuszczalnie był opatem w Mogilnie. W 1685 wyjechał do Włoch. 
Twórczość.
Przebywając w Rzymie, wygłosił mowę "Verus in Monstra Alcides Divus Casimirus Poloniarum princeps" (opublikowana w 1685). Wydał zbiór tłumaczeń "Troista historia, to jest Prozerpina, Faeton, Achilles z innymi drobniejszymi edycjami" (Kraków 1700, 1. wyd. samej Prozerpiny w 1689). 
Jego głównym dziełem jest łacińska epopeja "Sobiesciados seu De laudibus Ioannis Magni" (Wenecja, 1686), znana również jako "Sobiesciada". Liczy ona 4000 wersów heksametrycznych, a podzielona jest na 5 ksiąg. Opisują one kolejno:
Główny bohater jest ukazany jako wybraniec Boga, który w Jego imieniu ma obronić chrześcijaństwo. "Sobiesciada" jest wzorowana przede wszystkim na "Farsalii" Lukana. Jej styl jest naturalny i zajmujący, zawiera znakomite opisy przyrody. Należy do najwybitniejszych dzieł literackich, poświęconych Janowi III Sobieskiemu. Nosi znamiona polskiej epopei narodowej, a także epopei chrześcijańskiej. Zyskała rozgłos nie tylko w Polsce, ale i w Europie. Ustrzycki jest też autorem "Historii o Krucjatach" (Kraków 1707) i "Historii o herezji obrazobojców" (Kraków 1717).

</doc>
<doc id="663676" url="https://pl.wikipedia.org/wiki?curid=663676" title="Andrzej Wincenty Ustrzycki">
Andrzej Wincenty Ustrzycki



</doc>
<doc id="663680" url="https://pl.wikipedia.org/wiki?curid=663680" title="Reginbald">
Reginbald

Reginbald – imię męskie pochodzenia germańskiego, złożone z elementów "ragin" – "radzić", i "bald" – "mocny". Patronem tego imienia jest św. Reginbald, biskup (zm. 1039).
Reginbald imieniny obchodzi 13 października.

</doc>
<doc id="663681" url="https://pl.wikipedia.org/wiki?curid=663681" title="Matthias Bernhard Braun">
Matthias Bernhard Braun

Matthias Bernhard Braun, cz. "Matyáš Bernard Braun" (ur. 24 lutego 1684 w Sautens koło Innsbrucku w Tyrolu, zm. 15 lutego 1738 w Pradze) – rzeźbiarz reprezentujący styl śląskiego baroku w Czechach.
Życie i twórczość.
Dzieciństwo i nauka.
Matthias Bernhard Braun urodził się jako piąte dziecko Jacoba Brauna i Magdalene z domu Neureuter. Pierwotnie uczył się rzeźbienia w drewnie w warsztacie Andreasa Thamascha, zdobywając doświadczenie przy przebudowie cysterskiego opactwa w Stams ze stylu romańskiego na wczesnobarokowy. Dzięki cystersom, zainteresowanym wykształceniem nowego rzeźbiarza, młody Braun wyjechał w 1699 do Włoch, gdzie studiował włoską rzeźbę w Rzymie, Bolonii, Florencji i Wenecji. Miało to wyraźny wpływ na jego późniejsze rzeźby (szczególnie prace takich mistrzów jak Michelangelo Buonarroti i Gian Lorenzo Bernini). Po powrocie w 1704 Braun znalazł się bez zajęcia – prace przy przebudowie opactwa w Stams zostały wstrzymane.
Okres czeski.
Około 1710 Braun przybył do Pragi i po wykonaniu swojej pierwszej pracy – rzeźby św. Ludgardy (Sen św. Ludgardy) na Moście Karola stał się od razu popularnym artystą. Osiadł w Pradze i został jednym z mieszczan Nowego Miasta (1711), założył warsztat słynący przez następne 30 lat z drewnianych i kamiennych rzeźb. W swojej pracowni miał zwykle około 6 uczniów, którzy tworzyli pełnowymiarowe rzeźby z piaskowca na podstawie glinianych lub drewnianych modeli mistrza – ten zaś je poprawiał, wykańczał lub modyfikował. W ten sposób wykształcił wielu uczniów, którzy rozproszyli się później po Czechach i Śląsku, tworząc oryginalny styl śląskiej rzeźby barokowej. Współpracował także z takimi artystami doby baroku jak Peter Johann Brandl, František Maximilian Kaňka i Václav Vavřinec Reiner. Tu też Braun się ożenił z Elisabeth Myselius (cz. "Eliška Myseliusova") w 1717 i tu urodziło się pięcioro jego dzieci, z których żadne nie poszło w ślady ojca.
W 1712 Braun został wynajęty przez hrabiego Franza Antona Sporcka (czes. "František Antonín Sporck") do ozdobienia rzeźbami jego nowo wybudowanej rezydencji w Kuksie koło Dvoru Králové nad Labem. Zamówienie zostało wykonane w kilku etapach. W latach 1722–1732 w naturalnej skale stworzył serię rzeźb i płaskorzeźb w Betlém koło Kuksu. Powstały też inne prace dla Sporcka – m.in. do rezydencji w Lysej nad Labem.
W latach 1716–1721 warsztat Brauna stworzył 170 płaskorzeźb i rzeźb do kościoła jezuickiego pw. św. Klemensa w Pradze. W samym 1718 warsztat, poza rzeźbami do Kuksu, stworzył takie dzieła jak "Kolumna św. Trójcy" w Cieplicach, rzeźbiarska dekoracja prospektu organowego i 2 ołtarzy kościoła św. Klemensa w Pradze, dekoracja rzeźbiarska pałacu i kościoła w Cítolibach, rzeźby dla pałacu Czerninów na Hradczanach w Pradze.
Późne lata.
Warsztat Brauna w 1725 osiągnął roczny dochód 900 guldenów. Liczba zamówień była coraz trudniejsza do zrealizowania przez schorowanego Brauna. Postępująca gruźlica, choroba dość częsta wśród ówczesnych rzeźbiarzy, ograniczyła prace Brauna do wykonywania samych modeli i wykańczania rzeźb. Warsztat przejął jego siostrzeniec Antonín Braun.
W 1738 Matthias Bernhard Braun zmarł w Pradze. Wraz ze śmiercią Antonína Brauna w 1742 przestał działać najbardziej znany warsztat rzeźby czeskiego baroku.

</doc>
<doc id="663683" url="https://pl.wikipedia.org/wiki?curid=663683" title="BAFTA">
BAFTA



</doc>
<doc id="663685" url="https://pl.wikipedia.org/wiki?curid=663685" title="Książka elektroniczna">
Książka elektroniczna



</doc>
<doc id="663688" url="https://pl.wikipedia.org/wiki?curid=663688" title="Rejon bołchowski">
Rejon bołchowski

Rejon bołchowski (ros. "Болховский район") – rejon w zachodniej Rosji, w obwodzie orłowskim.
Położenie.
Rejon, tak jak cały obwód orłowski leży we wschodniej Europie, na terenie Wyżyny Środkoworosyjskiej.
Rejon bołchowski leży w północnej części obwodu orłowskiego.
Powierzchnia.
Rejon ma powierzchnię 1.190 km².
Teren ten stanowi niewysoka wyżyna, stanowiąca część Wyżyny Środkoworosyjskiej. Powierzchnię rejonu stanowią głównie grunty orne i lasy, złożone przede wszystkim z drzew liściastych z niewielką domieszką gatunków iglastych, które zawierają także gatunki roślin typowe dla obszarów lasostepu. Na terenie rejonu występują także skupiska roślinności stepowej.
Na obszarze rejonu znajdują się liczne drobne rzeczki i strumienie, stanowiące dopływy głównej rzeki regionu - Oki.
Ludność.
W rejonie zamieszkuje ok. 20 tys. osób. Liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Ludność miejska stanowi ok. 60% mieszkańców rejonu.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi 16,8 os./km².
Stolica.
Ośrodkiem administracyjnym jest miasto Bołchow, liczące 12.172 mieszkańców (1 stycznia 2005 r.). Jest ono jedynym ośrodkiem miejskim na terenie rejonu.
Poza nim na obszarze tej jednostki podziału administracyjnego znajduje się 250 punktów osadniczych - większych i mniejszych wsi, liczących od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w rolnictwie, przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica - miasto Bołchow. Znajdują się tam zakłady przemysłu spożywczego, meblowego, włókienniczego (związanego z przeróbką konopi) oraz zakład wytwarzający półprzewodniki.
Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka - kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy (jak szwalnie) i budowlany.
Duże znaczenie w gospodarce rejonu odgrywa rolnictwo, któremu sprzyjają korzystne warunki klimatyczne i glebowe. Najczęściej uprawiane są zboża, głównie kukurydza i pszenica, w mniejszym stopniu żyto, a także konopie siewne, buraki cukrowe, rośliny pastewne oraz ziemniaki i warzywa, a także, na niewielką skalę - owoce.
Hodowla obejmuje głównie bydło i trzodę chlewną, a także drób, a w mniejszym zakresie – owce i kozy.
Historia.
Historia ziem wchodzących w skład rejonu bołchowskiego jest zbieżna z historią całego obwodu orłowskiego. Jako odrębna jednostka administracyjna rejon został utworzony w 1928 roku.
Klimat.
W rejonie panuje klimat umiarkowany ciepły, o charakterze kontynentalnym. 
Zima jest niezbyt długa i dość ciepła (średnia temperatura stycznia to ok. -7°C), zaś lato długie i ciepłe (średnia temperatura lipca to nieco ponad +19°C).
W rejonie notuje się dość wysoki poziom opadów, głównie w postaci deszczu, którego największe nasilenie przypada na czerwiec.

</doc>
<doc id="663689" url="https://pl.wikipedia.org/wiki?curid=663689" title="Powierzchnia stawowa">
Powierzchnia stawowa

Powierzchnia stawowa () – wygładzony obszar kości biorący udział w utworzeniu określonego stawu. Powierzchnie stawowe mogą przyjmować różne kształty, zależnie od ruchu wykonywanego w danym stawie. Zazwyczaj powierzchnia jednej z kości uczestniczących w utworzeniu stawu jest wypukła – tzw. główka, gdy druga stanowi jej negatyw i jest wklęsła – nazywana panewką.
Powierzchnie najczęściej pokrywa cienka warstwa chrząstki szklistej (czasami włóknistej) zwana chrząstką stawową ("cartilago articularis"), która od kości oddzielona jest warstwą zwapniałą. Chrząstka stawowa ma zwykle grubość 0,5–2 mm, chociaż jej warstwa może dochodzić nawet do 6 mm grubości (np. powierzchnia wewnętrzna rzepki). Chrząstki stawowe panewek są zazwyczaj bardziej miękkie niż główek stawowych, dlatego istnieje możliwość lepszego dopasowania powierzchni stawowych. Chrząstka stawowa dzięki swej gładkości zmniejsza tarcie w czasie ruchu oraz dzięki sprężystości zmniejsza podatność na urazy. Z wiekiem traci ona swoją sprężystość i połysk, mogą powstawać w niej szczeliny, co w coraz większym stopniu odsłania zwapniałe warstwy podchrzęstne kości.

</doc>
<doc id="663691" url="https://pl.wikipedia.org/wiki?curid=663691" title="Gerbert (imię)">
Gerbert (imię)

Gerbert – imię męskie pochodzenia germańskiego, złożone z członów "ger" – "włócznia", i "beraht" – "lśniący, błyszczący". Patronem tego imienia jest św. Gerbert.
Gerbert imieniny obchodzi 13 października.
Znane osoby o tym imieniu:

</doc>
<doc id="663693" url="https://pl.wikipedia.org/wiki?curid=663693" title="Padlinożercy">
Padlinożercy

Padlinożercy, nekrofagi, trupojady – organizmy cudzożywne wyspecjalizowane w odżywianiu się padliną. Do padlinożerców zaliczają się np. grabarze, hieny czy sępy.
Nekrofagi ("necrophaga"), trupojady – organizmy (np. owady) odżywiające się martwymi zwierzętami, np. larwy chrząszczy z rodziny Silphidae ("zoonecrophaga") lub roślinami, np. larwy Anobiidae ("phytonecrophaga").
Termin „nekrofagi” używa się głównie w odniesieniu do bezkręgowców. W odniesieniu do dużych zwierząt takich jak kręgowce zazwyczaj używa się określenia padlinożercy.
Analogicznie jak ma to miejsce w przypadku destruentów, padlinożercy są ogniwem łańcucha pokarmowego, umożliwiając tym samym obieg materii w przyrodzie.
Mimo że padlinożercy są wyspecjalizowani w odżywianiu się padliną, większość z nich jest jednocześnie oportunistami i jeżeli sytuacja będzie tego wymagać lub też nadarzy się łatwa okazja, będą polować, czyli zachowywać się jak drapieżniki.

</doc>
<doc id="663697" url="https://pl.wikipedia.org/wiki?curid=663697" title="Rejon chotyniecki">
Rejon chotyniecki

Rejon chotyniecki, ros. Хотынецкий район – rejon w zachodniej Rosji, w obwodzie orłowskim.
Położenie.
Rejon, tak jak cały obwód orłowski leży we wschodniej Europie, na terenie Wyżyny Środkoworosyjskiej.
Rejon chotyniecki leży w północno-zachodniej części obwodu orłowskiego.
Powierzchnia.
Rejon ma powierzchnię 805,6 km².
Teren ten stanowi niewysoka wyżyna, stanowiąca część Wyżyny Środkoworosyjskiej. Powierzchnię rejonu stanowią głównie grunty orne i lasy, złożone przede wszystkim z drzew liściastych z niewielką domieszką gatunków iglastych, które zawierają także gatunki roślin typowe dla obszarów lasostepu. Na terenie rejonu występują także skupiska roślinności stepowej.
Na obszarze rejonu znajdują się liczne drobne rzeczki i strumienie, spośród których największymi są
Vytebet i Łubna.
Na terenie rejonu znajduje się park narodowy "Orłowskoje Polesie".
Ludność.
W rejonie zamieszkuje ok. 9,37 tys. osób. Liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Ludność miejska stanowi ok. 40,05% mieszkańców rejonu.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi 11,64 os./km².
Stolica i osady.
Ośrodkiem administracyjnym jest osiedle typu miejskiego Chotyniec, liczące 3.755 mieszkańców (1 stycznia 2018 r.). Jest ono jedynym ośrodkiem miejskim na terenie rejonu.
Poza nim na obszarze tej jednostki podziału administracyjnego znajduje się 92 punktów osadniczych - większych i mniejszych wsi, liczących od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w rolnictwie, przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica – osada Chotyniec.
Znajdują się tam zakłady przemysłu olejowego, włókienniczego (obróbka konopi), wytwórnie pasz i cegielnie.
Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka - kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy i budowlany.
Duże znaczenie w gospodarce rejonu odgrywa rolnictwo, któremu sprzyjają korzystne warunki klimatyczne i glebowe. Najczęściej uprawiane są zboża, głównie kukurydza i pszenica, w mniejszym stopniu żyto, a także konopie siewne, buraki cukrowe, rośliny pastewne oraz ziemniaki i warzywa, a także, na niewielką skalę - owoce.
Hodowla obejmuje głównie bydło i trzodę chlewną, a także drób, a w mniejszym zakresie – owce i kozy.
Rys historyczny.
Historia ziem wchodzących w skład rejonu chotynieckiego jest zbieżna z historią całego obwodu orłowskiego. Jako odrębna jednostka administracyjna rejon został utworzony w 1965 roku.
Klimat.
W rejonie panuje klimat umiarkowany ciepły, o charakterze kontynentalnym. 
Zima jest niezbyt długa i dość ciepła (średnia temperatura stycznia to ok. –7°C), zaś lato długie i ciepłe (średnia temperatura lipca to nieco ponad +19°C).
W rejonie notuje się dość wysoki poziom opadów, głównie w postaci deszczu, którego największe nasilenie przypada na czerwiec.

</doc>
<doc id="663698" url="https://pl.wikipedia.org/wiki?curid=663698" title="Strutiomim">
Strutiomim

Strutiomim ("Struthiomimus") (łac. "udający strusia") – teropod z rodziny Ornithomimidae, żyjący w późnej kredzie. Osiągał ok. 4 metry długości. Tak jak wszystkie dinozaury z jego rodziny miał duże oczy oraz trzy duże wyposażone w pazury palce u kończyn tylnych, którymi podczas biegu chwytał podłoże. Był wyśmienitym biegaczem na płaskim i twardym podłożu mógł rozwinąć prędkość ok. 40-50 km/h, co umożliwiało mu ucieczkę przed większymi drapieżnikami. Prawdopodobnie był zwierzeciem wszystkożernym i stadnym.
Występował w stanie Alberta (Kanada). Jego szkielet wystawiany jest w "Royal Tyrrell Museum" w Kanadzie.

</doc>
<doc id="663701" url="https://pl.wikipedia.org/wiki?curid=663701" title="Barbara Bush">
Barbara Bush

Barbara Pierce Bush (ur. 8 czerwca 1925 w Nowym Jorku, zm. 17 kwietnia 2018 w Houston) – druga dama Stanów Zjednoczonych w latach 1981–1989 i pierwsza dama Stanów Zjednoczonych w latach 1989–1993. Małżonka 43. wiceprezydenta oraz 41. prezydenta Stanów Zjednoczonych George’a H.W. Busha. Matka 43. prezydenta USA George’a W. Busha.
Życiorys.
Kariera i młodość.
Barbara Pierce urodziła się 8 czerwca 1925 roku w Nowym Jorku. Była trzecim z czworga dzieci właściciela wydawnictwa McCall Corporation, Marvina Pierce’a i jego żony Pauline Robinson. Jej dalekim przodkiem był prezydent Franklin Pierce. Od 1931 roku uczęszczała do szkoły Milton School w Rye, a po sześciu latach zaczęła edukację w Rye Country Day School. Następnie poszła do szkoły średniej Ashely Hall w Charleston, gdzie angażowała się w kółko teatralne. Studiowała w Smith College.
Swojego przyszłego męża, Georga H. Busha poznała w grudniu 1941 roku na zabawie w rodzinnym mieście Rye. Po dwóch latach związku, George oświadczył się i został przyjęty. Gdy, 2 września 1944 roku Japończycy zestrzelili samolot Busha, Barbara przerwała studia. Dzięki temu, że w Wigilię Bożego Narodzenia 1944, George Bush dostał urlop, młodzi mogli przygotować ślub, który odbył się 6 stycznia 1945. W podróż poślubną udali się na Sea Island. Po powrocie mieszkali w okolicach baz wojskowych, w których służył Bush – w stanach Michigan, Maine i Wirginia.
Po zakończeniu II wojny, Bushowie zamieszkali w New Haven. Gdy George skończył studia, oboje przenieśli się do Teksasu. Barbara zajmowała się domem i pracowała w szpitalu jako wolontariuszka. Wspierała męża, gdy ten rozpoczął swoją karierę polityczną w 1954 roku. W 1966, gdy George został członkiem Izby Reprezentantów, Bushowie przenieśli się do Waszyngtonu. Cztery lata później, po przegranych wyborach do Senatu, Bush został ambasadorem USA przy ONZ, w związku z czym oboje przenieśli się do Nowego Jorku. Barbara lubiła i z chęcią wydawała przyjęcia dla dyplomatów. Gdy Gerald Ford mianował Busha szefem misji łącznikowej w Pekinie, oboje przenieśli się do Chin. W ciągu rocznego pobytu, Barbara poznała kuchnię i kulturę chińską, a także nauczyła się podstaw języka. W 1975 powróciła do Stanów Zjednoczonych, gdyż jej mąż został mianowany dyrektorem CIA. Pomiędzy 1977 a 1981 rokiem, przyszły prezydent wycofał się z polityki, gdyż w Białym Domu urzędował demokrata, Jimmy Carter.
Druga dama Stanów Zjednoczonych.
W 1980 roku, Bush został nominowany na wiceprezydenta USA przy Ronaldzie Reaganie. Po zwycięskich wyborach, Barbara została drugą damą. Często organizowała przyjęcia w rezydencji wiceprezydenckiej. Przestrzegała protokołów i ceremoniałów, choć robiła to niechętnie. Ponieważ prezentowała postawę gospodyni domowej, była atakowana przez organizacje feministyczne i ruch wyzwolenia kobiet. Twierdziła, że kobiety mają wolny wybór, co do prowadzenia kariery zawodowej, bądź zajęcia się domem i rodziną. W większości podzielała konserwatywne poglądy męża, jednak w niektórych sprawach światopoglądowych prezentowała odmienne stanowisko. Jej liberalne poglądy dotyczyły m.in. aborcji, małżeństw homoseksualnych, kontroli sprzedaży broni palnej i równouprawnienia kobiet.
Pierwsza dama Stanów Zjednoczonych.
Po zwycięskich dla Busha wyborach prezydenckich w 1988 roku, wprowadziła się do Białego Domu. Dzięki wcześniejszej pracy jako żona dyplomaty, Barbara była dobrze przygotowana do roli pierwszej damy, zwłaszcza w kontekście podróży zagranicznych i spotkań z głowami innych państw. Podobnie jak większość wcześniejszych pierwszych dam, zaangażowała się w działalność charytatywną. Utworzyła fundację Barbara Bush Foundation for Family Literacy, która zajmuje się zwalczanie wtórnego analfabetyzmu. Oprócz tego była członkinią kilku innych organizacji zajmujących się tym samym problemem, m.in. Laubach Literacy International, National Advisory Council of Literacy Volunteers of America i Business Council of Effective Literacy. Działała także w organizacjach zajmujących się walką z białaczką, wśród których były: The Washington Home and the Children’s Oncology Services i Leukemia Society of America. Za swoją działalność dobroczynną została odznaczona m.in. nagrodą Dameshek (Leukemia Society of America, 1982), tytuł Kobiety Roku (Woman’s National Republican Club, 1983), National Outstanding Mother of the Lear (1984) i Distinguished Woman Award (1987). Poza tym otrzymała honorowe tytuły od wielu uczelni wyższych.
Miała nieduży wpływ na politykę męża, chociaż trzej członkowie gabinetu Busha miało zawdzięczać posadę, dzięki jej rekomendacji. Byli to sekretarz zdrowia, Louis Sullivan, sekretarz urbanizacji Jack Kemp i szef ONDCP William Bennett. Podczas wojny w Zatoce Perskiej, społeczeństwo amerykańskie obawiało się latać samolotami, z uwagi na podejrzenia podkładania bomb. Aby przełamać to przekonanie, pierwsza dama, chętnie podróżowała z Waszyngtonu do Indianapolis samolotami rejsowymi.
Późniejsze lata.
Po przegranych wyborach w 1992 roku, Bushowie wyprowadzili się z Białego Domu i zamieszkali w Houston. Była pierwsza dama angażowała się w walkę z analfabetyzmem i niskim poziomem czytelnictwa. Odkąd w 1997 roku podupadła na zdrowiu, nieco wycofała się z aktywnego życia. W 2000 włączyła się w kampanię prezydencką najstarszego syna George’a W. Busha. Przemawiała na konwencjach Partii Republikańskiej w 2004 roku, kiedy jej syn ubiegał się o reelekcję.
Choroba i śmierć.
W 1989 roku u Barbary zdiagnozowano chorobę Gravesa-Basedowa. Przeszła ona kurację radiologiczną w szpitalu wojskowym Walter Reed Army. Ponadto przeszła operację usunięcia zmiany nowotworowej na górnej wardze, w lutym 1990 roku w szpitalu Bethesda. W 1997 roku przeszła operację biodra, a trzy lata później – operację kręgosłupa.
W kwietniu 2018 rodzina Bush wydała oświadczenie dotyczące jej pogarszającego się zdrowia. 15 kwietnia stan Barbary Bush pogorszył się na tyle, że 92-letnia kobieta po serii hospitalizacji, konsultacji z lekarzami oraz najbliższymi członkami rodziny, podjęła decyzję o rezygnacji z pomocy medycznej. Poprosiła tylko, by złagodzono ból, który odczuwała.
Zmarła 17 kwietnia 2018 w swoim domu w Houston. Tam też została pochowana 21 kwietnia.
Życie prywatne.
Barbara Pierce wyszła za mąż za George’a H. Busha 6 stycznia 1945 roku w kościele prezbiteriańskim w Rye. Mieli czterech synów: George’a Walkera (ur. 6 lipca 1946), Johna Ellisa „Jeba” (ur. 11 lutego 1953), Neila Mallona (ur. 22 stycznia 1955) i Marvina Pierce’a (ur. 22 października 1956) oraz dwie córki: Dorothy Walker (ur. 18 sierpnia 1959) i Pauline Robinson (ur. 20 grudnia 1949), która zmarła na białaczkę 11 października 1953.

</doc>
<doc id="663707" url="https://pl.wikipedia.org/wiki?curid=663707" title="Natrolit">
Natrolit

Natrolit – minerał z gromady krzemianów, zaliczany do grupy zeolitów. Należy do grupy minerałów pospolitych.
Nazwa pochodzi od łac. "natrium" = sód i "lithos" = kamień (skała), nawiązuje do składu chemicznego tego minerału (pierwiastek sód pełni w nim bardzo istotną rolę). 
Właściwości.
Zazwyczaj tworzy mocno wydłużone kryształy słupkowe, pręcikowe lub igiełkowe. Niektóre z nich mogą być zakończone piramidą. Ściany kryształów często wykazują podłużne prążkowanie. Jest kruchy, przezroczysty o zróżnicowanym połysku.
Występowanie.
Produkt procesów hydrotermalnych, spotykany w pęcherzach pogazowych i szczelinach bazaltów, melafirów, w druzach sjenitów nefelinowych i w pegmatytach. Współwystępuje z phillipsytem, analcymem, chabazytem. 
Miejsca występowania: Kanada, Indie, Islandia, Niemcy, USA, Francja, Włochy.
W Polsce bywa spotykany w bazaltach w woj. opolskim, w cieszynitach okolic Cieszyna i Bielska-Białej, w serpentynitach Przedgórza Sudeckiego.
Zobacz też.
zeolit, krzemiany

</doc>
<doc id="663708" url="https://pl.wikipedia.org/wiki?curid=663708" title="Rejon dmitrowski (obwód orłowski)">
Rejon dmitrowski (obwód orłowski)

Rejon dmitrowski (ros. "Дмитровский район") – rejon w zachodniej Rosji, w obwodzie orłowskim.
Położenie.
Rejon, tak jak cały obwód orłowski leży we wschodniej Europie, na terenie Wyżyny Środkoworosyjskiej.
Rejon dmitrowski leży w południowo-zachodniej części obwodu orłowskiego.
Powierzchnia.
Rejon ma powierzchnię 1.210 km².
Teren ten stanowi niewysoka wyżyna, stanowiąca część Wyżyny Środkoworosyjskiej. Powierzchnię rejonu stanowią głównie grunty orne i lasy, złożone przede wszystkim z drzew liściastych z niewielką domieszką gatunków iglastych, które zawierają także gatunki roślin typowe dla obszarów lasostepu. Na terenie rejonu występują także skupiska roślinności stepowej.
Na obszarze rejonu znajdują się liczne drobne rzeczki i strumienie, spośród których największymi są Nierussa i Nieżywka
Ludność.
W rejonie zamieszkuje ok. 15 tys. osób. Liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Ludność miejska stanowi ok. 40% mieszkańców rejonu.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi 12,4 os./km².
Stolica i osady.
Ośrodkiem administracyjnym jest miasto
Dmitrowsk Orłowski liczące 6.301 mieszkańców (1 stycznia 2005 r.). Jest ono jedynym ośrodkiem miejskim na terenie rejonu.
Poza nim na obszarze tej jednostki podziału administracyjnego znajduje się 156 punktów osadniczych - większych i mniejszych wsi, liczących od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w rolnictwie, przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica – miasto Dmitrowsk Orłowski.
Znajdują się tam m.in. zakłady przemysłu spożywczego i włokienniczego (obróbka konopi), fabryka asfaltu i cegielnia.
Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka - kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy i budowlany.
Duże znaczenie w gospodarce rejonu odgrywa rolnictwo, któremu sprzyjają korzystne warunki klimatyczne i glebowe. Najczęściej uprawiane są zboża, głównie kukurydza i pszenica, w mniejszym stopniu żyto, a także konopie siewne, buraki cukrowe, rośliny pastewne oraz ziemniaki i warzywa, a także, na niewielką skalę - owoce.
Hodowla obejmuje głównie bydło i trzodę chlewną, a także drób, a w mniejszym zakresie – owce i kozy.
Rys historyczny.
Historia ziem wchodzących w skład rejonu dmitrowskiego jest zbieżna z historią całego obwodu orłowskiego. Jako odrębna jednostka administracyjna rejon został utworzony w 1928 roku.
Klimat.
W rejonie panuje klimat umiarkowany ciepły, o charakterze kontynentalnym. 
Zima jest niezbyt długa i dość ciepła (średnia temperatura stycznia to ok. -7°C), zaś lato długie i ciepłe (średnia temperatura lipca to nieco ponad +19°C).
W rejonie notuje się dość wysoki poziom opadów, głównie w postaci deszczu, którego największe nasilenie przypada na czerwiec.

</doc>
<doc id="663709" url="https://pl.wikipedia.org/wiki?curid=663709" title="José Monge Cruz">
José Monge Cruz



</doc>
<doc id="663713" url="https://pl.wikipedia.org/wiki?curid=663713" title="Rejon dołżanski">
Rejon dołżanski

Rejon dołżański, ros. Должанский район – rejon w zachodniej Rosji, w obwodzie orłowskim.
Położenie.
Rejon, tak jak cały obwód orłowski leży we wschodniej Europie, na terenie Wyżyny Środkoworosyjskiej.
Rejon dołżański leży w południowo-wschodniej części obwodu orłowskiego.
Powierzchnia.
Rejon ma powierzchnię 920 km².
Teren ten stanowi niewysoka wyżyna, stanowiąca część Wyżyny Środkoworosyjskiej. Powierzchnię rejonu stanowią głównie grunty orne i lasy, złożone przede wszystkim z drzew liściastych z niewielką domieszką gatunków iglastych, które zawierają także gatunki roślin typowe dla obszarów lasostepu. Na terenie rejonu występują także skupiska roślinności stepowej.
Na obszarze rejonu znajdują się liczne drobne rzeczki i strumienie, stanowiące dopływy głównej rzeki regionu – Sosny, spośród których największymi są Tim i Kszeń
Ludność.
W rejonie zamieszkuje ok. 14 tys. osób. Liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Ludność miejska stanowi ok. 35% mieszkańców rejonu.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi 15,2 os./km².
Stolica i osady.
Ośrodkiem administracyjnym jest osiedle typu miejskiego Dołgoje, liczące 4897 mieszkańców (1 stycznia 2005 r.). Jest ono jedynym ośrodkiem miejskim na terenie rejonu.
Poza nim na obszarze tej jednostki podziału administracyjnego znajduje się 79 punktów osadniczych – większych i mniejszych wsi, liczących od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w rolnictwie, przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica – osada Dołgoje.
Znajdują się tam zakłady przemysłu olejarskiego, kombinat paszowy oraz fabryka mleka w proszku.
Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka – kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy i budowlany.
Duże znaczenie w gospodarce rejonu odgrywa rolnictwo, któremu sprzyjają korzystne warunki klimatyczne i glebowe. Najczęściej uprawiane są zboża, głównie kukurydza i pszenica, w mniejszym stopniu żyto, a także konopie siewne, buraki cukrowe, rośliny pastewne oraz ziemniaki i warzywa, a także, na niewielką skalę – owoce.
Hodowla obejmuje głównie bydło i trzodę chlewną, a także drób, a w mniejszym zakresie – owce i kozy.
Rys historyczny.
Historia ziem wchodzących w skład rejonu dołżańskiego jest zbieżna z historią całego obwodu orłowskiego. Jako odrębna jednostka administracyjna rejon został utworzony w 1965 roku.
Klimat.
W rejonie panuje klimat umiarkowany ciepły, o charakterze kontynentalnym.
Zima jest niezbyt długa i dość ciepła (średnia temperatura stycznia to ok. –7°C), zaś lato długie i ciepłe (średnia temperatura lipca to nieco ponad +19°C).
W rejonie notuje się dość wysoki poziom opadów, głównie w postaci deszczu, którego największe nasilenie przypada na czerwiec.

</doc>
<doc id="663716" url="https://pl.wikipedia.org/wiki?curid=663716" title="Bump Mapping">
Bump Mapping



</doc>
<doc id="663717" url="https://pl.wikipedia.org/wiki?curid=663717" title="Jamnik (Jaszczurowa)">
Jamnik (Jaszczurowa)

Jamnik – przysiółek wsi Jaszczurowa w Polsce, położony w województwie małopolskim, w powiecie wadowickim, w gminie Mucharz, przy drodze krajowej nr 28 (Wadowice – Sucha Beskidzka).
W latach 1975–1998 przysiółek należał do województwa bielskiego. 

</doc>
<doc id="663719" url="https://pl.wikipedia.org/wiki?curid=663719" title="Rejon głazunowski">
Rejon głazunowski

Rejon głazunowski (ros. "Глазуновский район") – rejon w zachodniej Rosji, w obwodzie orłowskim.
Położenie.
Rejon, tak jak cały obwód orłowski leży we wschodniej Europie, na terenie Wyżyny Środkoworosyjskiej.
Rejon głazunowski leży w południowej części obwodu orłowskiego.
Powierzchnia.
Rejon ma powierzchnię 610 km².
Teren ten stanowi niewysoka wyżyna, stanowiąca część Wyżyny Środkoworosyjskiej. Powierzchnię rejonu stanowią głównie grunty orne i lasy, złożone przede wszystkim z drzew liściastych z niewielką domieszką gatunków iglastych, które zawierają także gatunki roślin typowe dla obszarów lasostepu. Na terenie rejonu występują także skupiska roślinności stepowej.
Na obszarze rejonu znajdują się liczne drobne rzeczki i strumienie, stanowiące dopływy głównej rzeki regionu - Oki, spośród których największym jest Nerucz
Ludność.
W rejonie zamieszkuje ok. 14,4 tys. osób. Liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Ludność miejska stanowi ok. 47% mieszkańców rejonu.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi 23,6 os./km².
Stolica i osady.
Ośrodkiem administracyjnym jest osiedle typu miejskiego Głazunowka, liczące 6.763 mieszkańców (1 stycznia 2005 r.). Jest ono jedynym ośrodkiem miejskim na terenie rejonu.
Poza nim na obszarze tej jednostki podziału administracyjnego znajduje się 
69 punktów osadniczych - większych i mniejszych wsi, liczących od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w rolnictwie, przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica – osada Głazunowka. Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka - kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy i budowlany.
Duże znaczenie w gospodarce rejonu odgrywa rolnictwo, któremu sprzyjają korzystne warunki klimatyczne i glebowe. Najczęściej uprawiane są zboża, głównie kukurydza i pszenica, w mniejszym stopniu żyto, a także konopie siewne, buraki cukrowe, rośliny pastewne oraz ziemniaki i warzywa, a także, na niewielką skalę - owoce.
Hodowla obejmuje głównie bydło i trzodę chlewną, a także drób, a w mniejszym zakresie – owce i kozy.
Rys historyczny.
Historia ziem wchodzących w skład rejonu głazunowskiego jest zbieżna z historią całego obwodu orłowskiego. Jako odrębna jednostka administracyjna rejon został utworzony w 1965 roku.
Klimat.
W rejonie panuje klimat umiarkowany ciepły, o charakterze kontynentalnym. 
Zima jest niezbyt długa i dość ciepła (średnia temperatura stycznia to ok. -7°C), zaś lato długie i ciepłe (średnia temperatura lipca to nieco ponad +19°C).
W rejonie notuje się dość wysoki poziom opadów, głównie w postaci deszczu, którego największe nasilenie przypada na czerwiec.

</doc>
<doc id="663722" url="https://pl.wikipedia.org/wiki?curid=663722" title="Cieniowanie pikseli">
Cieniowanie pikseli



</doc>
<doc id="663732" url="https://pl.wikipedia.org/wiki?curid=663732" title="Martyrium">
Martyrium

Martyrium – budowla o charakterze sakralnym poświęcona męczennikowi. Zazwyczaj kryje ona jego grób lub związane z nim relikwie. Ten rodzaj budowli był charakterystyczny dla sztuki wczesnochrześcijańskiej.

</doc>
<doc id="663733" url="https://pl.wikipedia.org/wiki?curid=663733" title="I liga argentyńska w piłce nożnej (1999/2000)">
I liga argentyńska w piłce nożnej (1999/2000)

Dwukrotnie mistrzem Argentyny, zarówno turnieju Apertura, jak i turnieju Clausura w sezonie 1999/2000 został River Plate. Wicemistrzem Argentyny w turnieju Apertura w sezonie 1999/2000 został klub Rosario Central, natomiast wicemistrzem Argentyny w turnieju Clausura w sezonie 1999/2000 został klub CA Independiente.
O tym, które zespoły zagrają w międzynarodowych pucharach zadecydowała sumaryczna tabela łącząca wyniki turniejów Apertura i Clausura. Do Copa Libertadores w roku 2001 zakwalifikowały się następujące kluby:
Do Copa Mercosur w roku 2000 zakwalifikowało się z Argentyny sześć klubów:
Tabela spadkowa zadecydowała o tym, które kluby spadną do drugiej ligi (Primera B Nacional Argentina), a które będą miały szanse obronić swój byt pierwszoligowy w barażach. Bezpośrednio spadły kluby, które w tabeli spadkowej zajęły dwa ostatnie miejsca – Gimnasia y Esgrima Jujuy i Ferro Carril Oeste. Na ich miejsce awansowały dwie najlepsze drużyny z drugiej ligi – CA Huracán i Los Andes Buenos Aires. Mecze barażowe musiały stoczyć Belgrano Córdoba oraz Instituto Córdoba. Belgrano utrzymał się w pierwszej lidze, natomiast jego derbowy rywal Instituto przegrał dwumecz i spadł do drugiej ligi. Na jego miejsce awansował zwycięzca – Almagro Buenos Aires.
Torneo Apertura 1999/2000.
Tablica spadkowa na koniec turnieju Apertura 1999/2000.
Tabela ma jedynie charakter orientacyjny. Dopiero stan tej tabeli na koniec turnieju Clausura zadecyduje, które z zespołów spadną do drugiej ligi, a które zagrają o utrzymanie się w lidze w barażach. Można z tej tabeli odczytać, które z drużyn przed turniejem Clausura były szczególnie zagrożone spadkiem.
Sumaryczna tabela sezonu 1999/2000.
Tabela ma znaczenie nie tylko statystyczne. Na jej podstawie wyznaczane są kluby, które reprezentować będą Argentynę w Copa Libertadores i Copa Mercosur.

</doc>
<doc id="663734" url="https://pl.wikipedia.org/wiki?curid=663734" title="Mamenchizaur">
Mamenchizaur

Mamenchizaur ("Mamenchisaurus") – duży, mierzący do około 25 m długości (choć niekompletne szkielety sugerują, że niektóre gatunki mogły osiągać nawet jeszcze okazalsze rozmiary) roślinożerny dinozaur. Gatunki zaliczane do tego rodzaju żyły w późnej jurze i być może wczesnej kredzie na terenach dzisiejszych Chin i Tajlandii. Rodzaj "Mamenchisaurus" cechował się niezwykle długą szyją, dochodzącą do 15 m długości u największych osobników i składającą się z 19 kręgów, co do dziś pozostaje rekordem. Mamenchizaur miał również najdłuższe żebra ze wszystkich zauropodów – osiągały długość 3,42 m. Zęby tego gada były bardzo mocne, co może świadczyć o tym, że odżywiał się bardzo twardymi częściami roślin. Repliki zrekonstruowanych szkieletów tych zwierząt wystawiane są w pekińskim Muzeum Historii Naturalnej oraz w Muzeum Wiktorii (Australia).
Nie wiadomo, czy zwierzę to prowadziło stadny tryb życia. Długa szyja tego zauropoda być może pomagała mu w zdobywaniu pożywienia, podobnie jak w przypadku dzisiejszej żyrafy.
Gatunki.
Z analiz kladystycznych przeprowadzonych przez Toru Sekiyę (2011) wynika, że rodzaj "Mamenchisaurus" obejmujący te wszystkie gatunki nie byłby monofiletyczny. Według tych analiz gatunki "M. constructus", "M. hochuanensis", "M. sinocanadorum" i "M. youngi" nie tworzą kladu, do którego nie należałby jednocześnie rodzaj "Chuanjiesaurus", a być może także rodzaje "Tienshanosaurus" i "Yuanmousaurus".

</doc>
<doc id="663735" url="https://pl.wikipedia.org/wiki?curid=663735" title="Uppsala General Catalogue">
Uppsala General Catalogue

Uppsala General Catalogue (UGC) – katalog astronomiczny zawierający 12 921 galaktyk widocznych z półkuli północnej (o deklinacji powyżej –2°30′). Został opublikowany w 1973 przez Petera Nilsona.
UGC został opracowany w oparciu głównie o zdjęcia z Palomar Observatory Sky Survey. Zawiera obiekty o obserwowanej średnicy powyżej 1 minuty kątowej. W katalogu znajdują się również galaktyki o mniejszych wymiarach, jeśli ich jasność przekracza 14,5.
Aneksem do tego katalogu jest Uppsala General Catalogue Addendum (UGCA) opublikowany przez Nilsona w 1974 i zawierający 444 galaktyki.

</doc>
<doc id="663736" url="https://pl.wikipedia.org/wiki?curid=663736" title="Odległość zapory ryglowej">
Odległość zapory ryglowej

Odległość zapory ryglowej – odległość pomiędzy tylnym ścięciem lufy, a czółkiem zamka. Jest to jedna z najważniejszych charakterystyk mechanizmu ryglowego. Jeśli odległość zapory ryglowej jest zbyt mała może nie dojść do zaryglowania, przy zbyt dużej podczas strzału może nastąpić rozerwanie łuski. W niektórych wzorach broni odległość zapory ryglowej może być regulowana poprzez wkręcanie lufy, lub przesuwanie lufy względem komory zamkowej. Do sprawdzania poprawności ustawienia odległości zapory ryglowej służą specjalne sprawdziany.

</doc>
<doc id="663738" url="https://pl.wikipedia.org/wiki?curid=663738" title="UGC">
UGC



</doc>
<doc id="663740" url="https://pl.wikipedia.org/wiki?curid=663740" title="Heulandyt">
Heulandyt

Heulandyt – minerał z gromady krzemianów, zaliczany do grupy zeolitów. Należy do grupy minerałów rzadkich.
Nazwa pochodzi od nazwiska angielskiego kolekcjonera minerałów J.H. Heulanda (1778–1856).
Właściwości.
Tworzy kryształy o pokroju tabliczkowym i słupkowym. Występuje w skupieniach zbitych, ziarnistych, blaszkowych i promienistych. Jest kruchy, przezroczysty. Jego odmianą jest klinoptylolit. 
Występowanie.
Minerał powstaje w wyniku działalności roztworów hydrotermalnych. Występuje najczęściej w pęcherzach pogazowych i szczelinach skał wulkanicznych (w bazaltach, andezytach, melafirach), także w druzach pegmatytowych. Współwystępuje ze stilbitem, chabazytem, skolecytem, kalcytem. 
Miejsca występowania: Islandia, Indie, USA, Włochy, Niemcy, Wielka Brytania, Rumunia, Brazylia. 
W Polsce spotykany jest na Dolnym Śląsku.

</doc>
<doc id="663741" url="https://pl.wikipedia.org/wiki?curid=663741" title="Warwara Adrianowa-Peretc">
Warwara Adrianowa-Peretc

Warwara Piotrowna Adrianowa-Peretc (ur. 12 maja 1888 w Nieżynie, zm. 6 czerwca 1972 w Leningradzie) – ukraińska i rosyjska historyk literatury, bibliograf. Od 1926 członek Akademii Nauk Ukrainy, od roku 1943 członek Akademii Nauk ZSRR. Była autorką wielu studiów i rozpraw z historii zabytków piśmiennictwa staroruskiego, m.in.: "Żytije Aleksieja czełowieka bożyja..." (1917), "Słowo o połku Igoriewie. Bibliografija izdanij, pieriewodow i issledowanij" (1940), "Oczerki poeticzeskogo stila Driewniej Rusi" (1947). W kręgu jej zainteresowań było również piśmiennictwo plebejskie, zwłaszcza satyra XVII i XVIII wieku ("Russkaja diemokraticzeskaja satira XVIII wieka" 1945), oraz folklor i teatr szkolny.

</doc>
<doc id="663742" url="https://pl.wikipedia.org/wiki?curid=663742" title="Port lotniczy Barcelona">
Port lotniczy Barcelona

Port lotniczy Barcelona (także zwany Barcelona–El Prat, kod IATA: BCN, kod ICAO: LEBL) – międzynarodowy port lotniczy położony w miejscowości El Prat de Llobregat, około 10 km od centrum Barcelony. Jest to drugi co do wielkości port lotniczy Hiszpanii. W 2019 roku obsłużył 52,7 mln pasażerów.
Lotnisko jest drugim co do wielkości w Hiszpanii za lotniskiem Barajas w Madrycie oraz 20 najbardziej ruchliwych na świecie, i jest głównym lotniskiem Katalonii. Lotnisko obsługuje głównie loty krajowe, europejskie i do Afryki Północnej, także obsługuje loty do Bliskiego Wschodu (Egipt, Izrael, Jordania, Dubaj, Katar), Azji (Pakistan, Chiny i Singapur), Ameryki Łacińskiej (Argentyna, Brazylia i Kolumbia), Ameryki Północnej (Stany Zjednoczone i Kanada) oraz Afryki Subsaharyjskiej (Senegal i Gambia).
Jest główną bazą i hubem Vueling Airlines, hubem dla Iberia Regional oraz bazą dla taniej linii lotniczej Ryanair, jak również dla Air Europa, Norwegian Air Shuttle i EasyJet.
Terminale.
Terminal 1.
Nowy terminal 1 zaprojektowany przez Ricardo Bofilla został zainaugurowany w dniu 16 czerwca 2009. Jest to piąty co do wielkości tego typu obiekt na świecie, i ma powierzchnię 548.000 m², a rampa samolotowa 600.000 m².
Jego wyposażenie obejmuje:
Prognozuje się, że lotnisko będzie w stanie obsłużyć 55 milionów pasażerów rocznie i osiągnie 90 operacji na godzinę.
Rozbudowa lotniska w inwestycje o łącznej wartości 5,1 mld € w przyszłości, będzie zawierać nowy terminal satelitarny i modernizowanie istniejących terminali. Faza budowlana terminalu południowego będzie możliwe z budżetem 1 mld €.
Terminal 2.
Terminal 2 jest podzielony na trzy części, znanych jako terminal 2A, 2B i 2C. Terminal 2B jest najstarszą częścią kompleksu nadal w użyciu, którego historia sięga 1968 roku. Terminal 2A i 2C zostały dodane w celu zwiększenia pojemności lotniska przed Igrzyskach Olimpijskich w Barcelonie w 1992 roku Rozwój ten był również zaprojektowany przez Ricardo Bofilla.
Po otwarciu Terminalu 1 w 2009 roku, Terminal 2 został prawie pusty, aż władze lotniska obniżyły opłaty za lądowanie w celu przyciągnięcia tanich przewoźników regionalnych i pełniejszego wykorzystania terminalu.
Transport.
Kolej.
Terminal 2 posiada własną stację kolejową, obsługiwaną przez pociągi Rodalies Barcelona na linii 2, która biegnie od dworca Maçanet-Massanes co 30 minut, z głównymi przystankami na Barcelona Sants i Passeig de Gràcia w celu zapewnienia transferu do systemu metra w Barcelonie, również na stacji Clot. Pasażerowie T1 muszą korzystać z autobusu by dostać się do terminalu 2B.
Transport drogowy.
Transports Metropolitans de Barcelona (TMB) linii 46 biegnie od Plaça d'Espanya. Prywatne linie autobusowe (Aerobús) od Plaça de Catalunya, zatrzymują się na Urgell i Plaça d'Espanya. Taksówki dostępne są przy każdym terminalu. Autostrada C-32B łączy lotnisko z głównym węzłem pomiędzy obwodnicą Barcelony Ronda de Dalt i głównymi autostradami.
BusPlana oferuje transfer z lotniska w Barcelonie do Costa Dorada (Salou, Cambrils, La Pineda, PortAventura, Tarragona, Reus), przystanek autobusowy znajduje się w Terminalu 1.
Lotnisko dysponuje parkingami z łącznie około 24 000 miejscami parkingowymi.

</doc>
<doc id="663743" url="https://pl.wikipedia.org/wiki?curid=663743" title="Siła spustu">
Siła spustu

Siła spustu - siła jaką należy przyłożyć do spustu w celu uruchomienia mechanizmu uderzeniowego i spowodowania wystrzału. Wielkość siły spustu jest kompromisem pomiędzy koniecznością zapewnienia bezpieczeństwa (zbyt mała siła spustu może być przyczyną strzałów przypadkowych), a celności broni (duża siła spustu zmniejsza celność zwiększając prawdopodobieństwo poruszenia broni podczas ściągania spustu).

</doc>
<doc id="663744" url="https://pl.wikipedia.org/wiki?curid=663744" title="Gestetner">
Gestetner

Gestetner – firma nazwana od nazwiska Davida Gestetnera, wynalazcy maszyny kopiującej. Obecnie Gestetner jest częścią firmy Ricoh, będąc częścią grupy NRG. NRG oznacza Nashuatec, Rex Rotary, Gestetner.

</doc>
<doc id="663748" url="https://pl.wikipedia.org/wiki?curid=663748" title="Aleksander III Macedoński">
Aleksander III Macedoński



</doc>
<doc id="663749" url="https://pl.wikipedia.org/wiki?curid=663749" title="Jose Mauro de Vasconcelos">
Jose Mauro de Vasconcelos



</doc>
<doc id="663750" url="https://pl.wikipedia.org/wiki?curid=663750" title="Uczynki miłosierdzia">
Uczynki miłosierdzia

Uczynki miłosierdzia – obowiązki chrześcijanina wymieniane m.in. w Katechizmie Kościoła Katolickiego oraz w katechizmach innych wyznań chrześcijańskich. Katechizm Kościoła Katolickiego w punkcie VI, artykuł VII rozdział II pisze, że „uczynkami miłosierdzia są dzieła miłości, przez które przychodzimy z pomocą naszemu bliźniemu w potrzebach jego ciała i duszy”.
Uczynki miłosierdzia względem duszy:
Uczynki miłosierdzia względem ciała:

</doc>
<doc id="663758" url="https://pl.wikipedia.org/wiki?curid=663758" title="Szkielet (broń)">
Szkielet (broń)

 
Szkielet – podstawowa część pistoletu lub rewolweru zintegrowana z chwytem służąca do połączenia pozostałych mechanizmów i zespołów broni (lufy, zamka, sprężyny powrotnej, mechanizmu spustowo-uderzeniowego, bębna, zatrzasku magazynka itp.)
W niektórych nowoczesnych konstrukcjach pistoletów modułowych, większość funkcji szkieletu (jako łącznika) jest niekiedy przejmowana przez demontowalny moduł mechanizmu spustowego sprowadzając szkielet głównie do roli jego obudowy (nadal jednak mieszczącej i pozycjonującej wszystkie zespoły broni).
Kwestie formalno-prawne.
W Polsce szkielet pistoletu (w przeciwieństwie do mechanizmu spustowego) wymieniany jest w "Ustawie o broni i amunicji" i "Ustawie o wykonywaniu działalności gospodarczej w zakresie wytwarzania i obrotu materiałami wybuchowymi, bronią, amunicją oraz wyrobami i technologią o przeznaczeniu wojskowym lub policyjnym" jako istotna część broni co wiąże się z prawnymi restrykcjami odnośnie do jego posiadania, oraz potrzebą posiadania koncesji w przypadku wprowadzania go do sprzedaży . 
W przypadku pistoletów o konstrukcji modułowej może jednak zachodzić sytuacja odwrotna. Spowodowane jest to przeniesieniem większości funkcji szkieletu (jako łącznika) na moduł mechanizmu spustowego, co pociągnęło za sobą równoczesne przeniesienie numeru seryjnego broni na ten element. Wobec tego stanu rzeczy mechanizm spustowy stał się "istotną częścią broni" i zaczął być traktowany przez ustawodawcę jako "de iure" „szkielet” (często określany w takim wypadku jako tzw. „szkielet szczątkowy”). Natomiast sam szkielet (w klasycznym rozumieniu tego pojęcia) stracił znaczenie jako "istotna część broni" i traktowany jest przez ustawodawcę jako rodzaj wymiennej „obudowy”, co zdejmuje z niego restrykcje odnośnie do posiadania i obrotu.

</doc>
<doc id="663759" url="https://pl.wikipedia.org/wiki?curid=663759" title="Turmalina">
Turmalina

Turmalina – trzeci album studyjny urugwajskiej piosenkarki i aktorki Natalii Oreiro wydany w 2002 roku.

</doc>
<doc id="663760" url="https://pl.wikipedia.org/wiki?curid=663760" title="Nagroda za debiut reżyserski na Festiwalu Polskich Filmów Fabularnych">
Nagroda za debiut reżyserski na Festiwalu Polskich Filmów Fabularnych

Nagroda za debiut reżyserski na Festiwalu Polskich Filmów Fabularnych w Gdyni jest przyznawana w konkursie głównym od szóstej edycji festiwalu, czyli od 1979 roku. Tylko pięciu laureatów tej nagrody otrzymało w przyszłości nagrodę dla najlepszego reżysera. Byli to: Radosław Piwowarski (rok po debiucie), Waldemar Dziki (1987), Władysław Pasikowski (rok po debiucie oraz w 1996), Jacek Bromski (1998) i Michał Rosa (2001). Czterokrotnie filmy zdobywców nagrody dla debiutu reżyserskiego zdobywały Złote Lwy dla najlepszego obrazu festiwalu. W 1993 roku triumfował (ex-aequo z "Przypadkiem Pekosińskiego") "Kolejność uczuć" Radosława Piwowarskiego, dwa lata później "Girl Guide" Juliusza Machulskiego, a w 1999 i 2006 roku filmy Krzysztofa Krauzego – "Dług" oraz "Plac Zbawiciela". Od 2011 roku pełna nazwa nagrody brzmi: "nagroda za debiut reżyserski lub drugi film". Nagrodą dla laureata jest 15 tysięcy złotych.

</doc>
<doc id="663761" url="https://pl.wikipedia.org/wiki?curid=663761" title="Dytyramby">
Dytyramby



</doc>
<doc id="663762" url="https://pl.wikipedia.org/wiki?curid=663762" title="Moosburg (Badenia-Wirtembergia)">
Moosburg (Badenia-Wirtembergia)

Moosburg –miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład związku gmin Bad Buchau. Leży w Górnej Szwabii, ok. 15 km na zachód od Biberach an der Riß.

</doc>
<doc id="663763" url="https://pl.wikipedia.org/wiki?curid=663763" title="IP Multicast">
IP Multicast

IP Multicast to metoda przekazywania pakietów telekomunikacyjnych IP do grupy zainteresowanych odbiorców. Przejdź do artykułu multicast, aby zobaczyć ogólne informacje na ten temat – w tym artykule omawiany jest konkretnie temat IP Multicast.
Implementacje.
Operatorzy płatnych stacji telewizyjnych oraz niektórych instytucji edukacyjnych ze znaczącymi przykładami na kampusach studenckich skutecznie zaimplementowali jednostronne strumieniowanie multimedia, takich jak wideo wysokiej przepływności do dużych grup odbiorników. Ponadto, multicast znalazł zastosowanie w niektórych rodzajach konferencji audio i wideo. Są one znacznie mniej rozpowszechnione i są najczęściej stosowane przez instytucje szkolnictwa wyższego i badań naukowych, które często mają większe możliwości sieci wewnętrznych do obsługi takich żądań. Niektóre konferencje i spotkania są transmitowane przy użyciu multicastu IP. Do niedawna wiele spotkań stowarzyszenia IETF było transmitowanych przy użyciu multicastu.
Innym wykorzystaniem multicastu w sieciach szkół wyższych i sieciach komercyjnych jest dystrybucja plików, w szczególności dostarczanie obrazów systemu operacyjnego i aktualizacje zdalnych komputerów. Kluczową zaletą rozsyłania obrazów rozruchowych przez multicast nad rozsyłaniem Unicast jest znacznie niższe wykorzystanie przepustowości sieci.
Multicast IP znajduje zastosowanie w sektorze finansowym, takie jak systemy rozprowadzania informacji na giełdach papierów wartościowych i w systemach komunikacji ciągłej stosowanych między innymi przez maklerów giełdowych.
Chociaż IP multicast odnosi pewne sukcesy w każdej z tych dziedzin, nie jest szeroko rozpowszechniony i generalnie nie jest dostępny jako usługa dla przeciętnego użytkownika końcowego. Istnieją co najmniej dwa główne czynniki wpływające na brak powszechnego wdrażania multicastu powiązane w pewnym stopniu ze sobą. Z jednej strony, transmitowanie ruchu multicast, szczególnie dla komunikacji dwukierunkowej, wymaga skomplikowanych rozwiązań. Z drugiej strony, istnieje szereg dodatkowych problemów związanych z działaniem takiej sieci, w dużej mierze wynikających ze złożoności samego projektu. Jednym z nich jest możliwość dodatkowych awarii, w szczególności związanych z atakami typu Denial-of-Service. Wiele z tych kwestii opisano szczegółowo poniżej.
Historia i "kamienie milowe".
MBone był daleko idącym eksperymentalnym sposobem umożliwiającym tunelowanie ruchu multicast. MBone nie jest już działającym rozwiązaniem, jednakże zainteresowanie tunelowaniem ruchu multicast przez sieć do szerokiej rzeszy odbiorców nadal istnieje.
Adresowanie.
Istnieją cztery rodzaje adresowania IP, a każdy z nich ma właściwe dla siebie właściwości.
Aplikacje i protokoły.
Ponieważ multicast jest inną metodą transmisji niż unicast, tylko protokoły zaprojektowane dla niego mogą być racjonalnie używane z nim.
Większość z istniejących protokołów, które wykorzystują multicast, jest oparta na protokole UDP. W wielu aplikacjach, Real-time Transport Protocol (RTP), jest używany do przenoszenia multimediów przez multicast, a protokół RSVP może być wykorzystywany do rezerwacji pasma w dystrybucji przez multicast.
W sieci lokalnej, transmisja przez multicast jest kontrolowana przez IGMP (w sieciach typu IPv4) i MLD (w sieciach typu IPv6); w obrębie domeny trasowania, PIM SPB lub MOSPF jest stosowane; między domenami trasowania stosowane są wewnątrzdomenowe i protokoły trasowania, takie jak MBGP.
Wiele błędów może się zdarzyć, jeśli pakiety są przeznaczone dla unicastu przypadkowo zostaną wysłane na adres typu multicast, w szczególności, wysyłanie pakietów ICMP do adresu typu multicast zostało użyte jako wzmocnienie ataków typu DoS.
Adresowanie w IP multicast.
Klasa adresów D, która jest nadal związana z grupą adresów dla multicastu, nie jest rozdzielona w sposób w jaki rozdzielane są adresy unicast. W rzeczywistości, przydzielanie adresów grupy multicastu ciągle jest problemem. Rezultatem jest wiele, w większości niezadowalających rozwiązań .
Aktualnie istnieje szereg strategii przypisywania adresów, opisane niżej to tylko niektóre z nich. Aby uzyskać ogólne informacje oraz wskaźniki do innych dokumentów, zajrzyj do specyfikacji .
Blok adresów 224.0.0.0/24 służy tylko dla łączenia do lokalnego rutera multicastu. Znajduje się tu wiele rzeczy, takich jak protokoły trasowania. Datagramy do tych miejsc nigdy nie powinny być przekazywane dalej przez router.
Duża część pozostałej przestrzeni adresowej wewnątrz 224/8 została przydzielona do kilku różnorodnych aplikacji i zastosowań na przestrzeni lat lub jest po prostu zastrzeżona przez IANA.
Blok 232.0.0.0/8 jest zarezerwowany dla żądań multicastu od wybranego źródła (SSM).
Blok 233.0.0.0/8 jest odłączony od adresów GLOP. W skrócie – dwa środkowe oktety bloku tworzone są przez systemy autonomiczne (AS), udzielając każdemu operatorowi przypisanemu przez AS 256 globalnie unikalnych grup adresów (na każdy AS). Ta grupa adresowa była jednym z najbardziej udanych schematów adresacji. Niestety nie jest zbyt elastyczny.
Grupa adresów 239.0.0.0/8 jest obecnie administracyjną przestrzenią adresową. Niektórzy operatorzy traktują ją zgodnie ze specyfikacją . Po dokładnym zapoznaniu się ze specyfikacją można dowiedzieć się, że tylko podsieć tej grupy adresowej powinna być traktowana w ten sposób. Istnieje pewna grupa adresów, przydzielanych względnie, które są bardzo podobne do prywatnego zakresu adresowania unicast.
Pozostała część klasy D jest oznaczona jako zarezerwowana dla IANA.
Routing.
Każda maszyna (a właściwie każda aplikacja na tej maszynie), która chce być odbiorcą grupy multicastu (np. otrzymywać dane odpowiadające konkretnej grupie adresów) musi użyć protokołu IGMP (Internet Group Management Protocol) aby dołączyć do grupy odbiorców. Sąsiadujące rutery również korzystają z tego protokołu do komunikacji.
W przypadku unicastu, każdy ruter określa adres docelowy każdego pakietu przychodzącego oraz określa z tabeli interfejsów gdzie należy przekazać dalej ten pakiet aby znalazł się bliżej celu. Adres źródłowy nie ma znaczenia dla rutera.
W przypadku multicastu adres źródłowy (który jest zwykłym adresem unicastu) stosowany jest do określenia celu pakietu. Ruch multicastu jest rozpatrzony jako ruch wysyłany. Ruter określa, które interfejsy odbierające są celami dla grup multicastu (adresami docelowymi) i wysyła pakiet przez odpowiednie interfejsy. Określenie "reverse path forwarding" jest stosowane raczej do określenia tego pojęcia transmisji danych jako od źródła, niż do celu.
Dostarczanie drugopoziomowe.
Pakiety unicast dostarczane są do wybranego odbiorcy na Ethernecie albo podsieci IEEE 802.3 przez ustalanie specyficznego adresu MAC drugiego poziomu na adresie adresu Ethernetu. Pakiety nadawane korzystają z nadawczego adresu MAC (FF:FF:FF:FF:FF:FF), który zawiera bit sterujący broadcast/multicast w adresie. IANA jest właścicielem OUI adresu MAC 01:00:5e, stąd też pakiety multicastu dostarczane są przy użyciu adresów Ethernet MAC z przedziału 01:00:5e:00:00:00 - 01:00:5e:7f:ff:ff. Jest to 23 bitowy zakres dostępnych adresów. Pierwszy oktet (01) zawiera bit sterujący broadcast/multicast.
Niższe 23 bity z 28 bitowego adresu IP multicastu są mapowane w te 23 bity dostępnych adresów. Oznacza to wieloznaczność przy dostarczaniu pakietów. Jeśli dwie maszyny z tej samej podsieci należą do dwóch różnych grup multicastu, których adresy różnią się tylko pierwszymi 5 bitami, pakiety Ethernetu dla obu grup będą dostarczane do obu maszyn, zmuszając ich oprogramowanie do odfiltrowywania pakietów multicastu.
Dla adresacji multicastu w IPv6, Ethernet MAC jest uzyskiwany przez cztery ostatnie oktety mieszczące się wewnątrz adresu MAC 33:33:00:00:00:00. Przykładowy adres IPv6 FF02:DEAD:BEEF::1:3 odpowiadałby adresowi Ethernet MAC 33:33:00:01:00:03.
Przełączniki sieciowe nie rozumiejące adresacji multicastu będą rozsyłać cały jego ruch do wszystkich maszyn będących wewnątrz danej sieci LAN; w tym przypadku karta sieciowa maszyny (i system operacyjny) muszą filtrować wszystkie odbierane pakiety w poszukiwaniu tych pożądanych.
Istnieją przełączniki sieciowe które nasłuchują ruchu typu multicast i zarządzają tabelą stanów, które systemy należą do konkretnych grup odbiorców multicastu. Tabela ta jest używana do przekierowywania ruchu adresowanego do konkretnej grupy do konkretnych maszyn lub portów. Osiągane jest to przez IGMP snooping.
Dodatkowo, część przełączników ze zdolnościami "trzeciego poziomu" może symulować maszynę wysyłającą zapytania IGMP. W sieciach pozbawionych rutera (lub z wyłączonym ruterem) który mógłby przekierowywać ruch multicastu, przełączniki takie mogą generować konieczne przekazy IGMP aby określić użytkowników konkretnych grup multicastu.
Niezawodność multicastu.
Multicast, ze względu na swój charakter, nie jest mechanizmem zorientowanym na połączenia, w związku z czym protokoły takie jak TCP, które pozwalają na retransmisję brakujących pakietów, nie są odpowiednie. Do zastosowań takich jak strumieniowanie wideo i audio, okazjonalne "zgubione" pakiety nie są problemem. Dla dystrybucji krytycznych danych, mechanizm wysyłania żądań retransmisji jest konieczny.
Takim systemem, zaproponowanym przez Cisco, jest PGM (pierwotnie "Pretty Good Multicasting", ale zmieniony z powodów znaku towarowego na Pragmatic General Multicast), udokumentowany w . W ramach tego schematu, pakiety multicast mają numery sekwencji i gdy pakiet jest gubiony odbiorca może zażądać, aby pakiet został ponownie przekazany, pozwalając innym członkom grupy multicastu na ignorowanie retransmitowanych danych, jeśli nie są im potrzebne. Niedawno, rozszerzonej wersji, PGM-IC starał się stworzyć multicast IP bardziej "przyjazny protokołowi TCP", przez obniżenie całej grupy do przepustowości dostępnej dla najgorszego odbiornika.
Dwoma innymi schematami udokumentowanymi przez Internet Engineering Task Force (IETF) są tzw. "NACK-Oriented Reliable Multicast" (NORM), udokumentowana w specyfikacji , i "File Delivery over Unidirectional Transport" (FLUTE), udokumentowana w . Oprócz własnościowych istnieją również implementacje otwarto źródłowe. Istnieją inne protokoły, takie jak Scalable Reliable Multicast, i są definiowane przez różne źródła. Protokoły te różnią się sposobem wykrywania błędów, mechanizmami stosowanymi w odzysku błędnych pakietów, skalowalnością takiego odzysku oraz leżącymi u podstaw ideami określającymi co znaczy być niezawodnym. Lista niezawodnych protokołów Multicastu z ACM SIGCOMM Multicast Workshop, 27 sierpnia 1996 r., dokumentuje szereg podejść do tego problemu.
Niezależne grupy, takie jak Internet Protocol Multicast Standards Initiative (IPMSI) stwierdziły, że brak prawdziwie skalowalnego protokołu "Secure Reliable IP Multicast", jak proponowany SMART Multicast (SMART) (Secure Multicast for Advanced Repeating of Television) hamuje przyjęcie IP Multicast do trasowania śróddomenowego. Brak powszechnie przyjętego systemu zawierającego mechanizmy bezpieczeństwa na poziomie AES i niezawodnie skalowalnego były przyczyną dla której media masowej transmisji wydarzeń sportowych (np. Super Bowl) i/lub wydarzeń, informacji, czy wiadomości nie są nadawane w publicznym Internecie.
Niezawodne protokoły IP multicastu, takie jak PGM i SMART (wymienione powyżej), mają charakter eksperymentalny.
Sieci bezprzewodowe 802.11 a multicast.
Sieć bezprzewodowa 802.11 będzie obsługiwać ruch multicast inaczej, w zależności od konfiguracji oszczędzania zasilania, konfiguracji DTIM (Delivery Traffic Indication Message) i ustawień częstotliwości sygnalizacji. Jeśli tryb oszczędzania energii jest wyłączony, punkt dostępu dostarczy dane multicastu po każdej sygnalizacji (domyślny interwał = 100ms, możliwy do zmiany). Jeśli tryb oszczędzania energii jest włączony, punkt dostępu będzie dostarczał datagramy multicastu po każdym interwale DTIM, który domyślnie jest co 1, 2 lub 3 sygnalizacje w większości punktów dostępu. W rezultacie, DTIM i interwał sygnalizacji, powinny być dostosowane do optymalnej wydajności podczas wdrażania multicastu w sieciach bezprzewodowych.

</doc>
<doc id="663766" url="https://pl.wikipedia.org/wiki?curid=663766" title="Dachowiec">
Dachowiec



</doc>
<doc id="663767" url="https://pl.wikipedia.org/wiki?curid=663767" title="Nagroda Prezesa Stowarzyszenia Filmowców Polskich na Festiwalu Polskich Filmów Fabularnych">
Nagroda Prezesa Stowarzyszenia Filmowców Polskich na Festiwalu Polskich Filmów Fabularnych

Nagroda Prezesa Stowarzyszenia Filmowców Polskich na Festiwalu Polskich Filmów Fabularnych w Gdyni jest nagrodą pozaregulaminową, przyznawana w konkursie głównym od 1999 roku, za "twórcze przedstawienie rzeczywistości". W latach 1974-1998, 2009-2010 nagrody nie przyznawano.

</doc>
<doc id="663768" url="https://pl.wikipedia.org/wiki?curid=663768" title="Teropoda">
Teropoda



</doc>
<doc id="663770" url="https://pl.wikipedia.org/wiki?curid=663770" title="Oggelshausen">
Oggelshausen

Oggelshausen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład związku gmin Bad Buchau. Leży w Górnej Szwabii, ok. 10 km na zachód od Biberach an der Riß.

</doc>
<doc id="663774" url="https://pl.wikipedia.org/wiki?curid=663774" title="Elfowie Światła">
Elfowie Światła



</doc>
<doc id="663775" url="https://pl.wikipedia.org/wiki?curid=663775" title="Elfowie Ciemni">
Elfowie Ciemni



</doc>
<doc id="663776" url="https://pl.wikipedia.org/wiki?curid=663776" title="Chodorów">
Chodorów

Chodorów (, "Chodoriw") – miasto na Ukrainie, w obwodzie lwowskim, w rejonie żydaczowskim.
Historia.
Chodorów, dawniej "Chodorostaw", nad rzeką Ług po raz pierwszy wspominany jest w dokumentach w 1394 r. Prawo magdeburskie otrzymał w 1436 r., co potwierdzono w 1524 r. Właściciel miejscowych dóbr ziemskich Jursza, którego rodzina otrzymała nazwisko Chodorowskich, założył tu w 1460 r. parafię rzymskokatolicką pw. Wszystkich Świętych. On też ufundował pierwszy drewniany kościół, który w latach 1620–1621 zniszczył najazd Turków i Tatarów. Kolejny kościół zniszczyły w 1655 r. wojska moskiewskie i szwedzkie. Odbudowano go na początku XVIII w. dzięki rodzinom Chodorowskich i Cetnerów. Obecny murowany kościół wzniesiono w latach 1777–1779 dzięki rodzinie Rzewuskich, kolejnych właścicieli Chodorowa.
Do I rozbioru Polski (1772) miasto powiatowe w województwie ruskim I Rzeczypospolitej (prowincja małopolska); własność polskiej rodziny szlacheckiej Chodorowskich do roku 1694. W latach 1772–1918 miasto w powiecie bóbreckim w prowincji Galicja zaboru austriackiego. W okresie zaborów mieścił się tutaj sąd powiatowy, natomiast sąd okręgowy znajdował się w Złoczowie; prowadziła tędy linia kolejowa lwowsko-czerniowiecka.
W XIX wieku własność większościowa należała do hrabiów Lanckorońskich herbu Zadora. Spadkobierczyni majątku, Elżbieta Lanckorońska wyszła za mąż za austriackiego pułkownika Karola de Vaux. W tym czasie Chodorów stał się ważnym węzłem kolejowym. Prowadziła tędy linia kolejowa na trasie Lwów-Stanisławów – Czerniowce – Jassy, która łączyła się z liniami Chodorów – Stryj oraz Chodorów – Potutory – Berezowica-Ostrów – Tarnopol. Przyczyniło się to bardzo do rozwoju miasta.
Największym zakładem w mieście była cukrownia, którą w 1912 r. założyli baron Kazimierz de Vaux, hr. Jan Zamoyski i inż. Bronisław Albinowski. Przy cukrowni powstało nowoczesne osiedle dla robotników, nazywane „Kramerówką” od nazwiska dyrektora Stanisława Kremera (1876-1935). Innym z dyrektorów cukrowni był inż. Lucjan Rydel, syn poety Lucjana Rydla. W Chodorowie działały równie fabryka sody, wytwórnia papieru i tartak. Jarmarki odbywały się 15 stycznia i 14 października, targ miejski w czwartek. Miasto pod koniec roku 1939 liczyło ok. 4500 mieszkańców.
W okresie okupacji niemieckiej ogromna rolę odegrał dyrektor cukrowni, inż. Adam Korwin-Piotrowski, który ratował młodzież przed wywózkami do Niemiec.
W Chodorowie działa oddział Towarzystwa Kultury Polskiej Ziemi Lwowskiej.
W 1989 liczyło 12 455 mieszkańców.
W 2013 liczyło 9829 mieszkańców.
Sport.
W czasach II RP w mieście istniał klub piłkarski Chodorovia Chodorów.

</doc>
<doc id="663777" url="https://pl.wikipedia.org/wiki?curid=663777" title="Umanyarowie">
Umanyarowie



</doc>
<doc id="663802" url="https://pl.wikipedia.org/wiki?curid=663802" title="Centrum Farmaceutyczno-Diagnostyczne w Sosnowcu">
Centrum Farmaceutyczno-Diagnostyczne w Sosnowcu

Centrum Farmaceutyczno-Diagnostyczne Śląskiej Akademii Medycznej (potocznie Szkieletor) – wieżowiec, który znajdował się w Sosnowcu (Ostra Górka) przy ul. Ostrogórskiej (26), nad Czarną Przemszą (między u. Białą a Ceglaną) obok Muzeum Medycyny i Farmacji i Domu Studenta SUM. Miał 61 metrów wysokości i 14 kondygnacji, w tym 2 podziemne, a jego kubatura wynosiła 85 236 metrów sześciennych. Wyburzony w 2016.
Historia.
Wieżowiec, zlokalizowany obok dwóch Domów Studenta (ul. Ostrogórska 30 i 30a), miał stać się centralnym gmachem kampusu Wydziału Farmaceutycznego Śląskiej Akademii Medycznej, z przeznaczeniem na Centrum Farmaceutyczno-Diagnostyczne Śląskiej Akademii Medycznej i główną siedzibę wydziału. Budowa rozpoczęła się w 1978 (przygotowanie terenu trwało od 1977), a zakończyła się w 1993 zamknięciem budynku w stanie surowym i ostatecznie porzucony budynek stał się pustostanem. Po uregulowaniu spraw własności gruntów uczelnia chciała go sprzedać. Nie doszło do tego i władze Śląskiego Uniwersytetu Medycznego podjęły decyzję o jego wyburzeniu. Prace rozbiórkowe trwały od 21 lipca 2016 (objęły dwa pawilony przylegające do wieżowca), a 17 listopada 2016 wieżowiec wysadzono w powietrze.

</doc>
<doc id="663804" url="https://pl.wikipedia.org/wiki?curid=663804" title="Seekirch">
Seekirch

Seekirch – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład związku gmin Bad Buchau. Leży w Górnej Szwabii, nad jeziorem Feder, ok. 10 km na zachód od Biberach an der Riß.
Pierwsze wzmianki o Seekirch pochodzą z 805. Gmina jest rzymskokatolicka, znajduje się tu kościół pw. Wniebowstąpienia Najświętszej Marii Panny "(St. Mariae Himmelfahrt)". Funkcjonuje przedszkole, najbliższa szkoła znajduje się w Alleshausen.

</doc>
<doc id="663806" url="https://pl.wikipedia.org/wiki?curid=663806" title="French House">
French House



</doc>
<doc id="663809" url="https://pl.wikipedia.org/wiki?curid=663809" title="Tiefenbach (powiat Biberach)">
Tiefenbach (powiat Biberach)

Tiefenbach – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład związku gmin Bad Buchau. Leży w Górnej Szwabii, nad jeziorem Feder, ok. 10 km na zachód od Biberach an der Riß.

</doc>
<doc id="663816" url="https://pl.wikipedia.org/wiki?curid=663816" title="Księstwo nitrzańskie">
Księstwo nitrzańskie

Księstwo nitrzańskie (czes. "Nitranské knížectví" lub "Nitransko", słow. "Nitrianske kniežatstvo") – słowiańskie księstwo znajdujące się w południowo-zachodniej części dzisiejszej Słowacji. Rezydencją książęcą była Nitra.
Według tradycyjnych poglądów księstwo nitrzańskie było niezależne do 833 roku, gdy książę Mojmir I przyłączył je do państwa wielkomorawskiego. Wówczas miał zostać wygnany przez Mojmira książę Pribina panujący od 825 roku, a jego księstwo stać się lennem państwa wielkomorawskiego. Obecnie część badaczy sądzi, że wygnany w 833 roku Pribina był wówczas już lennikiem Mojmira, a księstwo nitrzańskie już wcześniej stało się częścią Wielkich Moraw. Według innych zaś jest to niepotwierdzone przypuszczenie.
Po upadku państwa wielkomorawskiego księstwo nitrzańskie stało się częścią Węgier i było apanażem członków dynastii Arpadów. Zostało zlikwidowane na początku XII wieku.

</doc>
<doc id="663817" url="https://pl.wikipedia.org/wiki?curid=663817" title="Tribal house">
Tribal house

Tribal house (ang. dosłownie "plemienny dom") – jest gatunkiem muzyki elektronicznej powstałym w latach 90., pochodzącym od muzyki house jednak z położonym naciskiem na perkusję i rytm. Często występuje bez wyrazistej linii melodycznej, choć równie często wykorzystuje się sample muzyki etnicznej, pieśni plemiennych czy chantów które nadają utworowi melodyjności. Gatunek ten posiada swoje korzenie w Ameryce Południowej, Afryce i Hiszpanii.

</doc>
<doc id="663819" url="https://pl.wikipedia.org/wiki?curid=663819" title="Antonowo (województwo podlaskie)">
Antonowo (województwo podlaskie)

Antonowo (dodatkowa nazwa w j. ) – kolonia w Polsce położona w województwie podlaskim, w powiecie bielskim, w gminie Orla. Jest częścią składową sołectwa Mikłasze.
W 2009 roku w gminie wprowadzono język białoruski jako język pomocniczy, a w 2011 pojawiły się dwujęzyczne tablice z nazwami miejscowości. 
W latach 1975–1998 miejscowość administracyjnie należała do województwa białostockiego.

</doc>
<doc id="663820" url="https://pl.wikipedia.org/wiki?curid=663820" title="Agent Cody Banks">
Agent Cody Banks

Agent Cody Banks – amerykański film przygodowy z 2003, który opowiada o przygodach 15-letniego chłopca, Cody'ego Banksa (granego przez Frankiego Muniza), który został wcielony jako ""młodszy" agent" do Centralnej Agencji Wywiadowczej. W filmie wystąpili Hilary Duff (Natalie Connors), Angie Harmon (Ronica Miles), Keith David (dyrektor CIA), Ian McShane (Brinkman) i Arnold Vosloo (Molay). Film był reżyserowany przez Norwega Haralda Zwarta.

</doc>
<doc id="663822" url="https://pl.wikipedia.org/wiki?curid=663822" title="Ono (film)">
Ono (film)

Ono – polski film fabularny z 2004 roku w reżyserii Małgorzaty Szumowskiej.
Film opowiada o młodej kobiecie Ewie i jej niechcianej ciąży. Dziewczyna zmienia swój stosunek do dziecka, kiedy dowiaduje się, że dwumiesięczny płód ma zdolność słyszenia. Zaczyna go – za pomocą dźwięków i słów – przygotowywać do wyjścia na świat. Jakby na drugim planie rozgrywa się dramat jej umierającego ojca.
Drugi film fabularny Małgorzaty Szumowskiej powstał w koprodukcji polsko-niemieckiej. Został nakręcony na podstawie scenariusza, nominowanego do Sundance/NHK International Filmmakers Award. Spotkał się głównie z życzliwymi reakcjami krytyków oraz przychylnością jurorów kilku festiwali; był m.in. nominowany do prestiżowej Europejskiej Nagrody Filmowej w kategorii odkrycie roku.
W postać Ewy wcieliła się debiutująca na ekranie Małgorzata Bela, modelka, wówczas jeszcze bez wykształcenia aktorskiego. Partnerują jej nagrodzony na FPFF w Gdyni Marek Walczewski i Teresa Budzisz-Krzyżanowska w roli jej filmowych rodziców.
Plenery: Kraków i okolice.
Opis fabuły.
Dziewiętnastoletnia Ewa (Małgorzata Bela) wepchnięta do samochodu przez kilku nowo poznanych w dyskotece chłopaków zachodzi w ciążę. Początkowo wypiera się dziecka i przygotowuje pieniądze na zabieg aborcyjny, ale zostaje okradziona przez punka Michała (Marcin Brzozowski).
W pewnym momencie przypadkowo dowiaduje się, że płód w brzuchu matki słyszy. Początkowo nieśmiało, potem coraz odważniej, "rozmawia" z nienarodzonym dzieckiem. Za pomocą dźwięków stara się opowiedzieć jak wygląda świat. Dziewczyna uczy dziecko, czym jest świat i sama – samotna, wychowana w domu zdominowanym przez oschłą, wyniosłą matkę (Teresa Budzisz-Krzyżanowska) – go odkrywa. Sobie i jemu zadaje pytanie: „Czy warto żyć?”
Pomysł i praca nad scenariuszem.
Pomysł scenariusza Małgorzata Szumowska zaczerpnęła z radia. Jej ojciec, po wysłuchaniu audycji, powtórzył córce, że naukowcy odkryli nową właściwość płodu – dziecko w łonie matki słyszy. Szumowska uznała, że o tym chciałaby opowiedzieć w swoim drugim po "Szczęśliwym człowieku" filmie fabularnym. Swoimi planami podzieliła się z matką, znaną dziennikarką i pisarką Dorotą Terakowską. Usłyszała od niej, że jest to temat nie tylko na scenariusz, ale i na książkę. Równolegle z pracami nad filmem, Terakowska pisała powieść, zatytułowaną tak jak dzieło córki, która została uznana za jedną z najlepszych w jej dorobku.
Szumowska, dzięki nominacji za poprzedni obraz do nagrody na Festiwalu Filmów Niezależnych w Sundance, mogła liczyć na wsparcie producenckie Instytutu Sundance przy kolejnym projekcie. Warunkiem było dostarczenie w ciągu trzech tygodni scenariusza w języku angielskim. Scenariusz powstał w dziesięć dni, a następnie został przetłumaczony przez Małgorzatę Belę, już wówczas typowaną przez Szumowską do głównej roli. Instytut Sundance uznał go za jeden z trzech najlepszych europejskich projektów filmowych. Wkrótce w produkcję filmu zaangażowała się także Telewizja Polska oraz niemiecki producent Karl Baumgartner, wcześniej współpracujący z m.in. Jimem Jarmuschem i Emirem Kusturicą.
W roli Ewy po castingu została obsadzona amatorka, modelka i absolwentka Wydziału Anglistyki Uniwersytetu im. Kopernika Małgorzata Bela, która dopiero po sukcesie "Onego" rozpoczęła studia aktorskie w Stanach Zjednoczonych. Szumowska pisała scenariusz z myślą o Marku Walczewskim w roli ojca Ewy. Aktor, mimo zaawansowanej choroby Alzheimera, podjął się roli i zdaniem wielu krytyków stworzył jedną z najlepszych kreacji w swojej karierze. Jego rola została nagrodzona na festiwalach w Gdyni i Kijowie.

</doc>
<doc id="663824" url="https://pl.wikipedia.org/wiki?curid=663824" title="Fiodorowa Wasiljewa">
Fiodorowa Wasiljewa

Fiodorowa Wasiljewa (ur. 1707, zm. 1782) – nieznana z imienia, rosyjska chłopka, żona Fiodora Wasilijewa, rekordzistka pod względem liczby urodzonych dzieci.
Pochodziła z Szui. W latach około 1725–1765 urodziła 69 żywych dzieci, z czego tylko dwójka zmarła w okresie niemowlęcym. Rekordzistka była 27 razy w ciąży, przy czym wszystkie te ciąże były mnogie. W porodach urodziła 16 razy bliźnięta, siedem razy trojaczki i cztery razy czworaczki. Po jej śmierci Fiodor ożenił się ponownie.

</doc>
<doc id="663825" url="https://pl.wikipedia.org/wiki?curid=663825" title="Nowy Śląsk">
Nowy Śląsk

Nowy Śląsk () – prowincja pruska istniejąca w latach 1795–1807. Była to odrębna jednostka administracyjna, która nie była położona na terenie historycznego Śląska. Została ona utworzona ze skrawka byłego województwa krakowskiego, od 1793 ziemi żarnowieckiej. Są to okręgi: Siewierza, Pilicy i Lelowa ze stolicą w Żarkach, anektowane przez Prusy w III rozbiorze Polski.
W 1807 r. obszar ten włączono do departamentu kaliskiego Księstwa Warszawskiego. W 3 lata później przeniesiono go jednakże do departamentu krakowskiego Księstwa. Obecnie ziemie te, stanowiące obszar Zagłębia Dąbrowskiego, znajdują się w granicach województwa śląskiego.
Dane geograficzno-statystyczne.
Nowy Śląsk obejmował 2230 km² i liczył 52 tys. mieszkańców, a do jego głównych miast należały: Pilica (2129 mieszkańców), Żarki (1945 mieszkańców), Będzin (1698 mieszkańców), Sławków (1556 mieszkańców), Siewierz, Kromołów i Mrzygłód oraz lewobrzeżna część Szczekocin.
Przynależność kościelna.
Siewierski Komisariat Biskupi, liczący 48 parafii, został przyłączony do biskupstwa wrocławskiego na mocy brewe „Ad universam Dominici gregis” papieża Piusa VII z 9 IX 1800 r. Komisarzem biskupa wrocławskiego na tym terenie był mianowany 11 IV 1799 r. ks. Marcin Siemieński. 22 października 1811 r. bp wrocławski odstąpił jurysdykcję nad wyżej wymienionym obszarem biskupowi krakowskiemu.

</doc>
<doc id="663833" url="https://pl.wikipedia.org/wiki?curid=663833" title="Hiromi Goto">
Hiromi Goto

Hiromi Goto (ur. 12 grudnia 1966) - kanadyjska pisarka.
Urodziła się w Chiba-ken, niedaleko Tokio, w Japonii. W 1969, mając trzy lata wyemigrowała ze swoją rodziną do Kanady. Przez osiem lat mieszkali na zachodnim wybrzeżu Kolumbii Brytyjskiej, zanim przeprowadzili się do Nanton (południowa Alberta).
Hiromi studiowała na Uniwersytecie w Calgary i ukończyła studia w 1989, z tytułem B.A. (pol. odpowiednik licencjatu) z humanistyki (język angielski i sztuka).
Kiedy dorastała, babcia opowiadała jej japońskie bajki i historie pełne duchów i folkowych potworów takich jak Kappa (małe stworzenie o ciele żaby, z żółwią skorupą i głowie w kształcie miski, która może pomieścić wodę). Te opowieści, jak również te jej ojca o życiu w Japonii, miały później duży wpływ na jej twórczość.
Jej powieść, "A Chorus of Mushrooms" (1994), otrzymała nagrodę Commonwealth Writers za Najlepszą Pierwszą Książkę w rejonie Kanada i Karaiby.
Jest także laureatką nagrody Jamesa Tiptree Jr (2001) za powieść "The Kappa Child".

</doc>
<doc id="663835" url="https://pl.wikipedia.org/wiki?curid=663835" title="Jolanta Stefko">
Jolanta Stefko

Jolanta Stefko (ur. 1971 w Lipowej) – polska poetka i powieściopisarka. 
Zadebiutowała wydanym w 1998 tomikiem poetyckim pt. "Po stronie niczyjej". Jej wiersze publikowane były również w rozmaitych czasopismach literacko-kulturalnych, m.in. w "Tygodniku Powszechnym", "Dekadzie Literackiej", "Odrze", "NaGłosie" i "Kresach".
W 2001, z rekomendacji Stanisława Lema, otrzymała Nagrodę Fundacji Kultury Polskiej. Za swój debiut prozatorski (powieść "Możliwe sny", 2003) zdobyła w 2004 nagrodę Polskiego Towarzystwa Wydawców Książek.
W 2006 została laureatką Nagrody Fundacji im. Kościelskich za całokształt twórczości (przy przyznawaniu nagrody jury nie brało pod uwagę wydanej we wrześniu 2006 powieści "Diablak", gdyż nie zdążyło się z nią zapoznać). W październiku 2008 r. uhonorowana została Nagrodą Krakowska Książka Miesiąca za tomik poezji "Omnis Moriar" (Wydawnictwo Literackie w Krakowie)
Stefko z wykształcenia jest technikiem budowlanym, studiowała również polonistykę na Uniwersytecie Jagiellońskim. Związana z Krakowem (jej książki wydaje tamtejsze Wydawnictwo Literackie), mieszka w Lipowej koło Żywca.

</doc>
<doc id="663837" url="https://pl.wikipedia.org/wiki?curid=663837" title="Parafia Jastków">
Parafia Jastków



</doc>
<doc id="663844" url="https://pl.wikipedia.org/wiki?curid=663844" title="Poli(p-fenylen)">
Poli(p-fenylen)

Poli("p"-fenylen), PPP (z ang. "poly(p-phenylene)") – polimer przewodzący zbudowany z pierścieni benzenowych połączonych w pozycjach para (tj. grup parafenylenowych lub 1,4-fenylenowych). Wykorzystywany w budowie wyświetlaczy OLED. Pierwszy polimer przewodzący zawierający aromatyczny pierścień benzenowy w łańcuchu polimerowym.

</doc>
<doc id="663850" url="https://pl.wikipedia.org/wiki?curid=663850" title="Piekarstwo">
Piekarstwo

Piekarstwo – działalność polegająca na wytwarzaniu pieczywa, głównie chleba.
Działalność piekarską można prowadzić w domu, w zakładach rzemieślniczych lub w zakładach przemysłowych. Jeżeli działalność ta prowadzona jest w specjalnie do tego przeznaczonych pomieszczeniach, wówczas nazywa się je piekarnią.

</doc>
<doc id="663851" url="https://pl.wikipedia.org/wiki?curid=663851" title="Telekompresor">
Telekompresor

Telekompresor (reduktor ogniskowej) - urządzenie służące do zmniejszenia ogniskowej układu optycznego. Umożliwia zwiększenie światłosiły obiektywu fotograficznego, co skraca czas naświetlania. Powiększa się również pole widzenia.
Zobacz też.
Telekonwerter

</doc>
<doc id="663852" url="https://pl.wikipedia.org/wiki?curid=663852" title="Fryszerka">
Fryszerka

Fryszerka lub fryszernia – funkcjonujący od XVII do XIX w. zakład metalurgiczny ("lub piec"), w którym surówka wielkopiecowa przerabiana była na stal. Nazwa ta zwykle obejmowała zabudowanie, w którym znajdowało się jedno lub kilka ognisk fryszerskich, miechy oraz młoty napędzane kołami wodnymi.
Proces fryszerski polegał na świeżeniu surówki, czyli oczyszczaniu jej z domieszek poprzez ich utlenianie. W ognisku fryszerskim następowało utlenienie zawartego w surówce węgla, krzemu oraz manganu.
Pierwsze fryszerki z wyglądu przypominały dymarki. W późniejszym okresie miały kształt skrzyni, która wyłożona była płytami z lanego żelaza. Po bokach umieszczone były dysze, którymi doprowadzano powietrze. Jako paliwo używany był wyłącznie węgiel drzewny, którym częściowo napełniano skrzynię przed rozpoczęciem procesu. Po rozpaleniu ognia, do skrzyni dostarczano powietrze. Proces trwał około 2 godzin. Wydajność jednej fryszerki wynosiła zwykle ok. 500 kg żelaza zgrzewnego na dobę.
Znane od XIV wieku. Na terenie Polski pierwsze fryszernie powstawały w XVII wieku na Śląsku, w Zagłębiu Staropolskim oraz Zagłębiu Dąbrowskim. Po 1828 roku fryszowanie było na terenie Polski wypierane przez pudlingowanie, a zanikło pod koniec XIX wieku.

</doc>
<doc id="663853" url="https://pl.wikipedia.org/wiki?curid=663853" title="Gwendalina">
Gwendalina

Gwendalina, Gwendolina – imię żeńskie pochodzenia walijskiego, oznaczające "biały pierścień", złożone z elementów "gwen" – "biała, prawidłowa, błogosławiona" i "dolen" – "pierścień". Patronką tego imienia jest św. Gwendalina (VI wiek). Zdrobnieniem imienia jest Winnie i Wendy.
Gwendalina imieniny obchodzi 14 października.

</doc>
<doc id="663854" url="https://pl.wikipedia.org/wiki?curid=663854" title="Gwendolina">
Gwendolina



</doc>
<doc id="663857" url="https://pl.wikipedia.org/wiki?curid=663857" title="Konversation">
Konversation

Konversation – klient IRC dla środowiska graficznego KDE udostępniany na licencji GPL. Jest rozwijany w ramach "KDE Extragear", co oznacza, że jego cykl wydawniczy jest niezależny od KDE. Konversation jest domyślnym klientem IRC w wielu głównych dystrybucjach Linuksa np. w openSUSE oraz w Fedorze w wersji ze środowiskiem KDE. Konversation wspiera połączenia IPv6. Oferuje wsparcie dla SSL. Wspiera także szyfrowanie Blowfish. Konversation cechuje się automatyczną detekcją UTF-8 oraz umożliwia używanie innych kodowań na różnych kanałach. Wspiera również OSD dla powiadomień oraz pozwala zapisywać zakładki dla kanałów oraz serwerów. Konversation obsługuje również kolory, dekoracje tekstu oraz ikony nicków.

</doc>
<doc id="663859" url="https://pl.wikipedia.org/wiki?curid=663859" title="Malinniki-Kolonia">
Malinniki-Kolonia

Malinniki-Kolonia (dodatkowa nazwa w języku białoruskim Mаліннікі-Колëнія) – kolonia wsi Malinniki położona w Polsce, w województwie podlaskim, w powiecie bielskim, w gminie Orla. 
Kolonia leży przy 66.
W latach 1975–1998 miejscowość administracyjnie należała do województwa białostockiego.

</doc>
<doc id="663860" url="https://pl.wikipedia.org/wiki?curid=663860" title="Van de Graaff (krater księżycowy)">
Van de Graaff (krater księżycowy)

Van de Graaff – formacja na powierzchni Księżyca składająca się z dwóch kraterów, przypominająca kształtem cyfrę 8, nie posiadająca wewnętrznej ściany oddzielającej.
Krater znajduje się na niewidocznej z Ziemi stronie Księżyca, na północno-wschodniej krawędzi Mare Ingenii. Na południowym wschodzie znajduje się krater Birkeland, na północy krater Aitken, a na wschodzie krater Nassau.
Południowo-zachodnia zewnętrzna ściana jest ukształtowana tarasowo, ale w środku jest przeważnie zniszczona. Dwa mniejsze kratery pokrywają południowo-wschodni brzeg, tuż obok krateru Birkeland. Wewnątrz także znajduje się kilka małych kraterów. Południowo-zachodnia część posiada główny szczyt podczas gdy północno-wschodnia jest bardziej gładsza.
Orbitalne badania Księżyca wykazały, że w sąsiedztwie tej formacji znajduje się lokalne pole magnetyczne, które jest silniejsze niż naturalne pole magnetyczne Księżyca. Jest to najprawdopodobniej oznaka obecności skały wulkanicznej pod powierzchnią. Krater wykazuje również nieco wyższą promieniotwórczość niż typowa księżycowa powierzchnia.

</doc>
<doc id="663862" url="https://pl.wikipedia.org/wiki?curid=663862" title="Błąd interpunkcyjny">
Błąd interpunkcyjny



</doc>
<doc id="663864" url="https://pl.wikipedia.org/wiki?curid=663864" title="Klinoptylolit">
Klinoptylolit

Klinoptylolit (klinoptilolit) – minerał z gromady krzemianów, zaliczany do grupy zeolitów. Odmiana heulandytu. Należy do grupy minerałów rzadkich.
Nazwa pochodzi od gr. "klinos" = ukośny (nachylony); "ptylon" = pióro; "lithos" = kamień (skała).
Właściwości.
Występuje w formie skupień ziarnistych, ziemistych, łuskowych, włóknistych. Zazwyczaj wykształca drobne kryształy o pokroju tabliczkowym i płytkowym. Jest kruchy i przezroczysty.
Występowanie.
Tworzy się w wyniku działalności utworów hydrotermalnych i na skutek przeobrażenia szkliwa, tufów, i pyłów wulkanicznych. Niekiedy można go znaleźć w skałach osadowych – jest składnikiem bentonitów, niektórych iłowców. Współwystępuje z montmorillonitem.
Miejsca występowania: Węgry, Iran, USA, Australia, Nowa Zelandia, Polska.
W Polsce występuje na fliszu karpackim w okolicach Rzeszowa.

</doc>
<doc id="663865" url="https://pl.wikipedia.org/wiki?curid=663865" title="II Liceum Ogólnokształcące im. Stanisława Staszica w Tarnowskich Górach">
II Liceum Ogólnokształcące im. Stanisława Staszica w Tarnowskich Górach

II Liceum ogólnokształcące im. Stanisława Staszica (pot. "Staś") – publiczna szkoła średnia w Tarnowskich Górach
Historia.
Prusy (1870–1922).
Zaczątkiem obecnego II Liceum Ogólnokształcące im. Stanisława Staszica w Tarnowskich Górach była założona przez miasto w 1870 roku Szkoła Realna I stopnia (z niemieckim językiem wykładowym), która 1874 roku otrzymała obszerny, nowoczesny budynek, będący siedzibą dzisiejszego II LO. Staraniem pierwszego dyrektora szkoły, dra Paula Wossidlo obok gmachu wzniesiono halę sportową z boiskiem szkolnym oraz urządzono dydaktyczny ogród botaniczny, alpinarium i małe arboretum. W 1882 roku szkoła została przekształcona w Gimnazjum Realne, którego celem było kształcenie przyszłych urzędników, adwokatów, lekarzy i nauczycieli. Uczniami płatnego gimnazjum byli katolicy, protestanci i żydzi. Szkoła od 1891 roku zyskała stałe subwencje państwowe, otrzymując jednocześnie nazwę Królewskiego Gimnazjum Realnego (niem. Königliches Realgymnasium zu Tarnowitz). Realizowała planowe nauczanie do I wojny światowej (do 1915 roku), kiedy nastąpiły okresowe przerwy w jej funkcjonowaniu, ponieważ w budynku umieszczono szpital wojskowy. W czasie powstań śląskich budynek wielokrotnie przechodził z rąk do rąk.
II Rzeczpospolita (1922–1939).
Po przyłączeniu Tarnowskich Gór do Polski (czerwiec–lipiec 1922 roku) otwarto w tym budynku polskie gimnazjum męskie (z polskim językiem wykładowym). Niezwykła skuteczność organizacyjna pierwszego polskiego dyrektora, ks. dra Aleksego Siary spowodowała, że tarnogórskie gimnazjum od Bożego Narodzenia, jako pierwsze w województwie śląskim, prowadziło naukę we wszystkich klasach (od I do VIII). 
W roku szkolnym 1926/1927 w gimnazjum, zarządzanym przez dyrektora Józefa Grzybowskiego, kształciło się 377 uczniów. Grono pedagogiczne tworzyło 17 profesorów: Alfons Brocki, Paweł Brocki, Karol Broniec, Alojzy Cebulski, dr Wilhelm Durynek, Stanisław Huza, Józef Jachimek, Józef Knosała, Franciszek Kruczała, Sylwio Mikucki, Jan Mrożek, Rudolf Nałęcki, Józef Piernikarczyk, Zygmunt Rutowski, Klemens Sadowski, Jan Salwiński, katecheta ks. Józef Ledwoń. Ubodzy uczniowie szkoły mieszkali w Konwikcie Biskupim przy ul. Powstańców.
W 1929 roku nadano szkole pierwszego w jej dziejach patrona i nową nazwę: „Państwowe Gimnazjum Męskie im. Księcia Jana II Opolskiego w Tarnowskich Górach”. W 1932 roku nastąpiła reorganizacja szkoły – przekształcono ją w czteroletnie gimnazjum ogólnokształcące i dwuletnie liceum typu humanistycznego i matematycznego. W 1938 roku szkoła otrzymała w nazwie numer „pierwsze”, tj. I Państwowe Liceum i Gimnazjum im. Księcia Jana Opolskiego w Tarnowskich Górach. W czasie II wojny światowej w budynku szkoły mieściła się komenda policji niemieckiej, zniszczeniu uległy wtedy prawie wszystkie pomoce naukowe i zbiory biblioteczne.
PRL i III Rzeczpospolita (od 1945).
Bezpośrednio po wojnie budynek zajęły różne urzędy, dlatego naukę w szkole wznowiono 17 marca 1945 roku. W 1960 roku liceum otrzymało nowego patrona – Stanisława Staszica, a w 1963 roku zostało szkołą koedukacyjną, otrzymując dzisiejszą nazwę – II Liceum Ogólnokształcące im. Stanisława Staszica w Tarnowskich Górach. W 2011 roku budynek szkoły został wpisany do rejestru zabytków.

</doc>
<doc id="663866" url="https://pl.wikipedia.org/wiki?curid=663866" title="Taśma nabojowa">
Taśma nabojowa

Taśma nabojowa – ruchomy pojemnik, służący do przenoszenia naboi do donośnika broni. W porównaniu z magazynkiem masa taśmy przypadająca na jeden nabój jest mniejsza, ale mechanizmy zasilania taśmowego są bardziej skomplikowane niż zasilania magazynkowego. Z uwagi na możliwość uzyskania przy zasilaniu taśmowym dużej szybkostrzelności praktycznej taśmy nabojowe są stosowane do zasilania karabinów maszynowych.
Taśma nabojowa może być wykonywana z tkaniny lub ze stali, prowadzono także próby taśm nabojowych wykonanych z innych tworzyw np. papieru. Ze względu na konstrukcję można taśmy podzielić na:
Gniazda taśmy w których umieszczone są naboje mogą być zamknięte (nabój jest najpierw wyciągany do tyłu, a dopiero potem dosyłany do przodu), lub otwarte (dzięki sprężystości ogniwa taśmy nabój może być wypchnięty prosto do przodu, co upraszcza konstrukcję broni).
Najstarszym typem taśmy nabojowej jest taśma parciana. Po raz pierwszy została ona zastosowana w karabinach maszynowych Maxima. Później pojawiły się taśmy sztywne z ogniwkami otwartymi skonstruowane we francuskich zakładach zbrojeniowych Hotchkissa (najbardziej znanym wzorem broni zasilanym tego rodzaju taśma jest ckm Hotchkiss Mle 14).
W okresie międzywojennym pojawiły się pierwsze ciągłe taśmy metalowe, najczęściej zamienne z wcześniej stosowanymi taśmami parcianymi. Już po II wojnie światowej w Stanach Zjednoczonych i Europie powstał szereg wzorów taśm metalowych, wśród nich standardowe taśmy nabojowe NATO: M13 (dla amunicji 7,62 mm NATO) i M27 (dla amunicji 5,56 mm NATO).
W ZSRR i krajach Układu Warszawskiego standardem została ciągła taśma z ogniwkami zamkniętymi, skonstruowana dla karabinu maszynowego DS-39, używaną później także do zasilania ckm-u SG-43, czy używanego do dziś ukm-u PK/PKS.

</doc>
<doc id="663868" url="https://pl.wikipedia.org/wiki?curid=663868" title="Laura Harring">
Laura Harring

Laura Harring, właśc. Laura Elena Martínez Herring (ur. 3 marca 1964 w Los Mochis, w Meksyku) – amerykańska aktorka pochodzenia meksykańskiego, zdobywczyni tytułu Miss USA 1985. Debiutowała w roku 1990 w serialu "Szpital miejski" ("General Hospital"). Początkowo występowała w epizodycznych rolach w operach mydlanych, rozgłos przyniosła jej główna rola w filmie "Mulholland Drive" (2001) w reżyserii Davida Lyncha.

</doc>
<doc id="663872" url="https://pl.wikipedia.org/wiki?curid=663872" title="Christopher Gorham">
Christopher Gorham

Christopher David Gorham (ur. 14 sierpnia 1974 we Fresno) – amerykański aktor telewizyjny i filmowy.
Życiorys.
Wczesne lata.
Urodził się we Fresno w Kalifornii jako syn Cathryn Janis (z domu Hof) i Davida Lee Gorhama. Jego rodzina miała korzenie niemieckie (w tym alzackie), angielskie, francuskie i irlandzkie. Dorastał w San Fernando Valley, w Kalifornii. Będąc uczniem szkoły średniej odebrał nagrodę Młodego Talentu Roku przy International Modeling Talent Association w Nowym Jorku. Uczęszczał do Roosevelt School of the Arts i ukończył studia na Uniwersytecie Kalifornijskim w Los Angeles na wydziale sztuk filmowych i teatralnych.
Kariera.
W 1997 pojawił się po raz pierwszy na srebrnym ekranie aż w czterech serialach: "Ich pięcioro" ("Party of Five") jako Elliot, "Shopping for Fangs", "Życie mniej zwyczajne" ("A Life Less Ordinary") i "Spy Game". Za postać Johna Groberga w kinowym biograficznym dramacie przygodowym "Druga strona nieba" ("The Other Side of Heaven", 2001) zdobył nagrodę Camie. Telewizyjna rola tajnego agenta Jake’a Foleya, który za sprawą mikroskopijnych struktur komputerowych staje się szybki, dysponuje ogromną siłą i doskonałym słuchem i wzrokiem w serialu sci-fi "Agent przyszłości" ("Jake 2.0", 2003–2004) i telefilmie (2003) przyniosła mu sławę i nominację do nagrody Cinescape Genre Face of the Future. Użyczył swojego głosu doktorowi Milesowi McCabe, bohaterowi serialu NBC "Misja: Epidemia" ("Medical Investigation" (2004–2005). W serialu ABC "Brzydula Betty" ("Ugly Betty", 2006–2007) wystąpił jako księgowy Henry Grubstick z Tucson w Arizonie, pracownik wydawnictwa "Meade Publications".
Życie prywatne.
22 stycznia 2000 ożenił się z Anel Lopez. Mają troje dzieci: córkę Alondrę Cecilię oraz dwóch synów - Ethana i Lucasa.
W 2008 wziął udział w kampanii społecznej sprzeciwiającej się wprowadzeniu w amerykańskim stanie Kalifornia poprawki legislacyjnej zamykającej drogę parom jednopłciowym do zawierania małżeństw (tzw. Propozycja 8).

</doc>
<doc id="663874" url="https://pl.wikipedia.org/wiki?curid=663874" title="Iloczyn diadyczny">
Iloczyn diadyczny

Iloczyn diadyczny – to iloczyn wektora (kolumnowego) formula_1 z wektorem (wierszowym) formula_2 tego samego wymiaru, dający tensor 2-go rzędu, np.
Iloczyn diadyczny jest szczególnym przypadkiem "iloczynu tensorowego wektorów ("gdzie wymiary wektorów nie muszą być równe, a wektory mogą być dowolnego typu, np. 2 wektory kolumnowe lub 2 wierszowe) lub ogólniej – "iloczynu tensorowego macierzy."
Definicja ogólna.
Jeżeli dane są:
(1) baza wektorów kolumnowych przestrzeni wektorowej formula_4
(2) odpowiadająca jej baza formula_5 wektorów wierszowych
(3) wektory formula_6 zapisane w tych bazach
to iloczyn diadyczny formula_9 ma postać
gdzie formula_11 – macierz wymiaru formula_12 której element formula_13 a pozostałe elementy są równe zeru. Macierze te stanowią bazę tensora, tzn. dowolny tensor rzędu 2-go można wyrazić jako kombinację liniową tych macierzy bazowych.
Np. dla przestrzeni wektorowej 3-wymiarowej mamy 9 macierzy formula_14 np.
Twierdzenie o śladzie iloczynu diadycznego.
Dowodzi się, że w ogólności słuszne jest twierdzenie
Tw. Ślad iloczynu diadycznego wektorów jest równy ich iloczynowi skalarnemu
Przykład: Niech będą dane wektory
Ich iloczyn diadyczny wynosi
oraz ślad macierzy wynosi
– i jest on równy iloczynowi skalarnemu wektorów formula_21 gdyż
Nieprzemienność iloczynu diadycznego.
Przykład: Niech będą dane wektory
Ich iloczyn diadyczny formula_25 wynosi
Porównując powyższy wynik z iloczynem diadycznym z wcześniejszego rozdziału, widać, że iloczyn diadyczny nie jest przemienny
Tylko w szczególnych przypadkach może zachodzić przemienność iloczynu diadycznego.

</doc>
<doc id="663876" url="https://pl.wikipedia.org/wiki?curid=663876" title="Anna Politkowska">
Anna Politkowska

Anna Stiepanowna Politkowska (, z domu Mazepa (ur. 30 sierpnia 1958 w Nowym Jorku, zm. 7 października 2006 w Moskwie) – rosyjska dziennikarka niezależna pochodzenia ukraińskiego, znana z krytycznego stosunku do administracji Putina oraz prowadzonej przez niego wojny w Czeczenii.
Życiorys.
Urodziła się jako Anna Mazepa w Nowym Jorku w 1958 roku, gdzie jej rodzice (z pochodzenia Ukraińcy) byli dyplomatami przy ONZ. W 1980 roku ukończyła dziennikarstwo na Uniwersytecie Moskiewskim. W czasie studiów wyszła za mąż za znanego później dziennikarza telewizyjnego Aleksandra Politkowskiego. Mieli dwoje dzieci: syna Ilię i córkę Wierę.
Pracowała dla następujących gazet:
Na początku lat 90. uzyskała obywatelstwo USA. Pisząc dla „Nowaja Gazeta” (opozycyjnej wobec władz Federacji Rosyjskiej) zwracała uwagę na łamanie praw człowieka w Czeczenii. Otwarcie krytykowała Władimira Putina i Ramzana Kadyrowa. W roku 2002 napisała książkę "Wtoraja Czeczenskaja" (polskie wydanie w 2006 roku). Jej książka "Putin’s Russia" ("Rosja Putina") była po raz pierwszy wydana w 2004 roku w Wielkiej Brytanii. Za swoją rzetelną pracę była od 1999 wielokrotnie nagradzana w Rosji i za granicą. Otrzymała z rąk Ryszarda Kapuścińskiego nagrodę Lettre Ulysses 2003. Swoimi reportażami zdobyła rozgłos w mediach międzynarodowych. Jej książki zostały przetłumaczone na wiele języków m.in. na angielski, francuski, niemiecki, hiszpański, duński, estoński, włoski, fiński, niderlandzki, norweski, szwedzki i japoński.
Kilkakrotnie brała udział w negocjacjach dotyczących uwolnienia porwanych, między innymi w październiku 2002 roku, podczas zajęcia przez terrorystów teatru w Dubrowce. Dwa lata później, nie udało się jej dotrzeć na miejsce tragedii w Biesłanie, zasłabła w samolocie. Sugerowała wówczas, że podano jej w herbacie szkodliwy środek.
7 października 2006 znaleziono ją zastrzeloną w windzie jej bloku przy ulicy Leśnej 8/12 koło Dworca Białoruskiego w centrum Moskwy. Na miejscu znaleziono porzucony pistolet i łuski. Wcześniej wielokrotnie grożono jej śmiercią.
Anna Politkowska występuje w ostatnim filmie Andrieja Niekrasowa pt. "Bunt. Sprawa Litwinienki" (2007). Twórcy tego obrazu ukazali w nim swoją wizję dzisiejszej Rosji i przedstawili tezę, że osoby niewygodne dla władz są stopniowo likwidowane. W filmie ukazano m.in. najnowsze poglądy antykremlowskiej opozycji na temat śmierci Politkowskiej.
Z okazji pierwszej rocznicy śmierci Anny Politkowskiej, organizacja „Reporterzy bez Granic” zorganizowała marsz protestacyjny w Paryżu przeciw brakowi postępów śledztwa w sprawie zabójstwa jej oraz 17 innych dziennikarzy rosyjskich. Europarlamentarzyści Konrad Szymański oraz Vytautas Landsbergis 2 października 2007 zorganizowali wystawę w Parlamencie Europejskim prezentującą rosyjskie zbrodnie dokonane podczas wojen w Czeczenii, które opatrzone były m.in. komentarzami Anny Politkowskiej (wystawa ta, mimo że była oficjalnie zorganizowana, została w niejasnych okolicznościach zdemontowana następnej nocy przez służby porządkowe).
14 grudnia 2012 r. Amnesty International podała, że skazano zabójcę Anny Politkowskiej. Dmitrij Pawluczenkow, były oficer policji, został uznany za winnego i skazany na 11 lat w kolonii karnej o podwyższonym nadzorze.
5 czerwca 2014 r. w Warszawie w Ogrodzie Sprawiedliwych odsłonięto kamień upamiętniający jej osobę i posadzono drzewo pamięci.

</doc>
<doc id="663878" url="https://pl.wikipedia.org/wiki?curid=663878" title="Rozgwiazda">
Rozgwiazda



</doc>
<doc id="663879" url="https://pl.wikipedia.org/wiki?curid=663879" title="Konstanty Kalinowski (ujednoznacznienie)">
Konstanty Kalinowski (ujednoznacznienie)



</doc>
<doc id="663880" url="https://pl.wikipedia.org/wiki?curid=663880" title="Ojcostwo">
Ojcostwo



</doc>
<doc id="663881" url="https://pl.wikipedia.org/wiki?curid=663881" title="Macierzyństwo">
Macierzyństwo



</doc>
<doc id="663884" url="https://pl.wikipedia.org/wiki?curid=663884" title="Tylec">
Tylec

Tylec – tylna ściana komory zamkowej. Do tylca mogą być mocowane od wewnątrz zderzaki amortyzujące uderzenie zespołu ruchomego i części mechanizmu spustowego, a od zewnątrz kolba lub uchwyty służące do naprowadzania broni na cel.

</doc>
<doc id="663886" url="https://pl.wikipedia.org/wiki?curid=663886" title="Podział administracyjny Timoru Wschodniego">
Podział administracyjny Timoru Wschodniego

Timor Wschodni podzielony jest na 14 dystryktów, 66 poddystrykty i 452 gmin.

</doc>
<doc id="663887" url="https://pl.wikipedia.org/wiki?curid=663887" title="Aulacocephalus temminckii">
Aulacocephalus temminckii

Aulacocephalus temminckii – gatunek morskiej ryby z rodziny strzępielowatych, jedyny przedstawiciel rodzaju "Aulacocephalus" .
Występowanie: Morze Czerwone, Ocean Indyjski i Ocean Spokojny, rafy koralowe na głębokościach 20–120 m p.p.m.
Opis.
Osiąga do 40 cm długości.

</doc>
<doc id="663888" url="https://pl.wikipedia.org/wiki?curid=663888" title="Aulacocephalus">
Aulacocephalus



</doc>
<doc id="663889" url="https://pl.wikipedia.org/wiki?curid=663889" title="Chrystyna Ałczewska">
Chrystyna Ałczewska

Chrystyna Ałczewska (ur. 4 marca 1882 w Charkowie, zm. 27 października 1931 w Charkowie) – poetka ukraińska.
Życiorys.
Urodziła się w rodzinie przemysłowca w Charkowie. Matka była nauczycielką i prowadziła szkółkę niedzielną. Chrystyna była najmłodsza z rodzeństwa. Miała czterech braci i siostrę. Po ukończeniu w 1902 roku ukończeniu gimnazjum w Charkowie kontynuowała naukę na paryskiej Sorbonie. Rok później wróciła do Charkowa i pracowała jako nauczycielka francuskiego w gimnazjum i w szkółce niedzielnej matki, gdzie mimo zakazu czytała uczniom książki ukraińskie. Współpracowała z komitetem wydawniczym Charkiwsʹkoho towarystwa hramotnosti planując napisać nowy podręcznik o literaturze ukraińskiej dla szkół.
Twórczość.
W poezji Ałczewskiej uwidacznia się związek zarówno z neonarodnictwem, jak i z modernizmem. Uprawiała głównie lirykę pejzażową i intymną, łącząc w poetyce elementy realizmu i symbolizmu. W Polsce ukazały się zbiory wierszy, m.in.: "Tuha za soncem" (1907), "Sonce zza chmar" (1910), "Pisnia żyttia" (1911), "Mojemu kraju" (1914). Ałczewska ponadto tworzyła prozę poetycką i dramaty. Wydała:

</doc>
<doc id="663890" url="https://pl.wikipedia.org/wiki?curid=663890" title="Aethaloperca rogaa">
Aethaloperca rogaa

Aethaloperca rogaa - gatunek ryby z rodziny strzępielowatych, jedyny przedstawiciel rodzaju "Aethaloperca" . Poławiana gospodarczo i w wędkarstwie.
Występowanie: Morze Czerwone, Ocean Indyjski i Ocean Spokojny, rafy koralowe na głębokościach 1-60 m p.p.m.
Opis.
Osiąga do 60 cm długości.

</doc>
<doc id="663892" url="https://pl.wikipedia.org/wiki?curid=663892" title="Aethaloperca">
Aethaloperca



</doc>
<doc id="663894" url="https://pl.wikipedia.org/wiki?curid=663894" title="Dom dziecka">
Dom dziecka

Dom dziecka – całodobowa placówka opiekuńczo-wychowawcza typu socjalizacyjnego.
Do domów dziecka kierowane są dzieci i młodzież, których potrzeby stale lub okresowo nie mogą być zaspokajane w domu rodzinnym. Oznacza to, że domy dziecka są powołane do istnienia nie tylko dla sierot, ale także dla dzieci i młodzieży zaniedbanych środowiskowo, których rodzina nie wywiązuje się z powierzonych zadań. Takie dzieci i młodzież nazywane są wtedy sierotami społecznymi. Według badań GUS-u, w roku 1997 istniało w Polsce 351 domów dziecka, w których przebywało prawie 18 tysięcy dzieci i młodzieży. Tylko ok. 3% z tej liczby stanowiły sieroty naturalne.
Zasady funkcjonowania instytucjonalnej pieczy zastępczej określa ustawa o wspieraniu rodziny i systemie pieczy zastępczej i wydane do niej rozporządzenie Ministra Pracy i Polityki Społecznej z dnia 22 grudnia 2011 r. w sprawie instytucjonalnej pieczy zastępczej ().
Placówka opiekuńczo-wychowawcza:

</doc>
<doc id="663897" url="https://pl.wikipedia.org/wiki?curid=663897" title="Anyperodon leucogrammicus">
Anyperodon leucogrammicus

Anyperodon leucogrammicus – gatunek ryby z rodziny strzępielowatych, jedyny przedstawiciel rodzaju "Anyperodon" . Poławiana gospodarczo i w wędkarstwie.
Występowanie: Morze Czerwone, Ocean Indyjski i Ocean Spokojny, rafy koralowe na głębokościach 1–80 m p.p.m.
Opis.
Osiąga do 65 cm długości.

</doc>
<doc id="663898" url="https://pl.wikipedia.org/wiki?curid=663898" title="Anyperodon">
Anyperodon



</doc>
<doc id="663899" url="https://pl.wikipedia.org/wiki?curid=663899" title="Rodzinny dom dziecka">
Rodzinny dom dziecka

Rodzinny dom dziecka – forma pieczy zastępczej dla osieroconych lub pozbawionych opieki rodzicielskiej dzieci oraz młodzieży do 18. roku życia, która jest zorganizowana w naturalnych rodzinach zastępczych, w przystosowanych domach rodzinnych. W rodzinnym domu dziecka znajduje się od 4 do 8 dzieci osieroconych oraz nieokreślona liczba dzieci biologicznych lub adoptowanych.

</doc>
<doc id="663900" url="https://pl.wikipedia.org/wiki?curid=663900" title="Państwowy Dom Dziecka">
Państwowy Dom Dziecka



</doc>
<doc id="663902" url="https://pl.wikipedia.org/wiki?curid=663902" title="Kuroch (województwo wielkopolskie)">
Kuroch (województwo wielkopolskie)

Kuroch – osada w Polsce położona w województwie wielkopolskim, w powiecie ostrowskim, w gminie Odolanów nad Kurochem. Leży ok. 10 km na zachód od Ostrowa Wielkopolskiego. Osada jest częścią składową sołectwa Nabyszyce.
W latach 1975–1998 w województwie kaliskim, w latach 1932-1975 i od 1999 w powiecie ostrowskim, przed 1932 w powiecie odolanowskim.

</doc>
<doc id="663905" url="https://pl.wikipedia.org/wiki?curid=663905" title="Lucjusz Kalpurniusz Pizon Frugi Licynianus">
Lucjusz Kalpurniusz Pizon Frugi Licynianus

Lucius Calpurnius Piso Frugi Licinianus (ur. 38, zm. 69) – przez ostatnie pięć dni życia współcesarz razem z Galbą. 
Życiorys.
Pochodził z najwyższych kręgów rodzin senatorskich Rzymu. Poprzez matkę Skrybonię był praprawnukiem wielkich polityków republikańskiego Rzymu Pompejusza Wielkiego i Cynny. Ze strony ojca pochodził z rodu Licyniuszy, był czwartym synem Marka Licyniusza Krassusa Frugi konsula w 27.
Rodzice Pizona i jego brat Gnejusz Pompejusz Magnus zostali straceni za cesarza Klaudiusza w 47 n.e., a Pizon musiał iść na wygnanie.
Adoptowany przez Lucjusza Kalpurniusza Pizona, konsula w 57 n.e, wnuka Gnejusza Pizona. Będąc na wygnaniu nie pełnił żadnych urzędów. Za panowania cesarza Nerona wrócił z wygnania i przebywał w Rzymie. Zachowała się inskrypcja, mówiąca, że Wespazjan będąc osobą prywatną, rozstrzygał spór graniczny między Pizonem i jego bratem Skrybonianem. Wchodził w skład kolegium kapłańskiego "quindecimviri sacri faciundis". Żonaty z Weranią Geminą. Zapewne jego córką była Kalpurnia Lepida, zamężna z Serwiuszem Korneliuszem Scypionem Salwidienusem Orfitusem. Utrzymywał przyjacielskie stosunki z Rubeliuszem Plautem. Cesarz Galba, dowiedziawszy się o buncie Witeliusza, namiestnika Germanii, wybrał Pizona na swojego następcę i współwładcę. Wybór ten, dokonany pod wpływem nalegań prefekta pretorianów Korneliusza Lakona, motywowano tym, że Pizon był zdolnym i obiecującym młodym człowiekiem i pochodził ze znakomitych rodów. 10 stycznia 69 został adoptowany przez Galbę i ogłoszony Cezarem. Ceremonia odbyła się w obozie pretorianów. Senat zamierzał wysłać Pizona w poselstwie do zbuntowanych legionów germańskich. Nie zdążono zrealizować tych planów. Na takie wyniesienie, jak Pizona, liczył Othon i zawiedziony w swoich nadziejach zawiązał spisek i obalił cesarza. 15 stycznia 69 n.e. Galba został zabity. Także Pizon, który ukrył się w świątyni Westy, został znaleziony i zabity.
W 70 n.e. senat uchwalił na wniosek Kurcjusza Montanusa uczczenie pamięci Pizona, lecz uchwała ta pozostała bez skutku.

</doc>
<doc id="663908" url="https://pl.wikipedia.org/wiki?curid=663908" title="Sierociniec">
Sierociniec



</doc>
<doc id="663910" url="https://pl.wikipedia.org/wiki?curid=663910" title="Sam’s Town">
Sam’s Town

Sam’s Town to drugi album zespołu The Killers. Został wydany również w specjalnej, polskiej wersji. W ciągu pierwszego tygodnia sprzedano w USA 315,000 kopii krążka, co pozwoliło zająć im drugie miejsce na liście sprzedaży. Natomiast w Wielkiej Brytanii udało im się rozprowadzić ponad 260,000 egzemplarzy, co dało im numer 1 na liście. Do 30 grudnia sprzedano na świecie ponad 900,000 kopii.
Singlami promującymi album są „When You Were Young”. „Bones”, „Read my mind” i „For Reasons Unknown”.
Płyta została uznana za najlepszy album 2006 roku przez Subiektywny Tygodnik Internetowy.
Lista utworów.
Wszystkie zostały napisane przez Brandona Flowersa (chyba że zaznaczono inaczej).

</doc>
<doc id="663912" url="https://pl.wikipedia.org/wiki?curid=663912" title="Wielka Synagoga w Jaśle">
Wielka Synagoga w Jaśle

Wielka Synagoga w Jaśle – nieistniejąca synagoga, która znajdowała się w Jaśle, przy ulicy Karola Szajnochy.
Synagoga została zbudowana w 1905 roku na skarpie, wzmocnionej dodatkowo murem, na miejscu zakupionego w 1903 od Stefana Wiśniowskiego i wyburzonego wówczas staropolskiego dworu obronnego, tzw. Kociego Zamku. Podczas II wojny światowej w 1942 roku synagoga została najpierw sprofanowana i zdewastowana, a później całkowicie zburzona przez hitlerowców. Na jej miejscu wybudowano w latach 70. restaurację "Panorama".
Po synagodze pozostały jedynie fundamenty, w tym obrys bocznych schodów po zachodniej stronie świątyni, odkryte w trakcie badań archeologicznych w 2010. Zbudowano je na zasypanych piwnicach Kociego Zamku z tego samego szarego piaskowca, zapewne wykorzystanego ponownie po rozbiórce dworu. Od strony ulicy Władysława Jagiełły zachował się fragment muru okalającego skarpę, na której stała synagoga.

</doc>
<doc id="663913" url="https://pl.wikipedia.org/wiki?curid=663913" title="Koalicja PiS-Samoobrona-NKP-LPR">
Koalicja PiS-Samoobrona-NKP-LPR



</doc>
<doc id="663914" url="https://pl.wikipedia.org/wiki?curid=663914" title="Cyfrowy zegar słoneczny">
Cyfrowy zegar słoneczny

Cyfrowy zegar słoneczny – zegar słoneczny wskazujący aktualny czas w postaci cyfrowej. Zgodnie z ideą zegara słonecznego jest to urządzenie całkowicie bierne, nieposiadające ruchomych części ani niezasilane z żadnego źródła energii. O zmianie wyświetlanych cyfr decyduje wyłącznie położenie słońca względem zegara.
Zasada działania.
Można wyróżnić dwa podstawowe typy konstrukcji: pierwsza opiera się na wykorzystaniu techniki światłowodowej, druga jest inspirowana geometrią fraktalną.
Zegar światłowodowy.
W uproszczeniu zasada działania takiego zegara (dla jednej cyfry) jest następująca. Promień słoneczny przechodząc przez szczelinę do wnętrza urządzenia w miarę upływu czasu przesuwa się, oświetlając rozmieszczone kolejno wejścia dziesięciu gniazd światłowodów. Światłowody każdego gniazda prowadzą do kilku odpowiednich części wyświetlacza siedmiosegmentowego, tak aby światło przekazane na jego wyjściu utworzyło cyfrę stosowną do położenia promienia słonecznego na wejściu.
Zegar fraktalny.
Zasada działania zegara drugiego typu opiera się na twierdzeniu z geometrii fraktalnej. Dla uproszczenia przedstawimy tutaj jego wersję dwuwymiarową (na płaszczyźnie). Tutaj formula_1 oznacza prostą przechodzącą przez początek układu współrzędnych, nachyloną pod kątem formula_2 do osi Ox. Dla dowolnego zbioru formula_3 oznaczmy przez formula_4 jego rzut prostopadły na prostą formula_5
Twierdzenie.
W każdej prostej formula_6 formula_7 wybierzmy dowolny formula_8 w taki sposób, aby formula_9 był zbiorem mierzalnym na płaszczyźnie. Istnieje wówczas zbiór formula_3 taki, że
Innymi słowy, oznacza to istnienie zbioru (obiektu), który daje niemal dowolnie z góry zadane cienie w zależności od kierunku padania światła. Zbiór "F" opisany w tym twierdzeniu w typowej sytuacji (przy nietrywialnym wyborze rodziny formula_14) jest fraktalem. Twierdzenie to ma także swój odpowiednik w geometrii przestrzeni trójwymiarowej. W konsekwencji można skonstruować taki zestaw masek przesłaniających, aby światło słoneczne, przechodząc przez nie, pokazywało aktualny czas w postaci cyfrowej.
Od twierdzenia do rzeczywistości.
Twierdzenie matematyczne zostało opublikowane przez K. Falconera w 1987 roku. Cztery lata później Ian Stewart spopularyzował je w miesięczniku Scientific American. W 1994 roku powstał pierwszy prototyp, a w 1998 pierwszy cyfrowy zegar słoneczny został zainstalowany w parku publicznym (Genk, Belgia). Znana jest również wersja okienna, kieszonkowa lub 3D.

</doc>
<doc id="663915" url="https://pl.wikipedia.org/wiki?curid=663915" title="ESRI">
ESRI

ESRI (akronim z ang.: "Environmental Systems Research Institute") – producent oprogramowania GIS, jeden ze światowych liderów w tej dziedzinie, założony w 1969 w Redlands w stanie Kalifornia w USA.
Firma ESRI Inc. powstała jako prywatny zespół doradców do spraw GIS i początkowo swoją działalnością objęła terytorium Stanów Zjednoczonych. Jej ówczesne działania skupiały się na opracowywaniu zasad i metod organizowania i analizowania informacji geograficznej. Wraz z rozwojem firmy powstawały kolejne wersje tworzonych przez nią narzędzi informatycznych, które obecnie stanowią wiodącą w świecie technologię GIS, a ESRI Inc. stała się światowym liderem w dziedzinie dynamicznie rozwijającej się technologii Systemów Informacji Geograficznej (GIS). W miarę upływu lat ESRI Inc. sukcesywnie rozszerzała swoją działalność na inne kontynenty i obecnie działa poprzez sieć blisko 90 dystrybutorów na całym świecie.
W Polsce oprogramowanie ESRI pojawiło się już na początku lat 90. XX wieku, zaś od 1995 roku jego wyłącznym polskim dystrybutorem jest firma ESRI Polska. ESRI Polska to obecnie kilkudziesięcioosobowy zespół specjalistów reprezentujących różne dziedziny (m.in. specjaliści GIS, geografowie, geodeci, informatycy, specjaliści ochrony środowiska, leśnicy), którzy oprócz sprzedaży i serwisu narzędzi ESRI realizują szeroki zakres usług związanych z wdrażaniem technologii GIS.
Doradztwo.
Zarówno obecnym, jak i potencjalnym użytkownikom oprogramowania GIS firma ESRI Polska doradza w zakresie możliwości wykorzystywania Systemów Informacji Geograficznej do wdrażania i podnoszenia efektywności realizacji różnych zadań.
Analizy i konsultacje techniczne.
Na podstawie analizy zadań i kompetencji przyszłych użytkowników GIS, określa się zakres danych i funkcjonalność tworzonego systemu GIS, które warunkują sprawne działanie zarazem systemu i użytkownika.
Konsultacje techniczne są jedną z form pomocy klientom wykorzystującym narzędzia ESRI, eksperci firmy służą pomocą w kwestii rozbudowy systemu czy optymalizacji jego działań.
Projekty i wdrożenia.
ESRI Polska projektuje i wdraża systemy GIS – opracowuje koncepcje i projekty techniczne uwzględniające wyniki analizy potrzeb oraz buduje i wdraża systemy zgodnie z tymi projektami.
Skalowalność i otwartość narzędzi ESRI umożliwia bezkolizyjne przechodzenie od systemów prostych do bardzo zróżnicowanych. Tworzone systemy odpowiadają aktualnym potrzebom użytkowników i mogą być ustawicznie rozwijane w przyszłości.
Szkolenia.
Oferowany przez ESRI Polska program szkoleniowy obejmuje szereg autoryzowanych kursów z zakresu wykorzystania narzędzi ESRI. Oferta szkoleniowa obejmuje również e-learning.
Konferencje i seminaria.
ESRI Polska organizuje konferencje i seminaria tematyczne, które są doskonałą okazją do spotkania, wymiany informacji i doświadczeń pomiędzy użytkownikami oprogramowania ESRI. Firma jest również rokrocznie organizatorem i koordynatorem światowego Dnia GIS (GIS Day).
Współpraca.
ESRI Polska stale współpracuje z partnerami, którzy opracowują profesjonalne aplikacje oprogramowania GIS wspomagające działania użytkowników w wielu sektorach gospodarki, na przykład dla potrzeb ewidencji nieruchomości, energetyki, planowania przestrzennego, urbanistyki, zarządzania techniczną infrastrukturą sieciową, analizowania rozprzestrzeniania się niebezpiecznych substancji chemicznych, monitorowania pojazdów, gospodarki leśnej, tworzenia planów i programów gospodarowania odpadami.

</doc>
<doc id="663916" url="https://pl.wikipedia.org/wiki?curid=663916" title="Barwa dźwięku">
Barwa dźwięku

Barwa dźwięku, tembr – cecha dźwięku, która pozwala odróżnić brzmienia różnych instrumentów lub głosu. Uzależniona jest od ilości, rodzaju i natężenia tonów składowych, ponieważ jest związana ze spektrum harmonicznym. Barwa danego instrumentu może zmieniać się nieznacznie w zależności od:

</doc>
<doc id="663919" url="https://pl.wikipedia.org/wiki?curid=663919" title="Ty Burrell">
Ty Burrell

Tyler Gerald Burrell (ur. 22 sierpnia 1967 w Grants Pass) – amerykański aktor teatralny, filmowy i telewizyjny.
Życiorys.
Urodził się w Grants Pass, w stanie Oregon w rodzinie pochodzenia szkockiego, niemieckiego, irlandzkiego i francuskiego jako trzecie z czworga dzieci nauczycielki Sheri Rose (z domu Hauck) i terapeuty rodzinnego Gary Gerald Burrell (1940–1989). Ma starszego brata inżyniera Johna, starszą siostrę – scenarzystkę Reagan, i młodszego brata aktora i scenarzystę Duncana. Dorastał w Ashland, w stanie Oregon. Mając 19 lat pracował jako strażak leśny.
W 2000 zadebiutował na małym ekranie rolą Paula Donatelliego w odcinku serialu "Prawo i bezprawie" ("Law &amp; Order"). Potem zagrał niewielkie role w filmach kinowych, m.in. "Helikopter w ogniu" ("Black Hawk Down", 2001) i "W doborowym towarzystwie" ("In Good Company", 2004). Zwrócił na siebie uwagę wśród telewidzów jako autorytatywny Oliver Barnes, wzięty, ale i niezaprzeczalnie próżny chirurg plastyczny w sitcomie CBS "Po dyżurze" ("Out of Practice", (2005-2006). W 2009 przyjął rolę Phila Dunphy’ego w sitcomie ABC "Współczesna rodzina" ("Modern Family"), za którą w 2014 otrzymał nagrodę Emmy.
Grał w spektaklu "Makbet". W 2002 powrócił na scenę w off-broadwayowskiej inscenizacji Signature Theatre "Płonące ten" ("Burn This") u boku Edwarda Nortona, Dallasa Robertsa i Catherine Keener. Wystąpił też na off-Broadwayu w przedstawieniach: "Zakątki" ("Corners"), "Niebieski demon" ("The Blue Demon") i "Babble" ze swoim bratem Duncanem, a w 2004 w sztuce "Ryszard III" w roli Lorda Buckinghama z udziałem Petera Dinklage’a na scenie Joseph Papp Public Theater/ Martinson Hall i w 2006 w "Show People" jako Tom w Second Stage Theatre.
Życie prywatne.
18 sierpnia 2000 ożenił się z aktorką Holly Burrell. 18 marca 2010 ogłoszono, że Burrell i jego żona adoptowali córeczkę Frances. W marcu 2012 adoptowali inną dziewczynkę Gretę.

</doc>
<doc id="663920" url="https://pl.wikipedia.org/wiki?curid=663920" title="Surogatka">
Surogatka



</doc>
<doc id="663921" url="https://pl.wikipedia.org/wiki?curid=663921" title="Kazimierz Otap">
Kazimierz Otap

Kazimierz Otap (ur. 29 sierpnia 1920 w Czajach, zm. 26 lutego 2006 w Płocku) – polski żołnierz, kolejarz PKP i pracownik rafinerii; jeden z artylerzystów, którzy zatknęli polską flagę na berlińskiej Kolumnie Zwycięstwa w 1945.
II wojna światowa.
Urodził się na Podlasiu, w 1940 wraz z rodziną deportowany przez władze radzieckie na Sybir, do Kraju Ałtajskiego. W 1943 dostał wezwanie do stawienia się do Sielc nad Oką, gdzie formowana była 1 Dywizja Piechoty im. Tadeusza Kościuszki i przeszedł cały szlak bojowy jednostki od Lenino do Berlina, służąc w szeregach dywizyjnego 1 Pułku Artylerii Lekkiej.
2 maja 1945, podczas szturmu stolicy III Rzeszy, z inicjatywy oficera politycznego 7 baterii, ppor. Mikołaja Troickiego grupa polskich żołnierzy wywiesiła biało-czerwoną flagę na Siegessäule, w Großer Tiergarten. W grupie tej prócz Troickiego znalazł się plut. Kazimierz Otap oraz kpr. Antoni Jabłoński, kan. Aleksander Karpowicz i kan. Eugeniusz Mierzejewski (na pamiątkę tego wydarzenia 2 maja jest Dniem Flagi RP).
Po demobilizacji Kazimierz Otap wrócił do rodzinnego regionu, na Podlasie, a w 1950 roku przeprowadził się z zona i dwójką dzieci na Ziemie Odzyskane, gdzie pracował jako dyżurny ruchu, a później dyspozytor ruchu kolejowego Polskich Kolei Państwowych. W roku 1965 przeniósł się z rodziną do Płocka, ponieważ Mazowieckie Zakłady Rafineryjne i Petrochemiczne zaoferowały mu mieszkanie. Pracował tam jako fachowiec wewnętrznego ruchu kolejowego, a w 1970 przeszedł na rentę inwalidzką po dwóch operacjach usunięcia nowotworu.
Zmarł w karetce, w drodze do szpitala, w niedzielę 26 lutego 2006. 
Upamiętnienie.
W Światowy Dzień Sybiraka, w 2012 roku, odbyło się uroczyste nadanie jego imienia jednej z płockich ulic.
Oznaczenia.
i inne.

</doc>
<doc id="663924" url="https://pl.wikipedia.org/wiki?curid=663924" title="Rów przeciwczołgowy">
Rów przeciwczołgowy



</doc>
<doc id="663926" url="https://pl.wikipedia.org/wiki?curid=663926" title="Konstanty Kalinowski (historyk sztuki)">
Konstanty Kalinowski (historyk sztuki)

Konstanty Kalinowski (ur. 26 marca 1935 w Wilnie, zm. 27 grudnia 2002 w Poznaniu) – historyk sztuki, profesor UAM, doradca prezydenta RP Aleksandra Kwaśniewskiego do spraw rewindykacji utraconych dzieł sztuki. W latach 1990–2000 dyrektor Muzeum Narodowego w Poznaniu
Życiorys.
Urodzony w Wilnie, studia z historii sztuki odbył w latach 1953–1957 na Wydziale Filozoficzno-Historycznym Uniwersytetu im. Adama Mickiewicza w Poznaniu, równocześnie uzyskując dyplom w klasie gry na fortepianie Państwowej Szkoły Muzycznej w Poznaniu.
W latach 1957–1961 był asystentem w Dziale Malarstwa Obcego w Muzeum Narodowym w Poznaniu, od 1961 pracownikiem naukowym tamtejszego Uniwersytetu. W latach 1966–1967 ukończył studia uzupełniające w Instytucie Historii Sztuki Uniwersytetu Wiedeńskiego. Habilitował się w 1971, od 1973 był dyrektorem Instytutu Historii Sztuki UAM, a od 1981 profesorem nadzwyczajnym.
Był przewodniczącym Polskiego Komitetu Narodowego Międzynarodowej Rady Muzeów (ICOM) w latach 1999–2002. Do 2000 był dyrektorem Muzeum Narodowego w Poznaniu, odwołany 1 września 2000 roku w dość kontrowersyjnych okolicznościach.
Od 2001 kierował Zakładem Historii Sztuki Uniwersytetu Gdańskiego, gdzie opracował m.in. nowy program studiów oraz organizował Studium Ochrony i Zarządzania Dziedzictwem Kulturowym. Poza tym był członkiem rady naukowej Muzeum Marynarki Wojennej w Gdyni oraz Muzeum Historycznego Miasta Gdańska. Pracował również jako jedyny Polak w Radzie Naukowej Germanisches Nationalmuseum w Norymberdze. Znany był z deklarowania konieczności powrotu dzieł sztuki do miejsc ich powstania.
Pochowany został na Cmentarzu Junikowskim w Poznaniu 4 stycznia 2003.
Ważniejsze prace.
Autor licznych prac z dziedziny historii sztuki XVII i XVIII wieku, m.in.:

</doc>
<doc id="663927" url="https://pl.wikipedia.org/wiki?curid=663927" title="YPbPr">
YPbPr

YPbPr (tzw. "component video") − standard analogowego przesyłania obrazu, niegdyś popularny w zastosowaniach profesjonalnych, obecnie wychodzący z użycia na rzecz transmisji cyfrowej. Szczególnie popularny w sprzęcie do odbioru telewizji wysokiej rozdzielczości HDTV, sprzęcie DVD oraz set-top boxach. Przy pomocy standardu YPbPr można nawet osiągnąć rozdzielczość Full HD 1080p bez potrzeby kabla HDMI- pod warunkiem, że wszystkie połączone ze sobą urządzenia posiadają odpowiednie złącza i potrafią obsługiwać takie rozdzielczości. Sygnał FullHD na złączach RCA obsługiwały m.in. wczesne modele konsol XBOX 360 i PlayStation 3 (późniejsze modele konsol były już wyposażone w wyjście HDMI). W porównaniu z przesyłaniem obrazu za pośrednictwem HDMI, component video oferuje zbliżoną jakość obrazu, ale silnie uzależnioną od jakości zastosowanego okablowania. Nieliczny sprzęt nieposiadający złącz kompozytowych może wysyłać taki sygnał przez złącze SCART (należy wtedy wykorzystać przejściówkę SCART - Component video).
Szczegóły techniczne.
Standard YPbPr polega na przesyłaniu sygnału za pomocą trzech składowych (komponentów) transmitowanych po niezależnych kablach dla zmniejszenia wpływu zewnętrznych zakłóceń oraz strat sygnału. Komponentami tymi są: Y (złącze zielone) − luminancja, Pb (złącze niebieskie) − niebieska składowa różnicowa (Y-B) chrominancji, Pr (złącze czerwone) − czerwona składowa różnicowa (Y-R) chrominancji. Jest odpowiednikiem cyfrowego standardu YCbCr.
D-Terminal.
D-Terminal lub D-tanshi (Ｄ端子) jest Japońskim odpowiednikiem YPbPr, wykorzystującym własną trapezoidalną wtyczkę. D-Terminal poza sygnałami YPbPr posiada również piny odpowiadające za wybór rozdzielczości, proporcji obrazu oraz trybu wyświetlania. Standard ten jest kompatybilny z YPbPr.
Rozdzielczości obsługiwane przez poszczególne wersje - PAL:

</doc>
<doc id="663928" url="https://pl.wikipedia.org/wiki?curid=663928" title="My Number One">
My Number One

My Number One – singel greckiej piosenkarki Eleny Paparizou wydany w 2005 roku i umieszczony na pierwszej europejskiej płycie studyjnej artystki pod tym samym tytułem. Utwór został napisany przez Christosa Dantisa i Natalię Germanu.
W 2005 roku kompozycja wygrała 50. Konkurs Piosenki Eurowizji, organizowany w Kijowie.
Singiel zadebiutował na pierwszym miejscu listy przebojów w Grecji i tydzień po premierze uzyskał status złotej płyty. Piosenka trafiła też na pierwsze miejsce listy przebojów w Szwecji, gdzie zdobyła status złotej płyty za sprzedaż w ponad 30 tys. sztukach.
W sierpniu 2006 roku singel „My Number One” został wydany jako maxi singel w Stanach Zjednoczonych przez wytwórnię Moda Records.
Historia utworu.
Teledysk.
W marcu ukazał się oficjalny teledysk do piosenki, który premierowo zaprezentowano podczas programu "Euromania". Reżyserem klipu nagranego w Muzeum Nauki i Technologii w Salonikachz został Kostas Kapetanidis, zaś choreografem – Fokas Evangelinos.
Występy na żywo: Konkurs Piosenki Eurowizji.
2 marca utwór wygrał finał krajowych eliminacji, w którym wybierana była propozycja dla, wybranej wewnętrznie przez greckiego nadawcę Ellinikí Radiofonía Tileórasi (ERT), Eleny Paparizou. Piosenka zdobyła łącznie 66,47% głosów od telewidzów i komisji jurorskiej, dzięki czemu została wybrana na propozycję reprezentującą Grecję w 50. Konkursie Piosenki Eurowizji organizowany w Kijowie.
W ramach promocji utworu Paparizou wyruszyła w europejską trasę koncertową, obejmującą występy m.in. w Niemczech i Malcie. Przed finałem piosenka była typowana przez dziennikarzy jako główny faworyt do wygrania konkursu.Dzięki zajęciu miejsca w pierwszej dwunastce przez Sakisa Ruwasa podczas konkursu w 2004 roku, reprezentantka nie musiała brać udziału w półfinale i miała gwarantowane miejsce w finale, 21 maja piosenka została zaprezentowana w finale i zajęła pierwsze miejsce po zdobyciu największej liczby 230 punktów, w tym m.in. maksymalnych not 12 punktów z Węgier, Wielkiej Brytanii, Turcji, Albanii, Cypru, Serbii i Czarnogóry, Szwecji, Niemiec, Belgii i Bułgarii. Podczas występu wokalistce towarzyszyli tancerze, w tym m.in. Aleksandros Panayi i Dodoris Panas. 
W 2005 roku utwór został zaprezentowany podczas specjalnego koncertu jubileuszowego "", w trakcie którego brał udział w głosowaniu na najlepszy utwór w całej historii widowiska. Propozycja zajęła ostatecznie 4. miejsce.
Lista utworów.
Singel CD

</doc>
<doc id="663929" url="https://pl.wikipedia.org/wiki?curid=663929" title="Peter Norman">
Peter Norman

Peter George Norman (ur. 15 czerwca 1942 w Melbourne, zm. 3 października 2006 w Melbourne) – australijski lekkoatleta, sprinter, medalista olimpijski.
Życiorys.
Urodził się 15 czerwca 1942 w Thornbury, dzielnicy Melbourne w bardzo religijnej rodzinie. Od dziecka interesował się sportem, w czasie Igrzysk w Melbourne w 1956 wagarował ze szkoły aby sprzedawać jedzenie dla widzów na stadionie olimpijskim i oglądać Igrzyska. Po ukończeniu szkoły został nauczycielem wychowania fizycznego, ukończył także praktykę zawodową jako rzeźnik.
Od ukończenia szkoły cały czas trenował jako sprinter pomimo zdiagnozowanej u niego astmy. Wielokrotnie reprezentował Australię na arenie międzynarodowej; między innymi na Igrzyskach Krajów Wspólnoty Brytyjskiej w 1962 w Perth i w 1966 na Igrzyskach Wspólnoty Brytyjskiej na Jamajce.
Na Letnich Igrzyskach Olimpijskich w Meksyku w 1968 zdobył srebrny medal w biegu na 200 metrów w czasie 20,06 sekund, co do dzisiaj jest rekordem Australii w tej konkurencji.
Norman rozdzielił na podium dwóch czarnoskórych Amerykanów Tommiego Smitha i Johna Carlosa. Przed wręczeniem medali, Smith i Carlos postanowili zamanifestować poparcie dla ruchu Czarnej Siły, walczącego z dyskryminacją Afroamerykanów w Stanach Zjednoczonych. Postanowili odebrać medale boso, co miało symbolizować biedę na którą cierpiało wiele czarnoskórych osób i podnieść w górę ręce w czarnych rękawicach – symbol ruchu Black Panthers oraz mieć wpięty znaczek ruchu Olympic Project for Human Rights. Dowiedziawszy się o planowanym proteście, Norman postanowił się do niego przyłączyć i otrzymał znaczek Olympic Project for Human Rights od amerykańskiego wioślarza Paula Hoffmana. Tuż przed protestem amerykańscy biegacze zorientowali się, że mają tylko jedną parę czarnych rękawiczek, Norman zasugerował aby założyli po jednej rękawiczce. Po prezentacji medalowej Smith i Carlos, w atmosferze skandali zostali usunięci z Igrzysk. Norman otrzymał karę w postaci ustnej reprymendy, udzielonej przez szefa australijskiej reprezentacji Juliusa Patchinga, który jednak skrycie popierał gest Normana.
Po Igrzyskach Norman nie zdołał się już nigdy zakwalifikować do reprezentacji Australii. Kontynuował uprawianie lekkiej atletyki (był m.in. mistrzem i drugim wicemistrzem Australii), grał także w futbol australijski.
Był dwukrotnie żonaty, miał pięcioro dzieci i czworo wnuków.
Zmarł niespodziewanie na atak serca 3 października 2006. W czasie pogrzebu jego trumna była niesiona między innymi przez Smitha i Carlosa, którzy podkreślili jego odwagę i rolę jako jednego ze sportowych pionierów praw człowieka i równouprawnienia.
W 2012 w parlamencie australijskim uchwalono ustawę w której „poniewczasie rozpoznaje rolę jaką Peter Newman odegrał w procesie równouprawnienia ras”, „Peter Newman zostaje przeproszony za wszystko co doznał po powrocie do Australii i za zaniechanie wcześniejszego uhonorowania go za jego inspirujący czyn” oraz „za niewysłanie go na Olimpiadę w 1972 pomimo tego, że się na nią zakwalifikował”. Według Australijskiego Komitetu Olimpijskiego, ustawa parlamentarna była w kilku punktach wadliwa, jako że Newman nie został w żaden sposób ukarany za jego postawę w czasie tego incydentu, oraz wbrew temu co napisano w ustawie, w rzeczywistości nie spełnił wymagań kwalifikacyjnych.

</doc>
<doc id="663931" url="https://pl.wikipedia.org/wiki?curid=663931" title="Matka zastępcza">
Matka zastępcza

Matka zastępcza (z łac. surogatka) – kobieta, która przyjmuje do swojej macicy zapłodnioną in vitro komórkę jajową innej kobiety, która sama nie może zajść w ciążę bądź nie mogłaby donosić swojej ciąży; lub zgadza się urodzić dziecko, którego docelowymi rodzicami będą inne osoby. Rola matki zastępczej sprowadza się do donoszenia ciąży, urodzenia dziecka i oddania go rodzicom. Zapłodnienie matki zastępczej może nastąpić na kilka sposobów, skutkując różnymi rodzajami pokrewieństwa (lub jego brakiem) między dzieckiem a surogatką i przyszłymi rodzicami dziecka. Przy zapłodnieniu drogą naturalną, lub przy sztucznym unasiennieniu, jeśli użyto nasienia przyszłego ojca dziecka, to będzie ono genetycznie spokrewnione zarówno z tym ojcem, jak i z surogatką. W przypadku użycia spermy innego dawcy, dziecko nie będzie genetycznie spokrewnione z żadnym z docelowych rodziców, a jedynie z surogatką. Natomiast przy zapłodnieniu metodą in vitro (gdy zapłodniony zarodek umieszcza się w macicy matki zastępczej), dziecko nie będzie genetycznie spokrewnione z surogatką. Będzie genetycznie spokrewnione z docelowymi rodzicami, jeśli przy zapłodnieniu in vitro użyto ich nasienia i komórki jajowej; będzie genetycznie spokrewnione tylko z docelowym ojcem, jeśli komórkę jajową pobrano od innej dawczyni; tylko z docelową matką, jeśli użyto nasienia innego dawcy; może także nie być spokrewnione z żadnym z przyszłych rodziców ani z matką zastępczą, jeśli użyto zarodka anonimowych dawców (pochodzącego z procedury in vitro wykonywanej dla innych osób). Zależnie od regulacji prawnych w poszczególnych krajach świata, surogacja może być odpłatna (w celu osiągnięcia korzyści finansowych) lub altruistyczna (dobrowolna). Różne mogą być także ustalenia przyszłych rodziców i matki zastępczej odnośnie do postępowania w przypadku powikłań ciążowych, ciąży wielopłodowej (lub implementacji więcej niż jednego zarodka w przypadku procedury in vitro), wsparcia emocjonalnego i psychologicznego dla matki zastępczej, oraz różnych nieprzewidzianych sytuacji. Z surogacji czasami korzystają pary jednopłciowe starające się o dziecko, nie tylko mężczyźni, ale również kobiety (gdy jedna z nich jest dawczynią komórki jajowej, a druga donosi ciążę). 
Prawo międzynarodowe.
Konwencja o prawach dziecka w art. 21 zobowiązuje państwa-strony do zapewnienia "aby w przypadku adopcji do innego kraju osoby w niej zaangażowane nie uzyskały z tego powodu niestosownych korzyści finansowych".
Podobny zakaz zawiera "Konwencja o ochronie dzieci i współpracy w dziedzinie przysposobienia międzynarodowego" z 1993 (art. 8 i 32).
"Europejska Konwencja o przysposobieniu dzieci" z 1967 w art. 15 głosi "Przepisy powinny uniemożliwiać uzyskiwanie bezpodstawnych korzyści finansowych w związku z przysposobieniem dziecka".
Prawo w Polsce.
Zgodnie z ustawową definicją matki wprowadzoną do kodeksu rodzinnego i opiekuńczego nowelizacją z 6 listopada 2008 jest nią wyłącznie kobieta, która urodziła dziecko (art. 619 k.r.o.). W związku z tym do aktu urodzenia wpisuje się matkę zastępczą. Fakt, że surogatka nie jest "genetyczną" matką dziecka, jest z prawnego punktu widzenia bez znaczenia i nie można na tej podstawie dokonać zaprzeczenia jej macierzyństwa.
Przekazanie praw rodzicielskich do dziecka (w tym zwłaszcza władzy rodzicielskiej) może się odbyć tylko na zasadzie przysposobienia (zwłaszcza "adoptio in plena"). Decyduje o nim tylko sąd opiekuńczy (art. 586 k.p.c.), kierując się jedynie dobrem dziecka (art. 114 k.r.o.). W związku z tym samo porozumienie surogatki i "docelowych" rodziców nie gwarantuje orzeczenia zgodnego z ich zamiarem. Na mocy wspomnianej nowelizacji umowa decydująca o tym, kto jest matką dziecka, byłaby niezgodna z prawem, a więc nieważna (art. 58 § 1 k.c.). Natomiast umowne zobowiązanie się surogatki do wyrażenia zgody na przysposobienie dziecka należałoby uznać za nieważne ze względu na sprzeczność z zasadami współżycia społecznego (art. 58 § 2 k.c.). W związku z powyższym, jeśli surogatka po porodzie zmieni zdanie i odmówi oddania dziecka, dla sądu bez znaczenia będą jej wcześniejsze ustalenia z "docelowymi" rodzicami. Zgoda matki na przysposobienie nie jest wymagana tylko wyjątkowo, ale, jak wspomniano, nawet w tej sytuacji sąd może nie orzec przysposobienia, jeśli uzna, że nie będzie ono zgodne z dobrem dziecka. 
Czerpanie korzyści materialnych z macierzyństwa zastępczego (w tym pośredniczenie między surogatką a ewentualnymi „klientami”) jest przestępstwem (art. 189a § 1 i 2 oraz art. 211a k.k.).
Ustawa o leczeniu niepłodności ma również zastosowanie. Za obrót gametami lub embrionami w celu korzyści majątkowej lub osobistej grozi kara pozbawienia wolności do lat 3 przy gamecie i do lat 5 przy zarodku, czynienie tego zawodowo odpowiednio do lat 5 i do lat 10. Zakazane jest tworzenie oraz zagnieżdżanie zarodków bez zgody dawcy lub w razie jej wycofania – kara grzywny, kara ograniczenia wolności lub pozbawienie wolności do roku (art. 78).
Inne znaczenia.
W hodowli zwierząt stosuje się metodę transferu zarodka do matki zastępczej w celu przezwyciężenia ograniczeń związanych z odległością, karierą sportową, zdrowiem reprodukcyjnym, lub czasem; na przykład w hodowli koni sportowych, gdy cenną klacz można dzięki temu nadal użytkować w sporcie, oszczędzić jej wyczerpania organizmu związanego z ciążą, lub uzyskać w ten sposób więcej potomstwa od niej. Tego typu praktyki są zabronione przez amerykański The Jockey Club, zajmujący się rejestrowaniem koni pełnej krwi angielskiej w Stanach Zjednoczonych, Kanadzie i Puerto Rico. By źrebię mogło być zarejestrowane w The Jockey Club, musi ono być rezultatem poczęcia przez ogiera i klacz wskutek fizycznego kontaktu, oraz urodzone przez tę samą klacz w której ciele zostało ono poczęte. Z matek zastępczych korzysta się także w hodowli zwierząt gospodarskich; najbardziej znanym przykładem jest owca Dolly, pierwsze zwierzę sklonowane z komórek dorosłego osobnika. 
U ludzi, pierwszy transfer zarodka, skutkujący ciążą, wykonano w lipcu 1983. Dziecko urodziło się 3 lutego 1984. W tym przypadku, rozwijający się zarodek przeniesiono od jednej kobiety (u której został poczęty drogą sztucznego zapłodnienia) do innej, która urodziła 38 tygodni później. Nasienie użyte do zapłodnienia pochodziło od męża kobiety, która urodziła dziecko. 
W kulturze.
Kobiety pełniące funkcję surogatek pod przymusem są jednym z głównych wątków głośnej powieści – antyutopii autorstwa Margaret Atwood, pt. "Opowieść podręcznej". Powieść ta doczekała się ekranizacji filmowej (1990) i telewizyjnej (2017). Główna bohaterka, Freda, wraz z innymi kobietami zakwalifikowanymi do pełnienia funkcji "podręcznych" (tak w powieści nazywane są surogatki), w specjalnym obozie szkoleniowym jest przysposabiana do pełnienia tej funkcji. Następnie zostaje przydzielona małżeństwu Komendanta i Sereny Joy, któremu ma urodzić dziecko, będące biologicznym dzieckiem Komendanta i Fredy; poczętym w sposób naturalny ale całkowicie pozbawiony erotyzmu czy namiętności, w obecności jego żony. 
Perypetie pary gejów, którzy właśnie zamieszkali razem i planują mieć dziecko z pomocą matki zastępczej, stały się także tematem pierwszej części tryptyku pt. "Identikit", spektaklu wyprodukowanego przez Nomantinels, niezależny teatr z Bratysławy (Słowacja). Mężczyźni i przypadkowo poznana przez nich kobieta umawiają się, że urodzi ona dla nich dziecko, poczęte drogą sztucznego unasiennienia, którego biologicznym ojcem będzie jeden z nich. Wszyscy troje zaprzyjaźniają się, a kobieta zachodzi w ciążę; jednak później poznaje innego mężczyznę, z którym chce związać się na stałe i postanawia powiedzieć mu, że to on jest biologicznym ojcem dziecka, utrzymując pozostałą część historii w tajemnicy. W związku z tym zrywa umowę zawartą z parą gejów i opuszcza ich.

</doc>
<doc id="663933" url="https://pl.wikipedia.org/wiki?curid=663933" title="Czwarty Nefi">
Czwarty Nefi

Czwarty Nefi [4 Ne] – w religii mormońskiej składająca się z jednego rozdziału, najkrótsza księga wchodząca w skład Księgi Mormona. Jej pełny tytuł to: Czwarty Nefi, Księga Nefiego, syna Nefiego, ucznia Jezusa Chrystusa. Została umieszczona między Trzecim Nefim, a Księgą Mormona.
Autorstwo Księgi.
Księgi ta przypisuje autorstwo Nefiemu, syn Nefiego, uczniowi Jezusa Chrystusa. Według chronologii Księgi Mormona, księga rzekomo powstała między 36 a 60 r., choć są w niej wyjątki z 211 r. i 245 r.
Opis księgi.
Księga opisuje jak Nefici i Lamanici tworzą pierwszą wspólnotę. Niniejsza wspólnota istnieje przez 200 lat, a następnie zaczyna prześladować chrześcijan. Wskutek odejścia od ewangelii, w celu ochrony przed zniszczeniem, kroniki ludu zostają ukryte dla przyszłych pokoleń.

</doc>
<doc id="663938" url="https://pl.wikipedia.org/wiki?curid=663938" title="Montaż (technika)">
Montaż (technika)

Montaż jest łączeniem oddzielnych części w całość. W technice wiąże się to ze składaniem elementów w zespoły konstrukcyjne, a tych w maszyny i urządzenia. Działania montażowe realizowane są w oparciu o dokumentację techniczną.

</doc>
<doc id="663941" url="https://pl.wikipedia.org/wiki?curid=663941" title="Anna Politkowskaja">
Anna Politkowskaja



</doc>
<doc id="663944" url="https://pl.wikipedia.org/wiki?curid=663944" title="Anna Politkovskaya">
Anna Politkovskaya



</doc>
<doc id="663945" url="https://pl.wikipedia.org/wiki?curid=663945" title="Henry Somerset (10. książę Beaufort)">
Henry Somerset (10. książę Beaufort)

Henry Hugh Arthur FitzRoy Somerset, 10. książę Beaufort KG GCVO (ur. 4 kwietnia 1900 w Hamilton, zm. 5 lutego 1984 w Badminton House w Londynie) – brytyjski arystokrata, jedyny syn Henry’ego Somerseta, 9. księcia Beaufort, i Louise Emily Harford, córki Williama Henry’ego Harforda. Od urodzenia nosił tytuł markiza Worcester. W 1924 r., po śmierci ojca, uzyskał tytuł księcia Beaufort, uprawniający do zasiadania w Izbie Lordów.
Wykształcenie odebrał w Eton College i Royal Military College w Sandhurst. Był honorowym pułkownikiem 21. Kompanii Samochodów Pancernych (w latach 1969-1971) oraz Ochotników z Warwickshire (w latach 1971-1972).
Beaufort pełnił urząd Koniuszego Królewskiego (Master of the Horse) trzech brytyjskich monarchów - Edwarda VIII, Jerzego VI i Elżbiety II. Urząd ten pełnił w latach 1936-1978. Był ponadto:
W 1936 r. został członkiem Tajnej Rady. Był również kawalerem wielu orderów:
14 czerwca 1923 r. w Westminsterze, poślubił lady Maria Cambridge (12 czerwca 1897 - 23 czerwca 1987), córkę Adolfa Cambridge'a, 1. markiza Cambridge (brata królowej Marii von Teck), i lady Margaret Grosvenor, córki 1. księcia Westminster. Małżeństwo to nie doczekało się potomstwa.
Książę Beaufort zmarł w wieku 84. lat. Wraz z jego śmiercią wygasły tytuły barona Botetourt i Herbert (ten ostatni został przywrócony w 2002 r.). Tytuł księcia Beaufort przypadł jego kuzynowi z bocznej linii rodu Somersetów.

</doc>
<doc id="663949" url="https://pl.wikipedia.org/wiki?curid=663949" title="Volkswagen Scirocco II">
Volkswagen Scirocco II



</doc>
<doc id="663950" url="https://pl.wikipedia.org/wiki?curid=663950" title="Anna Stiepanowna Politkowskaja">
Anna Stiepanowna Politkowskaja



</doc>
<doc id="663953" url="https://pl.wikipedia.org/wiki?curid=663953" title="Henry Hugh Arthur Somerset, 10. książę Beaufort">
Henry Hugh Arthur Somerset, 10. książę Beaufort



</doc>
<doc id="663956" url="https://pl.wikipedia.org/wiki?curid=663956" title="Longboard">
Longboard

Longboard – dłuższa wersja normalnej deskorolki. Tradycyjne longboardy mają długość od około 68 cm do nawet 150 cm. Ze względu na swoją budowę longboard umożliwia osiąganie znacznie większych prędkości niż normalna deskorolka. 16 września 2017 roku Peter Connolly ustanowił rekord prędkości na longbordzie na 146,73 km/h.
Używa się go do downhillu, slalomu lub przemieszczania się po wzniesieniach.

</doc>
<doc id="663957" url="https://pl.wikipedia.org/wiki?curid=663957" title="Lekarze Przeciw Wojnie Nuklearnej">
Lekarze Przeciw Wojnie Nuklearnej

Międzynarodowy ruch "Lekarze Przeciw Wojnie Nuklearnej" (ang. "International Physicians for the Prevention of Nuclear War – IPPNW") jest międzynarodowym stowarzyszeniem narodowych organizacji medycznych, których celem jest zapobieganie zagrożeniom związanym z wojną jądrową i dążenie do całkowitego zniesienia broni jądrowej. Ruch zapoczątkowali w roku 1980 dr Bernard Lown z i dr Jewgienij Czazow z Uniwersytetu Kardiologicznego ZSRR w związku z panującą w tym okresie zimną wojną. Wspólna korespondencja doprowadziła w grudniu 1980 do spotkania w Genewie sześciu amerykańskich i radzieckich lekarzy, na którym zdecydowano o powołaniu organizacji i ustalono jej cele.
Członkowie.
Organizacja zrzesza obecnie około 200 000 członków, głównie lekarzy, studentów medycyny i pracowników służby zdrowia. Ma swoje placówki w następujących państwach:
Argentyna, Australia, Austria, Bangladesz, Belgia, Białoruś, Chiny, Czechy, Dania, Egipt, Filipiny, Finlandia, Francja, Grecja, Gruzja, Gwatemala, Hiszpania, Holandia, Indie, Irlandia, Izrael, Japonia
Kanada, Kazachstan, Kenia, Kongo, Korea Południowa, Korea Północna, Kostaryka, Kuba, Malezja, Meksyk, Mongolia, Nepal, Niemcy, Nigeria, Nikaragua, Norwegia, Nowa Zelandia, Pakistan, Palestyna, Polska, Portugalia, Rosja, Rumunia, Salwador, Serbia, Sri Lanka, Szwajcaria, Szwecja, Turcja, Uganda, Ukraina, Urugwaj, USA, Węgry, Wielka Brytania, Włochy, Zambia
Centralne biuro organizacji znajduje się w Bostonie, a biuro europejskie w Londynie. Polska sekcja IPPNW znajduje się w Poznaniu.
Działania.
Organizacja zajmuje się badaniami zagrożeń związanych z bronią jądrową, m.in. skutków wybuchów bomb w Hiroszimie i Nagasaki oraz edukacją w tym zakresie. Wyniki badań są publikowane w formie książek i oficjalnych raportów. Oprócz zapobieganiu zagrożeniom jądrowym, IPPNW angażuje się również w działania przeciw jakimkolwiek konfliktom zbrojnym, rozprzestrzenianiu się broni ręcznej czy też stosowaniu min lądowych.
Od 1981 roku odbywają się Światowe Kongresy Organizacji. We wrześniu 2006 w Helsinkach odbył się siedemnasty taki kongres.
Za swoją działalność, IPPNW zostało uhonorowane Nagrodę UNESCO za Wychowanie dla Pokoju w 1984 oraz Pokojową Nagrodą Nobla w 1985.

</doc>
<doc id="663965" url="https://pl.wikipedia.org/wiki?curid=663965" title="Baron Botetourt">
Baron Botetourt

Baronowie Botetourt 1. kreacji (parostwo Anglii)

</doc>
<doc id="663966" url="https://pl.wikipedia.org/wiki?curid=663966" title="Pribina">
Pribina

Pribina (znany również z frankijskich kronik jako "Priwina", bądź "Privina") – pierwszy znany władca księstwa nitrzańskiego (825–833/836) oraz księstwa błatneńskiego (840–861).
Życiorys.
Głównym źródłem traktującym o życiu księcia Pribiny jest "Libellus de conversione Bagoariorum et Carantanorum" ("Książeczka o nawróceniu Bawarów i Karantan") powstałe w Salzburgu po 870 roku.
Pribina sprawował władzę w słowiańskim księstwie nitrzańskim, zlokalizowanym na terenach dzisiejszej Słowacji i częściowo Węgier. W Nitrze, stolicy księstwa, wybudował kościół pod wezwaniem św. Emerama. Kościół został konsekrowany przez biskupa Adalrama z Salzburga ok. 828 roku. Była to pierwsza znana świątynia chrześcijańska we wschodniej i zachodniej słowiańszczyźnie. Kościół mógł służyć chrześcijańskim kupcom żyjącym w Nitrze lub bawarskiej żonie Pribiny.
W 832 lub 833 r. Pribina został wypędzony z Nitry przez morawskiego księcia Mojmira I. Ziemie nitrzańskie i morawskie zostały zjednoczone przez Mojmira I, tworząc podstawy państwa wielkomorawskiego. Pribina wraz z rodziną schronił się u bawarskiego grafa Ratboda. Razem ze swoim synem Kocelem został ochrzczony w obecności króla wschodniofrankijskiego Ludwika II Niemieckiego. Przez pewien czas gościł u grafa Ratboda. W późniejszym okresie podjął się misji pozyskania Bułgarów w celu odzyskania utraconego księstwa. Nie znalazł wśród nich sojuszników dla podjętych przez siebie działań. W 847 roku, dzięki poparciu Ratboda, król Ludwik II Niemiecki nadał mu w lenno ziemie w Panonii. Dzięki temu Pribina stał się wasalem króla wschodniofrankijskiego.
Pribina utworzył z nadanych ziem nowe państwo Księstwo Błatneńskie. W celu wzmocnienia obronności swojej domeny wybudował kilka ufortyfikowanych grodów na terenie których lokował kościoły. Książę założył również nową stolicę Błatnograd (Blatnohrad, później Mosapurc, również Moosburg) obecnie wieś Zalavár. W 861 roku książę Pribina wsparł państwo wschodniofrankijskie w wojnie z państwem wielkomorawskim (jako wasal miał ten obowiązek). Poległ w trakcie prowadzonej kampanii. Władzę w marchii objął jego syn Kocel.
Kontrowersje naukowe.
Powyższe informacje są informacjami krążącymi w powszechnym obiegu popularnonaukowym, niekiedy w dość uproszczonej formie (a część z nich to domysły i wymysły). Choć nie ma powodów do kwestionowania historyczności postaci Pribiny i tego, że był znaczącą osobą w ówczesnej polityce regionalnej, badacze zwracają uwagę na wiele nieścisłości i nowych danych burzących znaczną część dotychczas przyjmowanych hipotez dotyczących Pribiny i jego działalności.
Przede wszystkim nie ma żadnych danych (ani historycznych, ani archeologicznych) potwierdzających istnienie takiego tworu politycznego, jak "księstwo nitrzańskie" przed połową IX w. Jest to dość wrażliwy problem, dotykający głównie historiografii słowackiej. Koncepcja "księstwa nitrzańskiego" (jako swojego rodzaju mitycznego poprzednika Słowacji) lansowana była głównie w latach 60.-70. XX w. i podbudowana była ideami o charakterze nacjonalistycznym. Podstawami naukowymi jego stworzenia było założenie istnienia szeregu potężnych grodów wybudowanych już pod koniec VIII w. Koncepcja ta zakładała także nagły i zupełny upadek Kaganatu awarskiego na skutek uderzenia frankijskiego w 796 r., co miało umożliwić natychmiastową budowę organizmu politycznego i obronnego "księstwa nitrzańskiego". Najnowsze badania archeologiczne wskazują, że z szeroko zakrojoną akcją budowania grodów na obszarze zachodniej Słowacji (w tym Pobedimia, Bojnej i Majcichova) mamy do czynienia dopiero w 2. poł. IX w., a zwłaszcza pod jego koniec, a więc w okresie panowania Świętopełka – wtedy też w źródłach pisanych pojawia się określenie "regnum" na oznaczenie wschodnich obszarów Wielkich Moraw. Powstanie grodu w Nitrze także datowane jest obecnie na połowę IX w.. Najstarsze wczesnośredniowieczne grody w dolinie Nitry (datowane na 2. poł. VIII i początek IX w.) zlokalizowane są głównie w jej środkowym biegu (Prievidza-Hradec, Bojná-Žihľavník, Klátova Nová Ves) i to tam należałoby szukać ewentualnego centrum plemiennego w tym okresie, co jest zrozumiałe ze względu na obecność na południowych przedpolach Nitry Awarów. Badania nad kulturą Awarów na przełomie VIII i IX w. wskazują, że z całkowitym jej rozkładem liczyć się należy dopiero w pierwszej ćwierci IX w..
Ponadto Pribina nigdy w źródłach nie jest określany jako władca Nitry ("Nitravy"), ani też żaden książę władający jakimkolwiek ludem. Tytuł "dux" (nieprecyzyjnie tłumaczony na języki słowiańskie jako "książę") otrzymał od Ludwika Niemieckiego wraz z lennem w Panonii. Tytuł ten (wymienny z określeniem "comes"), w królestwie Franków, był w IX w. godnością o charakterze urzędniczo-wojskowym, wówczas jeszcze niedziedziczną, i otrzymywali go wszyscy zarządcy tzw. marchii pogranicznych, do których zaliczała się marchia panońska. Pierwotnym zadaniem Pribiny było zasiedlenie pogranicza i ochrona Bawarii przed ewentualnymi najazdami ze wschodu i północy. W tym celu otrzymał około 842 r. lenno w okolicach Balatonu, a następnie dalsze ziemie na własność (bliżej niezidentyfikowane Valchau). Dopiero w 847 r. otrzymał godność "duxa" Panonii. Ziemie te były częścią królestwa (wschodnio)frankijskiego od 803 r. i Pribina nie mógł nimi swobodnie rozporządzać. Jako urzędnik mógł w każdej chwili być pozbawiony funkcji i ziemi przez króla wschodniofrankijskiego. Ani przez chwilę Pribina nie był niezależnym władcą.
Przyczyny wypędzenia ("exulatio") Pribiny przez Mojmira są nieznane i spekulacje na ten temat oparte na jednym krótkim zdaniu są bezproduktywne. Z równym prawdopodobieństwem Pribina mógł być samodzielnym władcą Nitrawy, jak i mojmirowym namiestnikiem (oznaczałoby to, że ziemie zachodniej Słowacji już wcześniej opanowali władcy morawscy). Pribina, ani jego syn, nigdy potem nie zgłaszali jakichkolwiek pretensji do objęcia władzy w Nitrze lub gdziekolwiek na Morawach (pomimo wielokrotnych możliwości w okresie konfliktów frankijsko-morawskich), czego należałoby oczekiwać od wygnanego księcia. Nitra ("Nitrava") nigdzie nie jest określana, jako dziedzictwo Pribiny, a jedynie jego "proprietas" (majątek).
Także lokalizacja kościoła wybudowanego przez Pribiną jest nieznana. Badania archeologiczne w obrębie katedry św. Emmerama w Nitrze nie wykazały istnienia tam budowli starszej, niż XI w. "Locus Nitrava" wspominany jako miejsce wyświęcenia kościoła w ogóle nie musi oznaczać samej Nitry, może określać tylko obszar leżący nad rzeką Nitrą (podobnie jak Morawa).
Pribina we współczesnej kulturze.
Pribina przez współczesnych Słowaków traktowany jest jako jeden bohaterów historii narodu, pierwszy władca Słowaków, prekursor chrześcijaństwa na Słowacji (choć sam był poganinem). Jest jednym z filarów mitu założycielskiego wspóczesnego narodu i niepodległego państwa (także poprzez jego opozycję do Morawian, utożsamianych współcześnie powszechnie z Czechami). Odwołania do jego postaci znajdziemy na Słowacji na każdym kroku (zwłaszcza w Nitrze), począwszy od patronowania szkołom, ulicom i ogromnej liczbie państwowych oraz prywatnych instytucji i przedsiębiorstw, wydarzeniom kulturalnym, przez znaczki, monety, medale, po nazwy produktów spożywczych (np. serek Pribina i jogurt Pribináček).

</doc>
<doc id="663968" url="https://pl.wikipedia.org/wiki?curid=663968" title="Dieta łatwostrawna z ograniczeniem tłuszczu">
Dieta łatwostrawna z ograniczeniem tłuszczu

Dieta łatwostrawna z ograniczeniem tłuszczu – dieta stosowana przy schorzeniach wątroby, trzustki, pęcherzyka żółciowego i dróg żółciowych oraz we wrzodziejącym zapaleniu jelita grubego. Najważniejszym zaleceniem przy tej diecie jest zakaz picia alkoholu.
Wskazówki dietetyczne.
Przykładowy zestaw produktów spożywczych dostosowany do diety wątrobowej:

</doc>
<doc id="663970" url="https://pl.wikipedia.org/wiki?curid=663970" title="Fenyloacetylen">
Fenyloacetylen

Fenyloacetylen – związek organiczny z grupy węglowodorów nienasyconych. Jest to najprostszy aromatyczny węglowodór z wiązaniem potrójnym. W warunkach normalnych jest bezbarwną cieczą. Z fenyloacetylenu w procesie polimeryzacji uzyskuje się polifenyloacetylen – żółty polimer przewodzący.

</doc>
<doc id="663973" url="https://pl.wikipedia.org/wiki?curid=663973" title="Stilbit">
Stilbit

Stilbit (Desmin) – minerał z gromady krzemianów, zaliczany do grupy zeolitów. Jest minerałem pospolitym.
Nazwa pochodzi od gr." stilbe" = połysk; nazwa desmin od gr. "desme" = wiązka (snop) i nawiązuje do snopowych skupień tego minerału.
Właściwości.
Tworzy skupienia zbite, ziarniste, blaszkowe, kuliste, groniaste, promieniste, snopkowe. Prawidłowo wykształcone kryształy są spotykane w druzach. Często tworzą zbliźniaczenia (kryształy przyjmują pseudorombową postać). Spotykane są też bliźniaki krzyżowe. Jest kruchy i przezroczysty.
Występowanie.
Powstaje podczas procesów aktywności wulkanicznej. Najczęściej występuje w pustkach skał bazaltowych. W szczelinach łupków krystalicznych występuje razem z kwarcem, epidotem, adularem. 
Miejsca występowania: Indie, Australia, Wielka Brytania, Kanada, USA, Brazylia, Włochy, Szwajcaria.
W Polsce – pospolity w próżniach granitów strzegomskich i strzelińskich, w melafirach, gnejsach hornfelsowych okolic Niemczy, łupkach krystalicznych Ciechanowic i okolic Jeleniej Góry. Spotykany w żyłach hydrotermalnych przecinających granity. 

</doc>
<doc id="663974" url="https://pl.wikipedia.org/wiki?curid=663974" title="Hala Chochołowska">
Hala Chochołowska

Hala Chochołowska – dawna hala pasterska w Dolinie Chochołowskiej w Tatrach Zachodnich. Składała się z Hali Chochołowskiej Wyżniej i Niżniej. Należały do niej polany: Chochołowska (dawniej nazywana Chochołowską Niżnią), Chochołowska Wyżnia i polany pod Bobrowiecką Przełęczą. Sięgała pod Grzesia, Długi Upłaz, Rakoń, Wołowiec, Bobrowiec i Mnichy Chochołowskie. Łączna jej powierzchnia wynosiła aż 524 ha, w tym pastwiska stanowiły 10 ha, wysokogórskie halizny 170 ha, resztę zaś kosówka, las, i nieużytki (piargi, gołoborza, skały). Dodatkowa powierzchnia służebności (tzw. serwituty) wynosiła 186,75 ha. W 1960 r. wypasano na niej 649 owiec (tzw. owce przeliczeniowe, gdyż oprócz owiec wypasano też bydło i kozy). Po przejęciu jej przez TPN zabroniono wypasu na tych polanach. Wskutek tego polany pod Bobrowiecką Przełęczą i Polana Chochołowska Wyżnia niemal całkowicie zarosły lasem. Obecnie utrzymał się jeszcze tzw. kulturowy wypas na Chochołowskiej Polanie. Jest więc nadzieja, że przynajmniej ta polana (chociaż i ona też częściowo zarosła lasem) pozostanie polaną.
Prawo do wypasu na tej hali otrzymali górale wsi Chochołów w XVI wieku. W przeszłości hala miała duże znaczenie gospodarcze dla mieszkańców podtatrzańskich miejscowości. Obecnie obszary dawnej hali są własnością Wspólnoty Leśnej Uprawnionych Ośmiu Wsi z siedzibą w Witowie.

</doc>
<doc id="663978" url="https://pl.wikipedia.org/wiki?curid=663978" title="Baron Herbert">
Baron Herbert

Baronowie Herbert 1. kreacji (parostwo Anglii)
Następca 19. barona Herbert: Oliver Richard Seyfried-Herbert
Następca następcy 19. barona: Oscar James Seyfried-Herbert

</doc>
<doc id="663979" url="https://pl.wikipedia.org/wiki?curid=663979" title="Uszczelniacz Bange'a">
Uszczelniacz Bange'a

Uszczelniacz Bange'a – skonstruowany przez Charlesa de Bange'a uszczelniacz plastyczny zapobiegający przedostawaniu się gazów prochowych wskutek nieszczelności zamka. Powstał w latach 1872-1877 i w postaci elastycznego grzybka zastosowany został po raz pierwszy w zamku śrubowym francuskiej armaty kalibru 90 mm, wprowadzonej do uzbrojenia w 1877 roku. Stosowany do dziś w różnych typach dział strzelających amunicją bezłuskową
Zasada działania tego urządzenia opiera się na zastosowaniu elastycznej poduszki uszczelniającej umieszczonej pomiędzy trzonem zamkowym a tłokiem zaporowym. Poduszka wykonana jest najczęściej z pierścieni utworzonych z włókien azbestowych nasyconych łojem lub mydłem wapiennym, barytowym, magnezowym, ołowianym albo cynkowym. W momencie strzału gazy prochowe naciskające na tłok zaporowy powodują promieniowe odkształcenie poduszki i tym samym uszczelnienie lufy.

</doc>
<doc id="663982" url="https://pl.wikipedia.org/wiki?curid=663982" title="Caroni">
Caroni



</doc>
<doc id="663983" url="https://pl.wikipedia.org/wiki?curid=663983" title="Żółty szalik">
Żółty szalik

Żółty szalik z cyklu „Święta polskie” – polski film fabularny z 2000 roku w reżyserii Janusza Morgensterna na podstawie scenariusza Jerzego Pilcha.
W przeddzień Wigilii Bożego Narodzenia mężczyzna, alkoholik, zamożny prezes firmy, składa życzenia swoim pracownikom, byłej żonie, synowi oraz obecnej partnerce. Każde spotkanie jest pretekstem, aby sięgnąć po kolejny kieliszek. Jedyną ucieczką od nałogu okazuje się wyjazd na wigilijny wieczór do matki.
Telewizyjny film Janusza Morgensterna, pierwszy obraz tego reżysera od 1986 roku, zbudowany jest z epizodów, niewielkich etiud, które łączy bohater grany przez Janusza Gajosa. Jego rola spotkała się z entuzjastycznym przyjęciem krytyków i widzów, jest uważana za jedną z najlepszych w jego dorobku. Na drugim planie partnerują mu m.in. Danuta Szaflarska, Krystyna Janda i Joanna Sienkiewicz.
Film kręcony m.in. w Warszawie i Konstancinie-Jeziornie (Kościół Wniebowzięcia Najświętszej Maryi Panny).
Fabuła.
Przeddzień Wigilii Bożego Narodzenia. Mężczyzna, zamożny prezes firmy, zadbany, w drogim garniturze, nie może usiedzieć spokojnie na spotkaniu z pracownikami. W pewnym momencie żegna się, wychodzi do swojego gabinetu i nerwowo przeszukuje szafki i szuflady. Bez rezultatu. Do czasu, aż zapalając lampę, widzi cień umieszczonej w kloszu butelki.
Następnie bohater odbywa liczne spotkania. Z synem (Przemysław Kaczyński) i jego narzeczoną (Joanna Szurmiej-Rzączyńska), z byłą żoną (Joanna Sienkiewicz), której ofiaruje kolczyki, oraz ze swoją obecną wybranką serca (Krystyna Janda). Między spotkaniami wstępuje do mijanych knajp lub restauracji. W jednej z nich spotyka pijaka (Czesław Nogacki), „nad którym zamyka się lód”. Stawia mu wódkę i szybko ucieka, aby zapijać się w samotności. Symbolem kolejnych pijackich upokorzeń jest żółty szalik, który gubi w najróżniejszych miejscach.
Swojej kobiecie obiecuje, że wreszcie zerwie z nałogiem. Przyrzeka jej, że pójdzie wieczorem na koktajl świąteczny w firmie i nie wypije ani grama. Do ostatniej chwili udaje mu się dotrzymać słowa. Tuż przed wyjściem sięga po kieliszek wódki, który rozpoczyna ciąg nieprzerwanego, nocnego picia.
Dzięki przyjaciółce i wiernej sekretarce Ewie (Małgorzata Zajączkowska) trafia na wigilijny wieczór do matki (Danuta Szaflarska), żyjącej daleko poza miastem. Pod wpływem jej ciepła, życzliwości, powoli trzeźwieje i odzyskuje spokój ducha. Wspólnie jedzą świąteczną kolację, idą o północy na pasterkę i wymieniają się prezentami. Od matki dostaje żółty szalik.
Tak jak i poprzednie zostawia go w domu. Dla matki oznacza to, że nic się nie zmieni. Kiedy w ostatniej chwili mężczyzna wraca po zapomniany prezent, pojawia się nadzieja, że teraz uda się pokonać nałóg.

</doc>
<doc id="663989" url="https://pl.wikipedia.org/wiki?curid=663989" title="Metoda Korotkowa">
Metoda Korotkowa

Metoda Korotkowa – nieinwazyjna metoda pomiaru ciśnienia tętniczego jest modyfikacją metody Riva-Rocciego wprowadzoną przez Korotkowa, polegająca na tym, że ocenę przepływu krwi metodą palpacyjną zastępuje się metodą osłuchową na zasadzie osłuchiwania tonów pojawiających się w uciśniętej z zewnątrz przez mankiet tętnicy ramiennej lub tętnicy promieniowej, a później tonów znikających, w miarę zmniejszania tego ucisku podczas obniżania ciśnie­nia w mankiecie.
W czasie osłuchiwania tętnicy Korotkow wyodrębnił 5 faz:
Opis pomiaru.
Podczas zwiększania ciśnienia w sfigmomanometrze założonym na ramieniu dochodzi do zamknięcia światła tętnicy ramiennej i zatrzymania przepływu krwi (tętno przestaje być wyczuwalne i nie słyszymy fali tętna). Podczas wypuszczania powietrza ze sfigmomanometru, w szczytowym momencie wyrzutu serca (szczytowe ciśnienie), dochodzi do krótkotrwałego otwarcia tętnicy i przepływu krwi (pierwszy stuk), podczas zmniejszania ciśnienia dochodzi do coraz mniejszego zamykania światła tętnicy, a przez stetoskop słyszalne jest kilka faz tonów i szmerów, aż ciśnienie na sfigmomanometrze jest niższe od krytycznego ciśnienia zamknięcia i wówczas z powrotem przepływu laminarnego krwi przestają być słyszalne stuki (szmery) w stetoskopie. Odczytane w ten sposób wartości stanowią ciśnienie skurczowe oraz rozkurczowe.
Uwagi.
Pomiar ciśnienia nie może odbywać się dłużej niż 3 minuty, gdyż mógłby prowadzić do niedotlenienia tkanek ręki.
Według aktualnych zaleceń ESH-ESC (Europejskie Towarzystwo Nadciśnienia Tętniczego - Europejskie Towarzystwo Kardiologiczne) dotyczących leczenia nadciśnienia tętniczego, w pomiarze ciśnienia należy stosować metodę osłuchową Korotkowa. W ciężkim stanie, jak stan przedrzucawkowy, aparaty do automatycznego pomiaru okazują się niewiarygodne i wykazują tendencję do zaniżania ciśnienia. Średnie różnice w porównaniu z manometrem rtęciowym wynoszą aż 15 i 25 mmHg (odpowiednio dla ciśnienia skurczowego i rozkurczowego).
U osób z tzw. hiperkinetycznym krążeniem (np. dzieci, osoby młode, chorzy z nadczynnością tarczycy, niedokrwistością, spor­towcy, kobiety w ciąży), u których tony są sły­szalne aż do ciśnienia 0 mmHg, za wartość ciśnienia rozkurczowego przyjmuje się fazę IV Korotkowa.

</doc>
<doc id="663991" url="https://pl.wikipedia.org/wiki?curid=663991" title="Under a Violet Moon">
Under a Violet Moon

Under a Violet Moon – drugi album grupy muzycznej Blackmore’s Night, wydany w 1999.

</doc>
<doc id="664008" url="https://pl.wikipedia.org/wiki?curid=664008" title="Bączek (broń strzelecka)">
Bączek (broń strzelecka)

Bączek – metalowy, sprężysty pierścień łączący ze sobą lufę, łoże i nakładkę w starszych typach broni strzeleckiej. 
W broni europejskiej najczęściej stosowano dwa bączki, rzadziej trzy natomiast w broni wykonywanej na terenach bliskiego wschodu i w północnej Afryce często stosowano od kilku do kilkunastu bączków (np. strzelby Kabylów z Afryki Płn.). Bączki były stosowane głównie w broni wojskowej jako rozwiązanie pozwalające na szybkie rozkładanie i składanie broni.

</doc>
<doc id="664009" url="https://pl.wikipedia.org/wiki?curid=664009" title="Cynthia Kaszyńska">
Cynthia Kaszyńska

Cynthia Manuela Kaszyńska (ur. 8 stycznia 1966 w Uniejowie) – polska aktorka filmowa, teatralna i dubbingowa. W 1991 roku ukończyła studia na PWST w Warszawie. Od 2005 jest w zespole Teatru Ateneum w Warszawie.

</doc>
<doc id="664012" url="https://pl.wikipedia.org/wiki?curid=664012" title="Ametryn">
Ametryn

Ametryn – dwubarwna, fioletowo-żółta odmiana kwarcu, będąca jednocześnie ametystem i cytrynem (sztucznie ametryn wytwarza się ze stopów tych dwóch minerałów). Granica między tymi dwiema barwnymi odmianami jest zazwyczaj nieostra (stopniowa).
Jedyne złoża o znaczeniu gospodarczym znajdują się w Boliwii i Brazylii.
W 1994 roku na rynku pojawił się ametryn syntetyczny.

</doc>
<doc id="664013" url="https://pl.wikipedia.org/wiki?curid=664013" title="Przymus (prawo)">
Przymus (prawo)

Pojęcie przymusu w prawie ma kilka znaczeń: 

</doc>
<doc id="664014" url="https://pl.wikipedia.org/wiki?curid=664014" title="Bączek (artyleria)">
Bączek (artyleria)

Bączek – metalowy, okrągły lub owalny pierścień znajdujący się z boku łoża, przodka lub jaszcza dawnych dział, służący do mocowania przyborów działowych (wyciora, dosyłacza) i narzędzi (łomu, łopaty). Zwykle są stosowane dwa bączki: przedni i tylny (rzadziej występuje bączek środkowy).

</doc>
<doc id="664015" url="https://pl.wikipedia.org/wiki?curid=664015" title="Polifenyloacetylen">
Polifenyloacetylen

Polifenyloacetylen (pPA, PPA, PPAT, PPAC lub PPhA z ang. "polyphenylacetylene") – organiczny polimer przewodzący o wzorze [−CH=CPh−]n o barwie żółtej, wykorzystywany w budowie wyświetlaczy OLED. Jest syntezowany w procesie polimeryzacji fenyloacetylenu przy użyciu katalizatorów. Polifenyloacetylen występuje w postaci dwóch izomerów geometrycznych jako "cis"-PPA i "trans"-PPA.

</doc>
<doc id="664018" url="https://pl.wikipedia.org/wiki?curid=664018" title="Creediidae">
Creediidae

Creediidae – rodzina morskich ryb z rzędu Acropomatiformes, wcześniej zaliczana do okoniokształtnych. Obejmuje 18 gatunków.
Zasięg występowania.
Wody Oceanu Spokojnego.
Klasyfikacja.
Rodzaje zaliczane do tej rodziny:
"Apodocreedia" — "Chalixodytes" — "Creedia" — "Crystallodytes" — "Limnichthys" — "Myopsaron" — "Schizochirus" — "Tewara"

</doc>
<doc id="664020" url="https://pl.wikipedia.org/wiki?curid=664020" title="Podział specjalny">
Podział specjalny

Podział specjalny (podział do celów specjalnych) – podział administracyjny ustalony dla niezespolonej administracji państwowej (rządowej lub sądowej) w celu realizacji zadań nakładanych przez państwo. Podział ten może opierać się na zasadniczym podziale administracyjnym państwa, jednakże najczęściej go ignoruje, przedkładając praktyczne względy sprawności zarządzania nad faktyczny przebieg granic jednostek podziału administracyjnego. Główną przesłanką takiego stanu rzeczy jest bowiem nieadekwatność zasadniczego podziału terytorialnego kraju w stosunku do potrzeb danej sfery administracji. Podział ten zatem uwzględnia konkretne, specjalistyczne potrzeby określonych resortów (tzw. administracji specjalnej): prokuratury, administracji sądowej, skarbowej (np. izby skarbowe), celnej, morskiej (urzędy morskie), górniczej (urzędy górnicze), żeglugi śródlądowej, statystyki państwowej (urzędy statystyczne), lasów państwowych (nadleśnictwa), Straży Granicznej czy wojska (sztaby, wojskowe komendy uzupełnień, przed 1939 Okręgi Korpusu). Organy te posiadają swoją własną strukturę i podlegają bezpośrednio swoim prezesom albo odpowiednim ministrom, z pominięciem administracji wojewódzkiej.
Przykładem podziału specjalnego jest używany w Czechach dla potrzeb policji czy prokuratury podział kraju na powiaty (czes. "okres"), niebędące od 1 stycznia 2003 jednostką podziału administracyjnego Republiki Czeskiej. W Polsce przykładem takiego podziału może być podział kraju na 17 Regionalnych Dyrekcji Lasów Państwowych, a w okresie międzywojennym, kiedy kolej i poczta stanowiły organy administracji państwowej, przykładami takiego podziału były dyrekcje kolei państwowych oraz dyrekcje poczty.
W okresie przedwojennym skala stosowania podziałów specjalnych (zwanych także resortowymi) była większa niż współcześnie. Odrębną strukturę organizacyjną posiadały resorty Spraw Wojskowych, Sprawiedliwości, Skarbu, Poczt i Telegrafów, Reform Rolnych (do 1932) w całości, a częściowo resorty Wyznań Religijnych i Oświecenia Publicznego, Przemysłu i Handlu, Komunikacji i Opieki Społecznej. II Rzeczpospolita dzieliła się w rezultacie na 10 okręgów wojskowych (Okręgów Korpusu), 14 okręgów administracji skarbowej, 8 okręgów sądów apelacyjnych, 11 okręgów szkolnych, 6 okręgów celnych, 4 okręgi dróg wodnych, 4 okręgi probiercze, 3 okręgi ubezpieczeń i 8 okręgów pocztowo-telegraficznych. Niedogodności związane z niedostosowaniem się ww. instytucji do podziału administracyjnego państwa już w 1923 skłoniła członków sejmowej Komisji ds. reformy administracji do wysunięcia na przyszłość postulatu istotnego ograniczenia stosowania podziałów resortowych.

</doc>
<doc id="664021" url="https://pl.wikipedia.org/wiki?curid=664021" title="Jacek Mikołajczak">
Jacek Mikołajczak

Jacek Mikołajczak (ur. 2 grudnia 1960 w Mysłowicach) – polski lektor oraz aktor teatralny, filmowy, telewizyjny i dubbingowy.
Jest absolwentem wrocławskiego wydziału Państwowej Wyższej Szkoły Teatralnej (1983).

</doc>
<doc id="664022" url="https://pl.wikipedia.org/wiki?curid=664022" title="Acid house">
Acid house

Acid house – podgatunek muzyki house. Powstał w latach 80., kiedy to DJ-e mieszali muzykę house, popularną wówczas w Chicago i Nowym Jorku, z głębokim basem otrzymywanym na syntezatorze Roland TB-303. Jednym z pionierów tego nurtu jest powstały w 1987 roku angielski zespół muzyczny The KLF.

</doc>
<doc id="664023" url="https://pl.wikipedia.org/wiki?curid=664023" title="Prawo Keplera">
Prawo Keplera



</doc>
<doc id="664026" url="https://pl.wikipedia.org/wiki?curid=664026" title="PPV">
PPV



</doc>
<doc id="664030" url="https://pl.wikipedia.org/wiki?curid=664030" title="PPY">
PPY



</doc>
<doc id="664039" url="https://pl.wikipedia.org/wiki?curid=664039" title="Destruktor (potwór)">
Destruktor (potwór)

Destruktor (Destoroyah) – fikcyjny potwór z serii filmów o Godzilli powstały w wyniku eksperymentów nad bronią Oxygen Destroyer. Początkowo jest on miniorganizmem, później kilkoma krabami, a następnie formą pośrednią. Przeciwstawia się mu Junior, która przypłaca to życiem (monstrum spuściło Juniora z wysokości na budynek), a Destruktor rośnie. Godzilla mimo starań nie zdołał wrócić potomkowi życia. Walczy jeszcze lepiej niż zawsze, więc Destruktor ucieka. Zestrzeliwują go ludzie i monstrum ginie. Zamrożony przez broń o nazwie Super-X 3 Godzilla topi się, a jego energię wchłania Junior i przekształca się w dorosłą postać Godzilli.

</doc>
<doc id="664048" url="https://pl.wikipedia.org/wiki?curid=664048" title="Balea">
Balea



</doc>
<doc id="664056" url="https://pl.wikipedia.org/wiki?curid=664056" title="Flaga Geldrii">
Flaga Geldrii

Flaga Geldrii - oficjalna flaga holenderskiej prowincji Geldria.
Flaga Geldrii składa się trzech, różnokolorowych, poziomych pasów. Kolory pasów to (od góry): niebieski, żółty, czarny. 
Oficjalne przyjęcie flagi.
Flaga została przyjęta 13 kwietnia 1953 roku. Oficjalnego uznania za flagę Geldrii dokonał N.H. Muller.
Oryginalny tekst dotyczący przyjęcia flagi (w języku holenderskim):
"De Staten der Provincie Gelderland", 
"Gelezen de voordracht van Gedeputeerde Staten van 11 Februari 1953, nr 315-A.D."; 
"Gelet op de artikelen 94 en 130 der Provinciale wet"; 
"Besluiten": 
"Vast te stellen een vlag voor de provincie Gelderland en de omschrijving daarvan te doen luiden als volgt": 
"drie liggende banen van gelijke hoogte"; 
"van boven naar beneden: blauw, geel en zwart". 
"De Staten voornoemd", 
"C.G.C. Quarles van Ufford, voorzitter". 
"N.H. Muller, griffier". 

</doc>
<doc id="664058" url="https://pl.wikipedia.org/wiki?curid=664058" title="40-latek">
40-latek



</doc>
<doc id="664063" url="https://pl.wikipedia.org/wiki?curid=664063" title="Umowa pittsburska">
Umowa pittsburska

Umowa pittsburska – porozumienie zawarte między emigracyjnymi działaczami czeskimi i słowackimi a Tomaszem Masarykiem w Pittsburghu 31 maja 1918. Mówiła ona o utworzeniu państwa czecho-słowackiego z zastrzeżeniem słowackiej autonomii z własną administracją, parlamentem i sądami. 
Oczekiwania Słowaków nie zostały jednak zrealizowane w pierwszej Republice Czechosłowackiej. Skutkiem czego na umowę pittsburską powoływali się słowaccy zwolennicy autonomii, m.in.: ks. Andrej Hlinka, przywódca Słowackiej Partii Ludowej. 
Dopiero w obliczu kryzysu 1938 roku druga republika dokonała federalizacji państwa podpisując tzw. umowę żlińską 6 października i przyznając autonomię Słowacji w nowej konstytucji z 23 listopada 1938 roku. Stanowiła ona m.in. krajowy sejm słowacki, "Slovenský Snem". Ostatecznie pod presją Hitlera 14 marca 1939 r. doszło do ogłoszenia słowackiej niepodległości przez rząd ks. Jozefa Tiso. 

</doc>
<doc id="664068" url="https://pl.wikipedia.org/wiki?curid=664068" title="Tarcza sercowa">
Tarcza sercowa

Tarcza sercowa – w heraldyce określenie małej tarczy herbowej umieszczonej w środku większej tarczy, najczęściej w herbach złożonych. 
Zazwyczaj jest na niej umieszczany herb rodowy właściciela herbu złożonego, w pozostałych polach mogą być np. herby przodków lub herby terytorialne. W ten sposób były umieszczane herby rodowe elekcyjnych królów polskich. 

</doc>
<doc id="664071" url="https://pl.wikipedia.org/wiki?curid=664071" title="Efekt aureoli (psychologia)">
Efekt aureoli (psychologia)

Efekt aureoli, efekt halo – tendencja do automatycznego, pozytywnego (efekt Galatei, efekt nimbu, anielski efekt halo) lub negatywnego (efekt Golema, szatański efekt halo), przypisywania cech osobowościowych na podstawie pierwszego wrażenia.
Jest odmianą podstawowego błędu atrybucji. Polega na tym, że przypisanie jednej ważnej pozytywnej lub negatywnej właściwości (mówiąc obrazowo, „aureola” może być pozytywna lub negatywna) wpływa na skłonność do przypisywania innych – niezaobserwowanych – właściwości, które są zgodne ze znakiem emocjonalnym pierwszego przypisanego atrybutu.
Istotą efektu aureoli jest przypisanie komuś (atrybucja) ważnej pozytywnej lub negatywnej cechy wewnętrznej. Przypisanie cechy nieważnej nie musi wywołać efektu aureoli. Najważniejszymi atrybutami posiadającymi moc wywoływania efektu aureoli są: mądrość/głupota, dobroć/zło, nieatrakcyjność/atrakcyjność fizyczna oraz wygląd zewnętrzny (na przykład schludny/niechlujny).

</doc>
<doc id="664073" url="https://pl.wikipedia.org/wiki?curid=664073" title="Wielkie (Poznań)">
Wielkie (Poznań)

Wielkie – niewielka część Poznania położona na jego północno-zachodnich krańcach, w obrębie osiedla samorządowego Kiekrz. Od południa sąsiaduje z Chybami. Na północ od Wielkiego wcina się zatoka Jeziora Kierskiego (uchodzi tu Przeźmierka).
Topografia.
W skład wyznaczonego obszaru wchodzi zespół dworski otoczony parkiem oraz zespół folwarczny z zabudową gospodarczą. Do dworu prowadzi brukowana droga, jesionowa aleja. Jedyną nazwaną ulicą Wielkiego jest ul. Nad Przeźmierką (do 11 lipca 2017 roku "PGR Wielkie"), odchodząca od bezimiennej drogi powiatowej łączącej Przeźmierowo z Napachaniem (i zachodnią obwodnicą Poznania w ciągu S11), która do 2020 roku była częścią drogi wojewódzkiej nr 184. W miejscu ich styku znajduje się przystanek "„Wielkie n/ż”" dla autobusów linii podmiejskiej nr 821.
Historia.
Wieś szlachecka położona była w 1580 roku w powiecie poznańskim województwa poznańskiego. 
1 stycznia 1987 r. przyłączono do Poznania część wsi Wielkie o powierzchni 300,05 ha z gminy Rokietnica. 
W latach 1987–1990 Wielkie należało do dzielnicy Jeżyce. Od 1992 r. należy do osiedla Kiekrz.

</doc>
<doc id="664076" url="https://pl.wikipedia.org/wiki?curid=664076" title="Efekt halo (efekt aureoli)">
Efekt halo (efekt aureoli)



</doc>
<doc id="664077" url="https://pl.wikipedia.org/wiki?curid=664077" title="Kunio-kun no Nekketsu Soccer League">
Kunio-kun no Nekketsu Soccer League

 znana także jako Goal 3 – gra wydana na konsolę Famicom w 1993 roku przez firmę Technōs Japan Corporation. Jest ona symulatorem piłki nożnej, w którym panują trochę inne zasady niż na prawdziwym boisku.
Zasady.
Gracz bezpośrednio kieruje jedną postacią (drugi może być bramkarzem). Ma jednak wpływ na zachowanie innych postaci (strzał, podanie, wślizg, brutalny atak) o ile zadbał o ich dobry nastrój poza meczami. Można wybierać zarówno ustawienie, jak i taktykę każdej z linii (bramkarz/obrońcy/pomocnicy/atak). Boisko do gry jest stosunkowo małe, a drużyny liczą po 6 zawodników. Każda drużyna ma w swoim składzie różnych zawodników, którzy mają inne umiejętności. Główną drużyną jest japońska drużyna "Nekketsu" z Kuniem jako jej podstawowym kapitanem. Prócz niego, mamy do dyspozycji: 4 obrońców i pomocników (jednym z nich jest kapitan), oraz 2 napastników i bramkarzy. Oprócz drużyny Nekketsu, są jeszcze drużyny z: Korei Południowej, Tajlandii, Mongolii, Kamerunu, Gwinei, Senegalu, Argentyny, Brazylii, Meksyku, Anglii, Włoch i Niemiec.
W grze można więc kopać i uderzać przeciwników bez konsekwencji w postaci kartek czy rzutów wolnych, pojawiają się jedynie rzuty karne. Rozgrywkę urozmaicają różne warunki nawierzchni (trawa/mokra trawa/błoto/piach), jak i pogodowe (silny wiatr, tornada, pioruny). Dla przykładu piorun uderzając w kałużę razi każdego z piłkarzy w tej stojącej, ale także i samą piłkę co może zarówno pomóc w strzeleniu gola, jak i przeszkodzić. Wir może porwać tak piłkę (wybijając na aut), jak i któregoś z zawodników. Gra umożliwia walkę w powietrzu (główka/przewrotki/podania), wskakiwanie na piłkę i wskakiwanie na głowę kolegi z zespołu by móc wyżej sięgnąć piłkę). W grze można nawet podbijać i żonglować piłką, co także ma zastosowanie głównie przy atakach specjalnych).
W grze można także wykonywać specjalne ataki takie jak:
Istnieją także specjalne strzały o dużej sile, których użycie często kończy się rozerwaniem siatki w bramce, wybiciem bramkarza z pola karnego itp. Każda drużyna ma taki atak i każdy zawodnik może go użyć. Jedynie w drużynie Nekketsu zawodnicy mają swoje własne ataki. Piłka kopnięta bez specjalnego ataku może być częściowo sterowana co daje efekt piłki podkręconej.
Przyjęcie gry.
Gra została bardzo dobrze przyjęta przez graczy. Wielu z nich doceniło dużą różnorodność rozgrywki i jej charakterystyczny humor. Kunio-kun no Nekketsu Soccer League obok Downtown Nekketsu Monotagari jest często uznawana przez graczy za najlepszą grę z serii Kunio-kun, a także jedną z najlepszych gier na Famicoma.

</doc>
<doc id="664079" url="https://pl.wikipedia.org/wiki?curid=664079" title="Bri">
Bri



</doc>
<doc id="664084" url="https://pl.wikipedia.org/wiki?curid=664084" title="Wilczka">
Wilczka

Wilczka (po 1945 r. również "Wilczy Potok", dawniej niem. "Wölfel") – potok, prawy dopływ Nysy Kłodzkiej o długości 18,19 km.
Potok wypływa z Masywu Śnieżnika. Jego źródła znajdują się na Hali pod Śnieżnikiem na południowo-zachodnim stoku Śnieżnika, na wysokości ok. 1155 m n.p.m., bezpośrednio pod Schroniskiem "Na Śnieżniku". Początkowo płynie przez głęboką dolinę wyżłobioną w łupkach łyszczykowych. Przepływa przez dwie miejscowości: Międzygórze i Wilkanów. Poniżej Międzygórza wypływa na płaski teren Rowu Górnej Nysy na terenie Kotliny Kłodzkiej. Uchodzi do Nysy Kłodzkiej na południowych przedmieściach Bystrzycy Kłodzkiej, w okolicach przysiółka Niedźwiedna, na wysokości około 345 m n.p.m.
Wodospad.
Powyżej Międzygórza potok spada z wysokiego na 22 m progu tworząc Wodospad Wilczki – drugi pod względem wysokości w polskich Sudetach. Jego powstanie związane jest ze wznoszeniem się trzeciorzędowego uskoku przerywającego bieg potoku. Wodospad stanowi jedną z większych atrakcji turystycznych okolicy, przyciągając turystów do Miedzygórza już od XVIII wieku. Przed powodzią w 1997 roku wodospad miał wysokość 27 metrów i formę kaskady. Był on wówczas pierwszym co do wysokości w Sudetach (ex aequo z Wodospadem Kamieńczyka w Karkonoszach).
Zapora.
Na potoku, w Międzygórzu, około 500 m poniżej wodospadu znajduje się kamienna zapora tworząca suchy zbiornik retencyjny. Zbudowano ją w latach 1906-1908 po serii katastrofalnych powodzi, które wystąpiły na tych terenach pod koniec XIX i na początku XX wieku. 
W 1920 r. wybudowano przy zaporze dom dla stróża. Pierwszym zaporowym był pan Blaser w latach 1920 do 1938, a po nim Hermann Rauhut od 1 maja 1938 do 1946, do czasu wysiedlenia. 
Zapor ma 102 m długości i 29 m wysokości. Zbiornik retencyjny może pomieścić około 1 mln m³ wody. Udostępnione jest przejście koroną zapory.
Powódź stulecia w 1997 roku na zaporze w Wilczce rozpoczęła się od zapełnienia suchego zbiornika przeciwpowodziowego i przelania wody przez zaporę oraz zalania terenów wokół zapory.

</doc>
<doc id="664089" url="https://pl.wikipedia.org/wiki?curid=664089" title="Kolekcja meteorytów Rosyjskiej Akademii Nauk">
Kolekcja meteorytów Rosyjskiej Akademii Nauk

Kolekcja meteorytów Rosyjskiej Akademii Nauk – kolekcja meteorytów. Jej początki sięgają 1749 roku, kiedy na Syberii odnaleziono żelazny meteoryt. W skład kolekcji wchodzi dziś 16 tysięcy okazów z 45 państw świata.
Kolekcja przechowywana jest w Instytucie Geochemii i Chemii Analitycznej imienia Władimira Wernadskiego i muzeum mineralogicznym imienia Aleksandra Fersmana – jednostkach Rosyjskiej Akademii Nauk.

</doc>
<doc id="664090" url="https://pl.wikipedia.org/wiki?curid=664090" title="Louis Marchand">
Louis Marchand

Louis Marchand (ur. 2 lutego 1669 w Lyonie, zm. 17 lutego 1732 w Paryżu) – francuski organista, klawesynista i kompozytor okresu baroku.
Louis Marchand od 1685 lub 1689 roku pracował w Paryżu jako organista w różnych kościołach, a w latach 1706–ok. 1716 na dworze królewskim. Jego uczniem był Louis-Claude Daquin.
Wybrane kompozycje: 2 księgi "Pièces de clavecin" (Paryż 1702),"12 Pièces choisies pour l'orgue" (Paryż po 1732), a także kantaty i arie.

</doc>
<doc id="664091" url="https://pl.wikipedia.org/wiki?curid=664091" title="Barry Ferguson">
Barry Ferguson

Barry Ferguson (ur. 2 lutego 1978) – piłkarz pochodzący ze Szkocji, występujący na pozycji pomocnika w Blackpool.
Kariera klubowa.
Początki.
Barry Ferguson wstąpił do szkółki młodzieżowej Rangers w wieku trzynastu lat. W sezonie 1994/1995 wskoczył do kadry pierwszego zespołu i w ostatnim meczu sezonu 1996/1997, przeciwko Hearts zaliczył swój pierwszoligowy debiut. W 1999 głównie dzięki ówczesnemu trenerowi "The Gers", Dickowi Advocaatowi stał się pełnoprawnym zawodnikiem pierwszego składu, a dzięki własnym umiejętnościom filarem drużyny.
Wkrótce, w 2001, Barry stał się najmłodszym kapitanem drużyny z Glasgow, prowadząc ich do dubletu - Rangers zdobyli Puchar Szkocji oraz Puchar Ligi. Ten sezon był także pierwszym dla Alexa McLeisha. Podczas drugiego sezonu spędzonego razem (2002/2003), Ferguson wraz z drużyną wywalczył potrójną koronę - mistrzostwo Szkocji, Puchar Szkocji oraz Puchar Ligi. Został też nagrodzony dwoma tytułami piłkarza roku - według szkockich dziennikarzy oraz według szkockiego stowarzyszenia piłkarzy.
Epizod w Blackburn.
Z początkiem sezonu 2003/2004 Ferguson dołączył do zespołu Blackburn Rovers za 7,5 miliona funtów. Zainteresowany kupnem pomocnika był także Everton, jednak Ferguson definitywnie odrzucił ich ofertę. Nieoficjalnie za powody sprzedaży piłkarza do Anglii uznano: problemy finansowe Rangers, chęć gry w Premiership oraz chęć skończenia z życiem w Szkocji, gdzie przytłaczała go sława.
Ferguson nie odniósł wielu sukcesów w Anglii, w 2004 objął opaskę kapitańską po Garym Flitcrofcie. Już po 18 miesiącach kazał się wystawić na listę transferową. Po derbach Lancashire z Boltonem, ogłosił, iż wraca do Rangers. Ustalono szybko cenę transferu (4,5 mln funtów) i pomocnik ponownie znalazł się na Ibrox Park.
Powrót na Ibrox Park.
Barry powrócił do Rangers pod koniec sezonu 2004/2005, lecz miał znaczący wkład w mistrzostwie Szkocji zdobytym przez "The Gers". Nie był on jednak tym razem kapitanem, gdyż Alex McLeish nie chciał w środku sezonu pozbawiać tej funkcji Fernando Ricksena.
Przed sezonem 2005/2006 Ferguson został ponownie mianowany kapitanem drużyny. O jego nieustępliwym charakterze świadczy fakt, iż ostatnie mecze sezonu grał z kontuzją.
17 czerwca 2006 piłkarz został uhonorowany Orderem Imperium Brytyjskiego, jest także zaliczany do największych sław w historii zespołu z Ibrox Park.
Birmingham City.
17 lipca 2009 roku Ferguson został zawodnikiem Birmingham City, do którego sprowadził go Alex McLeish. Suma transferu wyniosła 1 mln funtów. Szkot podpisał z nowym klubem 2-letnią umowę. W nowy klubie zadebiutował 16 sierpnia w meczu z Manchesterem United.
Blackpool.
22 lipca 2011 roku podpisał dwuletni kontrakt z Blackpool.
Fleetwood Town.
2 listopada 2012 roku został wypożyczony do zespołu Fleetwood Town. Wypożyczenie obowiązuje do 1 stycznia 2013.
Kariera reprezentacyjna.
Ferguson zadebiutował w reprezentacji Szkocji 4 września 1999, w meczu z Bośnią i Hercegowiną, jednak poważna kontuzja powstrzymała go przed zaliczeniem większej liczby występów w kadrze. Po zakończeniu kariery przez Paula Lamberta, ówczesny selekcjoner Szkotów, Berti Vogts, mianował pomocnika kapitanem. Barry już nigdy nie będzie powoływany do reprezentacji Szkocji. To jest kara na niego nałożona przez Szkocki związek piłki nożnej.

</doc>
<doc id="664096" url="https://pl.wikipedia.org/wiki?curid=664096" title="Ułanów">
Ułanów

Ułanów – przysiółek wsi Sieroszowice w Polsce, położony w województwie dolnośląskim, w powiecie polkowickim, w gminie Radwanice. Jest częścią składową sołectwa Sieroszowice.
Podział administracyjny.
W latach 1975–1998 przysiółek administracyjnie należał do województwa legnickiego.
Demografia.
Według Gminy Radwanice przysiółek wsi liczył 48 mieszkańców (31.12.2019). 

</doc>
<doc id="664098" url="https://pl.wikipedia.org/wiki?curid=664098" title="Messier 99">
Messier 99

Messier 99 (również M99, NGC 4254, PGC 39578 lub UGC 7345) – galaktyka spiralna znajdująca się w gwiazdozbiorze Warkocza Bereniki. Jedna z jaśniejszych galaktyk w Gromadzie w Pannie. Odkrył ją 15 marca 1781 Pierre Méchain wraz z leżącymi w pobliżu M98 i M100. Charles Messier zmierzył jej pozycję i dodał do swojego katalogu 13 kwietnia 1781, niedługo przed ukończeniem jego trzeciej, końcowej wersji.
Opis galaktyki.
M99 znajduje się w odległości ok. 60 milionów lat świetlnych od Ziemi i oddala się z prędkością ok. 2324 km/s. Wymiary galaktyki wynoszą około 94 × 84 tysiące lat świetlnych.
Cechą szczególną M99 są jej niesymetryczne przekrzywienie oraz rozciągnięte ramię spiralne. Zazwyczaj jest to skutkiem oddziaływania grawitacji sąsiedniej galaktyki, jednak w wypadku Messier 99 takiego sąsiada nie znaleziono. Wygląd M99 może być spowodowany oddziaływaniem z ciemną galaktyką VIRGOHI21, która przyciąga gaz powodując rozciąganie jednego z ramion spiralnych.
Supernowe.
Do tej pory w M99 zaobserwowano cztery supernowe:

</doc>
<doc id="664100" url="https://pl.wikipedia.org/wiki?curid=664100" title="Teodorów (powiat polkowicki)">
Teodorów (powiat polkowicki)

Teodorów – przysiółek wsi Nowa Kuźnia w Polsce, położony w województwie dolnośląskim, w powiecie polkowickim, w gminie Radwanice.
Teodorów przynależy do sołectwa Nowa Kuźnia.
W latach 1975–1998 przysiółek administracyjnie należał do województwa legnickiego.
Według Gminy Radwanice przysiółek wsi liczył 22 mieszkańców (31.12.2019).

</doc>
<doc id="664104" url="https://pl.wikipedia.org/wiki?curid=664104" title="Attenweiler">
Attenweiler

Attenweiler – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład wspólnoty administracyjnej Biberach an der Riß. Leży w Górnej Szwabii, ok. 10 km na północny zachód od Biberach an der Riß.

</doc>
<doc id="664105" url="https://pl.wikipedia.org/wiki?curid=664105" title="Trasa State of Mind Report">
Trasa State of Mind Report



</doc>
<doc id="664111" url="https://pl.wikipedia.org/wiki?curid=664111" title="Wielorzędowa tomografia komputerowa">
Wielorzędowa tomografia komputerowa

Wielorzędowa tomografia komputerowa (ang. Multi-Slice Computed Tomography, MSCT, Multi-row-Detector Computed Tomography, MDCT) – wprowadzona do diagnostyki medycznej w 1999 roku technika oparta na technologii tomografii komputerowej, jednakże w odróżnieniu od niej, oparta na znacznym zwiększeniu liczby elementów odbierających obraz (firma TOSHIBA posiada w ofercie tomograf 320-rzędowy), jak również wykorzystująca do badania 2 lampy rentgenowskie . Pozwala to na skrócenie czasu badania, zmniejszenie dawki promieniowania a jednocześnie uzyskanie dużo większej ilości danych, pozwalających na dokładniejsze obrazowanie badanych narządów.
W starej metodyce badania tomograficznego, uzyskiwano obrazy w płaszczyźnie poprzecznej - aparat naświetlał ciało badanego, co następnie było odwzorowywane na kliszy rentgenowskiej, po czym następowało przesunięcie ciała badanego i procedura była powtarzana.
W nowych aparatach do wielorzędowej tomografii komputerowej, uzyskane dane zostają zapisywane cyfrowo w sposób ciągły, gdyż aparaty te zapewniają uzyskanie tak zwanego spiralnego skanu objętościowego. Następnie można je poddać wtórnym rekonstrukcjom z użyciem następujących technik graficznych:
Aktualnie trwają badania pozwalające określić czułość i swoistość tej techniki badawczej. Pomimo uzyskiwanie obrazów doskonałej jakości, nie należy jednak spodziewać się zmierzchu tradycyjnych technik endoskopowych lub angioskopowych, gdyż w trakcie badania wielorzędowej tomografii komputerowej nie ma możliwości pobrania materiału do badań histopatologicznych czy wykonania interwencji wewnątrznaczyniowych (np. angioplastyki wieńcowej).

</doc>
<doc id="664112" url="https://pl.wikipedia.org/wiki?curid=664112" title="Vidraru">
Vidraru

Vidraru – jezioro zaporowe na rzece Ardżesz w rumuńskich Górach Fogaraskich,między górami Frunţii i masywem Ghiţu. Powstało po przegrodzeniu koryta rzeki kilka kilometrów na północ od miejscowości Arefu zaporą wodną Vidraru. Po napełnieniu było 8. najwyżej położonym jeziorem zaporowym w Europie i 20. na świecie.
Jezioro powstało po zakończeniu w 1965 trwającej cztery i pół roku budowy zapory. Jego wody wykorzystywane są do napędu turbozespołów hydroelektrowni o mocy zainstalowanej 220 MW.
Przy normalnym poziomie retencji 830 m n.p.m. powierzchnia lustra wody jeziora wynosi 8,93 km², maksymalna głębokość zbiornika około 155 m, a objętość zgromadzonej w nim wody ok. 465 milionów m3. Zbiornik ma długość 10,3 km i maksymalną szerokość 2,2 km (w strefie Valea Lupului – Călugărița). Długość linii brzegowej zbiornika wynosi ok. 28 km. Wpływają do niego duże cieki wodne Capra i Buda, uznawane za źródłowe cieki Ardżeszu, a także kilka innych dużych, zasobnych w wodę potoków (Râul Doamnei, Cernatu, Vâlsan, Topolog, Valea lui Stan i Limpedea), o całkowitym łącznym przepływie około 5,5 tysiąca m3/s.
W pobliżu zapory znajduje się zamek Poenari.
Wzdłuż jeziora przebiega południowy odcinek przecinającej Góry Fogaraskie z północy na południe szosy transfogaraskiej (droga nr 7C), w połowie drogi pomiędzy miejscowością Cârţişoara na północy, gdzie zaczyna się trasa, a miastem Curtea de Argeş na południu.

</doc>
<doc id="664113" url="https://pl.wikipedia.org/wiki?curid=664113" title="Wirtualna endoskopia">
Wirtualna endoskopia



</doc>
<doc id="664114" url="https://pl.wikipedia.org/wiki?curid=664114" title="Eberhardzell">
Eberhardzell

Eberhardzell – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład wspólnoty administracyjnej Biberach an der Riß. Leży w Górnej Szwabii, nad rzeką Umlach, ok. 10 km na południe od Biberach an der Riß.

</doc>
<doc id="664118" url="https://pl.wikipedia.org/wiki?curid=664118" title="Wirtualna kolonoskopia">
Wirtualna kolonoskopia

Wirtualna kolonoskopia to metoda diagnostyki, polegająca na utworzeniu trójwymiarowego modelu jelita grubego od odbytnicy aż do kątnicy, przy użyciu obrazów uzyskanych za pomocą tomografii komputerowej lub rezonansu magnetycznego.
Badanie to używane jest do zdiagnozowania chorób jelita grubego jak polipy, uchyłkowość jelit, czy zmiany nowotworowe.
Wirtualna kolonoskopia w porównaniu z innymi metodami jest mało uciążliwa dla pacjenta; jest metodą mało inwazyjną i szybszą. Kolonoskopia wirtualna i kolonografia pozwalają na ocenę wewnętrznej powierzchni ścian jelit. Możliwa jest także ocena nacieku jelita grubego poza jego ścianę. Wirtualna kolonoskopia obrazuje całe jelito grube (od odbytnicy do kątnicy). Trójwymiarowy obraz wewnętrznej powierzchni ścian jelita grubego pozwala zidentyfikować polipy. Jelito musi być całkowicie opróżnione z resztek pokarmowych (środki przeczyszczające). Bezpośrednio przed badaniem za pomocą cienkiej rurki (grubość termometru) wypełnia się jelito grube pacjenta powietrzem. Rozdęcie jelita przez gaz umożliwia wirtualną endoskopię. Badanie trwa od 15-30 minut.
Przed wprowadzeniem kolonografii wirtualnej możliwa była wyłącznie ocena grubości ściany lub szerokości światła jelita, wypełnionego środkami kontrastującymi, w klasycznym badaniu tomografii komputerowej. Najlepszym rozwiązaniem jest wykonanie najpierw kolonoskopii wirtualnej, a następnie jeśli są wskazania, szukanie i usunięcie polipów konwencjonalną metodą. Większość niewykrytych polipów (za pomocą tradycyjnej kolonoskopii jak i wirtualnej) znajdowała się w fałdach okrężnicy lub w okolicy wewnętrznej krawędzi odbytu.
Badanie.
Przed badaniem pacjent przygotowuje się w domu oczyszczając jelita. Dodatkowo podaje się dożylnie środek rozkurczowy (np. Buscopan), a do jelit tłoczy się powietrze. Badanie polega na wykonaniu serii zdjęć tomografem w dwóch pozycjach: na plecach i na brzuchu. Za pomocą oprogramowania tworzony jest trójwymiarowy model jelita.
Zalety i wady.
Głównymi zaletami badania są:
Główną wadą badania jest to, że podczas tego badania, nie można pobrać wycinków z ewentualnych tworów. Dlatego w przypadku wykrycia nieprawidłowości, konieczne jest wykonanie klasycznej kolonoskopii. 

</doc>
<doc id="664119" url="https://pl.wikipedia.org/wiki?curid=664119" title="Wirtualna bronchoskopia">
Wirtualna bronchoskopia



</doc>
<doc id="664120" url="https://pl.wikipedia.org/wiki?curid=664120" title="Pittsburska umowa">
Pittsburska umowa



</doc>
<doc id="664124" url="https://pl.wikipedia.org/wiki?curid=664124" title="Hochdorf (powiat Biberach)">
Hochdorf (powiat Biberach)

Hochdorf – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład wspólnoty administracyjnej Biberach an der Riß. Leży w Górnej Szwabii, nad rzeką Riß, ok. 8 km na południe od Biberach an der Riß, przy drodze krajowej B30.

</doc>
<doc id="664126" url="https://pl.wikipedia.org/wiki?curid=664126" title="Marcin Dołęga">
Marcin Dołęga

Marcin Dołęga (ur. 18 lipca 1982 w Łukowie) – polski sztangista, brązowy medalista olimpijski, trzykrotny mistrz świata i mistrz Europy, były rekordzista świata.
Kariera.
Występy międzynarodowe.
W 2001 i 2002 wywalczył dwa tytuły mistrza świata i Europy juniorów. W maju 2006 we Władysławowie, zdobył złoty medal mistrzostw Europy w kategorii 105 kg, uzyskując w dwuboju 424 kg (199 + 225). W trakcie tych zawodów ustanowił wynikiem 199 kg rekord świata w rwaniu.
W 2004 wykryto u Dołęgi podwyższony poziom testosteronu. Jak sam przyznał, wszelkie odżywki miał otrzymać od trenera, Ryszarda Szewczyka. Został zdyskwalifikowany na dwa lata.
7 października 2006 zdobył w Santo Domingo złoty medal mistrzostw świata w kategorii 105 kg, uzyskując w dwuboju 415 kg (193 + 222).
18 sierpnia 2008 zdobył w Pekinie brązowy medal w kategorii 105 kg, uzyskując w dwuboju 420 kg (195 + 225). Na pomoście brązowy medal przegrał wagą ciała o 0,07 kg i zajął czwarte miejsce. Po 8 latach zdyskwalifikowano za doping brązowego medalistę Dmitrija Łapikowa z Rosji i Dołędze przyznano brąz. Dołęga odebrał medal w 2017 z rąk Ireny Szewińskiej
29 listopada 2009 zdobył w Goyang złoty medal mistrzostw świata w kategorii 105 kg, uzyskując w dwuboju 421 kg (195 + 226). Rok później, w Antalyi, obronił tytuł mistrza świata, uzyskując 415 kg w dwuboju.
Na Igrzyskach Olimpijskich w Londynie (2012) spalił trzy próby w rwaniu z ciężarem 190 kg i nie został sklasyfikowany. W październiku 2014 ponownie został ukarany za doping dwuletnią dyskwalifikacją, trwającą do października 2016.
Kariera klubowa.
Wychowanek Orląt Łuków. Był także zawodnikiem WLKS Siedlce/Iganie Nowe i przez wiele lat Startu Otwock/Ekopak Jatne. Ostatnim klubem, który reprezentował, był Zawisza Bydgoszcz.
W 2010 Bronisław Komorowski odznaczył Marcina Dołęgę Krzyżem Oficerskim Orderu Odrodzenia Polski. Był też odznaczony „Złotym Niedźwiedziem” i „Złotą Sosenką” za zasługi dla miasta Łukowa i Otwocka. W 2012 odznaczony przez prezesa PKOL srebrnym medalem „za zasługi”.
W 2014 zakończył karierę. Obecnie jest trenerem w klubie WLKS Iganie Nowe Siedlce.
Życie prywatne.
W 2003 ożenił się z Martą Wawak, byłą reprezentantką i mistrzynią Polski w podnoszeniu ciężarów. Ma córkę Martynę (ur. 2005) i syna Oliwiera (ur. 2015). Jego dwaj bracia (Robert i Daniel) także są sztangistami.
Jest żołnierzem Wojska Polskiego w stopniu kaprala.

</doc>
<doc id="664130" url="https://pl.wikipedia.org/wiki?curid=664130" title="Alexa Vega">
Alexa Vega

Alexa Vega, właśc. Alexa Ellesse PenaVega (ur. 27 sierpnia 1988 w Miami) – amerykańska aktorka, która wystąpiła m.in. w filmie "Mali agenci" i jego kontynuacjach.
Życiorys.
Karierę aktorską, rozpoczęła w wieku zaledwie 2 lat, rolą w serialu "Miasteczko Evening Shade". Przełom w jej karierze nadszedł w roku 2001, dzięki roli w filmie "Mali agenci". Pojawiła się również w jego sequelach i luźno powiązanym filmie "Maczeta zabija"
Jej rodzeństwo to Makenzie Vega i Krizia Vega, które również są aktorkami.
Życie prywatne.
Była żoną Seana Covela, z którym rozwiodła się po 2 latach małżeństwa. W 2014 roku wyszła za mąż za Carlosa Penę Jr, członka amerykańskiego boysbandu Big Time Rush. Zmieniła w związku z tym samym nazwisko na PenaVega.
Doczekali się trójki dzieci, którymi są: Ocean King (ur. 2016), Kingston James (ur. 2019) i Rio Rey PenaVega (ur. 2021).

</doc>
<doc id="664133" url="https://pl.wikipedia.org/wiki?curid=664133" title="Corozone">
Corozone

Corozone – polski zespół powstały w 1994 w Krakowie grający muzykę hardcore.
Historia.
Grupa powstała wiosna 1994 roku w Krakowie na bazie formacji Kapitol, z której składu wykrystalizował się duet Krzysztof „Thrash R” Zagajewski (gitara, śpiew) oraz Bartosz „Ramirez” Rzemieniec (perkusja). Po próbach z różnymi muzykami, w niedługim czasie skład Corozone ustabilizował się dzięki dołączeniu Roberta Skulskiego (gitara) oraz Piotra „Indyka” Wiechniaka (gitara basowa). Grupa przygotowała dwie kasety demo (czerwiec 1994 i luty 1995 roku), które rozsyłała do wytwórni fonograficznych i organizatorów koncertów. Dzięki pierwszej z nich została zakwalifikowana do konkursu festiwalu Jarocin '94, dzięki drugiej doszła do półfinału przeglądu Marlboro Rock-in '95. Uczestniczyła też w koncertach Acid Drinkers, Armii i IRY. Jesienią 1995 r. kwartet podpisał umowę z Metal Mind Productions. W następnym roku przez ww. firmę został wydany debiutanci album „Heavy Rain Comes”. W listopadzie 1995 roku grupa uczestniczyła w imprezie „5 Lat 'Metal Hammer'” gdzie zagrała u boku takich sław jak Testament czy Kreator, a w czerwcu 1996 roku była gościem podczas trasy Acid Drinkers. Na początku 1997 r. miejsce R. Skulskiego zajął Tomasz Igliński i z nim zespół przygotował płytę „Makabra kadabra”. W czerwcu 1999 roku B. Rzemieńca zastąpił Tomasz „Łabędź” Łabędzki perkusista znany z zespołów Zhizoid i Sad Kingdom a T. Iglińskiego - Sławomir „Chef” Lisowski. Formacja brała udział w trasie z Acid Drinkers, Dog Family i Guess Why. W kolejnych latach poza tournée Acid Drinkers Break Your Head Tour 2000 zespół występował sporadycznie. Przygotował za to materiał na trzeci album, którego fragmenty udostępnił w formacie MP3 na swoich stronach internetowych.

</doc>
<doc id="664134" url="https://pl.wikipedia.org/wiki?curid=664134" title="Rob Scholte">
Rob Scholte

Rob Scholte (ur. 1 czerwca 1958 w Amsterdamie) – holenderski artysta.
Życiorys.
Scholte urodził się w Amsterdamie. Potem mieszkał w Castricum, Doorn i Heiloo. W latach 1977-1982 studiował on w amsterdamskiej szkole sztuk pięknych - Gerrit Rietveld Academie. Następnie był jednym z członków grupy artystycznej W139, wystawiającej swoje prace przy Warmoesstraat 139 w Amsterdamie. W galerii tej w roku 1982 miał miejsce debiut Schltego wspólnie z Sandrą Derks. Jego debiutanckie "dzieło" "Rom 87" było serią obrazów będących wolnymi wariacjami na temat dziecięcych książeczek do malowania. Od tego stylu przeszedł do precyzyjnie malowanych prac, które zostały wystawione w roku 1984 w The Living Room. Prace Scholtego można było też oglądać w roku 1987 na wystawie Documenta, a w roku 1990 przygotowywał on holenderski pawilon na Biennale w Wenecji.
W roku 1986 sensację wzbudziła skopiowana przez niego widokówka "Utopia" (Museum Boijmans Van Beuningen). Na sugestię krytyków, że obraz jest cytatem z "Olympii" Maneta, malarz odpowiedział noszącym tytuł "Nostalgia" obrazem będącym dosłowną kopią strony gazety a krytycznym artykułem. Jego samodzielna wystawa "How to Star" w Museum Boijmans Van Beuningen z obrazami z lat 1983-1988 przyniosła mu zarówno uwielbienie jak i krytykę.
W roku 1991 Scholte poznał modelkę oraz gwiazdę holenderskich oper mydlanych Micky Hoogendijk. W roku 1990 została ona dyrektorem jego firmy menadżerskiej, zaś 31 maja 1994 wzięli ze sobą ślub w amsterdamskiej świątyni Roxy. W roku 1993 Scholte został pracownikiem akademii sztuk w Kassel, którą pozycję opuścił w roku 1999.
W roku 1991 firma menadżerska Roba Scholte zdobyła zlecenie na wykonanie malowideł ściennych i sufitowych o łącznej powierzchni 1200 metrów kwadratowych w mającym przypominać holenderskie miasteczko turystycznej atrakcji Huis Ten Bosch w japońskim Nagasaki. Scholte pracował tam, wspólnie z dużą liczbą asystentów, nad dziełem noszącym tytuł "Apres nous le deluge", który przedstawiał ciągłe powtarzanie się wojny w historii. Jego uroczysta pierwsza prezentacja została zaplanowana na 9 sierpnia 1995, w dniu 50. rocznicy zrzucenia bomby atomowej na Nagasaki, jednak wydarzenie to musiało zostać przełożone ze względu na zamach na Scholtego.
Zamach bombowy.
24 listopada 1994 Scholte razem z ciężarną żoną Hoogendijk wsiedli przy Laurierstraat w Amsterdamie do swojego BMW. Gdy Scholte ruszył, pod samochodem zdetonował granat ręczny. Malarz został ciężko ranny. Obie jego nogi od kolan w dół musiały być amputowane. Hoogendijk poroniła. Sprawca wybuchu nie został znaleziony. Jedna z teorii mówi, że w zamierzeniu miał to być zamach na adwokata Oscara Hammersteina, ale przestępca pomylił samochody. Hammerstein jeździł takim samym modelem BMW, w tym samym kolorze i o bardzo podobnym numerze rejestracyjnym i oba auta parkowały niedaleko od siebie.
Sam Scholte początkowo obwiniał innego artystę Paula Blanca. Później winę przypisywał poecie Koosowi Dalstrze. Inne teorie za punkt wyjścia przyjmują fakt, że Scholte w tym czasie obracał się w środowisku podejrzanych artystów, dealerów kokainy oraz osób organizujących pranie brudnych pieniędzy, opisanym przez Joosta Zwagermana w powieści "Gimmick!" ("Kuglarstwo!"). Według tych koncepcji zamach był ostrzeżeniem przed długami w wyniku niepewnych interesów, długami za kokainę lub niespełnionymi zobowiązaniami.
Po zamachu.
Na początku lutego 1995 Scholte założył "Comité van Waakzaamheid" ("Komitet przytomności"), na wzór komitetu założonego w latach trzydziestych przez Menno ter Braak i Edgara du Perron, którego celem był opór przeciwko narodowemu socjalizmowi. Pomysł założenia został podsunięty Scholemu przez Feliksa Rottenberga. Była też mowa o kreowaniu ruchu politycznego, ale o działaniach Scholtego na tym polu nic nie wiadomo.
Tego samego roku artysta udał się do Japonii, aby zakończyć fresk 'Apres nous le deluge'. Następnie przeniósł się na Teneryfę. Hoogendijk i Scholte rozwiedli się, zaś artysta znalazł nową kobietę, Lijsje, która urodziła w roku 2001 ich dziecko, Lotus Mason. 15 marca 2003 Scholte wraz ze swoją partnerką i dzieckiem wrócili do Holandii. W roku 2005 urodziło im się drugie dziecko. Rok później para wzięła ślub.
Amsterdamski zespół muzyczny Nits na swojej płycie "Wool" z roku 2000 umieścił utwór "Crime &amp; Punishment" opisujący zamach na Roba Scholte.
Metoda twórcza.
Scholte jest artystą plastykiem. Grupuje i rozmieszcza on obrazy - pochodzące z massmediów lub swojego bogatego archiwum - w nowym kontekście, dzięki czemu nadaje im nowe znaczenie. Często w jego pracach można dopatrzeć się sprzeczności i kontrastów, które stały się widoczne dopiero dzięki jego nowemu kontekstowi.
Precyzyjnie odmalowane jego prace są często wykonywane przez jego asystentów, a on sam jedynie je podpisuje. W ten sposób naśladuje on XVII-wieczną metodę postępowania.
Jego metoda twórcza stanowi dobrą ilustrację idei postmodernizmu i kładzie nacisk na ciągły napływ obrazów, które nas otaczają, formują i modelują. Ciągłym tematem jego utworów są media, z których czerpie on inspirację, które krytykuje za manipulację, przy czym sam uważa się za "osobowość medialną".

</doc>
<doc id="664135" url="https://pl.wikipedia.org/wiki?curid=664135" title="Metoda ortogonalna">
Metoda ortogonalna



</doc>
<doc id="664136" url="https://pl.wikipedia.org/wiki?curid=664136" title="Metoda rzędnych i odciętych">
Metoda rzędnych i odciętych



</doc>
<doc id="664138" url="https://pl.wikipedia.org/wiki?curid=664138" title="Felinologia">
Felinologia

Felinologia ( ‘koci’, gr. "logos" – ‘słowo’) – dział zoologii (konkretniej teriologii) badający koty (Felinae). Koncentruje się na ich anatomii, genetyce, fizjologii i bioróżnorodności, zarówno gatunków dzikich, jak i ras kotów domowych.

</doc>
<doc id="664140" url="https://pl.wikipedia.org/wiki?curid=664140" title="Myślenie egocentryczne">
Myślenie egocentryczne

Myślenie egocentryczne (egocentryzm myślenia) - termin stosowany w psychologii poznawczej oznaczający spostrzeganie siebie jako osoby pełniącej rolę bardziej centralną w zdarzeniach społecznych, niż to ma miejsce w rzeczywistości. Objawia się nieumiejętnością i niechęcią wczucia się w stan emocjonalny innej osoby. 
Myślenie egocentryczne jest charakterystyczne dla dzieci w wieku do siedmiu lat, które są na etapie tzw. myślenia przedoperacyjnego. Myślenie egocentryczne odpowiedzialne jest np. za przeżywanie poczucia winy z powodu rozwodu rodziców – dzieciom wydaje się, że rozwód w jakimś stopniu nastąpił przez nie i mogły zrobić coś, aby uniknąć rozstania rodziców. Przyczyną szczególnej skłonności do myślenia egocentrycznego może być niski poziom empatii, zahamowanie rozwoju procesów myślenia na etapie przedoperacyjnym, blokada umysłowa lub niewyprofilowana oraz niewykwalifikowana zdolność emocjonalna, bądź wygoda, czyli niezaprzątania sobie głowy cudzymi sprawami.

</doc>
<doc id="664143" url="https://pl.wikipedia.org/wiki?curid=664143" title="Tour de Pologne 2006/III etap">
Tour de Pologne 2006/III etap

III etap 63. Tour de Pologne wystartował z Gdańska a zakończył się w Ostródzie. Najlepszym kolarzem na tym etapie okazał się Fabrizio Guidi, który założył żółtą koszulkę lidera wyścigu.

</doc>
<doc id="664146" url="https://pl.wikipedia.org/wiki?curid=664146" title="Pistolet MCM Margolin">
Pistolet MCM Margolin

MCM Margolin – pistolet samopowtarzalny na amunicję bocznego zapłonu 22 LR przeznaczony do prowadzenia szkolenia strzeleckiego i amatorskiego uprawiania sportów strzeleckich. Skonstruowany w latach 40. XX w. przez Michaiła Margolina. Działa na zasadzie odrzutu zamka swobodnego. Przyrządy celownicze są regulowane (szczerbinka w poziomie, muszka w pionie).
Jest to broń o dość prostej konstrukcji, ze względu na niewysoką cenę bardzo popularna na strzelnicach i w klubach sportowych w Polsce. Choć Margolin zwykle określany jest raczej mianem broni szkoleniowej niż wyczynowej i pod wieloma względami ustępuje współczesnym konstrukcjom krótkiej broni sportowej, ma w Polsce liczną rzeszę zwolenników wśród strzelców wyczynowych. Do zalet Margolina można zaliczyć celność, trwałość, sporą tolerancję błędów podczas strzału, niską cenę, dużą tolerancję dla amunicji różnych producentów. Do wad – brak regulacji mechanizmu spustowego, kontrowersyjny, nieco niebezpieczny sposób regulacji muszki, zbyt małą masę. Do innych wad pistoletu zaliczyć należy: pękające iglice, wybijanie komory nabojowej przy oddawaniu strzałów „na sucho”, pękanie drobnych części jak pazur wyciągu lub łącznik zamka.
Wersje.
Produkcję pistoletu Margolina rozpoczęto w 1948 roku w Iżewsku od modelu MC 1. Pistolety produkowano w wersji z długą (180 mm) i krótką lufą (140 mm). Inna była też długość linii celowniczej w obu modelach, 203 mm dla wersji z długą lufą i 190 mm dla wersji z lufą krótką. W 1969 roku do produkcji weszła unowocześniona wersja MCM. Pistolet otrzymał lufę długości 152 mm i długość linii celowniczej 220 mm. Pistolet Margolina występował też w wersji MCU na nabój .22 Short, przeznaczony do konkurencji ISSF „pistolet szybkostrzelny”, a produkowany był od 1952 roku. Następną wersją produkowaną w Iżewsku była skrócona wersja MCM-K o nazwie Margo (МЦМ-К «Марго»), co było skrótem od słowa Margolin. Pistolet Margo ma lufę długości 97 mm. Na bazie tego pistoletu skonstruowano pistolet Dryl («Дрель») na nabój 5,45 × 18 mm PSM oraz jego wersję eksportową MP-449 na nabój .25 ACP.

</doc>
<doc id="664151" url="https://pl.wikipedia.org/wiki?curid=664151" title="Maselheim">
Maselheim

Maselheim – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład wspólnoty administracyjnej Biberach an der Riß. Leży w Górnej Szwabii, nad rzeką Dürnach, ok. 10 km na południowy wschód od Biberach an der Riß.

</doc>
<doc id="664153" url="https://pl.wikipedia.org/wiki?curid=664153" title="T-Mobile Team/2006">
T-Mobile Team/2006

Skład grupy T-Mobile Team na rok 2006. W związku z aferą dopingową z listy zostali wykluczeni Oscar Sevilla i Jan Ullrich.

</doc>
<doc id="664158" url="https://pl.wikipedia.org/wiki?curid=664158" title="NK Čakovec">
NK Čakovec

Nogometni klub Čakovec – chorwacki klub piłkarski z siedzibą w Čakovcu. Został założony w 1920 roku.
Historia.
W latach 2000–2002 klub ten grał w pierwszej lidze Chorwacji, ale został zdegradowany do drugiej ligi, w której gra do dziś. Od lat 80. NK Čakovec swoje mecze rozgrywa na stadionie Mladost, a od 2003 dzieli go razem z innym klubem z Čakovca, NK Međimurje. Fani zespołu NK zwani są "Demonami".

</doc>
<doc id="664160" url="https://pl.wikipedia.org/wiki?curid=664160" title="NK Cakovec">
NK Cakovec



</doc>
<doc id="664165" url="https://pl.wikipedia.org/wiki?curid=664165" title="Andrzej Łachański">
Andrzej Łachański

Andrzej Stefan Łachański (ur. 20 lipca 1966 w Gdyni, zm. 8 sierpnia 2006 w Bydgoszczy) – polski aktor teatralny i filmowy.
Życiorys.
W 1993 ukończył Państwową Wyższą Szkołę Teatralną w Krakowie. Jego debiut odbył się w 1988 w spektaklu telewizyjnym "Bezgrzeszne lata" w reżyserii Włodzimierza Pawlaka. W teatrze zadebiutował w 1992 na scenie PWST, w spektaklu "Auto da fé" w reżyserii Krzysztofa Warlikowskiego. Od tego czasu występował na deskach Teatru Dramatycznego w Legnicy, Teatru Wybrzeże w Gdańsku (1993-2000) oraz Teatru Polskiego w Bydgoszczy (2000-2005). Współpracował również z Radiem PiK.
Zdobył szereg nagród, m.in. nagrodę im. Hieronima Konieczki (2001), "Złotą maskę" i nagrodę Radia PiK (2001) za rolę Petrucchia w "Poskromieniu złośnicy" Williama Shakespeare'a, Kulturalną Nagrodę Roku Regionu Kujawsko-Pomorskiego w kategorii "osobowość roku" (2001) oraz nagrodę prezydenta Bydgoszczy z okazji Międzynarodowego Dnia Teatru (2002).
Zmarł 8 sierpnia 2006 po chorobie nowotworowej. Został pochowany w rodzinnym grobie na Cmentarzu Witomińskim w Gdyni (kwatera 58-2-18).

</doc>
<doc id="664169" url="https://pl.wikipedia.org/wiki?curid=664169" title="Zamek Tenczyn">
Zamek Tenczyn

Zamek Tenczyn – ruiny zamku leżącego na Jurze Krakowsko-Częstochowskiej, włączony w XIV wieku do kazimierzowskiego systemu tzw. Orlich Gniazd, we wsi Rudno w województwie małopolskim, w powiecie krakowskim, w odległości 24 km na zachód od Krakowa, 5 km na południowy zachód od Krzeszowic, 1 km na północ od autostrady A4.
Ruiny zamku stoją na dawnym stożku wulkanicznym, będącym najwyższym wzniesieniem Garbu Tenczyńskiego (Góra Zamkowa 398/401 m n.p.m.).
Historia zamku.
Pierwsza wzmianka dotycząca okolic zamku Tenczyn, datowana jest na 24 września 1308 r. Wówczas Władysław Łokietek z oddziałem rycerstwa przebywający w lasach "in Thanczin" wydał dokument dla klasztoru o. cystersów w Sulejowie. Przyjmuje się, że pierwszy zamek (drewniany) zbudował około 1319 r. kasztelan krakowski Nawój z Morawicy. Wzniósł on największą na zamku wieżę, zwaną do dziś „Wieżą Nawojową”. Właściwym twórcą zamku murowanego był syn Nawoja, Jędrzej (Andrzej), wojewoda krakowski i sandomierski. Na najwyższej, północno-wschodniej części wzgórza, wzniósł dalszy fragment zamku, w którym mieszkał i zmarł w 1368 r. On także pierwszy przyjął nazwisko Tęczyński. Syn Jędrzeja, Jaśko, odnowił i znacznie rozbudował zamek, a także założył kaplicę. Z tego okresu pochodzi pierwsza odnotowana w dokumentach historycznych wzmianka dotycząca bezpośrednio zamku. Władysław Jagiełło więził w nim niektórych ważniejszych jeńców krzyżackich, wziętych do niewoli w czasie bitwy pod Grunwaldem.
W krótkim czasie ród Tęczyńskich doszedł do wielkiego znaczenia. W posiadaniu Tęczyńskich było 45 miejscowości, w tym 15 w pobliżu zamku. W 1461 r. przez blisko rok na zamku w Rudnie mieszkał Jan Długosz. Około połowy XVI w. często na zamku bywali: Mikołaj Rej z Nagłowic, Jan Kochanowski, Piotr Kochanowski oraz inne ważne postaci polskiego odrodzenia. Do połowy XVI w. wygląd zamku nie ulegał większym zmianom. W tym okresie znajdowały się przy nim: folwark, łaźnia, browar ze słodownią i dom praczek. W 1570 r. kasztelan wojnicki, podkomorzy wielki koronny Jan Tęczyński „wielkim kosztem zmurował prawie znowa zamek na Tenczynie” – pisał Bartosz Paprocki w "Herbach rycerstwa polskiego". Zamek posiadał trzy skrzydła, otwarte ku zachodowi, ozdobione renesansowymi attykami, gzymsami i krużgankami. Rozbudowa ciągnęła się do początku XVII w. Zamek wraz z podgrodziem został otoczony murem kurtynowym, od północy wzmocniono go basteją wjazdową (barbakanem), a od południa dwiema pięciokątnymi bastejami. Pod zamkiem rozciągały się ogrody (od północy) i winnice (od zachodu i południa). Ostatnią dużą inwestycją na zamku była gruntowna przebudowa kaplicy zamkowej, dokonana w początkach XVII w. przez Agnieszkę z Tęczyńskich Firlejową, późniejszą fundatorkę klasztoru o. karmelitów bosych w Czernej. W 1637 r. zmarł wojewoda krakowski Jan Magnus Tęczyński, ostatni przedstawiciel rodu. Jego jedyna córka Izabela wyszła za mąż za Łukasza Opalińskiego. W 1655 r. marszałek wielki koronny Jerzy Lubomirski, ustępując przed Szwedami, ukrył skarbiec koronny w Starej Lubowli na Spiszu, ale rozpuścił fałszywą wieść, że skarbiec znajduje się na Tenczynie. Oddział szwedzki pod dowództwem Kurta Christopha von Königsmarck obległ zamek w 1655 roku, i po obronie załogi pod dowództwem kapitana piechoty Jana Dziuli, przyjął jego kapitulację. Szwedzi jednak nie dotrzymali warunków układu i wymordowali całą załogę. Po tym, gdy nie znaleźli skarbu koronnego, w lipcu 1656 r. opuścili zamek i spalili.
Na początku XVIII w. dobra tęczyńskie przeszły po kądzieli w ręce Adama Sieniawskiego, tą samą drogą uzyskał je wojewoda ziem ruskich, książę August Aleksander Czartoryski i z kolei jego córka Izabela Lubomirska. Po potopie szwedzkim zamek został w większej części odbudowany i częściowo zamieszkany. Wchodził w 1662 roku w skład hrabstwa tęczyńskiego Łukasza Opalińskiego. W 1748/1768 r. uległ pożarowi w wyniku uderzenia pioruna i od tego czasu popadał w coraz większą ruinę. W 1783 r. prochy ostatniego z Tęczyńskich, Jana, przeniesiono z kaplicy zamkowej do nowego grobu w kościele św. Katarzyny w Tenczynku. Od 1816 r. zamek stał się własnością Potockich herbu Pilawa i pozostał w ich rękach do wybuchu II wojny światowej w 1939 r.
Na początku XXI w. zamek popadał w coraz większą ruinę w związku ze sporami kompetencyjnymi między różnymi szczeblami administracji publicznej. W 2008 r. powstało obywatelskie Stowarzyszenie „Ratuj Tenczyn”, mające na celu nagłośnienie sytuacji ruin zamku oraz zmuszenie władz lokalnych i centralnych do wywiązywania się z obowiązku ochrony zabytku. 
W 2009 r. wydana została decyzja w sprawie unieważnienia decyzji o odebraniu zamku rodzinie Potockich w ramach reformy rolnej w 1944 r., jej wykonanie zostało jednak wstrzymane. W 2009 r. z uwagi na zły stan techniczny zamek został zamknięty dla zwiedzających. W 2010 r. gmina, będąca administratorem zamku, pozyskała środki z Ministerstwa Kultury i Dziedzictwa Narodowego i rozpoczęła zabezpieczanie ruin. Dzięki pracom zabezpieczającym proces niszczenia ruin udało się zastopować. 
W lipcu 2016 r., w wyniku porozumienia zawartego między Gminą Krzeszowice a spadkobiercami Adama hr. Potockiego, ruiny zamku zostały ponownie otwarte dla zwiedzających. Organizatorem ruchu turystycznego na zamku jest Fundacja Na Rzecz Rozwoju i Promocji Sztuki New Era Art.
Plan zamku.
Hipotetyczna rekonstrukcja faz rozwojowych, według W. Łuszczkiewicza, N. Pajzderskiego, S. Polaczka. B. Guerquina. M. Korneckiego. T. Małkowskiej-Holzerowej i J. Kurtyki. Przypuszczalna identyfikacja pomieszczeń na podstawie aktu podziałowego z 1553 r. i rysunku E.J. Dahlberga z 1655 r. W nawiasach podano szacunkowe datowanie oraz roczne daty wzmianek źródłowych:
Odniesienia w kulturze.
Plenery zamku zostały wykorzystane m.in. w serialu "Czarne chmury" (reż. Andrzej Konic) w odcinku pt. „Wilcze Doły” oraz w serialu "Rycerze i rabusie" i w filmie "Ostrze na ostrze".

</doc>
<doc id="664170" url="https://pl.wikipedia.org/wiki?curid=664170" title="Dark house">
Dark house

Dark house – termin używany do określania niektórych houseowych utworów z gatunku progressive house z głębokimi bitami i wolnym tempem (~130 BPM) oraz wykorzystujących dźwięki i słowa tworzące mroczny nastrój. Często są to sample, które można znaleźć w horrorach, choć mroczny nastrój osiągany jest również dzięki linii melodycznej lub linii basowej.
Przykłady utworów "dark house":

</doc>
<doc id="664171" url="https://pl.wikipedia.org/wiki?curid=664171" title="Zamek Tęczyn w Rudnie">
Zamek Tęczyn w Rudnie



</doc>
<doc id="664172" url="https://pl.wikipedia.org/wiki?curid=664172" title="George Andrew Reisner">
George Andrew Reisner

George Andrew Reisner (ur. 5 listopada 1867 w Indianapolis, w USA; zm. 6 czerwca 1942 w Gizie, w Egipcie) – amerykański archeolog, jeden z najwybitniejszych archeologów pierwszej połowy XX wieku, współtwórca nowoczesnej egiptologii.
Kariera naukowa.
Jego ojciec wywodził się z rodziny niemieckich imigrantów. Po studiach George Andrew pogłębiał swoją wiedzę na uniwersytecie w Getyndze i Muzeum Egipskim w Berlinie. Po powrocie do USA w 1896 r. związał się na stałe z Uniwersytetem Harvarda i bostońskim Muzeum Sztuk Pięknych. Kierował wyprawami archeologicznymi, organizowanymi przez te placówki, do Nubii, Palestyny i Gizy w Egipcie. Jego pierwsza wyprawa była początkowo finansowana przez Phoebe Hearst, wdowę po senatorze George'u Hearst i matkę potentata prasowego Williama R. Hearsta, i była skierowana do Gizy, której poznawanie tajemnic stało się pracą i pasją jego życia. Był profesorem egiptologii na Uniwersytecie Harvarda, dyrektorem Nubijskiej Służby Archeologicznej przy Gubernatorze Egiptu (1907–1909) i kustoszem Działu Egipskiego w Muzeum Sztuk Pięknych w Bostonie (1910–1942).
Osiągnięcia.
Wielkie zasługi położył w poznawaniu tajemnic starożytnej Nubii oraz podczas eksploracji Gizy, gdzie zdobył sławę jako kierownik wyprawy archeologicznej, prowadzącej rozległe prace w kompleksie piramid w l. 1905–1925.
Do najsłynniejszych jego osiągnięć naukowych należy: 
Ostatnie lata.
Ostatnie lata spędził w obozie Misji Harvardzkiej w Gizie, gdzie kontynuował pracę pomimo postępującej ślepoty, dyktując sekretarce swoje sztandarowe dzieło o nekropoli w Gizie i zgłębiając historię starożytnego Egiptu i Nubii oraz trwających 3000 lat kontaktów nubijsko – egipskich.
Zmarł w obozie Misji i pochowany został na Cmentarzu Amerykańskim w Kairze.

</doc>
<doc id="664173" url="https://pl.wikipedia.org/wiki?curid=664173" title="Flavio Briatore">
Flavio Briatore

Flavio Briatore (ur. 12 kwietnia 1950 w Verzuolo) – włoski przedsiębiorca i były dyrektor zespołów Benetton i Renault w Formule 1 oraz były współwłaściciel Queens Park Rangers – klubu piłkarskiego grającego w angielskiej Football League Championship.
Życiorys.
W Formule 1 pojawił się w 1988 r. jako szef zespołu Benetton Formula. Słynie z wypatrywania talentów Formuły 1. Do jego zespołu trafił m.in. Michael Schumacher, który jeździł w Benettonie w latach 1991-1995, zdobywając w latach 1994 i 1995 tytuły mistrza świata. W 1995 r. Benetton zdobył mistrzostwo w klasyfikacji konstruktorów.
W latach 2005-2006 prowadzony przez niego zespół Renault F1 zwyciężył w klasyfikacji generalnej konstruktorów, zaś indywidualnym mistrzem świata został kierowca tego zespołu, Fernando Alonso.
16 września 2009 zrezygnował z funkcji szefa zespołu Renault F1 z powodu zarzutów o nieuczciwe praktyki podczas wyścigu w Singapurze, podczas sezonu 2008.
21 września 2009 Światowa Rada Sportów Motorowych nałożyła na niego dożywotnią dyskwalifikację i zakaz jakiejkolwiek działalności związanej z F1 w związku z nieuczciwymi praktykami podczas wyścigu w Singapurze, podczas sezonu 2008. 5 stycznia 2010 Trybunał Grande Instance w Paryżu zdecydował się uchylić dożywotni zakaz angażowania się przez Flavio Briatore w sporty motorowe organizowane przez FIA, przyznając także 15 tysięcy euro odszkodowania.
Życie prywatne.
Ma córkę Leni z niemiecką modelką Heidi Klum. 14 czerwca 2008 ożenił się z telewizyjną gwiazdką, Elisabettą Gregoraci (ur. 1980). Mają syna Falco Nathana (ur. 18 marca 2010).

</doc>
<doc id="664174" url="https://pl.wikipedia.org/wiki?curid=664174" title="Atlético Tucumán">
Atlético Tucumán

Club Atlético Tucumán − argentyński klub piłkarski z siedzibą w mieście Tucumán.
Historia.
Klub założony został 27 września 1902 roku (najstarszy klub w prowincji Tucumán) i gra obecnie w pierwszej lidze argentyńskiej Primera División.
Stadion.
Klub rozgrywa swoje mecze domowe na stadionie Estadio José Fierro, oddanym do użytku 21 maja 1922 roku. Boisko ma rozmiary 104 x 70.2 metrów, natomiast trybuny pomieścić mogą 26200 widzów,

</doc>
<doc id="664176" url="https://pl.wikipedia.org/wiki?curid=664176" title="Club Atlético Tucumán">
Club Atlético Tucumán



</doc>
<doc id="664178" url="https://pl.wikipedia.org/wiki?curid=664178" title="Kantrida (stadion)">
Kantrida (stadion)

Stadion Kantrida – stadion w Chorwacji, znajdujący się w mieście Rijeka. Na tym stadionie do 2015 roku swoje mecze rozgrywała miejscowa drużyna NK Rijeka, która przeniosła się następnie na stadion Rujevica; czasami grywała tu również reprezentacja Chorwacji. Swoją nazwę stadion ten wziął od sąsiedztwa dzielnicy Kantrida. Leży przy klifie nad Morzem Adriatyckim.
Stadion został wybudowany w 1925 roku. Jego pojemność liczy 10 300 widzów. Kantrida ma także oświetlenie o mocy 2000 luksów. Obiekt ten został wybrany także do listy proponowanych stadionów we wspólnej kandydaturze Chorwacji i Węgier przy organizacji Euro 2012.

</doc>
<doc id="664180" url="https://pl.wikipedia.org/wiki?curid=664180" title="Nuclear Mosher Tour '95">
Nuclear Mosher Tour '95



</doc>
<doc id="664183" url="https://pl.wikipedia.org/wiki?curid=664183" title=".kid">
.kid

.kid – domena najwyższego poziomu zaproponowana przez Parlament Europejski dla stron internetowych zaprojektowanych z myślą o dzieciach. Byłyby one monitorowane przez niezależnych administratorów.

</doc>
<doc id="664186" url="https://pl.wikipedia.org/wiki?curid=664186" title="Mittelbiberach">
Mittelbiberach

Mittelbiberach – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład wspólnoty administracyjnej Biberach an der Riß. Leży w Górnej Szwabii, nad rzeką Rotbach, ok. 3 km na południowy zachód od Biberach an der Riß.

</doc>
<doc id="664187" url="https://pl.wikipedia.org/wiki?curid=664187" title="Sojusz polsko-rumuński">
Sojusz polsko-rumuński

Sojusz polsko-rumuński – seria traktatów podpisanych przez Polskę i Rumunię w dwudziestoleciu międzywojennym, m.in. 3 marca 1921 roku – układ o wzajemnej pomocy w razie sowieckiej agresji ("zobowiązują się wspomagać się wzajemnie na wypadek gdyby jedna z nich została zaatakowaną, bez dania powodu ze swej strony, na swych obecnych granicach wschodnich") i dwa traktaty przymierza z 26 marca 1926 roku i 15 stycznia 1931 roku, w których strony zobowiązane zostały do wzajemnej obrony przed wszelką napaścią z zewnątrz. Każdy układ zawarty był na okres 5 lat, trzeci podlegał samoistnemu przedłużeniu na dalsze okresy pięcioletnie, jeśli żadna ze stron nie ogłosiła odstąpienia na rok przed upływem tego czasu. Porozumienie powiązano z odpowiednimi artykułami Paktu Ligi Narodów (prawo do samoobrony w razie braku jednomyślności w Radzie Ligi). Wszystkie układy zarejestrowano w Sekretariacie Ligi zgodnie z warunkiem, którego dla ważności wymagał Traktat Wersalski w art. 18. Spisane zostały w języku francuskim, który tym samym był miarodajny. Za twórcę pierwszej konwencji polsko-rumuńskiej z 1921 roku uważa się gen. Tadeusza Rozwadowskiego, który negocjował jej kształt podczas spotkań z delegacją rumuńską w Bukareszcie i Warszawie w 1920 roku Rumunia w latach 1918-1939 była jedynym (oprócz Łotwy i krótkotrwale graniczących z Polską Węgier) sąsiadem Polski pozostającym z nią w przyjaznych stosunkach.
Po napaści ZSRR na Polskę prezydent Ignacy Mościcki, Naczelny Wódz Edward Rydz-Śmigły wraz ze sztabem oraz rząd z premierem Felicjanem Sławojem Składkowskim przekroczyli granicę polsko-rumuńską w Kutach i ewakuowali się właśnie do Rumunii. Rząd polski zdecydował się nie prosić Rumunii o pomoc militarną pomimo casus foederis wobec agresji ZSRR na Polskę.

</doc>
<doc id="664188" url="https://pl.wikipedia.org/wiki?curid=664188" title=".sco">
.sco

.sco – domena najwyższego poziomu, która prawdopodobnie ma być narodową domeną Szkocji lub ma być wykorzystywana dla stron w języku szkockim.
Domena ".sco" może być również przydatna dla stron o tematyce SCO/Unix.

</doc>
<doc id="664189" url="https://pl.wikipedia.org/wiki?curid=664189" title="Tommie Smith">
Tommie Smith

Thomas C. "Tommie" Smith (ur. 5 czerwca 1944 w Clarksville) – amerykański lekkoatleta, sprinter, mistrz olimpijski i rekordzista świata oraz futbolista.
Jego koronną konkurencją był bieg na 200 m. W 1967 podczas uniwersjady oraz w 1968 na igrzyskach olimpijskich w Meksyku zdobył na tym dystansie złoty medal. Uzyskał wówczas rekordowy czas 19,83 sek. W trakcie ceremonii wręczenia medali, gdy odgrywano hymn Stanów Zjednoczonych Tommie Smith oraz jego rodak John Carlos, zdobywca brązowego medalu, wznieśli w górę ręce przyodziane w czarne rękawice. Gest ten symbolizować miał solidarność z ruchem Black Power. Władze MKOl-u, a zwłaszcza jego przewodniczący Avery Brundage, uznali ich gest za zachowanie polityczne niezgodne z zasadami olimpijskimi. Smith i Carlos zostali wykluczeni z amerykańskiej ekipy olimpijskiej i zmuszeni do powrotu do kraju. Przez środowisko walczące o prawa Afroamerykanów w Stanach Zjednoczonych gest lekkoatletów uznany został za jedno z ważniejszych wydarzeń w historii ruchu.
W czasie swojej kariery sportowej Smith 11 razy poprawiał rekordy świata - 7 w konkurencjach indywidualnych (200 m, 200 m na prostej, 220 jardów) oraz 4 w sztafetach (4 x 200 m, 4 x 400 m).
Po skończeniu college'u San Jose State grał w futbol amerykański przez trzy lata na poziomie profesjonalnym w Cincinnati Bengals. Został wybrany w NFL draft w 1967, grał na pozycji wide receiver.

</doc>
<doc id="664192" url="https://pl.wikipedia.org/wiki?curid=664192" title=".cym">
.cym

.cym – domena najwyższego poziomu zaproponowana dla stron w języku walijskim.

</doc>
<doc id="664193" url="https://pl.wikipedia.org/wiki?curid=664193" title="Interioryzacja">
Interioryzacja

Interioryzacja (inaczej "uwewnętrznienie") – w psychologii społecznej mechanizm obronny, który polega na uwewnętrznianiu zewnętrznych treści. 
Przykłady:
Uwewnętrznianie poglądu społeczności, w której się żyje, może spełniać funkcję obrony w stosunku do lęku przed śmiercią. Interioryzacja światopoglądu daje wtedy złudzenie nieśmiertelności, a przynajmniej wykraczania swojego życia poza jednostkową egzystencję. Może dawać także ukojenie w sensie dosłownym: akceptacja np. światopoglądu dla chrześcijan, muzułmanów, buddystów oznacza obietnicę życia wiecznego w tej czy innej formie.
Zdolność do interioryzacji czynności zewnętrznych, ich przekształcaniu w czynności wyobrażeniowe, umysłowe, psychiczne, jest warunkiem internalizacji norm społecznych oraz przepisów ról, tj. zbioru przywilejów, wymagań i reguł składających się na koncepcje roli. Interioryzowanie czynności przez podmiot nie wyznacza jednak automatycznie możliwości internalizacji norm, zasad, reguł pełnienia ról itp. Zdolność internalizacji pojawia się dopiero na określonym etapie rozwoju ocen moralnych. 
Tak więc między pojęciem interioryzacji i internalizacji istnieją związki logiczne i treściowe. Nie są to jednak relacje nadrzędności i podrzędności, lecz zależności typu genetycznego i przyczynowo-skutkowego.

</doc>
<doc id="664197" url="https://pl.wikipedia.org/wiki?curid=664197" title="In the Absence of Truth">
In the Absence of Truth

In the Absence of Truth – czwarty długogrający album grupy Isis.

</doc>
<doc id="664198" url="https://pl.wikipedia.org/wiki?curid=664198" title="Jan Smulski">
Jan Smulski

Jan Franciszek Smulski (ur. 4 lutego 1867 w Poznaniu, zm. 18 marca 1928 w Chicago) – działacz polonijny w Stanach Zjednoczonych, członek Związku Narodowego Polskiego, założyciel i właściciel pierwszego polskiego banku w USA (1906); prezes Fundacji na rzecz Polskich Ofiar Wojny w okresie I wojny światowej. Bank Smulskiego nosił nazwę Northwestern Bank i mieścił się w centrum polskiej dzielnicy Chicago u zbiegu ulic Milwaukee Avenue, Ashland i Division. 
Jan Smulski był ważną osobą w tej dzielnicy. Z Polski przyjechał wraz z ojcem, który założył drukarnię w Chicago. Skończył chicagowski uniwersytet Loyola, objął po ojcu drukarnię i udzielał się w polityce. Był radnym miejskim (ang. "alderman"), później sekretarzem finansowym stanu Illinois. Współpracował z Paderewskim kierując Wydziałem Narodowym. Była to organizacja konkurencyjna dla Komitetu Obrony Narodowej (kojarzonego z polityką aktywistów, zorientowaną na Austro-Węgry. Gdy Stany Zjednoczone wypowiedziały wojnę Austrii, Komitet Obrony Narodowej musiał działać bardzo uważnie, bo okazał się związany z nieprzyjacielem USA). Wydział Narodowy był proaliancki. Współpracował z wieloma parafiami Kościoła Katolickiego i rozmaitymi organizacjami polonijnymi. Był członkiem Ligi Narodowej.
Na życzenie Józefa Piłsudskiego wszedł w skład Komitetu Narodowego Polskiego w 1919 roku. .
Po wojnie Smulski utworzył Kongres Wychodźstwa, ale jego znaczenie nie było wielkie, zwłaszcza że po I wojnie światowej Polonia miała poważne problemy (m.in. z bezrobociem). W latach dwudziestych XX wieku zaczął borykać się z problemami finansowymi (era nadchodzącego Wielkiego Kryzysu), zachorował na raka i prawdopodobnie z tego powodu popełnił samobójstwo. 
Był wielce oddany sprawie polskiej i Polonii, więc pochowano go z honorami na polskim cmentarzu św. Wojciecha w Niles (nad grobem przemawiał Paderewski). W miejscu gdzie został pochowany stoi pomnik Smulskiego, ale jako samobójca nie jest pochowany w poświęconej ziemi. Ziemia została zdekonsekrowana, grobowiec otoczono alejkami.
W chicagowskiej dzielnicy Wicker Park znajduje się kilka domów, w których bywał i grał Paderewski. Jeden z nich należał do Jana Smulskiego – okazała rezydencja pod adresem 2138 W. Pierce, odkupiona od niemieckiego przedsiębiorcy Hansa D. Runga właściciela Wolf Brothers Wood Milling Company. Dom ten służył potem jako polski konsulat.

</doc>
<doc id="664201" url="https://pl.wikipedia.org/wiki?curid=664201" title="Próba otwarta">
Próba otwarta

Próba otwarta – metoda badawcza, w której badający i badani znają przynależność do grupy badanej bądź kontrolnej.

</doc>
<doc id="664203" url="https://pl.wikipedia.org/wiki?curid=664203" title=".mail">
.mail

.mail – domena najwyższego poziomu zaproponowana przez The Spamhaus Project, ale odrzucona przez ICANN. Miała służyć redukcji spamu poprzez używanie domeny dla pewnych adresów e-mail.

</doc>
<doc id="664208" url="https://pl.wikipedia.org/wiki?curid=664208" title="Próba pojedynczo ślepa">
Próba pojedynczo ślepa

Próba pojedynczo ślepa – metoda badawcza w statystyce, w której badający znają procedurę badania, natomiast badani nie są świadomi jakiej procedurze są poddawani.

</doc>
<doc id="664210" url="https://pl.wikipedia.org/wiki?curid=664210" title="Ummendorf (Badenia-Wirtembergia)">
Ummendorf (Badenia-Wirtembergia)

Ummendorf – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład wspólnoty administracyjnej Biberach an der Riß. Leży w Górnej Szwabii, nad rzeką Umlach, ok. 5 km na południowy wschód od Biberach an der Riß, przy skrzyżowaniu dróg krajowych B30 z B312.

</doc>
<doc id="664213" url="https://pl.wikipedia.org/wiki?curid=664213" title="Puck Brouwer">
Puck Brouwer

Puck Brouwer, właściwie Bertha van Duyne-Brouwer (ur. 29 października 1930 w Leidschendam, zm. 6 października 2006 w Oostvoorne) – holenderska lekkoatletka, sprinterka, medalistka olimpijska.
Pierwszy duży sukces Brouwer odniosła na mistrzostwach Europy w 1950, gdzie wraz z koleżankami z ekipy (m.in. Fanny Blankers-Koen) zdobyła srebrny medal w sztafecie 4 x 100 m. W 1954 na kolejnych mistrzostwach Europy Brouwer również zdobyła srebrny medal, ale tym razem w biegu indywidualnym na 100 m. Jednak jej największym sukcesem był srebrny medal Igrzysk Olimpijskich w 1952. Startowała wówczas w biegu na 200 m, przegrywając jedynie z Australijką Marjorie Jackson. W 1956 była również członkinią holenderskiej ekipy olimpijskiej, ale ostatecznie nie pojawiła się na bieżni w Melbourne, gdyż Holandia podjęła decyzję o bojkocie tych Igrzysk.

</doc>
<doc id="664214" url="https://pl.wikipedia.org/wiki?curid=664214" title="Bertha Brouwer">
Bertha Brouwer



</doc>
<doc id="664216" url="https://pl.wikipedia.org/wiki?curid=664216" title="Bertha van Duyne-Brouwer">
Bertha van Duyne-Brouwer



</doc>
<doc id="664221" url="https://pl.wikipedia.org/wiki?curid=664221" title="Próba podwójnie ślepa">
Próba podwójnie ślepa



</doc>
<doc id="664223" url="https://pl.wikipedia.org/wiki?curid=664223" title="Herb Garwolina">
Herb Garwolina

Herb Garwolina – jeden z symboli miasta Garwolin w postaci herbu.
Wygląd i symbolika.
Herb przedstawia, na czerwonym polu, białe drzewo o trzech konarach i trzech korzeniach. Na każdym konarze znajduje się jabłko, a z obu stron pnia wystają rosochy. Po lewej i po prawej stronie drzewa znajdują się pionowo ułożone rogi tura lub żubra. Barwy w herbie są nasycone, bez odcieni.
Jabłka symbolizują Garwolin jako miasto królewskie. Sosna to symbol szlachetności i szczerości właściciela, jabłka – symbol odmładzania i pełni życia (miasto po inkorporacji z Koroną dynamicznie się rozwijało) a rogi pochodzące z herbu Ciołek – symbol męstwa i siły. Purpura z tarczy herbowej symbolizuje odwagę i waleczność, czerń – żałobę, ale i bogactwo, biel – czystość, męstwo. Kombinacja kolorów białego z czarnym to symbol tragicznego wydarzenia w dziejach miasta. 
Historia.
Nie jest znane pochodzenie herbu, istnieją przypuszczenia, że drzewo pochodzi z herbu Godziemba, który należał do jednego z właścicieli miasta. Nie są znani jego założyciele, ale jest prawdopodobne że to do nich należał ten herb, przedstawia on sosnę z trzema konarami. Rogi pochodzą prawdopodobnie od rodu Ciołków, kolejnych właścicieli Garwolina, którzy mieli w herbie byka. Jabłka z kolei, jako symbol władzy królewskiej, zostały najprawdopodobniej umieszczone przez Zygmunta Starego na początku XVI wieku.

</doc>
<doc id="664224" url="https://pl.wikipedia.org/wiki?curid=664224" title="Postępowanie legislacyjne">
Postępowanie legislacyjne



</doc>
<doc id="664226" url="https://pl.wikipedia.org/wiki?curid=664226" title="Postępowanie posesoryjne">
Postępowanie posesoryjne



</doc>
<doc id="664228" url="https://pl.wikipedia.org/wiki?curid=664228" title="Józef Nizioł">
Józef Nizioł

Józef Nizioł (ur. 2 marca 1938 w Krzemienicy, zm. 26 stycznia 2021 w Krakowie) – polski matematyk i mechanik, specjalista w dziedzinie mechaniki nieliniowej. Rektor Politechniki Krakowskiej w latach 1990–1996.
Życiorys.
Studia wyższe ukończył na kierunku matematyka na Wydziale Matematyczno-Fizyczno-Chemicznym Uniwersytetu Jagiellońskiego w 1961. Następnie podjął pracę na Politechnice Krakowskiej, gdzie w 1966 roku uzyskał stopień doktora nauk technicznych. Stopień doktora habilitowanego uzyskał w 1975, tytuł profesora nauk technicznych w 1981, a tytuł profesora zwyczajnego w 1987.
W latach 1996–2008 był dyrektorem Instytutu Mechaniki Stosowanej Politechniki Krakowskiej. W latach 1990–1996 był rektorem tej uczelni. Jest doktorem honoris causa Państwowego Chemiczno-Technologicznego Uniwersytetu w Iwanowie, a także członkiem Polskiej Akademii Umiejętności oraz Zagranicznej Akademii Nauk Inżynieryjnych Federacji Rosyjskiej. Był członkiem Rady Głównej Szkolnictwa Wyższego VI Kadencji.
13 września 2006 Akademia Górniczo-Hutnicza przyznała mu tytuł "doktora honoris causa" natomiast Politechnika Krakowska przyznała mu doktorat honoris causa 19 czerwca 2008. W 2008 roku decyzją Rady Miejskiej nadano mu tytuł honorowego obywatela miasta Nowego Wiśnicza za zasługi w kultywowaniu historii i tradycji miasta. W 2009 został profesorem honorowym Politechniki Warszawskiej.
Odznaczony Krzyżem Kawalerskim (1982), Krzyżem Oficerskim (1996) i Komandorskim Orderu Odrodzenia Polski (2005), Medalem Komisji Edukacji Narodowej w 1983. 
Zmarł 26 stycznia 2021 w Krakowie. Pochowany został 1 lutego 2021 na cmentarzu Rakowickim w Krakowie.

</doc>
<doc id="664229" url="https://pl.wikipedia.org/wiki?curid=664229" title="Warthausen">
Warthausen

Warthausen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład wspólnoty administracyjnej Biberach an der Riß. Leży w Górnej Szwabii, nad rzeką Riß, ok. 2 km na północ od Biberach an der Riß, przy drodze krajowej B465.
Tu bierze swój początek linia kolei wąskotorowej pociągów retro do Ochsenhausen.
Współpraca.
Miejscowość partnerska:

</doc>
<doc id="664230" url="https://pl.wikipedia.org/wiki?curid=664230" title="Pistolet MCM-K Margo">
Pistolet MCM-K Margo

MCM-K Margo – rosyjski pistolet samopowtarzalny przeznaczony do strzelań rekreacyjnych. Oparty na konstrukcji pistoletu MCM Margolin.
MCM-K Margo działa na zasadzie odrzutu zamka swobodnego, z kurkowym mechanizmem uderzeniowym. Przyrządy celownicze standardowo stałe (szczerbinka i muszka), dostępna jest wersja z celownikiem nastawnym.

</doc>
<doc id="664232" url="https://pl.wikipedia.org/wiki?curid=664232" title="Kemalizm">
Kemalizm

Kemalizm ("Atatürkçülük"), lub inaczej ideologia kemalistyczna ("Atatürkçü Düşünce") jest ideologią utworzoną w okresie działalności Mustafy Kemala Atatürka. Kemalizm bazuje na tzw. „sześciu strzałach” ("Altı Ok"), którymi kierował się w swej polityce Kemal Pasza.
Program.
Altı Ok został przyjęty przez rządzącą Republikańską Partię Ludową w 1931 roku, a w 1937 roku punkty te włączono do tureckiej konstytucji. W imię tych zasad doszło do czterech interwencji wojskowych w Turcji: 1960, 1971, 1980 i 1997 roku. Sama ideologia odnosi się nie tylko do przeszłej i teraźniejszej polityki Turcji, lecz określa także ład społeczny i zasady życiowe, którymi powinien się kierować każdy obywatel Turcji. Do zasad tych należą:
Kemalizm głosi równość każdego obywatela. Kształtuje tożsamość narodową i nakazuje wzajemną samopomoc obywateli. Tureccy politycy muszą kierować się kemalizmem powszechnie rozumianym jako dobro narodu i obywateli, zarzucenie działania niezgodnego z duchem kemalizmu jest poważnym oskarżeniem, a jego udowodnienie politykowi jest równoznaczne z wydaleniem ze struktur rządowych.
Zgodne z duchem kemalizmu jest to, by każda przedsiębiorczość, działalność gospodarcza, prowadzona była nie tylko w celu wzbogacenia podmiotu, ale także miała wartości społeczne. Za powszechny obowiązek uznaje się więc wspieranie bądź prowadzenie inicjatyw charytatywnych. Budowane są między innymi sierocińce, domy dziecka, pensjonaty, schroniska dla bezdomnych.

</doc>
<doc id="664234" url="https://pl.wikipedia.org/wiki?curid=664234" title="Katarzyna Gärtner">
Katarzyna Gärtner

Katarzyna Gärtner, Katarzyna Gaertner (ur. 22 lutego 1942 w Myślenicach) – polska kompozytorka, producentka muzyczna, pianistka i aranżerka. Autorka takich przebojów jak „Tańczące Eurydyki”, „Małgośka”, „Wielka woda” czy „Bądź gotowy dziś do drogi”.
Życiorys.
Absolwentka Średniej Szkoły Muzycznej w Krakowie w klasie fortepianu.
Jeszcze w czasie edukacji w szkole muzycznej zainteresowała się jazzem. Pracę artystyczną rozpoczęła w 1958, grając do 1960 w amatorskich zespołach muzyki jazzowej – New York Quartet oraz Old Time Band. W 1958 wzięła też udział w krakowskich Zaduszkach Jazzowych, a rok później – w obozie muzycznym Jazz Camping na Kalatówkach i koncertach prestiżowego warszawskiego Międzynarodowego Festiwalu Muzyki Jazzowej Jazz Jamboree. Współpracowała też z wieloma muzykami – Andrzejem Kurylewiczem, Jerzym Matuszkiewiczem, Zbigniewem Namysłowskim i Andrzejem Trzaskowskim.
W 1960 została akompaniatorką, kompozytorem i kierownikiem muzycznym Estrady Rzeszowskiej. Rok później została członkinią zespołu Klipsy, akompaniującego Mieczysławowi Foggowi. Wówczas poznała Helenę Majdaniec, dla której napisała piosenkę „Tańczące Eurydyki”, później wykonywaną przez Annę German. W 1962 zaczęła komponować piosenki zawodowo, napisała m.in. przebój Maryli Rodowicz „Małgośka”.
W 1968 zaczęła tworzyć dla potrzeb filmu i teatru. Jest autorką muzyki do prekursorskiej mszy beatowej "Pan przyjacielem moim" (1968), jednego z pierwszych polskich musicali "Na szkle malowane" (1970), do oratorium "Zagrajcie nam dzisiaj, wszystkie srebrne dzwony" (1975) – oba do tekstów Ernesta Brylla, oraz do musicalu dla dzieci "Rumcajs" (1974). W wersji scenicznej musicalu "Pozłacany warkocz" (1980) wystąpił m.in. zespół Dżem z Ryszardem Riedlem.
Była członkiem Prezydium Tymczasowej Rady Krajowej PRON w 1982 i członkiem Rady Krajowej PRON w 1983.
W 1997 otrzymała Grand Prix im. Karola Musiała na 34. Krajowym Festiwalu Piosenki Polskiej w Opolu. Wygraną przeznaczyła na produkcję płyty i przedstawienia "Pomsta czyli Zemsta po śląsku". W 1999 zagrała w dwóch odcinkach serialu Polsatu "Policjanci".
W 2014 skomponowała mszę kanonizacyjną „Missa Santo E Gia Santo”, napisaną specjalnie z okazji kanonizacji Jana Pawła II (i Jana XXIII).
Życie prywatne.
Jej ostatnim mężem był aktor i reżyser Kazimierz Mazur (1948–2022). Mieszkała z nim w posiadłości w miejscowości Komaszyce, w powiecie koneckim. 28 stycznia 2012 w domu wybuchł pożar, który strawił budynek, mieszczące się w nim studio nagrań, jak również wszystkie nagrania, nuty i instrumenty.
Odniesienia w popkulturze.
Została sportretowana w serialach "Anna German" (Anna Szymańczyk) i "Osiecka" (Olga Szomańska).

</doc>
<doc id="664235" url="https://pl.wikipedia.org/wiki?curid=664235" title="Fires at Midnight">
Fires at Midnight

Fires at Midnight, to trzeci album grupy muzycznej Blackmore’s Night. Został wydany w 2001 r.

</doc>
<doc id="664236" url="https://pl.wikipedia.org/wiki?curid=664236" title="Badanie kohortowe">
Badanie kohortowe



</doc>
<doc id="664237" url="https://pl.wikipedia.org/wiki?curid=664237" title="Katarzyna Gaertner">
Katarzyna Gaertner



</doc>
<doc id="664242" url="https://pl.wikipedia.org/wiki?curid=664242" title="Testamentum (In Hora Mortis Nostre)">
Testamentum (In Hora Mortis Nostre)

Testamentum (In Hora Mortis Nostre) – pierwszy studyjny album polskiej grupy muzycznej Via Mistica. Wydany został w 2003 nakładem Metal Mind Productions.

</doc>
<doc id="664246" url="https://pl.wikipedia.org/wiki?curid=664246" title="Błąd pierwszego rzutu oka">
Błąd pierwszego rzutu oka



</doc>
<doc id="664247" url="https://pl.wikipedia.org/wiki?curid=664247" title="Jos Stelling">
Jos Stelling

Jos Stelling (ur. 16 lipca 1945 w Utrechcie), holenderski scenarzysta, reżyser i producent filmowy.

</doc>
<doc id="664249" url="https://pl.wikipedia.org/wiki?curid=664249" title="Revatio">
Revatio



</doc>
<doc id="664251" url="https://pl.wikipedia.org/wiki?curid=664251" title="Ardżesz">
Ardżesz

Ardżesz (rum. "Argeș") – rzeka w Rumunii, lewy dopływ Dunaju o długości 350 km. Źródła rzeki leżą w Górach Fogaraskich na wysokości 2030 m n.p.m., powierzchnia jej dorzecza wynosi 12 550 km².
Ardżesz powstaje z dwóch głównych cieków wodnych, zwanych Buda i Capra. Buda (główne źródło systemu hydrograficznego rzeki) wypływa spod szczytu Arpașu Mic, na wysokości 2030 m, z jeziora polodowcowego Buda, natomiast rzeka Capra wypływa z jeziora polodowcowego Capra, położonego poniżej szczytu Vânătarea lui Buteanu.
Na całej długości rzeki wybudowanych jest 17 hydroelektrowni. M. in. w górnym biegu rzeki, u stóp Gór Fogaraskich, poniżej zbiegu potoków Buda i Capra, wybudowano wielką zaporę wodną Vidraru, tworzącą jezioro zaporowe (jezioro Vidraru). Nad rzeką leżą miasta Curtea de Argeș i Pitești. W dolnym biegu rzeki, na południe od Bukaresztu znajduje się zalew Bragadiru między miejscowościami Mihăilești i Cornetu. Ardżesz do Dunaju wpada koło miasta Oltenița.
Dopływy:

</doc>
<doc id="664254" url="https://pl.wikipedia.org/wiki?curid=664254" title="Arges">
Arges



</doc>
<doc id="664255" url="https://pl.wikipedia.org/wiki?curid=664255" title="Piaśnica">
Piaśnica

Piaśnica (kaszb. "Piôsznica", niem. "Piasnitz") – rzeka w Polsce północnej (Pobrzeże) na Kaszubach, przepływa przez obszar dwóch powiatów województwa pomorskiego: wejherowskiego i puckiego.
Charakterystyka.
Piaśnica zaczyna bieg na obszarze Puszczy Darżlubskiej (na południe od Małej Piaśnicy), rzeka przepływa przez Wielką Piaśnicę (miejsce kaźni Polaków i Kaszubów dokonanej przez Niemców), Warszkowo-Młyn, jezioro Żarnowieckie a kończy uchodząc do Bałtyku na zachód od Dębek (obszar rezerwatu przyrody Piaśnickie Łąki).
Historia.
27 września 1785 przy ujściu Piaśnicy zatonął brytyjski statek handlowy "General Carleton".
Granica.
Obszar ujścia Piaśnicy stanowił historyczną północno-zachodnią rubież Rzeczypospolitej Polskiej. W wiekach wcześniejszych rzeka graniczna między Prusami a Królestwem Polskim (daw. woj. pomorskie), ale także między Pomorzem a Prusami Zachodnimi (Pommerellen).
W czasach II Rzeczypospolitej od roku 1921 do września 1939 rzeka na swym większym odcinku stanowiła granicę polsko-niemiecką patrząc od północy tj. między kamieniami granicznymi "A001" (na plaży po zachodniej stronie, ujście znajdowało się całkowicie po polskiej stronie) a "A022" (przy wyjściu z jez. Żarnowieckiego), a ściślej biegła częściowo jej zachodnim równoległym ramieniem Starą Piaśnicą (niem. "Alter Piasnitz Bach"), znaki graniczne "A004" – "A022". Dalej granica biegnie zachodnimi brzegami jeziora Żarnowieckiego, a od kamienia "A082" (przy wejściu Piaśnicy) do znaku "A100" ponownie jej korytem. Po roku 1945 ciek już całkowicie na obszarze Polski m.in. w woj. gdańskim.
Turystyka.
Zrekonstruowany słup graniczny nr 1, tzw. kamień wersalski został ustawiony na drodze Dębki – Białogóra przy mostku na Piaśnicy, jednakże nie stoi on na dawnej granicy tylko ok. 150 metrów bliżej rzeki.
W swym dolnym odcinku od elektrowni wodnej w Żarnowcu do ujścia, stanowi turystyczny szlak spływów kajakowych.

</doc>
<doc id="664260" url="https://pl.wikipedia.org/wiki?curid=664260" title="Fallen Angels">
Fallen Angels

Fallen Angels – drugi studyjny album polskiej grupy muzycznej Via Mistica. Wydany został w 2004 roku nakładem Metal Mind Productions.
Twórcy.
Źródło.

</doc>
<doc id="664262" url="https://pl.wikipedia.org/wiki?curid=664262" title="CA 9 de Julio">
CA 9 de Julio

Club Atlético 9 de Julio – argentyński klub piłkarski z siedzibą w mieście Rafaela leżącym w prowincji Santa Fe.
Historia.
Klub został założony 9 lipca 1904 roku i gra obecnie w trzeciej lidze argentyńskiej Torneo Argentino A.

</doc>
<doc id="664263" url="https://pl.wikipedia.org/wiki?curid=664263" title="Club Atlético 9 de Julio">
Club Atlético 9 de Julio



</doc>
<doc id="664271" url="https://pl.wikipedia.org/wiki?curid=664271" title="Nabój 6,5 × 50 mm SR">
Nabój 6,5 × 50 mm SR

6,5 × 50 mm SR (6,5 × 50 mm. Arisaka, 6,5 × 51 R Arisaka) – japoński nabój karabinowy.
Wprowadzony do uzbrojenia w 1897 roku wraz z karabinem Arisaka Typ 30. W następnych latach wprowadzono do uzbrojenia kolejne typy karabinów i rkm-ów. Podczas I wojny światowej amunicja 6,5 mm SR wraz z karabinami Arisaka Typ 38 trafiła do uzbrojenia armii rosyjskiej i brytyjskiej (karabiny zakupione przez Wielką Brytanię trafiły ostatecznie w ręce wojowników arabskich walczących na Półwyspie Arabskim).
Po pierwszej wojnie światowej nabój 6,5 mm pozostał na uzbrojeniu armii japońskiej, radzieckiej, w ograniczonych ilościach był używany także przez Wojsko Polskie (amunicja i bron przejęta z arsenałów armii rosyjskiej). Z uzbrojenia armii polskiej karabiny zasilane amunicją 6,5 mm zostały wycofane już w latach 20., jako broń nietypowa. Podobnie stało się w ZSRR, gdzie pomimo wprowadzenia do uzbrojenia w 1916 roku automatycznego karabinu Fiodorowa kalibru 6,5 mm, w 1927 roku zdecydowano się wycofać ten nabój z uzbrojenia.
W Japonii zastąpienie naboju 6,5 mm planowano w drugiej połowie lat 30. W 1938 roku do uzbrojenia wprowadzono karabin Arisaka Typ 99 kalibru nabój 7,7 × 58 mm Arisaka, ale wybuch wojny sprawił, że nabój 6,5 mm pozostawał na uzbrojeniu armii japońskiej do końca wojny. Po wojnie przejęte od armii japońskiej karabiny i amunicja 6,5 mm były używane w Azji Południowo-Wschodniej i Chinach.

</doc>
<doc id="664275" url="https://pl.wikipedia.org/wiki?curid=664275" title="Przedsiębiorstwo Eksportu Wewnętrznego">
Przedsiębiorstwo Eksportu Wewnętrznego



</doc>
<doc id="664276" url="https://pl.wikipedia.org/wiki?curid=664276" title="Ministerstwo Spraw Zagranicznych Federacji Rosyjskiej">
Ministerstwo Spraw Zagranicznych Federacji Rosyjskiej

Ministerstwo Spraw Zagranicznych Federacji Rosyjskiej, MID Rosji (, МИД России) – federalny organ władzy, odpowiedzialny za kształtowanie polityki państwa w stosunkach międzynarodowych, organizacyjnie podległy bezpośrednio prezydentowi Federacji Rosyjskiej.
Siedziba.
Do rewolucji październikowej Ministerstwo Spraw Zagranicznych Cesarstwa Rosyjskiego miało swoją siedzibę we wschodnim skrzydle (wyb. w latach 1819–1829) Budynku Sztabu Generalnego na pl. Pałacowym 6-8 (Дворцовая пл., 6-8) w Petersburgu, z wejściem też od Nab. Mojki 39-41 (Мойки наб., 39-41); obecnie część kompleksu wystawowego Ermitażu. Po rewolucji, po przeniesieniu władz do Moskwy, Komisariat Spraw Zagranicznych mieścił się w budynku dochodowym Pierwszego Rosyjskiego Towarzystwa Ubezpieczeń (Доходный дом Первого Российского страхового общества) z 1906 przy pl. Worowskiego 5/21 (1918–1952). Obecny budynek MSZ wybudowano w latach 1948–1953 według projektu architektów – prof. W. Gelfreicha i M. Minkusa. Główny korpus liczy 27 pięter, wysokość – 172 m. Przez wiele lat mieściło się w nim również Ministerstwo Handlu Zagranicznego ZSRR.

</doc>
<doc id="664282" url="https://pl.wikipedia.org/wiki?curid=664282" title="Kazimierz Brusikiewicz">
Kazimierz Brusikiewicz

Kazimierz Brusikiewicz (ur. 16 lutego 1926 w Wilnie, zm. 4 stycznia 1989 w Warszawie) – polski aktor, działacz Związku Artystów Scen Polskich.
Życiorys.
W 1944 ukończył Studio Teatralne Mieczysława Szpakiewicza i Stefana Martyki w Wilnie. Po anektowaniu polskiej Wileńszczyzny przez ZSRR opuścił Wilno wraz z matką i udał się do Torunia, gdzie mieszkał w kamienicy przy ul. Grudziądzkiej 95. Następnie przeniósł się do Warszawy, gdzie pracował w teatrach, Telewizji Polskiej i w Polskim Radiu. Do ogólnopolskiej popularności Brusikiewicza przyczyniły się również występy kabaretowe w audycji Podwieczorek przy mikrofonie. 
Karierę aktorską musiał przerwać w 1982 r. z powodu choroby, wkrótce wskutek powikłań spowodowanych cukrzycą stracił rękę, co uniemożliwiło mu powrót na scenę. Zajął się reżyserią oraz aktywną działalnością w ZASP, pozostał też aktorem dubbingowym. Kilka lat później jednak zmarł na cukrzycę. Pochowany na Cmentarzu Wojskowym na Powązkach w Warszawie (kwatera K-2-55).
Pierwszą żoną artysty była Zofia Brusikiewicz, z którą miał dwoje dzieci: syna Andrzeja ur. 1949 r. oraz córkę Katarzynę ur. w 1964 roku.
Drugą żoną artysty (od 1963 do jego śmierci) była aktorka Lidia Korsakówna; ich córką jest aktorka Lucyna Brusikiewicz.
W 1978 roku wstąpił do PZPR.

</doc>
<doc id="664287" url="https://pl.wikipedia.org/wiki?curid=664287" title="Dąbrze">
Dąbrze

Dąbrze – jezioro na Wysoczyźnie Żarnowieckiej w gminie Gniewino w powiecie wejherowskim (województwo pomorskie) otoczone od zachodu i południa lasami Puszczy Wierzchucińskiej. Miejscowość "nadjeziorna": Dąbrówka. Należy do jezior lobeliowych, specyficznych ekosystemów o oligotroficznych wodach. Jego wody mają unikatową roślinność.
Ogólna powierzchnia: 57,6 ha.
Obwód rybacki: Obwód rybacki jeziora Czarne na rzece Salinka nr 1.

</doc>
<doc id="664288" url="https://pl.wikipedia.org/wiki?curid=664288" title="Nabój .303 British">
Nabój .303 British

.303 British – brytyjski nabój karabinowy wprowadzony do uzbrojenia armii brytyjskiej w 1888 roku jednocześnie z karabinem Lee-Metford. Nominalny kaliber wynosi 0,303 cala (7,7 mm), faktyczna średnica pocisku jest nieco większa.
Nabój .303 był początkowo elaborowany prochem czarnym, ale już w 1891 roku powstała jego wersja elaborowana kordytem. Zmiana materiału miotającego wymusiła dokonanie zmian w karabinie i w rezultacie w 1895 roku do uzbrojenia przyjęto karabin Lee-Enfield zasilany amunicją .303 British elaborowana prochem bezdymnym.
Nabój .303 British był przepisowym nabojem karabinowym armii brytyjskiej podczas obu wojen światowych. W okresie międzywojennym był także używany przez armię japońską i Wojsko Polskie (głównie jako amunicja do lotniczych karabinów maszynowych). Po II wojnie światowej w Wielkiej Brytanii planowano zastąpienie go nowym nabojem pośrednim .280 Mk1Z, jednak pod wpływem nacisków amerykańskich w NATO ostatecznie jego następcą został nabój 7,62 × 51 mm NATO.

</doc>
<doc id="664289" url="https://pl.wikipedia.org/wiki?curid=664289" title="I Korpus Polski">
I Korpus Polski

Polskie korpusy noszące w nazwie cyfrę rzymską – "I" lub arabską "1":

</doc>
<doc id="664291" url="https://pl.wikipedia.org/wiki?curid=664291" title="Dildo (Nowa Fundlandia i Labrador)">
Dildo (Nowa Fundlandia i Labrador)

Dildo – kanadyjska miejscowość w prowincji Nowa Fundlandia i Labrador na Wyspie Dildo. Miejscowość założona została w XVII w. przez rodziny Reidsów, Prettysów i Smithów trudniące się połowami ryb, fok i wielorybów. Od tamtej pory miasto głównie związane jest z przemysłem przetwórstwa rybnego.

</doc>
<doc id="664292" url="https://pl.wikipedia.org/wiki?curid=664292" title="Dildo">
Dildo



</doc>
<doc id="664296" url="https://pl.wikipedia.org/wiki?curid=664296" title="Don Caballero">
Don Caballero

Don Caballero – amerykański zespół mathrockowy, założony w 1991 roku w Pittsburghu w stanie Pensylwania. Zespół założyli perkusista Damon Che, gitarzysta Mike Banfield i grający na gitarze basowej Pat Morris. W 1992 roku do grupy dołączył gitarzysta Ian Williams. W 1993 ukazał się pierwszy album "For Respect". Wydana w 1995 roku płyta "Don Caballero 2", osadzona w stylistyce math rocka, łączyła, w ocenie krytyki i wbrew deklaracji zespołu, elementy free jazzu i noise rocka. Grupa nagrała jeszcze trzy albumy: "What Burns Never Returns" (1998), "Singles Breaking Up" ("Vol. 1") (kolekcja singli, 1999), "American Don" (2000), wszystkie, podobnie jak dwa poprzednie, dla Touch and Go, po czym rozwiązała się, a jej członkowie zaangażowali się w inne projekty, z których najbardziej znany jest Battles – zespół Iana Williamsa. W 2003 Damon Che reaktywował Don Caballero w nowym składzie, czego efektem były albumy wydane przez Relapse: "World Class Listening Problem" (2006) oraz "Punkgasm" (2008).
Magazyn Spin umieścił utwór "Lucky Father Brown" na liście 30. największych utworów instrumentalnych w historii muzyki rozrywkowej.
Damon Che znalazł się wśród 50. największych perkusistów rockowych według magazynu Stylus.

</doc>
<doc id="664301" url="https://pl.wikipedia.org/wiki?curid=664301" title="Leonów (Niemce)">
Leonów (Niemce)

Leonów – część wsi Niemce w Polsce położona w województwie lubelskim, w powiecie lubelskim, w gminie Niemce w pobliżu drogi krajowej 19 (zachodnie obrzeża miejscowości). Wschodnim skrajem wsi przebiega linia kolejowa Lublin-Lubartów-Łuków ze stacją Bystrzyca koło Lublina.
W latach 1975–1998 Leonów administracyjnie należał do województwa lubelskiego. Leonów stanowi sołectwo gminy Niemce). Jest znanym ośrodkiem szklarniowej uprawy pomidora i ogórka.

</doc>
<doc id="664303" url="https://pl.wikipedia.org/wiki?curid=664303" title="Kolonia Bystrzyca">
Kolonia Bystrzyca

Kolonia Bystrzyca – wieś w Polsce położona w województwie lubelskim, w powiecie lubelskim, w gminie Niemce. 
W drugiej połowie XIX wieku była to część wsi Bystrzyca — stąd nazwa.
W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminiy Niemce. Według Narodowego Spisu Powszechnego z roku 2011 wieś liczyła 64 mieszkańców.

</doc>
<doc id="664305" url="https://pl.wikipedia.org/wiki?curid=664305" title="Sonda genetyczna">
Sonda genetyczna



</doc>
<doc id="664307" url="https://pl.wikipedia.org/wiki?curid=664307" title="Żernica Niżna">
Żernica Niżna

Żernica Niżna – nieistniejąca wieś, położona w województwie podkarpackim, w powiecie leskim, w gminie Baligród.
W połowie XIX wieku właścicielami posiadłości tabularnej Żernica Niżna z Dłubnią byli Andrzej i Rafał Osuchowski.
Wieś leżała nad środkowym biegiem potoku "Ruchlin". W 1921 r. Żernica Niżna liczyła jeszcze 395 mieszkańców (w tym 58% Grekokatolików). Po II wojnie światowej w okolicach wsi dokonywała się koncentracja bieszczadzkich oddziałów UPA. Na skutek bratobójczych walk wieś uległa zupełnemu zniszczeniu, a miejscowa ludność całkowicie wysiedlona (Akcja „Wisła”). Jedynym budynkiem, jaki pozostał w nieistniejącej wsi, jest kaplica rzymskokatolicka pod wezwaniem Matki Boskiej Ostrobramskiej.

</doc>
<doc id="664311" url="https://pl.wikipedia.org/wiki?curid=664311" title="Beka (województwo pomorskie)">
Beka (województwo pomorskie)

Beka (kaszb. "Beka", niem. "Beka") – dawna kaszubska osada rybacka w Polsce położona w województwie pomorskim, w powiecie puckim, w gminie Puck nad Bałtykiem u dawnego ujścia Redy. Osada opustoszała po II wojnie światowej i jest niekiedy określana przez media jako kaszubska Atlantyda. Pozostały po niej kamienne fundamenty domów, a jej miejsce wyznacza drewniany krzyż ustawiony w pobliżu kępy drzew na brzegu Zatoki Puckiej.
W latach 1975–1998 miejsce administracyjnie należało do województwa gdańskiego.
Historia.
Pierwsze wzmianki o osadzie pochodzą z XVI wieku, kiedy to opisano znajdujący się niedaleko Osłonina skład drewna przy ujściu rzeki Redy. Z czasem zaczęły się przy nim pojawiać budynki o kamiennych fundamentach, które nie przetrwały do dnia dzisiejszego. W XIX wieku płynący przez osadę jeden z cieków rzeki Redy uregulowano, tworząc kanał biorący swoją nazwę od osady. Od tego momentu zatrzymał się proces nanoszenia przez rzekę materiału skalnego, który do tej pory łagodził skutki abrazji. W 1921 roku w osadzie spotkać można było 2 mieszkańców trudniących się rybołówstwem i 2 zarejestrowane łodzie wiosło-żaglowe. W 1959 roku w wiosce rybackiej wybuchł pożar, którego skutkiem było zniszczenie zabudowań i całkowite wyludnienie tego miejsca. Dalszego procesu zniszczenia pozostałości śladów działalności człowieka dokonała przyroda. W ciągu około 50 lat od pożaru brzeg morza przesunął się w stronę osady o około 96-98 metrów, czyniąc sztormy niebezpiecznym żywiołem dla ruin osady. Obecnie jedynymi pozostałościami po osadzie są kamienne fundamenty chałup na brzegu morza i nieliczne drzewa, niegdyś ocieniające domostwa 
Środowisko naturalne.
Osada znajduje się na terenie rezerwatu będącego częścią obszaru Natura 2000, w którym można spotkać wiele rzadkich gatunków ptaków i halofilną roślinność.

</doc>
<doc id="664312" url="https://pl.wikipedia.org/wiki?curid=664312" title="Dworzec Główny w Warszawie">
Dworzec Główny w Warszawie

Dworzec Główny – dworzec kolejowy w przedwojennej Warszawie, wówczas główna pasażerska stacja kolejowa aglomeracji warszawskiej. Monumentalny gmach był jednym z najnowocześniejszych i największych dworców w Europie. Położony był wzdłuż Alei Jerozolimskich, pomiędzy ulicami Marszałkowską i Emilii Plater.
Perony stacji znajdowały się pod ziemią i docelowo miały obsługiwać 12 torów, w tym wszystkie cztery tory linii średnicowej. Nad podziemnymi peronami wybudowano ogromnych rozmiarów gmach z trzema halami: kasową, dla pasażerów przyjeżdżających i dla odjeżdżających. Budynek pomyślano jako budowlę reprezentacyjną, wizytówkę Warszawy i Polski. Elewację zaprojektowano w stylu minimalistycznym z elementami art déco, natomiast wnętrza były bogato zdobione freskami, witrażami, rzeźbami i obrazami.
Koncepcja wspólnej stacji dla wszystkich linii kolejowych przebiegających przez aglomerację warszawską powstała w drugiej połowie XIX wieku. Po odzyskaniu przez Polskę niepodległości Sejm zdecydował o przyznaniu funduszy na przebudowę warszawskiego węzła kolejowego i zastąpienie zbyt małego Dworca Wiedeńskiego nową budowlą, jednak mimo rozpisania konkursu na projekt architektoniczny i rozpoczęcia pracy przy budowie linii średnicowej budowa Dworca Głównego nie została rozpoczęta. Wybudowano jedynie prowizoryczny dworzec drewniany o tej samej nazwie.
Ostatecznie w 1932 ruszyła budowa dworca zaprojektowanego przez Czesława Przybylskiego i Andrzeja Pszenickiego. W 1938 część budynku oddano do użytku jako główną stację położoną na linii średnicowej. W czerwcu 1939 w wyniku zaprószenia ognia przez ekipy budowlane nieukończony jeszcze dworzec został poważnie uszkodzony, a jego część spłonęła. Kilka miesięcy później budynek doznał kolejnych zniszczeń w czasie lotniczego bombardowania Warszawy przez Luftwaffe. Prowizorycznie odbudowany przez niemieckie władze okupacyjne działał do wybuchu powstania warszawskiego. W styczniu 1945 gmach został wysadzony przez wojska niemieckie, a po wojnie jego pozostałości rozebrano.
Obecnie w tym miejscu znajduje się podziemny przystanek Warszawa Śródmieście, a funkcję głównego dworca Warszawy pełni wybudowany kilkaset metrów na zachód Dworzec Centralny.
Historia.
W XIX wieku Warszawa stała się ważnym centrum transportowym, w którym zbiegało się pięć linii kolejowych o strategicznym znaczeniu. Jednak działały one niemal niezależnie, a każda z nich obsługiwana była przez osobny dworzec typu czołowego. Jedynym połączeniem istniejących linii była wybudowana na potrzeby armii rosyjskiej linia obwodowa z kolejowo-drogowym mostem przy Cytadeli.
Pierwsza koncepcja wspólnej stacji dla wszystkich linii kolejowych przebiegających przez Warszawę powstała w 1879. Działający od 1845 Dworzec Wiedeński połączony był jedynie z Koleją Warszawsko-Wiedeńską, dodatkowo już w połowie XIX wieku był zbyt mały jak na potrzeby ruchu pasażerskiego w rozwijającym się mieście. W 1890 powstał plan przeznaczenia istniejącego budynku jedynie dla pasażerów wysiadających, obok niego miał powstać nowy dworzec dla odjeżdżających, jednak mimo rozstrzygnięcia konkursu nie doczekał się realizacji. Ostatecznie zrezygnowano także z zamówionych rok później projektów zupełnie nowego dworca centralnego autorstwa Józefa Hussa i Czesława Domaniewskiego. W 1900 udało się jedynie zrealizować nową parterową poczekalnię dworcową, która z konieczności zaczęła spełniać funkcję budynku dla pasażerów przyjeżdżających do Warszawy.
Ostatecznie realizację planów stworzenia centralnego dworca dla wszystkich linii kolejowych przebiegających przez miasto umożliwiła dopiero przebudowa warszawskiego węzła kolejowego zapoczątkowana w 1921, która spowodowała konieczność wyburzenia zbyt małego Dworca Wiedeńskiego. Na jego miejscu postanowiono wybudować nowy centralny dworzec dla stolicy.
Do czasu jego wybudowania istniejący dworzec miał zostać uzupełniony o drewniany „dworzec centralny czasowy” zaprojektowany w 1919 przez Tadeusza Zielińskiego i Maksymiliana Bystydzieńskiego. Dworzec ten zrealizowano w latach 1920–1921 na północ od istniejących od pierwszej połowy XIX wieku budynków stacji Kolei Warszawsko-Wiedeńskiej, wzdłuż ulicy Chmielnej. Miał służyć mieszkańcom stolicy przez najwyżej dekadę, jednak dotrwał do końca II wojny światowej. W 1921 komisja do spraw przebudowy węzła warszawskiego przy Ministerstwie Komunikacji ogłosiła konkurs na projekt docelowego dworca centralnego. Projekt miał objąć cały należący do Polskich Kolei Państwowych kwartał pomiędzy ulicami Marszałkowską, Chmielną, Towarową i Alejami Jerozolimskimi, jednak konkurs nie przyniósł rozstrzygnięcia, jego wyniki były niezadowalające, a uczestników niewielu. Wkrótce potem trudna sytuacja finansowa państwa spowodowała, że plany budowy dworca odłożono w bliżej niesprecyzowaną przyszłość.
Tymczasem w okresie 1919–1929 liczba mieszkańców miasta wzrosła o 17% (do 1 093 000 osób), a przewozów komunikacji miejskiej i kolejowej nawet o 70%. O ile w 1913 liczba pociągów pasażerskich docierających każdego dnia do Warszawy oscylowała wokół 200, w 1926 przekroczyła 270, a do 1936 sięgnęła 550. W latach 20. w godzinach szczytu na głównych kierunkach ruchu pociągi kursowały nawet co 50 sekund, dlatego potrzeba powrotu do koncepcji przebudowy warszawskiego węzła kolejowego, oddzielenia ruchu pasażerskiego od towarowego i wybudowania nowego dworca centralnego dla całej aglomeracji warszawskiej stała się paląca. W 1928 ministerstwo powróciło do pomysłu budowy centralnej stacji kolejowej dla Warszawy, powołało też komisję, której zadaniem było opracowanie założeń przyszłej stacji i wykonanie odpowiednich badań.
Założenia centralnego dworca kolejowego.
W 1930 Ministerstwo Kolei rozpisało nowy konkurs na projekt nowego dworca i przygotowało założenia konstrukcyjne budynku dworca i podziemnej stacji. Zgłoszone projekty miały objąć cały kwartał, od ulicy Marszałkowskiej aż po ul. Chałubińskiego, pomyślaną jako początek planowanej trasy N-S wiodącej szlakiem dzisiejszej al. Jana Pawła. Zgodnie z założeniami ministerstwa nowy dworzec miał uzyskać dużą przepustowość dzięki układowi przelotowemu. Docelowo pod ziemią miało znaleźć się 12 torów peronowych, przy czym sześć północnych (biegnących wzdłuż ul. Chmielnej) miało obsługiwać wyłącznie ruch w kierunku zachodnim, zaś tory południowe – w kierunku wschodnim. Dworzec miał obsługiwać zarówno pociągi dalekobieżne, jak i ruch podmiejski: skrajne tory w każdą ze stron miały być przeznaczone dla ruchu lokalnego, natomiast wewnętrzne przeznaczono dla połączeń międzymiastowych i międzynarodowych.
W założeniu pomysłodawców jego budowy budynek miał także stać się głównym węzłem komunikacji miejskiej i zostać połączony z planowaną podówczas „Linią A” warszawskiego metra. Na stacji metra pod dworcem miały znaleźć się kasy biletowe dla podróżnych przesiadających się z kolejki podziemnej do pociągów PKP, a przy wyjściu z dworca w kierunku korytarza podziemnego prowadzącego na stację miały znaleźć się kasy metra.
Wlot do tuneli linii średnicowej zaplanowano tuż przed skrzyżowaniem Alej Jerozolimskich i ul. Marszałkowskiej, na obszarze zajmowanym przez przyszły dworzec miały one iść w głębokim wykopie otoczonym murami. Dlatego warunki konkursowe obejmowały projekty w dwóch wariantach. W pierwszym z nich, lansowanym przez ministerstwo i tańszym w realizacji, wykop miał pozostać nieprzykryty, a jedynie przecięty wiaduktami drogowymi łączącymi ponad torami ulice Poznańską i Wielką oraz ul. Emilii Plater z Chmielną na wysokości domów pod numerami 70 i 72. Zgodnie z drugim z wariantów, popieranym przez magistrat miasta stołecznego, na wschód od dworca tory miały być przykryte betonową płytą, na której miano urządzić reprezentacyjny plac.
Ogółem zgłoszono 37 projektów samego dworca i rozplanowania terenu wokół niego. Sąd konkursowy pod przewodnictwem Aleksandra Wasiutyńskiego przyznał trzy równorzędne nagrody w wysokości 30.000 złotych każda. Ostatecznie do dalszych prac skierowano projekt architektoniczny autorstwa profesora Politechniki Warszawskiej Czesława Przybylskiego, autora projektów m.in. budynków Centralnego Towarzystwa Rolniczego, Teatru Polskiego, Państwowego Zakładu Higieny i gmachu Ministerstwa Spraw Wojskowych. Autorem konstrukcji budynku był rektor Politechniki Andrzej Pszenicki. 19 stycznia 1931 poprawiony projekt został przedstawiony do akceptacji ministrowi Alfonsowi Kühnowi, a 4 lutego tego roku został zatwierdzony do realizacji.
Projekt Czesława Przybylskiego.
W najdalej na wschód wysuniętej części założenia urbanistycznego, u zbiegu Marszałkowskiej i Alej Jerozolimskich, w miejscu dawnego Dworca Wiedeńskiego i ponad wylotem tuneli trasy średnicowej, miał powstać reprezentacyjny plac miejski, od północy obramowany nowo wybudowanym szesnastopiętrowym hotelem o wysokości ok. 56 metrów, oraz budynkami biurowymi mającymi za zadanie ukryć tylne ściany domów Chmielna 41–49, których wykup i wyburzenie zostały uznane za ekonomicznie nieopłacalne. Tak obramowany plac dworcowy miałby powierzchnię 4,256 ha i miał stać się największym placem Warszawy, większym o jedną trzecią od ówczesnego placu Marszałka Piłsudskiego przed Pałacem Saskim. W tworzącej plac betonowej płycie przykrywającej torowiska, bliżej samego dworca, miały znaleźć się dwa otwory o powierzchni ok. 0,2 hektara każdy, pozwalające na oglądanie torów, jadących nimi pociągów i eksponujące podziemną część stacji. Między nimi miał znaleźć się wiadukt drogowy łączący ulice Wielką i Poznańską. Na północ od gmachu, wzdłuż ul. Chmielnej, miał znaleźć się kilkusetmetrowy parking samochodowy.
Modernistyczny gmach Dworca Głównego zaprojektowany został w stylu funkcjonalizmu. W podziemiu miały znaleźć się perony stacji, każdy o długości ok. 300 metrów, ze stropem zawieszonym na wysokości ponad 8 metrów. Komunikację pieszą miały zapewnić umieszczone ponad peronami poprzeczne galerie ułatwiające przechodzenie z peronu na peron, a także prowadzące do przejść podziemnych wiodących w stronę południowej pierzei Alej Jerozolimskich, głównego przystanku autobusowego przy Chmielnej, planowanego hotelu i planowanej w przyszłości stacji metra przy Marszałkowskiej.
Ponad nimi miał wznieść się duży, obłożony z zewnątrz płytami z piaskowca budynek z ogromnymi halami dla pasażerów. Od strony ul. Chmielnej miała znaleźć się hala dla pasażerów przyjeżdżających do Warszawy, wyjście z niej prowadziło w stronę ul. Emilii Plater. Od strony Alej Jerozolimskich zaplanowano wielką halę z 32 kasami, po połowie dla ruchu podmiejskiego i dalekobieżnego. Pomiędzy nimi, na osi budynku, prof. Przybylski rozplanował osobną halę dla odjeżdżających, ze schodami prowadzącymi bezpośrednio na perony.
Na parterze, a częściowo także na pierwszym piętrze, miały znaleźć się liczne sklepy, bufety, dwie restauracje i lokale usługowe. Zaplanowano także pomieszczenia dla poczty, telefonów, biura telegrafu, komory celnej, fryzjera, łaźni, biura informacji turystycznej, kaplicy, a także przeszło dwustumetrową salę służącą do przyjmowania ważnych osobistości, gości zjazdów i konferencji organizowanych w stolicy. Na drugim, trzecim i czwartym piętrze miały znaleźć się pomieszczenia biurowe o łącznej powierzchni 2426 metrów kwadratowych.
W sumie budynek miał stać się jednym z największych dworców kolejowych Europy: miał zajmować ok. 11 tysięcy metrów kwadratowych powierzchni, a jego kubatura miała ostatecznie sięgnąć 280 tysięcy metrów sześciennych. Sama tylko hala odjazdowa miała mieć objętość 33 tysięcy metrów sześciennych.
Wystrój monumentalnego gmachu miał łączyć estetykę minimalistyczną z elementami art déco. Miał stać się tyleż budynkiem użyteczności publicznej, co swoistą wizytówką stolicy i całego kraju. Z tego względu wnętrza dworca miały zostać wyłożone płytami klinkierowymi i kamieniem (w dolnych partiach), a także bogato udekorowane w zgodzie z modnymi podówczas trendami w zdobnictwie, a najważniejsze pomieszczenia miały także zostać wyposażone w dzieła malarskie i rzeźby znanych polskich artystów. Podłogi w holu kasowym wyłożono krajowym marmurem, w reszcie budynku wykorzystano płyty kamienne, ze sztucznego kamienia i ceramiczne. Jedynie schody i perony miały pozostać pokryte stalobetonem.
Ostatecznie w holach znalazły się m.in. alegoryczne rzeźby Józefa Klukowskiego symbolizujące gałęzie przemysłu oraz ceramiczne płaskorzeźby autorstwa Felicjana Szczęsnego-Kowarskiego przedstawiające bogactwo Polski. Salę dla gości specjalnych miały ozdobić witraże wykładowcy warszawskiej ASP Mieczysława Jurgielewicza i reprezentacyjny portret Józefa Piłsudskiego pędzla Stanisława Grabowskiego, jednak wystroju nie ukończono przed wybuchem wojny. Sklepienia tuneli i podziemnych sal dworca planowano osłonić nowoczesnymi sufitami podwieszanymi z eternitu.
Budowa.
Budowę reprezentacyjnego dworca rozpoczęto w 1932. Prace rozpisano na trzy etapy, by nie kolidowały z budową warszawskiej linii średnicowej, której obsługę docelowo miał przejąć nowy dworzec. Prace nad tunelami trwały od końca lat 20., do końca 1938 ukończono dwa z planowanych czterech podziemnych torów. Początkowo stacja miała mieć osiem podziemnych torów peronowych i 13 220 metrów kwadratowych powierzchni użytkowej Po oddaniu do użytku dwóch pozostałych torów podziemnej linii kolejowej miała się rozpocząć rozbudowa stacji o cztery tory peronowe. W jej wyniku powierzchnia użytkowa budowli miała zwiększyć się o przeszło 2000 metrów kwadratowych.
W ostatnim etapie miały powstać budynki biurowe i hotelowe wzdłuż ulicy Chmielnej. W miarę postępu prac rozbierano kolejne części Dworca Wiedeńskiego, w miejscu zachodniej wieży starego budynku powstała głowica rozjazdowa nowego. 2 września 1933 ukończonym tunelem kolei średnicowej przejechał pierwszy pociąg parowy, a 15 grudnia 1936 – pierwszy pociąg elektryczny. Po zakończeniu pierwszego etapu prac w tunelach, prace na budowie przyszłego dworca znacznie przyspieszyły.
Na czas trwania prac konstrukcyjnych nad wylotem tunelu linii, na południowy zachód od istniejącego tymczasowego dworca, przy Al. Jerozolimskich na wysokości hotelu „Polonia”, stanął nowy dworzec tymczasowy. Drewnianą budowlę na żelbetowej płycie, zaprojektowaną w Wydziale Budynków Ministerstwa Komunikacji, firma T. Godlewski i S-ka wybudowała w zaledwie trzy miesiące, między czerwcem a wrześniem 1933. Przykryty płaskim dachem budynek miał w sumie 1200 metrów kwadratowych powierzchni, z czego niemal 400 przypadało na wysoką na siedem metrów halę dla podróżnych. Pozostałe części tymczasowej konstrukcji miały 3 metry wysokości. Dworzec wyposażono w cztery klatki schodowe prowadzące na perony, sześć kas biletowych i cztery elektryczne windy bagażowe. Słupowy gmach z zewnątrz otynkowano, a od środka ściany przykryto oszalowaniem i boazerią. Stanowiąca jego fundament płyta żelbetowa docelowo miała stanowić część placu dojazdowego do stałego dworca po jego ukończeniu. Częściowo pod nią, a częściowo w wykopie pod gołym niebem, w kierunku dzisiejszej ul. Emilii Plater ciągnęły się tymczasowe perony. Na ich końcu wybudowano również niewielki pawilon służący do witania oficjalnych gości przybywających do Warszawy.
Zarówno podziemia, jak i część nadziemna dworca wykonane były w konstrukcji żelbetowej, do jej wykonania zużyto 10 tysięcy ton stali. Ramy i podziały okienne wykonane były z miedzi.
Pomimo trwających prac wykończeniowych, dworzec zaczął pełnić funkcje reprezentacyjne. W podziemnej części przyjmowano z honorami zagraniczne delegacje państwowe, m.in. 28 czerwca w podziemiach dworca prezydent Ignacy Mościcki i marszałek Edward Śmigły-Rydz uroczyście witali króla Rumunii Karola II, który przybył do stolicy wraz z księciem Michałem. Na tę okoliczność niewykończone ściany budynku przybrano flagami, zielenią i płachtami materiału opatrzonymi królewskim monogramem oraz stosownie podświetlono; podłogi budynku i posadzki peronu wyłożono dywanami.
W 1938 rozpoczęto odprawianie pasażerów w ukończonej części Dworca Głównego. 18 lutego 1939 gen. Józef Kordian-Zamorski wraz z kompanią reprezentacyjną Policji Państwowej witali wizytującego Warszawę Reichsführera SS Heinricha Himmlera. Do połowy 1939 wykończone i oddane do użytku były m.in. hala odjazdów i część podziemna, a prace wykończeniowe reszty budynku były na ukończeniu.
Zniszczenie dworca.
O szóstej rano 6 czerwca 1939 w budynku dworca wybuchł pożar. Od acetylenowych aparatów spawalniczych zajęły się rusztowania i korkowa izolacja smołowana ścian. Spłonęła wielka sala dworca, będący w końcowym etapie wykończenia i mająca być niebawem oddana do użytku. Wysoka temperatura odkształciła niektóre elementy stalowej konstrukcji dachu, popękały także niektóre ze ścian betonowych. W akcji ratunkowej brały udział wszystkie warszawskie jednostki Straży Pożarnej, niektóre podmiejskie, a także Straż Kolejowa i robotnicy pracujący wówczas w tym miejscu. Akcją dowodził komendant SP Geysztor, jak również tymczasowo premier Felicjan Sławoj Składkowski. Podczas akcji gaśniczej pod strażakami zawalił się strop, jeden z nich – Jan Sokolik – zginął na miejscu przysypany gruzem, kilku innych zostało rannych. Początkowo wiele osób podejrzewało, że ogień podłożyli sabotażyści niemieccy lub radzieccy, jednak ostatecznie przed sądem za nieprzestrzeganie przepisów postawiono pięciu pracowników Huty Pokój wykonujących na dworcu prace spawalnicze. W wyniku pożaru konieczne było wstrzymanie ruchu pociągów w tunelach linii średnicowej. W wyniku wymuszonej zmiany ruchu pociągów wydarzyła się katastrofa kolejowa na torze bocznym pod Pruszkowem, gdzie wykoleił się jadący z nadmierną prędkością pociąg pospieszny z Wiednia, wskutek czego 8 osób poniosło śmierć, a 14 zostało rannych. Pożar zniszczył oddaną uprzednio do użytku halę odjazdową. Nie udało się jej odbudować do wybuchu II wojny światowej.
W czasie obrony Warszawy we wrześniu 1939 dworzec został również uszkodzony w czasie lotniczego bombardowania miasta. W pierwszych tygodniach niemieckiej okupacji został jednak prowizorycznie wyremontowany przez nazistowskie władze okupacyjne, które w błyskawicznym tempie przykryły halę odjazdów prowizorycznym dachem i oddały wypaloną część budynku do użytku jako dworzec podmiejski, w formie bardzo okrojonej w stosunku do pierwotnych planów. Czynne były podziemne perony i hala kasowa.
Budynek został przekazany Generalnej Dyrekcji Kolei Wschodniej i funkcjonował pod niemiecką nazwą "Warschau Hauptbahnhof". Plac pozostały po rozbiórce dworca kolei warszawsko-wiedeńskiej został zamieniony na parking dla niemieckich pojazdów wojskowych, a naprzeciwko hotelu Polonia do dworca dobudowano baraki dla niemieckich żołnierzy przejeżdżających przez Warszawę. W budynku dworca w okresie okupacji działała kawiarnia „Mitropa” przeznaczona tylko dla Niemców.
W czasie powstania warszawskiego w pobliżu trwały ciężkie walki, jednak sam dworzec uniknął większych zniszczeń. Jednak już po kapitulacji wojsk powstańczych, w styczniu 1945, dworzec został zaminowany i wysadzony w powietrze przez niemieckie oddziały burzące Warszawę. Konstrukcja ramowa hal dworcowych okazała się na tyle solidna, że mimo wysadzenia nie rozpadły się, a jedynie osiadły podcięte wybuchem. Zachowała się także część podziemnych peronów stacji.
Epilog.
Resztki dworca rozebrano po wojnie. Wypalony szkielet dworca został zwalony w maju 1947. Jego funkcje przejął tymczasowy dworzec Warszawa Główna przy ul. Towarowej. W toku prac nad odgruzowaniem i odbudową linii średnicowej teren został uprzątnięty, a na wschód od niego, u zbiegu ul. Marszałkowskiej i Alej Jerozolimskich powstał prowizoryczny drewniany dworzec Warszawa Śródmieście, otwarty dla pasażerów 23 czerwca 1949. Porządkowanie zgliszcz dawnego Dworca Głównego zakończono dopiero w 1952, w czasie prac budowlanych przy wznoszeniu Pałacu Kultury i Nauki. Wtedy też przykryto cały teren betonową płytą, na której urządzono tereny zielone. Natomiast w oparciu o pozostałości podziemnych peronów oryginalnego dworca w 1955 powstał nowy dworzec Warszawa Śródmieście autorstwa Arseniusza Romanowicza i Piotra Szymaniaka.
Dworzec przez kilka lat nie funkcjonował, prace wykończeniowe ruszyły dopiero w 1960, a ostatecznie oddano go do użytku w 1963. Służy przede wszystkim do obsługi ruchu podmiejskiego. Natomiast z czasem funkcję głównego dworca Warszawy przejął wybudowany w 1975 kilkaset metrów na zachód Dworzec Centralny.

</doc>
<doc id="664314" url="https://pl.wikipedia.org/wiki?curid=664314" title="Kołonice (osada)">
Kołonice (osada)

Uwagi.
Kołonice – nieistniejąca osada, położona w województwie podkarpackim, w powiecie leskim, w gminie Baligród.
Przez miejscowość przepływa niewielka rzeka Hoczewka, dopływ Sanu.
Wieś prawa wołoskiego w latach 1551–1600, położona w ziemi sanockiej województwa ruskiego.
W połowie XIX wieku właścicielem posiadłości tabularnej w Kołonicach był Ignacy Sołdraczyński.
Wieś leżała w dolinie potoków "Czerteż" i "Kołonica". W 1921 Kołonice liczyły jeszcze 201 mieszkańców (w tym 87% grekokatolików). Po 1944 na skutek intensyfikacji działań zbrojnych bieszczadzkich oddziałów UPA oraz wojska polskiego uległa całkowitemu zniszczeniu. Miejscowa ludność została całkowicie przesiedlona ("Akcja Wisła"). Jedynym śladem po wsi pozostał niewielki cmentarz w polach oraz drewniana leśniczówka.
Podczas Operacji Bieszczady 40 na terenie dawnej wsi znajdowała się stanica Chorągwi Poznańskiej, a następnie Częstochowskiej ZHP. W latach 90. leśniczówkę rozebrano, podobnie jak wybudowane w latach 60. dwa baraki dla robotników leśnych. Zachowały się fundamenty.
Wspomniana leśniczówka została wykorzystana jako plan filmu "Ogniomistrz Kaleń" w scenach obrony posterunku milicji w Hoczwi i ujęciach filmowanych przez okno.
Wskazówka.
Nie mylić z osadą Łubne bezpośrednio położonej przy drodze wojewódzkiej nr 893 przez niektóre źródła błędnie nazywaną "Kołonicami".

</doc>
<doc id="664318" url="https://pl.wikipedia.org/wiki?curid=664318" title="Piotr z Alkantary">
Piotr z Alkantary

Piotr z Alkantary, przed wstąpieniem do zakonu Juan de Garabito y Vilela de Sanabria (ur. 1499 w Alcantarze w Estremadurze w Hiszpanii, zm. 18 października 1562 w Arenas de San Pedro w obecnej prowincji Avila – święty katolicki, kapłan, mistyk, asceta, franciszkanin, teolog.
Życiorys.
Pochodził z rodziny arystokratycznej. Jego ojciec, Pedro Garavita był gubernatorem, matka, María Vilela de Sanabria była szlachcianką. Studiował gramatykę i filozofię w rodzinnym mieście, a następnie prawo na uniwersytecie w Salamance.
W roku 1515 założył habit franciszkański, wstępując do wiceprowincji "dyskalceatów", odłamu zreformowanych minorytów w Manxaretes w pobliżu Valencia de Alcántara (klasztor "San Francisco de los Majarretes"). Przyjął wtedy imię Piotra z Alkantary.
W wieku 22 lat został wysłany do Badajoz, gdzie właśnie ufundowano nowy klasztor ściślejszej obserwancji. W roku 1524 Piotr został wyświęcony na kapłana. W następnym roku powierzono mu funkcję gwardiana w konwencie "Santa Maria degli Angeli" w Robredillo. Już w tym okresie był uważany za doskonałego kaznodzieję. Jego homilie, w których sięgał do biblijnych ksiąg prorockich i mądrościowych, przygotowywane były przede wszystkim z myślą o niższych warstwach ówczesnego hiszpańskiego społeczeństwa.
W okresie, w którym Piotr z Alkantary wstąpił do "dyskalceatów", posiadali oni, oprócz prowincji w samej Hiszpanii, kustodię "Santa Maria della Pietà" w Portugalii (pod zwierzchnictwem generała franciszkanów obserwantów). W roku 1538 przyszły święty został wybrany prowincjałem (wyższy przełożony) prowincji pw. Świętego Gabriela.
Podczas kapituły w Plasencji w roku 1540 zaprezentował "Konstytucje dla członków ściślejszej obserwancji". Gwałtowna opozycja względem jego rygorystycznych ideałów wpłynęła na rezygnację z urzędu i udanie się do eremu w Górach Arrábida w Portugalii. Towarzyszył mu w tej podróży Jan z Ávili. Obaj dołączyli do przebywającego w odosobnieniu ojca Martina da Santa Maria. Bardzo szybko do eremitów franciszkańskich przyłączali się nowi naśladowcy. W ten sposób powstały niewielkie wspólnoty, z których ukonstytuowała się w roku 1560 prowincja franciszkańska ściślejszej obserwancji, nazywana później Prowincją Arrábida. Zanim ona powstała, przyszły święty wybrany został magistrem nowicjuszy i gwardianem klasztoru w Pallais.
W roku 1553 franciszkanin powrócił do Hiszpanii. Przebywał początkowo w odosobnieniu, a następnie odbył daleką podróż na boso do Rzymu, gdzie papież Juliusz II pozwolił mu na zakładanie na Półwyspie Iberyjskim ubogich konwentów. By nie prowokować sprzeciwu obserwantów, miały się one znaleźć pod jurysdykcją generała franciszkanów konwentualnych. Piotr założył klasztory w Perdosa, Plasencia i w innych jeszcze miejscowościach. W roku 1556 utworzono z nich jednostkę administracyjną zwaną "komisariatem", który z kolei był podwaliną nowej prowincji pw. Świętego Józefa. Autorem konstytucji dla nowej prowincji był Piotr z Alkantary. Zawierały one zaostrzone przepisy dotyczące życia wspólnotowego i osobistego braci. Reforma zapoczątkowana utworzeniem nowej prowincji została stopniowo przyjęta przez inne hiszpańskie i portugalskie prowincje.
W roku 1562 założona przez Piotra z Alkantary prowincja została podporządkowana generałowi obserwantów. Z czasem powstały kolejne dwie nowe kustodie św. Jana Chrzciciela w Walencji oraz św. Szymona w Galicji.
Nie należy zapominać, iż w czasach Piotra z Alkantary żyło 20 wielkich świętych, którzy odegrali istotną rolę w realizacji trydenckiej odnowy Kościoła, m.in.: św. Ignacy Loyola, św. Franciszek Borgiasz, św. Franciszek Ksawery, św. Jan z Ávili, św. Tomasz z Villanueva, Bernardyn de Laredo, św. Jan od Krzyża i św. Teresa z Ávili. Tę ostatnią Piotr z Alkantary popierał w jej reformowaniu zakonu karmelitańskiego.
Mistyk zmarł w opinii świętości w infirmerii klasztoru franciszkańskiego w Arenas de San Pedro.
Według wielu współczesnych świętemu źródeł obdarzony był on darem czynienia cudów, prorokowania oraz mistycznych ekstaz. Jego życie odznaczało się szczerym pragnieniem i praktyką życia w ubóstwie i umartwieniu. Teresa z Avili wspomina min., że przez ponad 40 lat praktykował surową pokutę, polegającą na spaniu półtorej godziny w ciągu dnia i nocy. W swojej celi (o długości 125 cm) pozostawał cały czas na kolanach lub na stojąco, a spał na siedząco, z głową opartą o kawałek drewna wbity w ścianę. Jadał co trzeci dzień. Był tak skrajnie wychudzony, że ciało miał pokryte żyłami niczym korzeniami drzewa
Patronat.
Dekretem Kongregacji ds. Kultu Bożego i dyscypliny Sakramentów z 1826 Piotr z Alkantary ogłoszony został patronem Brazylii, a w 1962 Estremadury. Franciszkanin jest również patronem diecezji Coria-Cáceres w Hiszpanii, a także polskiej prowincji Matki Bożej Anielskiej - ojców Franciszkanów Reformatów z Krakowa. Świętego przywołuje się podczas złośliwej gorączki. Jest też opiekunem straży nocnej z racji swego ciągłego czuwania.
Atrybuty.
Święty Piotr z Alkantary przedstawiany jest w brązowym habicie franciszkańskim z kapturem. Habit przepasany jest białym sznurem z trzema węzłami symbolizującymi trzy śluby zakonne: posłuszeństwa, ubóstwa i czystości. Atryburtem Piotra z Alkantary jest występujący najczęściej obok świętego duży krzyż, który jest przez niego obejmowany – symbol umiłowania ducha pokuty i umartwienia, a także cierpliwości i wytrwania pomimo przeciwności losu. Według udokumentowanej tradycji, to właśnie Piotr z Alkantary wprowadził zwyczaj stawiania "krzyży misyjnych" w parafiach, które przeżywają lub odnawiają "misje święte".
Dzień obchodów.
Kościół katolicki obchodzi wspomnienie św. Piotra z Alkantary, kapłana i zakonnika 19 października (tzw. wspomnienie dowolne, w kościołach franciszkańskich wspomnienie obowiązkowe). W roku 1999 obchodzono 500-lecie jego urodzin.
Ikonografia.
Ogromna rzeźba przedstawiająca świętego mistyka znajduje się we wnętrzu bazyliki św. Piotra w Watykanie (seria przedstawiająca założycieli zakonów i zgromadzeń zakonnych). Jednym z piękniejszych przedstawień świętego jest obraz Giovanniego Battisty Pittoniego "Apoteoza św. Hieronima ze św. Piotrem z Alkantary i nieznanym franciszkaninem" przechowywany w "National Galleries of Scotland". W wielu franciszkańskich klasztorach znajdują się przedstawienia świętego – obrazy, rzeźby i witraże.
Relikwie i sanktuaria.
Święty franciszkanin pochowany został w Arenas. Jego relikwie znajdują się w kościele ufundowanym przez hiszpańskiego króla. 
Relikwiarz zawierający część szczątków św. Piotra z Alkantary znajduje się w klasztorze Franciszkanów pw. św. Idziego i św. Bernardyna w Głubczycach.
Proces kanonizacyjny.
W czasie procesu beatyfikacyjnego przesłuchano wielu świadków, m.in. mieszkańców andaluzyjskiego Arenas de San Pedro, w którym Piotr z Alkantary spędził ostatnie lata swojego życia. Franciszkanin był beatyfikowany przez Grzegorza XV w 1622. Kanonizował go w 1669 papież Klemens IX.
Działalność pisarska.
Święty nie był zbyt płodnym pisarzem. 
Wiele informacji o życiu świętego znaleźć można w pismach i listach św. Teresy z Ávili.
Elementy duchowości.
Święty wielokrotnie udawał się do eremów, prowadząc życie w odosobnieniu i pokucie. Jako przełożony Piotr z Alkantary dążył do przywrócenia w zakonie franciszkańskim ducha pierwotnej surowości, charakterystycznego dla czasów św. Franciszka z Asyżu, za którego duchowego syna zawsze się uważał. Zainicjował zwyczaj umieszczania krzyża podczas misji wśród ludu. Przypisuje mu się wiele nadzwyczajnych darów, m.in. chodzenia po wodzie. Piotr z Alkantary był znakomitym kaznodzieją.

</doc>
<doc id="664327" url="https://pl.wikipedia.org/wiki?curid=664327" title="Bitwa u przylądka Artemizjon">
Bitwa u przylądka Artemizjon

Bitwa u przylądka Artemizjon – bitwa morska rozegrana w sierpniu 480 roku p.n.e. pomiędzy flotami zjednoczonych państw greckich a flotą perską w pobliżu przylądka Artemizjon. Flota perska pomimo strat poniesionych w czasie burzy u wybrzeży Tesalii liczyła wciąż około 1000 okrętów. Flota grecka pod dowództwem Spartanina Eurybiadesa liczyła nie więcej niż 300 okrętów, w tym 180 ateńskich. W trzecim dniu walki, gdy do Greków dotarły wieści o przegranej bitwie pod Termopilami, Eurybiades podjął decyzję o wycofaniu się do Zatoki Sarońskiej w pobliżu wyspy Salaminy.

</doc>
<doc id="664334" url="https://pl.wikipedia.org/wiki?curid=664334" title="Federation Algerienne de Ski et Sports de Montagne">
Federation Algerienne de Ski et Sports de Montagne



</doc>
<doc id="664336" url="https://pl.wikipedia.org/wiki?curid=664336" title="Godzilla Junior">
Godzilla Junior

 – fikcyjny potwór ("kaijū"), występujący w japońskich filmach fantastycznonaukowych wytwórni Tōhō z serii o Godzilli. Pierwszy raz pojawił się w filmie z 1993 roku pod nazwą . W filmie z 1994 roku wystąpił pod nazwą . Nazwa Junior została pierwszy raz użyta w finalnym filmie z serii Heisei pod tytułem z 1995 roku. 
Godzilla Jr. pojawiał się wyłącznie w filmach o Godzilli z serii Heisei. Nie należy go mylić z podobnym kaijū o nazwie Minya, który występował we wcześniejszej serii Shōwa.
Opis potwora.
Podobnie jak Godzilla, Junior jest zmutowanym godzillazaurem. W filmie jajo tego dinozaura zostało odnalezione przez zespół naukowy na wyspie Adona na Morzu Beringa. Jajo było strzeżone przez Rodana (olbrzymi pteranodon uważał je za swoje pisklę). Wykorzystując okazję jaką było zjawienie się Godzilli, który starł się z Rodanem, naukowcom udało się przewieźć jajo do Kioto, w celu dalszych badań. Tam też wykluło się młode, które zostało nazwane przez naukowców Maleństwem. Nowo wykluty dinozaur żywił się roślinnością. Zaczął też telepatycznie nawoływać rodziców. Słysząc jego wołanie Godzilla, a później też Rodan (odtąd Fire Rodan) wyruszyły w jego kierunku. Ostatecznie Godzilla i jego adoptowany syn wróciły do morza.
Junior powrócił jako znacznie większy osobnik w filmie , gdzie zamieszkiwał Wyspę Narodzin. Tam został zaatakowany przez mrocznego sobowtóra Godzilli - Kosmogodzillę. Malec próbował się bronić, ale jego ataki były nieskuteczne. Po pokonaniu jego ojca, Kosmogodzilla uprowadził Małego Godzillę i uwięził w klatce z kryształów. W końcu, kiedy Kosmogodzilla został pokonany przez Godzillę, Junior został uwolniony.
Jako podrostek wrócił w . Tam zginął w walce z Destruktorem, ale po wchłonięciu energii ojca, który się stopił, powrócił do życia i przekształcił się w dorosłą postać Godzilli.
Dane podstawowe.
Zdolności.
Będąc jeszcze maleństwem, Junior potrafił telepatycznie komunikować się z Godzillą i Rodanem. Kiedy nieco podrósł, zdolny był zionąć „bąbelkami” z energii atomowej, zaś pod wpływem emocji, jego oczy świeciły się na czerwono. W ostatnim występie w "Godzilla kontra Destruktor", Godzilla Junior potrafił już zionąć snopem energii atomowej.

</doc>
<doc id="664338" url="https://pl.wikipedia.org/wiki?curid=664338" title="Alex Lundquist">
Alex Lundquist



</doc>
<doc id="664344" url="https://pl.wikipedia.org/wiki?curid=664344" title="Smreczyński Żar">
Smreczyński Żar

Żar, dla odróżnienia od innych o tej samej nazwie często nazywany Smreczyńskim Żarem – niewybitny szczyt w zachodnim grzbiecie Ciemniaka oddzielającym Dolinę Tomanową od Wąwozu Kraków w polskich Tatrach Zachodnich. W najwyższym punkcie osiąga wysokość 1560 m n.p.m. Znajduje się w tym grzbiecie pomiędzy Gubalcem (1550 m), oddzielony od niego przełęczą Żarskie Siodło (ok. 1540 m), a Niedźwiedziem (ok. 1660 m), od którego oddzielony jest przełęczą zwaną Wolarskim Przechodem (ok. 1490 m).
Zbudowany jest jak cały grzbiet z wapieni i dolomitów. Południowe, opadające do Doliny Tomanowej stoki są całkowicie zalesione, ale występują w nim nagie wapienne skały, a w partiach szczytowych również płaty kosodrzewiny. W stokach północnych, opadających do Wąwozu Kraków (do Płaśni między Progi i Kamiennego Tomanowego) są liczne turnie i skałki. Na wapiennych skałach bogata flora tatrzańskich roślin wapieniolubnych. Dawniej Żar był mniej zalesiony i stanowił tereny pastwiskowe Hali Smreczyny. Wypasu zaprzestano tutaj dawno, bo już w 1947 r., i od tego czasu jego zbocza i szczytowe partie znacznie zarosły lasem i kosodrzewiną.
W wapiennych skałach Smreczyńskiego Żaru dobrze rozwinięte są zjawiska krasowe. Opisano ponad 20 występujących w nim jaskiń, najdłuższa z nich – Jaskinia Przeziorowa – ma korytarze o łącznej długości 420 m. Oprócz niej to, m.in.: Jaskinia Ziobrowa, Dziura nad Głazem, Krakowskie Okno, Rura przy Oknie, Krowi Tunel, Jaskinia pod Oknem, Jaskinia Mała pod Zamkiem, Jaskinia Owcza, Schron pod Owczą II, Jaskinia Ciepła, Dudzia Dziura, Jaskinia za Smrekiem, Dzwonnica, Jaskinia w Żarze, Dziura za Modrzewiami, Szczelina pod Niżnią Zbójnicką Turnią. Przez Żar nie prowadzi żaden szlak turystyczny, znajduje się on na obszarze ochrony ścisłej Tatrzańskiego Parku Narodowego.

</doc>
<doc id="664346" url="https://pl.wikipedia.org/wiki?curid=664346" title="Mary-Kate i Ashley w akcji">
Mary-Kate i Ashley w akcji

Mery-Kate i Ashley w akcji (ang. "Mary-Kate and Ashley in Action!") – amerykański serial animowany.
Serial w Polsce pojawił się 16 października 2004 roku i był emitowany co tydzień w Przymierzalni, gdzie został wyemitowany 2 razy oraz codziennie o zmiennej porze. Serial składa się z 26 odcinków, a jeden odcinek trwa około 22 minuty. Po raz ostatni mogliśmy oglądać ten serial w styczniu 2006, gdzie na jego miejsce wszedł serial "Po prostu Jamie", a potem "Trollz".
Wersja polska.
Wersja polska: na zlecenie ZigZap - START INTERNATIONAL POLSKA
Reżyseria: Paweł Galia
Dialogi polskie: 
Dźwięk i montaż: Jerzy Wierciński
Kierownik produkcji: Paweł Araszkiewicz
Udział wzięli
oraz:
i inni
Lektor: Robert Tondera

</doc>
<doc id="664347" url="https://pl.wikipedia.org/wiki?curid=664347" title="Ryszard Ćwikła">
Ryszard Ćwikła

Ryszard Julian Ćwikła (ur. 1 stycznia 1946 w Zakopanem, zm. 27 kwietnia 1992 w Nicei) – polski narciarz-alpejczyk, trener narciarski.
Był czołowym polskim alpejczykiem lat 60. i 70. XX w. Startował w Igrzyskach Olimpijskich w Grenoble 1968 (21. miejsce w slalomie, 37. miejsce w slalomie gigancie i 48. miejsce w zjeździe) oraz w Mistrzostwach Świata w 1970 w Val Gardena (12. miejsce w kombinacji, 21. w slalomie, 36. w slalomie gigancie i 57. w zjeździe).
Zdobył mistrzostwo Polski w kombinacji alpejskiej w 1969. Dziewięć razy był wicemistrzem kraju.Po zakończeniu kariery zawodniczej pracował jako trener. Był asystentem trenera polskiej kadry narodowej, a następnie wyjechał do Francji, gdzie prowadził reprezentację kobiecą (w narciarstwie alpejskim) tego kraju odnosząc z nią liczne sukcesy.
Po wyjeździe z kraju tuż przed samym stanem wojennym i skończeniu jednej z najbardziej znanych i prestiżowych szkół narciarskich na świecie (École Nationales de Ski w Chamonix) został pierwszym trenerem reprezentacji Francji w konkurencjach alpejskich (1983-1992). Po kolejnym etapie specjalistycznej edukacji we Francji (otrzymał tytuł "la professeur de sci" − profesora narciarstwa), był z najlepszymi olimpijczykami tego kraju na igrzyskach olimpijskich w Sarajewie (1984) i Calgary (1988). Odniósł tam wielki sukces: brązowy medal olimpijski w slalomie mężczyzn (1984) zdobył jego wychowanek Didier Bouvet (pierwszy medal olimpijski dla Francji w konkurencjach alpejskich od czasów Jeana-Claude'a Killyego).  
Ryszard Ćwikła był także m.in. trenerem kadry narodowej dziewcząt we Francji. Dzięki osiąganym sukcesom na igrzyskach olimpijskich, przedłużano mu kontrakt. Był u szczytu trenerskiej sławy. Nie zdążył powrócić do kraju. Zmarł we Francji (w klinice w Nicei) na chorobę nowotworową 27 kwietnia 1992. Pochowany jest na Pęksowym Brzyzku w Zakopanem (sektor P-II-64).

</doc>
<doc id="664349" url="https://pl.wikipedia.org/wiki?curid=664349" title="Altheim (powiat Biberach)">
Altheim (powiat Biberach)

Altheim – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład wspólnoty administracyjnej Riedlingen. Leży w Górnej Szwabii, ok. 28 km na zachód od Biberach an der Riß.

</doc>
<doc id="664351" url="https://pl.wikipedia.org/wiki?curid=664351" title="Kantymir Murza">
Kantymir Murza

Kantymir Murza (zm. 1637), zwany też "chanem Temirem" albo "Krwawym Mieczem", tatarski dowódca i polityk. 
Życiorys.
Wielokrotnie dowodził najazdami tatarskimi na Rzeczpospolitą. Przewodził ordom przednim: Białogrodzkiej, Budziackiej i Dobrudzkiej. Około 1603 utworzył samodzielny Chanat Nogajski.
Główny sprawca zwycięstwa armii turecko-tatarskiej pod Cecorą w 1620. Brał udział w bitwie pod Chocimiem w 1621 roku, po której otrzymał tytuł bejlerbeja.
W zimie 1623–1624 Tatarzy pod jego dowództwem przeszli szybko przez Ruś Czerwoną i dotarli na zachodzie do Dunajca i Wisły w rejonie Sandomierza, zaś na północy do ziemi bełskiej, chełmskiej i województwa lubelskiego.
W lecie 1624 roku Tatarzy pod wodzą Kantymira splądrowali całą środkową Małopolskę aż pod Sędziszów i Krosno. W Urzejowicach, Gniewczynie, Sieteszy, Gaci, Markowej, Kosinie spalono kościoły i wsie, a ludność w dużej liczbie zabrano w jasyr.
Kantymir poniósł klęskę z rąk Stanisława Koniecpolskiego pod Martynowem 20 czerwca 1624, a ofiary jasyru zostały odbite.
9 października 1629 pobity przez Stefana Chmieleckiego nad Gniłą Lipą (bitwa pod Bursztynem – rozbicie zagonu tatarskiego Kantymira Murzy przez wojska koronne regimentarza Stefana Chmieleckiego; w walce poległ brat Kantymira, a 2 tys. Tatarów wzięto do niewoli). Po roku 1630 dążył do przejęcia władzy na Krymie, w 1635 wszczął wojnę domową.
W 1636 roku z jego polecenia jego syn ściął starostę Stanisława Daniłowicza, wuja późniejszego króla Polski Jana III Sobieskiego.
Pobity w 1637, został zamordowany z rozkazu sułtana tureckiego.
Miał brata Achtymira Murzę.

</doc>
<doc id="664352" url="https://pl.wikipedia.org/wiki?curid=664352" title="Dürmentingen">
Dürmentingen

Dürmentingen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład wspólnoty administracyjnej Riedlingen. Leży w Górnej Szwabii, nad rzeką Kanzach, ok. 20 km na zachód od Biberach an der Riß.

</doc>
<doc id="664353" url="https://pl.wikipedia.org/wiki?curid=664353" title="Durmentingen">
Durmentingen



</doc>
<doc id="664354" url="https://pl.wikipedia.org/wiki?curid=664354" title="Duermentingen">
Duermentingen



</doc>
<doc id="664356" url="https://pl.wikipedia.org/wiki?curid=664356" title="Ertingen">
Ertingen

Ertingen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład wspólnoty administracyjnej Riedlingen. Leży w Górnej Szwabii, nad rzeką Schwarzach, ok. 25 km na zachód od Biberach an der Riß, przy drodze krajowej B311.

</doc>
<doc id="664361" url="https://pl.wikipedia.org/wiki?curid=664361" title="Langenenslingen">
Langenenslingen

Langenenslingen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład wspólnoty administracyjnej Riedlingen. Leży w Górnej Szwabii, ok. 30 km na zachód od Biberach an der Riß.

</doc>
<doc id="664362" url="https://pl.wikipedia.org/wiki?curid=664362" title="Jan Brokoff">
Jan Brokoff

Jan Brokoff (; ur. 23 czerwca 1652 w Spiskiej Sobocie (obecnie na Słowacji, w tamtym czasie w Rzeczypospolitej (tzw. Zastaw spiski)), zm. 28 grudnia 1718 w Pradze) – czeski rzeźbiarz pochodzenia niemieckiego, przedstawiciel czeskiego baroku; ojciec rzeźbiarzy Michała Jana Józefa Brokoffa i Ferdynanda Maksymiliana Brokoffa.
Życiorys.
W 1675 Brokoff opuścił Słowację i pracował w różnych miejscach, głównie w miastach zachodnich Czech. W 1692 osiadł na stałe w Pradze i został mieszczaninem na praskim Starym Mieście. Ze swoją żoną Elizą () miał 4 dzieci: 2 z 3 synów zostało rzeźbiarzami (Michał Jan Józef i zdolniejszy Ferdynand Maksymilian), jeden nadwornym poetą w Wiedniu (Antonín Šebastián) oraz córkę (Anna Eleonora).
Prace przypisywane Janowi Brokoffowi należy podzielić na 2 kategorie – prace zrobione przez niego własnoręcznie i wykonane faktycznie przez jego syna, Ferdynanda. W 1695 Brokoff wykonał rzeźbę "Pieta" na Most Karola w Pradze, później przeniesioną w 1859 do szpitala Sióstr Miłosierdzia św. Karola Boremeusza () na wzgórzu Petřín w Pradze.
Jan Brokoff prowadził warsztat aż do swojej śmierci w 1718, kiedy przekazał go starszemu synowi Janowi Michałowi, a po śmierci tego ostatniego w 1721, przejął go Ferdynand Maksymilian.

</doc>
<doc id="664366" url="https://pl.wikipedia.org/wiki?curid=664366" title="Unlingen">
Unlingen

Unlingen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład wspólnoty administracyjnej Riedlingen. Leży w Górnej Szwabii, pomiędzy Dunajem a górą Bussen, ok. 20 km na zachód od Biberach an der Riß, przy drodze krajowej B311.

</doc>
<doc id="664368" url="https://pl.wikipedia.org/wiki?curid=664368" title="Bitwa pod Portlandem">
Bitwa pod Portlandem



</doc>
<doc id="664370" url="https://pl.wikipedia.org/wiki?curid=664370" title="Walentin Iliew">
Walentin Iliew

Walentin Iliew Iwanow, buł. Валентин Илиев Иванов (ur. 16 września 1980 w Kneży) – bułgarski piłkarz, grający na pozycji środkowego obrońcy.
Kariera piłkarska.
Kariera klubowa.
Jest wychowankiem Botewa Wraca, w którym w 1998 rozpoczął swoją karierę piłkarską. W 2001 przeniósł się do ukraińskiego pierwszoligowego zespołu Metałurh Zaporoże. W 2004 powrócił do Bułgarii, gdzie przez kolejne 4 lata grał w CSKA Sofia. W latach 2008–2010 bronił barw rosyjskiego Tereka Grozny. W 2010 roku był zawodnikiem Universitatei Craiova. W 2011 przeniósł się do Steaua Bukareszt. 2 lipca 2012 podpisał 2-letni kontrakt z Wołyniem Łuck. W lipcu 2013 powrócił do CSKA Sofia. W 2015 został zawodnikiem CSU Krajowa.
Kariera reprezentacyjna.
Od 2005 roku regularnie powoływany do reprezentacji Bułgarii.

</doc>
<doc id="664372" url="https://pl.wikipedia.org/wiki?curid=664372" title="John Eliot (6. hrabia St Germans)">
John Eliot (6. hrabia St Germans)

John Granville Cornwallis Eliot (11 czerwca 1890 w Londynie - 22 marca 1922 we Wrangton) – brytyjski arystokrata, wojskowy i kierowca rajdowy, najstarszy syn Henry'ego Eliota, 5. hrabiego St Germans i Emily Harriett Labouchere, córki Henry'ego Labouchere'a, 1. barona Taunton.
Wykształcenie odebrał w St Peter Intra w Broadstairs (Kent) i Royal Military College w Sandhurst. W wojsku dosłużył się rangi kapitana 2. Pułku Dragonów Scots Greys. Walczył podczas I wojny światowej. Za postawę na polu bitwy został odznaczony Military Cross. Po śmierci ojca w 1911 r. odziedziczył tytuł hrabiego St Germans, uprawniający do zasiadania w Izbie Lordów.
11 czerwca 1918 r. w Londynie, poślubił lady Blanche Linnie Somerset (15 kwietnia 1897 – 30 sierpnia 1968), córkę Henry'ego Somerseta, 9. księcia Beaufort i Louise Emily Harford, córki Williama Henry'ego Harforda. John i Blanche mieli razem dwie córki:
Pasją St Germansa były wyścigi samochodowe. Zginął podczas jego z nich (wyścig we Wrangton do Totnes), 22 marca 1922 r. Ponieważ nie pozostawił po sobie synów, wszystkie jego tytuły przejął kuzyn, Granville Eliot, 7. hrabia St Germans.

</doc>
<doc id="664374" url="https://pl.wikipedia.org/wiki?curid=664374" title="Yin Yang">
Yin Yang



</doc>
<doc id="664383" url="https://pl.wikipedia.org/wiki?curid=664383" title="Hrabia St Germans">
Hrabia St Germans

Informacje ogólne.
Hrabiowie St Germans 1. kreacji (parostwo Zjednoczonego Królestwa)
Następca 10. hrabiego St Germans: Albert Clarence Eliot, lord Eliot

</doc>
<doc id="664384" url="https://pl.wikipedia.org/wiki?curid=664384" title="John Granville Cornwallis Eliot, 6. hrabia St Germans">
John Granville Cornwallis Eliot, 6. hrabia St Germans



</doc>
<doc id="664388" url="https://pl.wikipedia.org/wiki?curid=664388" title="Michał Jan Józef Brokoff">
Michał Jan Józef Brokoff

Michał Jan Józef Brokoff (, ) (ur. 28 kwietnia 1686 w Klášterecu nad Ohří, zm. 8 września 1721 w Pradze) − czeski barokowy rzeźbiarz, pracujący w piaskowcu; syn Jana Brokoffa.
Życiorys.
Michał Brokoff urodził się jako najstarszy syn rzeźbiarza Jana Brokoffa i został jego czeladnikiem. Dalsza edukacja Michała Brokoffa związana jest prawdopodobnie z takimi rzeźbiarzami jak Filip Ondřej Quitainer i Jan Oldřich Mayer. Po śmierci swojego ojca przejął jego warsztat w 1718, który przeszedł potem w ręce jego młodszego brata Ferdynanda. O ile prace Michała cechowała techniczna perfekcja, o tyle prace Ferdynanda były dla niego niedościgłe pod względem stylu. Cechą charakterystyczną jego stylu było skupienie na mimice i zaniedbanie gestów jego rzeźb.
Ważniejsze prace.
Michałowi Brokoffowi przypisano wiele dzieł, w wielu przypadkach jako przynajmniej współautorowi:

</doc>
<doc id="664401" url="https://pl.wikipedia.org/wiki?curid=664401" title="Hut Sędzimir">
Hut Sędzimir



</doc>
<doc id="664404" url="https://pl.wikipedia.org/wiki?curid=664404" title="Taksonomia systemów komputerowych według Flynna">
Taksonomia systemów komputerowych według Flynna



</doc>
<doc id="664405" url="https://pl.wikipedia.org/wiki?curid=664405" title="Kopalnia Giesche">
Kopalnia Giesche



</doc>
<doc id="664411" url="https://pl.wikipedia.org/wiki?curid=664411" title="Manus (prowincja)">
Manus (prowincja)

Manus – prowincja Papui-Nowej Gwinei, obejmująca położony na północ od wybrzeża Nowej Gwinei archipelag Wysp Admiralicji. Zajmuje powierzchnię 2,0 tys. km², z czego większość przypada na główną wyspę Manus (1639 km²), od której swoją nazwę wzięła cała prowincja. Prowincja Manus jest najmniejszą pod względem powierzchni prowincją Papui-Nowej Gwinei. Ośrodkiem administracyjnym jest miasto Lorengau (5,8 tys., 2000).

</doc>
<doc id="664420" url="https://pl.wikipedia.org/wiki?curid=664420" title="Monika Gradzki">
Monika Gradzki

Monika Gradzki (ur. 21 września 1979 w Sztumie) – niemiecka lekkoatletka. 
Pięciokrotna mistrzyni Niemiec (3 krotnie w biegu na 800 metrów, dwa razy w sztafecie 3 x 800 m). W 2005 uczestniczyła w Mistrzostwach Świata w Helsinkach, gdzie odpadła w półfinale biegu na 800 metrów, i to na tym dystansie notowała swoje największe międzynarodowe osiągnięcia: dwukrotnie zajmowała drugie miejsca w Superlidze Pucharu Europy (Florencja 2005, Málaga 2006), zas podczas Halowych Mistrzostw Europy (Madryt 2005) zajęła 5. miejsce.

</doc>
<doc id="664424" url="https://pl.wikipedia.org/wiki?curid=664424" title="Włókno monofilament">
Włókno monofilament

Monofilament, a właściwie włókno monofilament lub włókno Semmesa-Weinsteina – przyrząd medyczny służący do badania czucia powierzchniownego, stosowany w diagnostyce neuropatii, zwłaszcza cukrzycowej.
Urządzenie składa się z uchwytu i odchodzącego od niego włókna, które ugina się po osiągnięciu nacisku 10,0 g. Przyrząd zapewnia wywołanie standaryzowanego i powtarzalnego ucisku, który zostaje wywoływany najczęściej w obrębie stopy w okolicy:
Za patologiczny, uznaje się wynik badania, kiedy badany nie odczuwa żadnego nacisku w co najmniej dwóch, z trzech przeprowadzonych prób.

</doc>
<doc id="664425" url="https://pl.wikipedia.org/wiki?curid=664425" title="BAFTA Awards">
BAFTA Awards



</doc>
<doc id="664427" url="https://pl.wikipedia.org/wiki?curid=664427" title="Monofilament">
Monofilament



</doc>
<doc id="664428" url="https://pl.wikipedia.org/wiki?curid=664428" title="Włókno Semmes-Weinstein">
Włókno Semmes-Weinstein



</doc>
<doc id="664429" url="https://pl.wikipedia.org/wiki?curid=664429" title="Badanie czucia powierzchniowego">
Badanie czucia powierzchniowego



</doc>
<doc id="664431" url="https://pl.wikipedia.org/wiki?curid=664431" title="Under My Eyelids">
Under My Eyelids

Under My Eyelids – trzeci studyjny album polskiej grupy muzycznej Via Mistica. Wydany został w 2006 nakładem Metal Mind Productions.

</doc>
<doc id="664432" url="https://pl.wikipedia.org/wiki?curid=664432" title="Choszczno (stacja kolejowa)">
Choszczno (stacja kolejowa)

Choszczno – stacja kolejowa w Choszcznie, w województwie zachodniopomorskim, w Polsce. 
W roku 2018 stacja obsługiwała ok. 1500 pasażerów na dobę.
Stacja znajduje się przy ulicy Kolejowej 1. Niedawno budynek dworca znajdował się w fatalnym stanie technicznym. W 2016 roku wyremontowano poczekalnię. 

</doc>
<doc id="664433" url="https://pl.wikipedia.org/wiki?curid=664433" title="Talleres Perico">
Talleres Perico

Club Atlético Talleres de Perico − argentyński klub piłkarski z siedzibą w mieście Perico.
Historia.
Klub został założony 26 sierpnia 1932 przez pracowników stacji w Perico i otrzymał na początku nazwę Atlético Estación Perico. Od dnia 4 kwietnia 1944 klub występuje pod obecną nazwą Club Atlético Talleres de Perico. W roku 1959 klub awansował do pierwszej ligi regionalnej ("liga jujeña"), którą wygrał w roku 1964. W sezonie 2001/2002 Talleres Perico wygrał czwartą ligę (Torneo Argentino B) i awansował do trzeciej ligi (Torneo Argentino A), w której gra do dziś. Barwy klubu – niebiesko-białe,

</doc>
<doc id="664434" url="https://pl.wikipedia.org/wiki?curid=664434" title="Od przedszkola do Opola">
Od przedszkola do Opola

Od przedszkola do Opola – program artystyczno-rozrywkowy emitowany, od 19 lutego 1995 do 26 maja 2007 na antenie TVP1. Jego autorkami były Jolanta Mąkosa oraz Barbara Skarżyńska, a prowadzącym – Michał Juszczakiewicz. Kierownikiem muzycznym programu była Krystyna Kwiatkowska.
Do programu zapraszani byli polscy wykonawcy, których piosenki śpiewały dzieci w wieku przedszkolnym. Utrzymany był w konwencji konkursu, w którym każdy uczestnik wygrywał nagrody upominkowe. Nazwa programu nawiązywała m.in. do Festiwalu Opolskiego. Występy uczestników montował Szymon Tarwacki.
Jako chórek udział brali wokaliści z Młodzieżowego Domu Kultury w Malborku. Zespół "Balbiny" i "AIRAM" pod kierownictwem Marii Seibert.
W programie wzięli udział m.in.: Sylwia Grzeszczak, Iza Lach, Natalia Krakowiak, Roger Karwiński, Emilia Stachurska, Natalia Szroeder, Daria Zawiałow i Izuagbe Ugonoh.

</doc>
<doc id="664435" url="https://pl.wikipedia.org/wiki?curid=664435" title="Club Atlético Talleres de Perico">
Club Atlético Talleres de Perico



</doc>
<doc id="664437" url="https://pl.wikipedia.org/wiki?curid=664437" title="Aporops bilinearis">
Aporops bilinearis

Aporops bilinearis – gatunek ryby z rodziny strzępielowatych, jedyny przedstawiciel rodzaju "Aporops" .
Występowanie: Ocean Indyjski i Ocean Spokojny, rafy koralowe na głębokościach 1–15 m p.p.m.
Opis.
Osiąga do 10 cm długości.

</doc>
<doc id="664438" url="https://pl.wikipedia.org/wiki?curid=664438" title="Aporops">
Aporops



</doc>
<doc id="664439" url="https://pl.wikipedia.org/wiki?curid=664439" title="Dekalog IV">
Dekalog IV

Dekalog IV ("Dekalog, cztery") – polski telewizyjny film psychologiczny z 1988 roku w reżyserii Krzysztofa Kieślowskiego, zrealizowany według scenariusza napisanego przezeń wraz z Krzysztofem Piesiewiczem. Jest to nominalnie czwarta część cyklu filmów "Dekalog", reinterpretująca czwarte przykazanie Dekalogu: „Czcij ojca swego i matkę swoją”, w realiach warszawskiego Ursynowa lat 80. XX wieku.
Opowieść skupia się na obserwacji skomplikowanych relacji dorastającej dziewczyny Anki (Adrianna Biedrzyńska) z jej ojcem Michałem (Janusz Gajos). Kiedy okazuje się, że prawdopodobnie Michał nie jest jej biologicznym ojcem, między bohaterami rozpoczyna się subtelna gra, prowadząca do określenia uczuć, które ich łączą. "Dekalog IV" prowokował krytyków do zadawania pytań na temat umowności więzów rodzinnych oraz konieczności ich utrzymania – choćby w nadwątlonym stanie.
Opis fabuły.
Dwudziestoletnia Anka, studentka warszawskiej Akademii Teatralnej, odwozi ojca na lotnisko. W czasie jego nieobecności znajduje kopertę, opatrzoną napisem „Otworzyć po mojej śmierci”. Wbrew zaleceniu dziewczyna przecina ją, a w środku znajduje drugą, z listem, który – jak się okazuje – zostawiła jej matka, zmarła pięć dni po porodzie Anki. Przeglądając rodzinne pamiątki, natrafia na zdjęcie matki, na którym jest z innymi mężczyznami. Domyśla się, że Michał może nie być jej biologicznym ojcem. Nie otwiera jednak listu, ale – naśladując charakter pisma matki – pisze własny, zaadresowany do siebie samej, w którym ujawnia rzekomą rodzinną tajemnicę.
Gdy ojciec wraca z podróży, Anka mówi mu o znalezionej kopercie i cytuje fragment podrobionego przez siebie listu, z którego wynika, że nie jest jego córką. Zarzuca Michałowi oszustwo i świadome zatajenie prawdy. Rodzinna więź, łącząca dotychczas parę bohaterów, zostaje przecięta. W nowej sytuacji dojrzały, samotny mężczyzna i młoda dziewczyna starają się dociec, co naprawdę do siebie czują. Anka próbuje nawet uwieść Michała, a w wyniku niepowodzenia – stara się namówić swojego chłopaka do małżeństwa.
Pewnego ranka Anka budzi się nagle, podbiega do okna i widzi Michała odchodzącego w kierunku przystanku autobusowego. Myśląc, że ten wyprowadza się z domu, zbiega na dół, zatrzymuje go i przyznaje się do swego oszustwa. Deklaruje przy tym, że nawet nie otworzyła koperty, którą znalazła. W ostatniej scenie filmu Michał i Anka palą list od matki, nie przeczytawszy go.
Produkcja.
"Dekalog IV" jest nominalnie czwartą częścią cyklu filmów telewizyjnych "Dekalog", nakręconych przez Krzysztofa Kieślowskiego według scenariusza napisanego przezeń wraz z adwokatem Krzysztofem Piesiewiczem. W pierwotnej wersji scenariusza, którą Piesiewicz obmyślił z Kieślowskim, biologiczny ojciec Anki miał zginąć w katastrofie lotniczej, lecz ostateczny zwrot fabularny miał polegać na powrocie tegoż w wyniku zmiany lotu jeszcze przed katastrofą. Tak obmyślony scenariusz jednak Piesiewicz i Kieślowski ostatecznie odrzucili, pozostawiając jedynie motyw tajemniczej koperty. Ów motyw miał podłoże autobiograficzne; Piesiewicz jeszcze za młodu przeżył traumę, gdy odnalazł w bibliotece rodziców kopertę z napisem „Otworzyć po mojej śmierci”, którą okazał się testament. Po latach w wywiadzie z Mikołajem Jazdonem Piesiewicz przyznawał: „Gdybyśmy dzisiaj pisali ten scenariusz, gdybym miał napisać jakąś nową jego wersję, skupiłbym się na pytaniu: czy wolno czytać cudze listy?”
Główną rolę Anki Kieślowski powierzył Adriannie Biedrzyńskiej, zaś rolę Michała odegrał Janusz Gajos. Za zdjęcia do filmu odpowiadał operator Krzysztof Pakulski. Telewizyjna premiera "Dekalogu IV" w Polsce odbyła się 25 maja 1990 roku.
Odbiór.
Françoise Aude, a za nią także Grażyna Stachówna, odbierały napięcie pomiędzy Anką a Michałem jako przejaw „pokusy kazirodczej”, ostatecznie przezwyciężonej przez bohaterów. Dominika Dobosz twierdziła, że pod tym względem „Symboliczne spalenie koperty jest przełomem. Ten, z pozoru nic nie znaczący akt, pociąga za sobą olbrzymie konsekwencje. Prowadzi bowiem do zerwania z przeszłością, prawda ukryta w kopercie zostaje zniszczona na zawsze. Wątpliwa przeszłość zostaje spalona do zera”. Ruth Perlmutter dowodziła, że końcowa decyzja obojga bohaterów daje im „szansę na znalezienie równowagi między biologicznym pytaniem bez odpowiedzi a wspólną emocjonalną historią ojca i córki”. Dwukrotne pojawienie się tajemniczego mężczyzny kreowanego przez Artura Barcisia najpierw prowokuje Ankę do przemyślenia własnej relacji z Michałem, a następnie upewnia ją w konieczności zachowania "status quo".

</doc>
<doc id="664451" url="https://pl.wikipedia.org/wiki?curid=664451" title="Ferdinand Maximilian Brokoff">
Ferdinand Maximilian Brokoff

Ferdinand Maximilian Brokoff (; ur. 12 września 1688 w Červeným Hrádku koło Chomutova, zm. 8 marca 1731 w Pradze) – czeski rzeźbiarz barokowy; syn rzeźbiarza Jana Brokoffa.
Życiorys.
Urodzony jako drugi syn Jana Brokoffa i jego żony Elizy, już w młodym wieku pokazał swój talent rzeźbiarski porównywalny z talentem swojego starszego brata Michała Jana i ojca Jana. Początkowo pomagał swojemu ojcu w jego warsztacie, od 1708 pracował już niezależnie, w wieku 22 lat był już na tyle ceniony, że jego rzeźby znalazły się na Moście Karola w Pradze.
Około 1714 zaczął współpracę z austriackim architektem Johannem Fischerem von Erlachem i przeniósł się do Wiednia nadal przyjmując zlecenia w Pradze. W Wiedniu pracował nad kościołem Św. Karola Boromeusza, tworzył też na Śląsku we Wrocławiu (wykonał supraporty, personifikacje Kościoła i Synagogi oraz figury Mojżesza i Aarona w Kaplicy Elektorskiej, przy Katedrze Wrocławskiej). Z powodu złego stanu zdrowia (postępująca gruźlica) powrócił do Pragi.
Pomimo tego, w latach 20. XVIII w. stworzył takie dzieła jak Posąg Mariański (w 1726) na rynku na Hradczanach (Hradčanské náměstí), także 13 rzeźb w Kalwarii na schodach do Nowego Zamku, która nie została zrealizowana. W związku z chorobą zmuszony był pod koniec życia do zdania się na swoich uczniów, tworząc samemu jedynie projekty i modele.
Szczytowym osiągnięciem Brokoffa jest kościół klasztorny w Krzeszowie, gdzie projektowany przez niego wystrój rzeźbiarski, uznawany jest za jeden z najlepszych przykładów harmonijnego połączenia monumentalnego malarstwa z rzeźbą. Rzeźbiarz tylko w części zrealizował samodzielnie swój projekt – po jego śmierci, dzieło to zostało dokończone przez Antoniego Dorazila.

</doc>
<doc id="664453" url="https://pl.wikipedia.org/wiki?curid=664453" title="Panterka">
Panterka

Panterka ("Chromileptes altivelis") – gatunek ryby okoniokształtnej z rodziny strzępielowatych (Serranidae), jedyny przedstawiciel rodzaju "Chromileptes". Bywa prezentowana w dużych akwariach morskich.
Występowanie.
Zachodnia część Oceanu Spokojnego, rafy koralowe na głębokościach 2–40 m p.p.m.
Opis.
Dorasta do 70 cm długości. Rośnie bardzo wolno. Żywi się małymi rybami i skorupiakami.
Znaczenie gospodarcze.
Poławiana gospodarczo i w wędkarstwie. 

</doc>
<doc id="664456" url="https://pl.wikipedia.org/wiki?curid=664456" title="Wolność i Pokój">
Wolność i Pokój



</doc>
<doc id="664457" url="https://pl.wikipedia.org/wiki?curid=664457" title="Mercedes Paz">
Mercedes Paz

Mercedes María Paz (ur. 27 czerwca 1966 w San Miguel de Tucumán) – argentyńska tenisistka, reprezentantka kraju w Fed Cup, olimpijka z Seulu (1988) i Barcelony (1992).
Kariera tenisowa.
Zawodową tenisistką Paz była w latach 1984–1998.
Wygrała trzy turnieje singlowe i przegrała trzy finały w cyklu WTA Tour, natomiast w deblu triumfowała w dwudziestu imprezach WTA Tour.
W latach 1985–1998 reprezentowała Argentynę w Fed Cup. W 1986 roku dotarła z zespołem do półfinału grupy światowej (grając mecze deblowe z Gabrielą Sabatini), gdzie Argentynki poniosły porażkę z Czechosłowacji.
Startowała dwukrotnie na igrzyskach olimpijskich, w Seulu (1988) i Barcelonie (1992). W grze pojedynczej najdalej doszła do drugiej rundy w Seulu, natomiast w grze podwójnej do ćwierćfinału w Barcelonie, partnerując Patricii Tarabini.
W rankingu gry pojedynczej Paz najwyżej była na 28. miejscu (29 kwietnia 1991), a w klasyfikacji gry podwójnej na 12. pozycji (24 września 1990).

</doc>
<doc id="664458" url="https://pl.wikipedia.org/wiki?curid=664458" title="Moguera">
Moguera

 – fikcyjny olbrzymi potwór ("kaijū"), lub właściwie monstrualny robot ("mecha"), występujący w japońskich filmach fantastycznonaukowych wytwórni Tōhō. Robot ten pojawił się w dwóch różnych wersjach, pierwotnie w filmie "Tajemniczy przybysze" z 1957 roku, a następnie w dwudziestym pierwszym filmie z serii o Godzilli "Godzilla kontra Kosmogodzilla" z 1994 roku. 
Opis.
Jest to dwunożny robot z masywnym segmentowym ciałem. Moguera ma duże wiertło podobne do nosa, a jego oczy osadzone są na szczycie głowy. Jego dłonie są w kształcie stożka, a stopy są prostokątne i składają się z dwóch części. Z tyłu Moguera posiada dużą piłę tarczową wystającą z pleców i średniej długości gruby ogon.
Nazwa robota jest zbliżona do japońskiego tłumaczenia słowa .
Historia.
"Tajemniczy przybysze".
Moguera była typem machiny wojennej, stworzonej przez Mysterian – rasę kosmitów, która przybyła na Ziemię w celu jej podboju. Pierwsza Moguera brana za potwora wyłoniła się z góry niszcząc wszystko na swej drodze jako demonstrację wyższości technologii mysteriańskiej nad ziemską. Podczas ewakuacji miasteczka niszczone przez Moguerę Japońskie Siły Samoobrony podejmują nieudane ataki na potwora. W końcu wysadziły most, po którym kroczył Moguera i tym samym zniszczyły go. Po zbadaniu szczątków Moguera okazała się być robotem zbudowanym z nieznanych na Ziemi materiałów i zaczęto zastanawiać na czyje zlecenie został zbudowany.
Później Mysterianie użyli kolejnego robota do obrony przed skonstruowanymi przez ludzi Markalite F.A.H.P., działami miotającymi wiązką energetyczną. Druga Moguera próbowała zniszczyć jedno z dział, kopiąc pod nim. Jednakże podczas akcji machina Mysterian sama uległa zniszczeniu, gdyż broń runęła na robota, miażdżąc go.
"Godzilla kontra Kosmogodzilla".
MOGUERA (skrót z ang. "Mobile Operation Godzilla Universal Ekspert Robot Aerotype") była tym razem ziemskim robotem bojowym do walki z Godzillą skonstruowanym, pod nadzorem rosyjskiego naukowca dr-a Mammiłowa, przez powołaną w tym celu przez ONZ i Japońskie Siły Samoobrony militarną formację UNGCC. Był następcą zniszczonego Mechagodzilli, chociaż obie maszyny były zbudowane jednocześnie w różnych sekcjach. Budowa MOGUERY została opóźniona ze względu na złożoność konstrukcji i ostatecznie została ukończona w 1995 roku przy użyciu komputera głównego i innych ocalałych części Mechagodzilli. MOGUERA potrafiła rozdzielać się na dwa pojazdy: latający statek Star Falcon i ryjący pod ziemią czołg Land Moguera.
MOGUERA została wysłana w przestrzeń kosmiczną, by stoczyć walkę z nadciągającym Kosmogodzillą. Po starciu w pasie asteroid wróciła uszkodzona na Ziemię. Po naprawie robot wrócił do dalszego ścigania Kosmogodzilli będącego już w Japonii, lecz musiał powstrzymać nadciągającego Godzillę. Po krótkiej walce Godzilla i MOGUERA wspólnie toczyły bitwę z Kosmogodzillą w Fukuoce. Rozłączona na oba pojazdy maszyna zniszczyła Fukuoka Tower stanowiąca źródło energii Kosmogodzilli, a po złączeniu zniszczyła kryształy na barkach Kosmogodzilli. MOGUERA została zniszczona, po tym jak Kosmogodzilla nadział ją na swój ogon.
"Godzilla Island".
Obie wersje Moguery pojawiają w serialu telewizyjnym "Godzilla Island". Moguera z serii Shōwa jest tu określany jako , czyli prototyp Moguery z serii Heisei. Moguera służy jako jeden z mechów komandora Besuke Jingujiego, wraz z trzema wersjami Jet Jaguara i Mechagodzillą. Proto-Moguera zostaje skradziony przez Zagres, po tym jak Czarnego Mechagodzillę złapało G-Guard. Proto-Moguera zostaje następnie wysłany w kosmos z Zagres po tym, jak Torema pilotowała Mechagodzillę przeciwko niemu.

</doc>
<doc id="664459" url="https://pl.wikipedia.org/wiki?curid=664459" title="Cromileptes altivelis">
Cromileptes altivelis



</doc>
<doc id="664460" url="https://pl.wikipedia.org/wiki?curid=664460" title="Chromileptes altivelis">
Chromileptes altivelis



</doc>
<doc id="664461" url="https://pl.wikipedia.org/wiki?curid=664461" title="Chromileptes">
Chromileptes

Chromileptes – rodzaj morskich ryb okoniokształtnych z rodziny strzępielowatych (Serranidae).
Występowanie.
Indo-Pacyfik, rafy koralowe na głębokościach 2–40 m p.p.m.
Klasyfikacja.
Gatunki zaliczane do tego rodzaju:

</doc>
<doc id="664467" url="https://pl.wikipedia.org/wiki?curid=664467" title="Skala Centora">
Skala Centora

Skala Centora/Mc Isaaca (ang. "Centor's scale") – skala służąca do oceny prawdopodobieństwa, czy patogenami, które wywołały ostre zapalenie gardła są paciorkowce.
Za spełnienie każdego z punktów skali przyznaje się jeden punkt, stąd wynik w skali Centora musi się mieścić w zakresie od -1 do 5. Uzyskanie 4 i 5 punktów bardzo silnie wskazuje na obecność zakażenia bakteryjnego i powinno się stać podstawą do włączenia leczenia antybiotykami, a uzyskanie 2 lub 3 punktów jest wskazaniem do wykonania rozstrzygającego szybkiego testu paciorkowcowego lub posiewu.
Stosowanie skali Centora zwiększa stopień racjonalnej antybiotykoterapii. Uważa się, że około 70 – 80% wszystkich zapaleń gardła wywoływane jest przez wirusy, a wówczas antybiotykoterapia jest nieskuteczna, a wręcz szkodliwa. Skala Centora pozwala na dość dokładną identyfikację osób z infekcjami bakteryjnymi i wprowadzenie do leczenia antybiotyków, kiedy są niezbędne. (według danych w Polsce antybiotyki są stosowane w około 75% infekcji dróg oddechowych, czyli około 3-krotnie za często).

</doc>
<doc id="664470" url="https://pl.wikipedia.org/wiki?curid=664470" title="Epinephelides armatus">
Epinephelides armatus

Epinephelides armatus – gatunek ryby z rodziny strzępielowatych, jedyny przedstawiciel rodzaju "Epinephelides" .
Występowanie: rafy koralowe Oceanu Indyjskiego u wybrzeży Australii.
Opis.
Osiąga do 56 cm długości.

</doc>
<doc id="664472" url="https://pl.wikipedia.org/wiki?curid=664472" title="Epinephelides">
Epinephelides



</doc>
<doc id="664480" url="https://pl.wikipedia.org/wiki?curid=664480" title="Leaellynasaura">
Leaellynasaura



</doc>
<doc id="664483" url="https://pl.wikipedia.org/wiki?curid=664483" title="Lindsey Haun">
Lindsey Haun

Lindsey Haun (ur. 21 listopada 1984 w Los Angeles) – amerykańska aktorka i wokalistka muzyki alternatywnego rocka. 
Karierę rozpoczęła już w wieku 3 lat, wtedy zaczęła występować w reklamach. Na duży ekran przeniosła się w 1993 roku jako "Lauren Mahone" w filmie "Siła nadziei" i okazało się, że ta rola była przepustką do jej dalszej kariery aktorskiej. Obecnie jest wokalistką założonego przez siebie zespołu Haun Solo Project. Jej ojciec Jimmy Haun jest gitarzystą zespołu Air Supply.
Linki zewnętrzne.
 

</doc>
<doc id="664486" url="https://pl.wikipedia.org/wiki?curid=664486" title="Gonioplectrus hispanus">
Gonioplectrus hispanus

Gonioplectrus hispanus – gatunek ryby z rodziny strzępielowatych, jedyny przedstawiciel rodzaju "Gonioplectrus" .
Występowanie.
Zachodnia część Oceanu Atlantyckiego na głębokościach 35–365 m p.p.m.
Dorasta do 30 cm długości.

</doc>
<doc id="664488" url="https://pl.wikipedia.org/wiki?curid=664488" title="Gonioplectrus">
Gonioplectrus



</doc>
<doc id="664490" url="https://pl.wikipedia.org/wiki?curid=664490" title="Komar brzęczący">
Komar brzęczący

Komar brzęczący, komar pospolity ("Culex pipiens") – występujący w krajach klimatu tropikalnego i subtropikalnego, także w klimacie umiarkowanym, gatunek owada z rodziny komarowatych ("Culicidae"), rzędu muchówek. Obok widliszka, najbardziej rozpowszechniony komar na terenie Polski.
Występuje w dwóch formach nieodróżnialnych z wyglądu, ale różniących się zachowaniem, dawniej wyróżnianych jako odrębne gatunki: "Culex pipiens" forma "pipiens" – środowiska naturalne i rolnicze, samice żywią się prawie wyłącznie krwią ptaków, oraz "Culex pipiens" forma "molestus" – środowiska miejskie, podmiejskie i wiejskie, samice żywią się krwią ssaków.
Komar pospolity ma do 6 mm, przezroczyste skrzydła i dwie podłużne pręgi na grzbietowej stronie tułowia.
Jak wszystkie owady z rzędu muchówek podlega przeobrażeniu zupełnemu. Samica po zapłodnieniu wyszukuje żywiciela (człowiek, bydło, konie i zwierzęta domowe), po nakłuciu skóry pobiera krew. Kilka dni później składa w wodzie stojącej ok. 100 jaj. Komar brzęczący może korzystać również z wody znacznie zanieczyszczonej, np. odstojniki ścieków, czy wody wyciekającej z rur ciepłowniczych w piwnicach. Z jaj po 24–36 godzinach wylęgają się larwy, które po kilku linieniach (7–10 dni) zamieniają się w poczwarkę. Poczwarka jest ruchliwa, ale nie pobiera pokarmu. Po 2–4 dniach powstaje z niej dorosły owad.
Tempo rozwoju pokolenia komara zależy wyraźnie od temperatury. Optymalna temperatura dla rozwoju waha się od 20 do 25 °C. Rozwój pokolenia trwa wówczas 10–14 dni, a w niższej temperaturze może wydłużać się do 3-5 tygodni.
Zimują zapłodnione samice komarów, u których rozwój jaj zostaje zahamowany. W czasie zimy nie pobierają pokarmu.

</doc>
<doc id="664491" url="https://pl.wikipedia.org/wiki?curid=664491" title="Komar pospolity">
Komar pospolity



</doc>
<doc id="664492" url="https://pl.wikipedia.org/wiki?curid=664492" title="Julianowo (powiat żniński)">
Julianowo (powiat żniński)

Julianowo – wieś w Polsce położona w województwie kujawsko-pomorskim, w powiecie żnińskim, w gminie Barcin przy drodze wojewódzkiej nr. 254. Wieś jest częścią składową sołectwa Barcin-Wieś.
W latach 1975–1998 miejscowość należała administracyjnie do województwa bydgoskiego.

</doc>
<doc id="664493" url="https://pl.wikipedia.org/wiki?curid=664493" title="Rodan (potwór)">
Rodan (potwór)

 – fikcyjny, gigantyczny pterozaur z serii japońskich filmów typu kaijū wyprodukowanych przez wytwórnię Tōhō. Jeden z najsłynniejszych japońskich filmowych potworów.
Opis.
Wygląd.
Jest to gigantyczny pterozaur (zwykle pteranodon) koloru brązowego. Jego głowę zdobią dwa proste rogi, na klatce piersiowej ma ostro zakończone wypustki, zaś jego spłaszczony ogon ma kształt ptasiego ogona (z wyjątkiem "Godzilla kontra Mechagodzilla II" oraz "", gdzie był okrągły i przypominał gadzi ogon). W seriach Shōwa i Shinsei ma wyprostowaną sylwetkę i chodzi na tylnych nogach, zaś w serii Heisei i MonsterVerse ma budowę ciała zbliżoną do ptasiej.
Historia.
Seria Shōwa.
W filmie "Rodan – ptak śmierci" Rodan był pteranodonem ocalałym z czasów prehistorycznych, prawdopodobnie dzięki testom nuklearnym. Jajo Rodana zostało odkryte w głębokich partiach kopalni w prefekturze Nagasaki przez jej pracownika – Shigeru Kawamurę podczas ścigania Meganulonów, będących jego pożywieniem. Pierwsze doniesienie o Rodanie są klasyfikowane jako UFO, a bestia dzięki nieprawdopodobnej prędkości dotrzeżona jest nie tylko w Japonii, ale również w Chinach i na Filipinach. Gdy wyleczony z amnezji Shigeru potwierdza czym jest Rodan, ten dociera do Fukuoki równając ją z ziemią. Niedługo potem zostaje też odkryty drugi Rodan, który jest samicą i partnerką życiową tego pierwszego. Ostatecznie Japońskim Siłom Samoobrony i naukowcom udaje się je zwabić do wulkanu Aso i zabić kontrolowanym wybuchem lawy.
Rodan jednak powrócił w filmie "Ghidorah – Trójgłowy potwór", jednak nie zostało wyjaśnione, czy to jeden z dwóch potworów z poprzedniego filmu czy jeszcze inny przedstawiciel gatunku. Niespodziewanie wyłonił się z wulkanu Aso, co zostało przepowiedziane przez Prorokinię z Wenus. Wtedy spotkał Godzillę w Hakone, z którym toczył walkę. Larwa Mothry przybywająca pod górę Fudżi widząc ich bezsensowną walkę wtrąca się oblepiając ich jedwabnym pyłem. Rodan naśmiewa się z Godzilli pokrytego jedwabnym pyłem, dopóki sam nie zostaje nim pokryty, z czego śmieje Godzilla. Mothra prosi obu, by przestali walczyć i zjednoczyli się przeciw zagrażającego ziemskiemu życiu Królowi Ghidorze. Rodan odmawia i zgadza się z Godzillą, że nie ma powodu pomagać ludzi. Żąda z wzajemnością także przeprosin od Godzilli. Wobec tego Mothra decyduje się sama stanąć do walki z Ghidorą. Pod wpływem jej decyzji, Rodan pogodził się z Godzillą i wspólnymi siłami przępedzili Króla Ghidorę.
W filmie "Inwazja potworów" mieszkańcy Planety X – Xilieni poprosili Ziemian o „użyczenie” Godzilli i Rodana, żeby przepędziły z niej Króla Ghidorę w zamian za lekarstwo na raka. Ziemskie państwa zgodziły się na transakcję, widząc w tym okazję do pozbycia się ziemskich potworów. Na Ziemi xilieńskie spodki po zlokalizowaniu Rodana ukrytego w górze przetransportowały jego i Godzillę na Planetę X. Tam stoczyli walkę z Królem Ghidorą. Okazało się, że to była część planu Xilienów dot. podbicia Ziemi, a Rodan wraz Godzillą i Królem Ghidorą kontrolowani przez ich technologię atakują Ziemię. Po neutralizacji Xilienów wolny od kontroli Rodan stoczył zażartą bitwę z Godzillą i Królem Ghidorą, która kończy ucieczką tego ostatniego i upadkiem ziemskich potworów do oceanu.
W filmie "Zniszczyć wszystkie potwory" tak jak wszystkie inne ziemskie potwory, Rodan żył w specjalnie stworzonym na archipelagu Ogasawara środowisku dla potworów – Wyspie Potworów. Ich spokój na wyspie zakłócili Kilaakowie, rasa kosmitów, która planowała podbić Ziemię. W tym celu przejęli oni kontrolę nad ziemskimi potworami i wysłali je, by niszczyły ludzkie miasta. Celem Rodana była Moskwa. Wkrótce potem wspólnie z Godzillą, Mandą i Mothrą przypuścił atak na Tokio. Po zniszczeniu przez załogę "Moonlight SY-3" urządzenia kontrolnego Kilaaków jest widziany przed rozpoczęciem się finałowej bitwy u stóp góry Fudżi, gdzie u boku Godzilli, Anguirusa, Gorozaura, Kumongi, Minyi i larwy Mothry stoczył zwycięską bitwę z Królem Ghidorą. Gdy inwazja Kilaaków zostaje zdławiona, Rodan wraz z innymi potworami wraca na archipelag Ogasawara, gdzie żyje w spokoju.
Seria Heisei.
W filmie "Godzilla kontra Mechagodzilla II" Rodan był zmutowanym przez promieniowanie radioaktywne pteranodonem żyjącym na wyspie Adonoa. Gdy japońsko-rosyjska ekspedycja próbowała zabrać gigantyczne jajo do Japonii, Rodan zaatakował jej obóz i zmusił jej członków do ucieczki. Jednak w ich zabiciu przeszkodziło mu nagłe pojawienie się na wyspie Godzilli, który również chciał przejąć jajo. Oba potwory zaczęły walczyć, dzięki czemu członkowie ekspedycji mogli odlecieć z jajem do Japonii, gdzie wykluł się z niego Godzilla Junior. Padła sugestia, że Godzilla jest pasożytem lęgowym wobec Rodana. Ten, wciąż nieprzytomny po walce z Godzillą na wyspie, po usłyszeniu pieśni telepatek przebudził się i zmienił w silniejszą bestię – Ognistego Rodana. Natychmiast zaatakował Kioto, chcąc zdobyć Juniora, którego traktował jako własne pisklę. Tam jednak zmuszony został stoczyć walkę z Mechagodzillą i statkiem powietrznym Garudą. Choć udało mu się strącić Garudę na ziemię, sam ostatecznie został powalony przez Mechagodzillę. Wiedziony wołaniem Juniora o pomoc ciężko ranny Ognisty Rodan zdecydował się przekazać całą swą energię życiową Godzilli, sparaliżowanemu po przegranej walce z Mechagodzillą, po czym sam wyparował. Dzięki temu poświęceniu zregenerowany Godzilla mógł raz jeszcze stanąć do walki z robotem, zniszczyć go i zjednoczyć się z Juniorem. 
Seria Millenium.
Rodan wystąpił w filmie "" jako jeden z potworów atakujących cały świat. Celem Rodana był Nowy Jork. Był pierwszym potworem atakującym miasta. Siły Obrony Ziemi (oryg. "Earth Defense Force") wysłały tam jeden swój latający okręt Rumbling, jednak Rodan uciekał przed ich artylerią. Gdy miał zaatakować od tyłu Rumblinga nagle został teleportowany, co spotkało też inne potwory. Za teleportacją stali kosmici zwani Xilieniami, chcący ocalić Ziemian. Jednak okazało się, że to Xilieni stali za atakami potworów jako część planów podbicia Ziemi. Rodan przy wsparciu xilieńskich statków kontynuował destrukcję Nowego Jorku i zniszczył Rumbling. Doktor Miyuki Otonashi wykazała, że Anguirus i inne potwory mają w sobie , dzięki czemu Xilieni mogą je kontrolować. W odpowiedzi Siły Obrony Ziemi (oryg. "Earth Defense Force") wypuściły z Obszaru G (oryg. "Area G") Godzillę, gdyż ten jest pozbawiony zasady M i może stanowić największą obronę Ziemi. Dowódca Xilienów rozkazał teleportowanie Rodana wraz z Anguirusem i Kingiem Caesarem u podnóża góry Fudżi, gdzie ścierają się z przybyłym Godzillą. Trzy potwory przegrały jednak walkę z olbrzymim jaszczurem, jednak w przeciwieństwie do innych potworów zostały przez niego oszczędzone.
"Godzilla: Planeta potworów".
Rodan objawił się światu w listopadzie 2005 roku i zaatakował wspólnie z Anguirusem Pekin, powodując śmierć 8,2 miliona osób. Oba potwory zostały zabite przez chińską broń biologiczną – Hedorę, która pozostawiła ich szkielety pozostawione wśród zniszczonych budynków.
MonsterVerse.
Rodan był potworem żyjącym od czasów prehistorycznych, co dokumentowały wczesne rysunki naskalne i tak jak inni Tytani był traktowały jako bóstwo. Według Monarchu najwięcej doniesień o nim udokumentowano w regionach wulkanicznych i nadawano mu przydomki związane z ogniem. Nazwa naukowa nadana przez Monarch brzmi "Titanus rodan". Brzegi skrzydeł i ogona pokrywała wytwarzająca się magma. 
W filmie "" został wybudzony przez Emmę Russell z Krateru 56 (oryg. "Outpost 56") zlokalizowanym w Isla de Mara w Meksyku. Rodan wyłonił z wybuchającego wulkanu, gdzie rozpoczął destrukcję Isla de Mara. Chcąc zmniejszyć zniszczenia, Monarch wysłał odrzutowce przeciw Rodanowi, który z łatwością je zniszczył i pożarł kilku pilotów. W tym samym czasie zespół naukowy Monarchu odkrywa, że głos Rodana przyciąga nadciągającego Ghidorę. Po zwabieniu Rodana do Ghidory, oba potwory stoczyły pojedynek przegrany przez Rodana. Gdy Ghidora staje się władcą wszystkich Tytanów, Rodan z własnej woli stał się jego najwierniejszym sługą. Oba potwory po zniszczeniu Waszyngtonu przybyły do Bostonu, gdzie Rodan walczył zaciekle z Mothrą. Gdy miał ją zabić na szczycie wieżowca, Mothra dźgnęła go żądłem powodując u niego paraliż i spadek z wysokości. Po zabiciu Ghidory przez Godzillę okazuje się, że Rodan przeżył i tak jak reszta przybyłych Tytanów złożył hołd Godzilli jako nowemu szczytowemu drapieżnikowi. Po tych wydarzeniach osiada się na wulkanie w Fidżi.
Michael Dougherty porównał Rodana do rozbójnika, który układa układa sojusze pod swoją korzyść, a jego skuteczność działania do bomby atomowej.
"Godzilla: Singular Point".
W zamierzchłych czasach Rodany były stadnymi stworzeniami żyjącymi w symbiozie z Godzillą i m.in. dały początek legendom o Tengu. Były dwa typy Rodanów – jeden o jaskrawoczerwono-niebieskiej barwie z pojedynczym grzebieniem i długim ogonem oraz mniejszy brązowoszary z podwójnym grzebieniem i krótkim ogonem. Reagują na fale elektromagnetyczne. W 2030 roku rój Rodanów został zbudzony poprzez odkrycie tajemnego pokoju w opuszczonym domu Michiyukiego Ashihary, gdzie emitowana była w kółko hinduska piosenka "Alapu Upala" z lat 70. XX wieku z odbiornika kryształkowego. Jeden z nich zaatakował festyn w Chiba i siał zamęt. Z pomocą Yuna Arikawy i jego szefa Gorō Ōtakiego powstrzymał go Jet Jaguar. Po walce nagle zdechł i charakteryzował wysokim ciepłem. Wkrótce pojawiły kolejne martwe okazy Rodanów. Badania wykazały brak obecności genotypu oraz wysoki poziom radonu, od czego media nazwały go „Radiowave monster / Radon”. Stały się popularne i ich wizerunek sprzedawano jako gadżety. Wkrótce z czerwonego morza pojawił się kolejny typ i rój Rodanów, kierujący się w stronę Nigashio rozprowadzając pokrywający ich czerwony piach. Niedługo i one zaczęły masowo padać. Padła sugestia, że skoro wyłoniły się z wody, nadwodne środowisko było dla nich nieprzyjazne i zdychały z tego powodu. Wkrótce Yun i Haberu dostrzegli brak jednego z martwych Rodanów, sugerując zmartwychwstanie posiłkując rozważaniami na temat ciągłego ewoluowania Rodanów. Po odkryciu grupy Mand w japońskich wodach kolejne Rodany pojawiły masowo w Zachodnim Pacyfiku, a kolejnym celem był Manhattan. Japoński rząd zdecydował się zlokalizować gniazdo Rodanów. Jednak zamiast ataku na Zachodnie Wybrzeże USA nastąpił na Wschodnie i pada sugestia, że muszą istnieć dwa gniazda, gdzie drugie jest w okolicach Eurazji. W końcu Rodany uodparniają na warunki atmosferyczne i fale radiowe i atakują Europę. Towarzyszą im potem Mandy. Wkrótce w Tokio Godzilla został zaatakowany przez gigantycznego Rodana, który niedługo zginął.

</doc>
<doc id="664495" url="https://pl.wikipedia.org/wiki?curid=664495" title="Gracila albomarginata">
Gracila albomarginata

Gracila albomarginata – gatunek ryby z rodziny strzępielowatych, jedyny przedstawiciel rodzaju "Gracila" . Poławiana gospodarczo na niewielką skalę oraz w wędkarstwie.
Występowanie.
Ocean Indyjski i Ocean Spokojny, rafy koralowe na głębokościach 6-120 m p.p.m.
Dorasta do 40 cm długości.

</doc>
<doc id="664497" url="https://pl.wikipedia.org/wiki?curid=664497" title="Gracila">
Gracila



</doc>
<doc id="664498" url="https://pl.wikipedia.org/wiki?curid=664498" title="Andrzej Lampert">
Andrzej Lampert

Andrzej „Endi” Lampert (ur. 2 października 1981 w Chorzowie) – polski wokalista, śpiewak operowy, absolwent Akademii Muzycznej w Katowicach w klasie wokalistyki jazzowej i Akademii Muzycznej w Krakowie w klasie wokalistyki klasycznej z tytułem magistra sztuki. Kompozytor, autor tekstów, aranżer i współproducent muzyczny zespołu PIN.
Wczesne lata.
W 2000 ukończył II Liceum Ogólnokształcące im. Juliusza Ligonia w Chorzowie. Następnie w latach 2000–2003 studiował w Akademii Muzycznej im. Karola Szymanowskiego w Katowicach na Wydziale Jazzu i Muzyki Rozrywkowej w klasie śpiewu jazzowego prof. Renaty Danel. W 2008 ukończył studia na Wydziale Wokalno-Aktorskim Akademii Muzycznej w Krakowie, w klasie śpiewu klasycznego prof. Janusza Borowicza.
Kariera.
W 1997 i 1998 był laureatem telewizyjnego programu TVP2 "Szansa na sukces", którego gwiazdami były, kolejno: Maryla Rodowicz i Magda Steczkowska. W 1998 debiutował w boysbandzie Boom Box, z którym nagrał dwa albumy: "Boom Box" (1998) i "Czysta energia" (1999) oraz wylansował przeboje, takie jak „Noc, dzień” czy „Salsa”. Również w 1998 wystąpił z zespołem na 35. Krajowym Festiwalu Piosenki Polskiej w Opolu. Po dwóch latach istnienia zespół się rozwiązał.
Został dostrzeżony w programie telewizji TVN prowadzonym przez Zbigniewa Wodeckiego "Twoja droga do gwiazd". W 2003 wraz z przyjaciółmi – gitarzystą Sebastianem Kowolem i klawiszowcem Aleksandrem Woźniakiem – założył zespół PIN. 10 czerwca 2005 byli gośćmi muzycznymi podczas opolskiego koncertu "Debiuty" na 42. KFPP w Opolu, na którym zostali dobrze przyjęci przez publiczność. 20 sierpnia wydali debiutancki album studyjny pt. "0001", z którego pochodzą przeboje „Bo to co dla mnie”, „Odlot aniołów” i „2 kwietnia 2005”. W 2006 z piosenką „Wina mocny smak” uczestniczyli w Festiwalu Jedynki w Sopocie.
W 2005 nagrał piosenkę przewodnią do serialu "Niania". W 2006 wziął udział w świątecznym wydaniu "Szansy na sukces: Arie ze śmiechem", koncercie organizowanym przez Elżbietę Skrętkowską oraz nagrał swoją wersję piosenki „Route 66” na potrzeby polskiej wersji filmu animowanego "Auta". 9 kwietnia zagrał koncert z Negro Spirituals &amp; Gospels, Akademickim Zespołem Muzycznym Politechniki Śląskiej w Gliwicach w sali widowiskowej Górnośląskiego Centrum Kultury. W 2007 nagrał z Hanią Stach dwie piosenki – „Moja muzyka to ty” i „Masz w sobie wiarę” – do polskiej wersji filmu "High School Musical 2". W 2007 wykonał piosenkę Czerwonych Gitar „Anna Maria” podczas koncertu poświęconemu Sewerynowi Krajewskiemu podczas 44. KFPP w Opolu.
W 2008 w duecie z Sarah Brightman nagrał utwór „I Will Be with You”, który znalazł się na europejskim wydaniu jej płyty pt. "Symphony", a 11 listopada tego samego roku zaśpiewał piosenkę Krzysztofa Klenczona „Biały krzyż” w koncercie pt. "Nasza Niepodległa". W 2013 został solistą Opery Krakowskiej. Występuje też w repertuarze operowym i koncertuje m.in. w Operze Śląskiej. Został ambasadorem zorganizowanych w Krakowie Światowych Dni Młodzieży 2016. W 2017 odtwarzał rolę Rodolfo w operze Cyganeria wystawianej w Operze i Filharmonii Podlaskiej w Białymstoku.
Życie prywatne.
Żonaty z Katarzyną Rzadkosz. Ma czworo dzieci.

</doc>
<doc id="664506" url="https://pl.wikipedia.org/wiki?curid=664506" title="Grammistes sexlineatus">
Grammistes sexlineatus

Grammistes sexlineatus – gatunek ryby z rodziny strzępielowatych, jedyny przedstawiciel rodzaju "Grammistes". Poławiana na niewielką skalę, hodowana w akwariach morskich.
Występowanie.
Morze Czerwone, Ocean Indyjski i zachodnia część Oceanu Spokojnego od południowej Japonii po Nową Zelandię, rafy koralowe na głębokościach 1–130 m p.p.m.
Dorasta do 30 cm długości.

</doc>
<doc id="664507" url="https://pl.wikipedia.org/wiki?curid=664507" title="Kodeks karny (1932)">
Kodeks karny (1932)

Kodeks karny, inaczej kodeks Makarewicza – polski kodeks karny, wprowadzony przez Prezydenta RP 11 lipca 1932.
Projekt kodeksu powstał w wyniku prac Komisji Kodyfikacyjnej. Nazwa potoczna kodeksu pochodzi od nazwiska jednego z jej członków – Juliusza Makarewicza. Łączył w sobie postulaty socjologicznej i klasycznej szkoły prawa, charakteryzował się nowatorską regulacją podżegania i pomocnictwa.
Wprowadzony został rozporządzeniem z mocą ustawy przez Prezydenta RP Ignacego Mościckiego. Uchylony został przez Sejmu PRL III kadencji z dnia 19 kwietnia 1969, kiedy przyjęto kodeks karny Andrejewa. W mocy pozostał rozdział XI (art. 69–78) o nieletnich aż do uchwalenia ustawy o postępowaniu w sprawach nieletnich w 1982.
Kodeks Makarewicza stanowi jedno z największych osiągnięć kodyfikacyjnych w historii prawa.
Geneza.
Komisja Kodyfikacyjna.
Na terytorium nowego państwa polskiego obowiązywały różne przepisy karne byłych państw zaborczych. Opracowaniem nowego kodeksu prawa karnego powierzono wydziałowi (przemianowanemu potem na sekcję) prawa karnego Komisji Kodyfikacyjnej. W skład wydział wchodziło 10 osób (później 12) pośród członków było 8 profesorów oraz 3 sędziów Sądu Najwyższego, m.in.:
W skład wydziału wchodziło także 2 posłów na sejm.
Projekty.
Jeszcze przed rozpoczęciem prac w komisji powstały dwa prywatne projekty części ogólnej kodeksu. Pierwszy opracowali A. Mogielnicki i E. S. Rappaport (koniec 1915 zastąpiony drugą wersją w 1916) opierał się on w znacznej części na nauce szkoły socjologicznej. Kolejny projekt bazujący na zasadach klasycznej szkoły prawa karnego opracował E. Krzymuski.
Projekt części ogólnej kodeksu został opracowany przez podkomisję w składzie: J. Makarewicz, W. Makowski, E. S. Rappaport. Został on opublikowany w 1922 r. (ukazało się również tłumaczenie francuskie a w 1928 także przekład niemiecki). W ciągu całości prac powstało pięć wersji projektu części ogólnej kodeksu. Prace nad częścią szczególną trwały niemal 10 lat. Głównym referentem był W. Makowski, funkcję koreferenta sprawował J. Makarewicz. Całość projektu została zaakceptowana 14 września 1931 r.
Projekt został zaaprobowany (9 marca 1932 r. przez wewnętrzną komisję w ministerstwie sprawiedliwości (wprowadzono niewielkie zmiany skonsultowane z J. Makarewiczem, W. Makowskim, E. S. Rappaportem). Ostatecznie Kodeks wprowadzono rozporządzeniem prezydenta RP z dnia 11 lipca 1932 r.. Rozporządzenie weszło w życie 1 września 1932 r. wraz z promulgowanym równocześnie „Prawem o wykroczeniach”.
Struktura.
Kodeks liczył 295 artykułów zawartych w 42 rozdziałach (miał charakter syntetyczny), co było zgodne z ówczesną techniką legislacyjną. Kodeks był podzielony na dwie części:
Kodeks wyróżniał się jednolitą, nowoczesną systematyką. Spisany był językiem zwięzłym i przejrzystym, uważany był za pracę mistrzowską.
Charakterystyka i regulacje kodeksu.
Kodeks zawierał postulaty doktryny klasycznej i socjologicznej. Do głównych zasad pochodzących z doktryny klasycznej zawartych w kodeksie należały; zasada równości wobec prawa i humanitaryzm, zasada indywidualizmu odpowiedzialności karnej (odrębne traktowanie odpowiedzialności sprawcy, pomocnika i podżegacza) oraz subiektywizmu odpowiedzialności karnej (uwzględnienie motywów). Wpływ doktryny socjologicznej jest widoczny w kodeksie poprzez wprowadzenie środków zabezpieczających.
Przestępstwo.
Kodeks w art. 1 przyjmował legalną definicję przestępstwa ("nullum crimen sine lege"), co było przejawem gwarancji wolności obywatelskich.
Regulacje dzieliły przestępstwa na zbrodnie (można je było popełnić tylko umyślnie, zagrożone były co najmniej karą 5 lat więzienia) i występki (można je było popełnić także nieumyślnie, jeśli kodeks tak stanowił, zagrożone były karą do 5 lat więzienia, lub 3 miesięcy aresztu, lub grzywny powyżej 3000 zł). Osobno (w ogłoszonym równocześnie w odrębnym rozporządzeniu Prawo o wykroczeniach) został uregulowany trzeci rodzaj czynów karalnych: wykroczenia.
Przedmiotowa strona przestępstwa.
Czyn był przestępstwem, jeśli wyczerpywał przesłanki zawarte w kodeksie. Nie przewidziano idealnego zbiegu przestępstw (jeden czyn mógł stanowić tylko jedno przestępstwo).
Podmiotowa strona przestępstwa.
Podstawą odpowiedzialności karnej była wina ("nullum crimen sine culpa") uregulowana w oparciu o teoria woluntatywistyczną (teoria woli): art. 14; "gdy sprawca chce je popełnić". Kolejną zasadą odpowiedzialności zawartą w kodeksie była zasada subiektywizmu. W treści kodeksu występował zamiar bezpośredni ("dolus directus"), oraz zamiar wynikowy ("dolus eventualis"), zrezygnowano natomiast z konstrukcji zamiaru pośredniego ("dolus indirectus"). Nieumyślność została uregulowana w postaci niedbalstwa (sprawca nie przewiduje możliwości popełnienia czynu, lecz powinien lub mógł przewidzieć), oraz lekkomyślności (sprawca przewiduje możliwość popełnienia przestępstwa, lecz niesłusznie przypuszcza, że go uniknie).
Przestępstwo usiłowane było karane na równi z dokonanym (art. 23 i n.).
Bezprawność i bezkarność.
Do kontratypów kodeks zaliczał:
Do okoliczności wyłączających winę:
Natomiast błąd co do prawa ("error iuris"), gdy sprawca sądził, że dane zachowanie nie jest karalne, stanowił jedynie podstawę do złagodzenia odpowiedzialności, co pozostawiono uznaniu sądu ("sąd może uwzględnić usprawiedliwioną nieświadomość bezprawności czynu, jako podstawę do nadzwyczajnego złagodzenia kary" tamże § 2)
Bezkarność oznaczała brak kary pomimo popełnienia bądź usiłowania przestępstwa w razie "czynnego żalu" (zapobiegnięcie grożącemu przestępstwu lub doniesienie o zamierzonym przestępstwie). Wyłączono tu inicjatorów i prowokatorów.
Art. 25. "Nie odpowiada za usiłowanie, kto dobrowolnie odstąpił od działania lub zapobiegł powstaniu skutku przestępnego."
Art. 30. § 1. "Podżegacz ani pomocnik nie odpowiada, jeżeli zapobiegł skutkom swego działania." § 2. "Sąd może zastosować nadzwyczajne złagodzenie kary do podżegacza lub pomocnika, który starał się zapobiec skutkom swego działania." § 3. "Przepisów § 1 i 2 nie stosuje się do tego, kto inną osobę nakłania do popełnienia przestępstwa w celu skierowania przeciwko niej postępowania karnego."
Art. 97. § 1. "Kto w celu popełnienia przestępstwa, określonego w art. 93, 94 lub 95" [zbrodnie stanu], "wchodzi w porozumienie z innemi osobami, podlega karze więzienia." § 2. "Nie podlega karze, kto wziąwszy udział w porozumieniu, doniesie o niem władzy, powołanej do ścigania przestępstw, zanim władza dowiedziała się o porozumieniu i zanim wynikły jakiekolwiek ujemne skutki dla Państwa. Z bezkarności nie korzysta, kto doprowadził do powstania takiego porozumienia." Podobnie brzmiał art. 180 o porozumieniu w celu fałszowania pieniędzy, art. 219 o porozumieniu w celu spowodowania pożaru, katastrofy itp.
Kilka artykułów (np. art. 257 i 264 przy kradzieży artykułu pierwszej potrzeby przez sprawcę znajdującego się w gwałtownej potrzebie) pozostawiało uznaniu sądu odstąpienie od wymierzenia kary.
Podżeganie i pomocnictwo.
Rozwiązanie problemu podżegania i pomocnictwa było oryginalną i nowatorską regulacją w polskim kodeksie. Odrzucono winę akcesoryjną i koncepcję udziału w cudzym przestępstwie. Zamiast tego podżeganie i pomocnictwo traktowano jako samoistne postacie popełnienia przestępstwa. Podżegacz i pomocnik odpowiadali w granicach swego zamiaru, niezależnie od odpowiedzialności osoby, która dopuściła się zabronionego czynu (lub zamierzała to zrobić).
Kary.
Przy wymiarze kar obowiązywała "zasada indywidualizmu" (sędzia uwzględniał indywidualne okoliczności związane ze sprawcą, a wpływające na wymiar kary), co było wpływem doktryny socjologicznej. Obowiązywał system "sędziowskiego wymiaru kary" (kodeks określał górną i dolną granicę kary pozostawiając sędziemu jej sprecyzowanie w indywidualnym wypadku). Jednocześnie przewidziano nadzwyczajne złagodzenie kary (np. w wypadku stanu wyższej konieczności, obrony koniecznej) oraz nadzwyczajne obostrzenie kary (np. w wypadku recydywy. Kodeks przewidywał również instytucję kary łącznej (przy jej wymiarze obowiązywały zasady: (1) musiała być wyższa od najwyższej kary przewidzianej za jedno przestępstwo, (2) nie mogła przewyższać sumy kar za poszczególne przestępstwa, (3) nie mogła przekroczyć najwyższego wymiaru kary danego rodzaju, (4) nie mogła przewyższyć więcej niż o połowę najwyższego ustawowego wymiaru kary przewidzianego za przestępstwo zagrożone najsurowszą karą).
Kodeks wprowadzał podział na kary zasadnicze (orzekane samoistnie) i dodatkowe (uzupełniały kary zasadnicze, mogły być wymierzone tylko w przypadku zasądzenia kary zasadniczej). Do kar zasadniczych zaliczano:
Zmniejszenie katalogu kar odzwierciedlało ogólna wówczas tendencję.
W skład kar dodatkowych wchodziły: utrata praw publicznych i obywatelskich praw honorowych (pozbawienie urzędów, tytułów i odznaczeń oraz prawa do nich otrzymania), prawa wykonywania zawodu, praw rodzicielskich lub opiekuńczych, przepadek przedmiotów majątkowych i narzędzi, ogłoszenie wyroku w prasie. Utrata praw następowała na czas orzeczony (od 2 do 10 lat) lub bezterminowo (w wypadku skazania na karę śmierci lub dożywotniego pozbawienia wolności).
Środki zabezpieczające.
Kodeks wprowadzał po raz pierwszy na ziemiach polskich instytucje środków zabezpieczających, opartą na poglądach doktryny socjologicznej. Przewidziane zostały 4 rodzaje środków zabezpieczających:
Regulacje środków zabezpieczające były w tamtych czasach nowatorskim rozwiązaniem. Środki lecznicze nie wzbudzały zastrzeżeń, pozostałe dwa rodzaje środków nadzorczych wzbudzały liczne wątpliwości (np. podnoszono takie kwestie jak nieprecyzyjność sformułowań "wstręt do pracy").
Przedawnienie.
Kodeks przewidywał przedawnienie (zaniechanie ścigania) po upływie czasu od 5 (przy występkach) do 20 lat (w wypadku zbrodni zagrożonej karą śmierci).
Przedawnienie karania (zaniechanie wykonania kary i środków zabezpieczających przy skazaniu zaocznym); następowało, w zależności od rodzaju przestępstwa, w czasie od 15 do 30 lat.
Zawieszenie wykonania kary, warunkowe zwolnienie i zatarcie skazania.
W kodeksie przewidziano instytucje zawieszenia wykonania kary wzorowaną na systemie francusko-belgijskim. Można ją było zastosować, jeśli kara nie przekraczała 2 lat. Czas zawieszenia wynosił od 2 do 5 lat. W tym okresie skazany nie mógł popełnić kolejnego przestępstwa pod rygorem odwołania zawieszenia (niezależnie od odpowiedzialności za nowe przestępstwo).
W regulacji warunkowego zwolnienia przyjęto tzw. "system progresywny" (stopniowo zwiększano swobody więźnia powoli przywracając go społeczeństwu). Wobec skazanego można było zastosować warunkowe zwolnienie, gdy: (1) odbył 2/3 kary (co najmniej 8 miesięcy, minimum 15 lat przy dożywotnim pozbawieniu wolności), (2) dotychczasowe zachowanie się skazanego dawało podstawę do przypuszczeń, że nie popełni nowego przestępstwa. Zwolnienie traktowano jako okres próby, który nie mógł być krótszy od 1 roku (5 lat przy dożywotnim pozbawieniu wolności).
Wprowadzono również instytucję "zatarcia skazania" (uznanie skazania za niebyłe) po upływie 10 lat od odbycia, darowania lub przedawnienia kary, albo od zwolnienia z zakładu zabezpieczającego (wobec skazanych na utratę praw publicznych lub obywatelskich praw honorowych, od dnia odzyskania przez skazanego zdolności do nabycia utraconych praw). O zatarciu decydował sąd na wniosek skazanego, oznaczało „usunięcie wpisu o skazaniu z wszelkich rejestrów karnych”.

</doc>
<doc id="664509" url="https://pl.wikipedia.org/wiki?curid=664509" title="Bocas del Toro">
Bocas del Toro



</doc>
<doc id="664510" url="https://pl.wikipedia.org/wiki?curid=664510" title="Grammistes">
Grammistes



</doc>
<doc id="664514" url="https://pl.wikipedia.org/wiki?curid=664514" title="Л">
Л

Л, Лл – Litera cyrylicy używana na oznaczenie różnych spółgłosek bardziej lub mniej zbliżonych do []:
Litera Л pochodzi w prostej linii od greckiej litery Λ i zarówno w druku (zależnie od kroju czcionki), jak i w piśmie odręcznym może przybierać podobną lub nawet identyczną formę. Od litery Л utworzona została litera Љ.

</doc>
<doc id="664515" url="https://pl.wikipedia.org/wiki?curid=664515" title="Grammistops ocellatus">
Grammistops ocellatus

Grammistops ocellatus – gatunek ryby z rodziny strzępielowatych, jedyny przedstawiciel rodzaju "Grammistops" .
Występowanie: Ocean Indyjski i Ocean Spokojny, rafy koralowe na głębokościach 3-20 m p.p.m.
Opis.
Osiąga do 11 cm długości.

</doc>
<doc id="664516" url="https://pl.wikipedia.org/wiki?curid=664516" title="Grammistops">
Grammistops



</doc>
<doc id="664517" url="https://pl.wikipedia.org/wiki?curid=664517" title="Oberschlesische Dampfstrassenbahnen">
Oberschlesische Dampfstrassenbahnen



</doc>
<doc id="664521" url="https://pl.wikipedia.org/wiki?curid=664521" title="Bocas del Toro (miasto)">
Bocas del Toro (miasto)

Bocas del Toro – miasto w Panamie, położone na jednej z wysp archipelagu Bocas del Toro. Jest ośrodkiem administracyjnym prowincji Bocas del Toro.

</doc>
<doc id="664525" url="https://pl.wikipedia.org/wiki?curid=664525" title="Gulczewo (województwo kujawsko-pomorskie)">
Gulczewo (województwo kujawsko-pomorskie)

Gulczewo – wieś w Polsce położona w województwie kujawsko-pomorskim, w powiecie żnińskim, w gminie Barcin. Wieś jest częścią sołectwa Kania.
W latach 1975–1998 miejscowość administracyjnie należała do województwa bydgoskiego.
Inne miejscowości o nazwie "Gulczewo": Gulczewo

</doc>
<doc id="664528" url="https://pl.wikipedia.org/wiki?curid=664528" title="Chitré">
Chitré

Chitré – miasto w Panamie, położone u nasady półwyspu Azuero, około 7 km od wybrzeża Zatoki Panamskiej. Ośrodek administracyjny prowincji Herrera. 
Najważniejsze zabytki Chitré to katedra ("La Catedral de San Juan Bautista") z przełomu XIX i XX wieku oraz regionalne muzeum ("Museo de Herrera"), posiadające bogate zbiory sztuki prekolumbijskiej. Miasto znane jest również z dorocznego karnawału.

</doc>
<doc id="664529" url="https://pl.wikipedia.org/wiki?curid=664529" title="Chitre">
Chitre



</doc>
<doc id="664530" url="https://pl.wikipedia.org/wiki?curid=664530" title="Szahdżahan">
Szahdżahan

Szahdżahan (Shahbuddin Muhammad Szahdżahan (albo "Szach Dżahan", "Shachdżahan") (ur. 5 stycznia 1592, zm. 22 stycznia 1666 w Czerwonym Forcie w Agrze) – piąty władca muzułmańskiego imperium w Indiach z dynastii Mogołów, panujący w latach 1628–1658.
W okresie jego panowania imperium Mogołów pozostało pierwszą potęgą Indii, choć sam cesarz nie był wybitnym wodzem i polegał raczej na doradcach. Pod koniec jego panowania bardzo widoczna stała się rywalizacja synów cesarza o władzę. Wygrał ją w 1659 roku trzeci z synów Szahadżahana i Mumtaz Mahal, ostatni ze znaczących mogolskich władców, wielki wojownik i fanatyczny wyznawca islamu Aurangzeb. Sam Szahdżahan ostatnie lata życia spędził w przymusowym odosobnieniu.
Szahdżahan zasłynął ze wzniesienia w latach 1632–1654 w Agrze mauzoleum zwanego Tadź Mahal, na pamiątkę przedwcześnie zmarłej ukochanej żony Mumtaz Mahal. Przez wielu uważane za najpiękniejszą budowlę świata, mauzoleum to jest przykładem eklektycznego stylu mogolskiego w sztuce Indii, który łączył elementy muzułmańskie i perskie z rodzimymi motywami indyjskimi.

</doc>
<doc id="664531" url="https://pl.wikipedia.org/wiki?curid=664531" title="Augustowo (powiat żniński)">
Augustowo (powiat żniński)

Augustowo – wieś w Polsce położona w województwie kujawsko-pomorskim, w powiecie żnińskim, w gminie Barcin w pobliżu drogi wojewódzkiej nr 254. Wieś jest częścią składową sołectwa Kania.
W latach 1975–1998 miejscowość administracyjnie należała do województwa bydgoskiego.

</doc>
<doc id="664534" url="https://pl.wikipedia.org/wiki?curid=664534" title="Dekalog I">
Dekalog I

Dekalog I ("Dekalog, jeden") – polski telewizyjny film psychologiczny z 1988 roku w reżyserii Krzysztofa Kieślowskiego, zrealizowany według scenariusza napisanego przezeń wraz z Krzysztofem Piesiewiczem. Jest to nominalnie pierwsza część cyklu filmów "Dekalog", reinterpretująca pierwsze przykazanie Dekalogu: „Nie będziesz miał bogów cudzych przede mną”, w realiach warszawskiego Ursynowa lat 80. XX wieku. Bohaterem filmu jest informatyk i wykładowca uniwersytecki Krzysztof (Henryk Baranowski), który wpaja swojemu synowi Pawłowi (Wojciech Klata) bezkrytyczną fascynację możliwościami obliczeniowymi komputera. Zaufawszy szacunkom grubości lodu w pobliskiej sadzawce, Krzysztof nieumyślnie doprowadza do tragicznej śmierci syna.
Z całego cyklu, film "Dekalog I" wywołał szczególnie ożywioną reakcję krytyków. Film był analizowany z różnych perspektyw (chrześcijańskich, judaistycznych, świeckich); często "Dekalog I" odczytywano jako krytykę „fałszywego boga” w postaci technologii informatycznych. Z uznaniem spotkało się wyczucie reżysera pod względem zastosowanych wyrafinowanych zabiegów formalnych.
Opis fabuły.
Zimą, przy sadzawce na ursynowskim osiedlu, tajemniczy mężczyzna rozpala ognisko. Wpatrując się w sadzawkę, roni łzę na myśl o chłopcu imieniem Paweł, ofierze tragicznego wypadku. Tymczasem ciotka chłopca, Irena, podczas nocnego spaceru dostrzega przez witrynę sklepową telewizor, na którym pojawia się twarz biegnącego chłopca. Irena również zalewa się łzami.
Akcja filmu cofa się do momentu, kiedy Krzysztof, wykładowca uniwersytecki mieszkający z siedmioletnim synem Pawłem, wymyśla dla chłopca proste zadanie matematyczne z użyciem komputera. Chłopiec w drodze ze sklepu spotyka się z koleżanką, potem zauważa leżącego martwego psa. Gdy wraca, pyta ojca, co to jest śmierć. Krzysztof wyjaśnia mu naukowo, że po śmierci niczego już nie ma, a po człowieku pozostaje wyłącznie pamięć bliskich. Paweł zwierza się z płaczem ojcu ze swych przemyśleń na temat widoku martwego psa.
Stojąc w kolejce po mleko podczas przerwy szkolnej, Paweł zauważa koleżankę, która pokazuje mu kupionego chomika. Po zabawie na lodowisku chłopca odbiera ciotka Irena. Paweł opowiada jej o nagraniu telewizyjnym w szkole, podczas którego miał biec z kolegami przez korytarz. Potem pokazuje jej możliwości technologiczne swego komputera, dzięki któremu utrzymuje również symboliczny kontakt ze zmarłą matką, „przesyłającą” jej regularnie tekstowy komunikat „Śpię”. Komputer nie umie jednak odpowiedzieć na pytanie Ireny, co śni się matce Pawła. Chłopiec idzie z ciotką na obiad do jej domu. Kobieta pokazuje mu odbitkę ze zdjęciem papieża Jana Pawła II z wycieczki w Watykanie. Na pytanie Pawła, po co się żyje, Irena opowiada o życiu ludzkim jako darze od Boga. Chłopiec dziwi się, że Irena i Krzysztof, mimo iż są rodzeństwem, są od siebie tak różni i oboje hołdują innym wartościom. Ciotka zapewnia Pawła, że „Bóg jest. Jeżeli się wierzy”.
Po wygranej w konkursie szachowym Krzysztof i Paweł wracają do domu, a przez telefon dzwoni do nich Irena, która prosi swego brata o zgodę na udział Pawła w lekcjach religii. Krzysztof nie wyraża sprzeciwu. Zaraz potem Krzysztof i Paweł orientują się, że komputer jest włączony, choć obaj go nie dotykali. Następnego dnia Krzysztof zabiera Pawła na wykład, na którym opowiada słuchaczom o możliwościach tłumaczenia zaawansowanych poleceń komputera na różne języki. Po powrocie do domu Krzysztof na swojej maszynie oblicza wytrzymałość lodowiska, które znajduje się na ich osiedlu. Z obliczeń wynika, że chłopiec może się ślizgać na łyżwach. Dla pewności Krzysztof daje synowi w prezencie obiecane łyżwy i nocą wychodzi na lodowisko, żeby samemu sprawdzić jego wytrzymałość. Wtedy dostrzega jednak tajemniczego mężczyznę rozpalającego ognisko.
Następnego dnia, pisząc na papierze, Krzysztof dostrzega, że atrament uległ rozlaniu. Umywszy ręce, widzi przez okno nadjeżdżający wóz strażacki. Wtedy do mieszkania puka Jezierska, matka Marka, kolegi Pawła, i zaniepokojona pyta Krzysztofa, czy wie, gdzie są chłopcy. Mężczyzna uspokaja ją, twierdząc, że o tej porze powinni być na lekcji angielskiego. Okazuje się jednak, że nauczycielka jest chora i zwolniła ich wcześniej. Jezierska informuje Krzysztofa, że lód na sadzawce uległ załamaniu. Ojciec szuka Pawła u Ireny i na podwórku, ale bezskutecznie. W końcu zjawia się na lodowisku. Od Jacka, kolegi syna, dowiaduje się, że Paweł ślizgał się, kiedy lód pod nim stopniał i chłopiec wpadł do przerębli. Nocą strażacy wyławiają ciało chłopca, a roztrzęsionemu Krzysztofowi towarzyszy Irena, która łapie brata za poły kurtki.
Kiedy jest już po wszystkim, Krzysztof podchodzi do swojego komputera i wpatruje się w zielony ekran, po czym decyduje się wejść do budowanego na osiedlu kościoła. Stanąwszy przed prowizorycznym ołtarzem zbudowanym z desek, przewraca go siłą, po czym wizerunek Matki Boskiej nagle topnieje pod wpływem lejącego się wosku. Krzysztof dotyka zlodowaciałej wody święconej i przykłada ją do czoła. 
Produkcja.
"Dekalog I" jest nominalnie pierwszą częścią cyklu filmów telewizyjnych "Dekalog", nakręconych przez Krzysztofa Kieślowskiego według scenariusza napisanego przezeń wraz z adwokatem Krzysztofem Piesiewiczem. Pomysł na kształt "Dekalogu I" zrodził się z osobistych obserwacji Piesiewicza: „Niedaleko mojego bloku znajdowało się jeziorko, które zimą zamarzało. Jeździliśmy nim na łyżwach. Stąd wzięło się jeziorko w "Dekalogu, jeden"”. Na etapie scenariuszowym Piesiewicz połączył ze sobą dwie znane z autopsji postacie filmu: znajomego profesora fizyki, który ze swym dzieckiem prowadził rozmowy na naukowe tematy; oraz własnego syna, który po otrzymaniu od adwokata łyżew bardzo późno wrócił do domu ku zaniepokojeniu ojca. Piesiewicz znajdował się również pod wpływem personalizmu chrześcijańskiego, a "Dekalog I" mógł dlań stanowić ilustrację tezy o wzajemnym wpływie wiary i nauki: „nauka może oczyścić wiarę z zabobonów i przesądów, wiara zaś może uchronić naukę od bałwochwalstwa”.
Początkowo Piesiewicz planował obsadzenie własnego syna Piotra w roli Pawła, a Kieślowski rozważał osobisty występ w roli Krzysztofa; ekipa filmowa po zdjęciach próbnych wyperswadowała im ów pomysł. Toteż rolę Krzysztofa reżyser przydzielił Henrykowi Baranowskiemu, natomiast Pawła – Wojciechowi Klacie. Irenę zagrała Maja Komorowska. Spory problem sprawiło również scenarzystom opracowanie zakończenia filmu. Pierwotnie "Dekalog I" miał się kończyć wspólną modlitwą Krzysztofa i wiernych w kościele przy zwłokach syna. Zakończenie filmu w ostatecznym kształcie miało jednak nadać "Dekalogowi I" bardziej dramatycznej i niejednoznacznej wymowy. Zdaniem Piesiewicza „rozwalenie ołtarza [...] jest największym aktem buntu przeciwko wszystkiemu, przeciwko sile wszechświata, tragiczności ludzkiego losu, nieskończoności bólu”.
Pierwsza emisja telewizyjna "Dekalogu I" odbyła się 10 grudnia 1989 roku.
Odbiór.
"Dekalog I" jako odcinek większego cyklu wywołał ożywioną reakcję krytyków. Powszechnie interpretowano film Kieślowskiego i Piesiewicza jako krytykę fałszywego boga w postaci technologii informatycznych. Surowość i brutalność filmu powodowała, że Roger Ebert uznał "Dekalog I" za najsmutniejszą część "Dekalogu".
Marek Haltof stwierdzał, iż wykorzystanie przez operatora zdjęć Wiesława Zdorta błękitu oraz zieleni „czyni film jednym ze stylistycznie najważniejszych odcinków serii”. Zarazem Haltof dowodził, iż film Kieślowskiego i Piesiewicza wymyka się prostym podziałom na „rozumową naukę” oraz „irracjonalną religię”; Krzysztof dzień przed tragicznym wypadkiem z udziałem syna, mając wątpliwości co do wyników obliczeń, sprawdza samodzielnie grubość lodu w sadzawce. Tadeusz Lubelski interpretował "Dekalog I" jako „wyraźny komentarz do pierwszego przykazania: nie wolno wierzyć bogom cudzym; nierozważnie czyni ten, kto zanadto dowierza scjentyzmowi, pomijając myślenie metafizyczne”. Zdaniem Lubelskiego, podobnie jak u Haltofa, wydarzenia w "Dekalogu I" nie dają się jednak sprowadzić do prostej opowieści o karze za bałwochwalstwo, wymierzonej Krzysztofowi przez starotestamentowego Boga: „Tragiczna śmierć dziecka jest raczej okazją do zrozumienia tajemnicy”. Również Joseph Cunneen argumentował, że różnica pomiędzy wierzącą Ireną a ateistą Krzysztofem nie urasta do miana fundamentalnej: „Aktorka grająca Irenę sprawia, że jej wiara wydaje się autentyczna, ale Kieślowski nie posługuje się nią w ramach osądzającej opozycji wobec Krzysztofa, który jest wyraźnie kochającym ojcem”.
Ksiądz Marek Lis zwracał uwagę na wyrafinowany zabieg narracyjny, jakim posłużył się Kieślowski przy montażu filmu:
Michael Da Silva z magazynu „Senses of Cinema” zwrócił uwagę na warstwę dźwiękową "Dekalogu"; o ile początkowo muzyka Zbigniewa Preisnera współistnieje z filmem, to już we fragmencie rozciągającym się od 34:00 do 45:30, pozbawionym komentarza muzycznego, widz doświadcza naturalistycznej sekwencji, w której ojciec Pawła stopniowo poznaje brutalną prawdę o śmierci syna: „Teraźniejszość jawi się jako koszmar. Brak muzyki nadal narzuca trwanie w teraźniejszości, ale ani bohaterowie, ani widzowie nie potrafią w pełni docenić tak gwałtownego starcia z chwilą obecną. Kiedy muzyka powraca, podkreśla epifanię, przenosząc nas w przyszłość, gdzie rozwlekłe dyskusje na temat różnych światopoglądów wydają się już zbędne”.
Moshe Gold podjął próbę interpretacji "Dekalogu I" z perspektywy judaistycznej, podkreślając, iż „w filmie Kieślowskiego ziemskie zasady naturalne Dekalogu – przyczynowe, kosmiczne, ziemskie, zwierzęce i społeczno-polityczne, międzyludzkie – przeplatają się, nakładają i łączą z zasadami egzystencjalnymi i duchowymi”.

</doc>
<doc id="664537" url="https://pl.wikipedia.org/wiki?curid=664537" title="Szach Jahan">
Szach Jahan



</doc>
<doc id="664539" url="https://pl.wikipedia.org/wiki?curid=664539" title="Szach Dżahan">
Szach Dżahan



</doc>
<doc id="664540" url="https://pl.wikipedia.org/wiki?curid=664540" title="Jerez de la Frontera">
Jerez de la Frontera

Jerez de la Frontera – miasto w południowo-zachodniej Hiszpanii, w Andaluzji, w prowincji Kadyks. Ludność: 215,1 tys. mieszkańców (2013). Miasto jest znane z produkcji sherry oraz ze stadnin koni.
W mieście znajduje się stacja kolejowa Jerez de la Frontera oraz tor Formuły 1 Circuito Permanente de Jerez, na którym kierowcy często testują bolidy.
Historia.
Nazwa miasta pochodzi od fenickiej osady "Xera", zromanizowanej później jako "Ceret" oraz "Sèrès". Dokładna lokalizacja pierwotnej miejscowości nie jest znana. Po okresie panowania rzymskiego przekształciła się w ośrodek wizygocki, by wraz z najazdem arabskim stać się świadkiem zagłady państwa Wizygotów. W pobliżu Jerez de la Frontera bowiem wojska króla Roderyka poniosły w bitwie nad rzeką Guadelete w 711 roku miażdżącą porażkę w starciu z ponad czterokrotnie mniej liczebnymi oddziałami arabskimi pod dowództwem Tarik ibn Ziyada. Pod panowaniem arabskim miasto było znane jako "Scherisch". Miasto ponownie znalazło się w rękach chrześcijan w 1264 roku za sprawą Alfonsa X Mądrego, a jego nazwę sprowadzono do "Xeres" lub "Xerez". Od XVI wieku miasto intensywnie rozwijało się za sprawą wzrostu popularności wytwarzanego tu wina – sherry.

</doc>
<doc id="664541" url="https://pl.wikipedia.org/wiki?curid=664541" title="Szahdżaman">
Szahdżaman



</doc>
<doc id="664544" url="https://pl.wikipedia.org/wiki?curid=664544" title="Szlachta zagrodowa">
Szlachta zagrodowa



</doc>
<doc id="664547" url="https://pl.wikipedia.org/wiki?curid=664547" title="Central Norte">
Central Norte

Club Atlético Central Norte − argentyński klub piłkarski z siedzibą w mieście Salta.
Historia.
"Central Norte" założony został 9 marca 1921, a nazwa klubu wywodzi się od nazwy linii kolejowej przechodzącej przez prowincję Salta. W sezonie 2005/2006 klub awansował i w sezonie 2006/2007 wystąpił w trzeciej lidze argentyńskiej (Torneo Argentino A) jako beniaminek. Trzecia liga okazała się jednak dla klubu za silna i w sezonie 2007/08 "Central Norte" znów znalazł się w czwartej lidze (Torneo Argentino B).

</doc>
<doc id="664548" url="https://pl.wikipedia.org/wiki?curid=664548" title="Club Atlético Central Norte">
Club Atlético Central Norte



</doc>
<doc id="664550" url="https://pl.wikipedia.org/wiki?curid=664550" title="Tadż ma hal">
Tadż ma hal



</doc>
<doc id="664552" url="https://pl.wikipedia.org/wiki?curid=664552" title="Zbigniew Bartosiewicz (polityk)">
Zbigniew Bartosiewicz (polityk)

Zbigniew Bartosiewicz (ur. 24 września 1932 w Częstochowie, zm. 26 lutego 2002) – polski inżynier i polityk, minister energetyki i energii atomowej (1979–1981).
Życiorys.
Syn Stefana i Władysławy. W 1958 ukończył studia inżynierskie na Wydziale Technologii Budowy Maszyn Politechniki Gdańskiej.
W latach 1952–1958 pracował na stanowiskach mistrzowskich, w Lubuskiej Fabryce Zgrzeblarek Zielonej Górze i w Gdańskiej Fabryce Maszyn i Odlewni. Następnie do 1960 był kierownikiem wydziału w Zakładach Aparatury Elektrycznej „Lumel”, a następnie do 1969 dyrektorem technicznym-głównym inżynierem Fabryki Samochodów Ciężarowych w Lublinie. W latach 1969–1972 był dyrektorem Fabryki Przekładni Samochodowych w Tczewie, w latach 1972–1976 pełnił funkcję dyrektora Zakładów Mechanicznych „Zamech” w Elblągu.
W okresie 1949–1956 należał do Związku Młodzieży Polskiej, a od 1955 do Polskiej Zjednoczonej Partii Robotniczej. Był delegatem na VIII Zjazd PZPR, wchodził w skład komisji ekonomicznej komitetu wojewódzkiego partii w Lublinie (1960–1969), plenum komitetu powiatowego w Tczewie (1969–1972) i KW w Elblągu (1975–1976).
Pełnił również funkcję podsekretarza stanu w Ministerstwie Przemysłu Maszyn Ciężkich i Rolniczych od 12 kwietnia 1976 do 9 sierpnia 1979. Tego samego dnia, tj. 9 sierpnia 1976, Rada Państwa podjęła uchwałę o powołaniu go na funkcję ministra energetyki i energii atomowej – 24 października 1976 Sejm wyraził zgodę na powołanie go na tę funkcję. Funkcję ministra pełnił do czasu reformy i likwidacji ministerstwa, do 3 lipca 1981. Od 15 lutego 1980 do 20 lipca 1981 był zastępcą członka Komitetu Centralnego PZPR. W kolejnych latach pełnił funkcję przewodniczącego Rady Nadzorczej „Bisk” SA.
Zmarł 26 lutego 2002. Został pochowany na cmentarzu w Skolimowie.

</doc>
<doc id="664556" url="https://pl.wikipedia.org/wiki?curid=664556" title="Zbigniew Skrudlik">
Zbigniew Skrudlik

Zbigniew Andrzej Skrudlik (ur. 12 maja 1934 w Jaśle) − polski szermierz florecista, dwukrotny medalista olimpijski.
Największe sukcesy odniósł w występach drużyny florecistów. Zdobył w niej srebrny medal olimpijski w Tokio 1964 i brązowy w Meksyku 1968. Był także srebrnym medalistą mistrzostw świata w 1965 w Paryżu, a pięć razy (1961, 1962, 1963, 1966 i 1967) zdobywał brązowe medale.
Indywidualnie zajął 4. miejsce we florecie podczas Mistrzostw Świata w Gdańsku w 1963. Dwa razy zdobył tytuł mistrza Polski we florecie (1961 i 1963), a trzy razy był wicemistrzem (1958 i 1968 we florecie i 1962 w szpadzie).
Po zakończeniu kariery był trenerem kadry narodowej florecistów, którą poprowadził do podwójnego mistrzostwa olimpijskiego w Monachium 1972 (indywidualnie Witold Woyda i drużyna).
W 1972 został odznaczony Krzyżem Kawalerskim Orderu Odrodzenia Polski. W 2013 otrzymał tytuł Honorowego Obywatela Miasta Jasła.

</doc>
<doc id="664558" url="https://pl.wikipedia.org/wiki?curid=664558" title="Azuero">
Azuero

Península de Azuero – półwysep w południowej Panamie, który od zachodu i południa oblewają wody Oceanu Spokojnego, a od wschodu Zatoki Panamskiej.
Obszar półwyspu został silnie przekształcony przez rolnictwo, głównie uprawy plantacyjne bananów i trzciny cukrowej oraz hodowlę bydła. Niewielkie zachowane obszary naturalnej roślinności chronione są w dwóch parkach narodowych: Cerro Hoya i Sarigua. Obszar półwyspu jest górzysty, najwyższy szczyt Cerro Hoya osiąga 1559 m n.p.m.
Pod względem administracyjnym półwysep podzielony jest między prowincje: Los Santos (część południowo-wschodnia), Herrera (część północna) i Veraguas (część zachodnia). Ważniejsze miasta na półwyspie Azuero to: Chitré (39,9 tys.) i Las Tablas (8,7 tys.).

</doc>
<doc id="664561" url="https://pl.wikipedia.org/wiki?curid=664561" title="Los Santos">
Los Santos



</doc>
<doc id="664564" url="https://pl.wikipedia.org/wiki?curid=664564" title="Cannock">
Cannock

Cannock – miasto w środkowej Anglii, w hrabstwie Staffordshire, w dystrykcie Cannock Chase, położone na północ od aglomeracji Birmingham. W 2011 roku miasto liczyło 86 121 mieszkańców. 
W mieście rozwinął się przemysł maszynowy, spożywczy, hutniczy oraz lekki.

</doc>
<doc id="664568" url="https://pl.wikipedia.org/wiki?curid=664568" title="Kiełb białopłetwy">
Kiełb białopłetwy

Kiełb białopłetwy ("Romanogobio albipinnatus") – gatunek słodkowodnej ryby z rodziny karpiowatych (Cyprinidae). Bez znaczenia gospodarczego.
Występowanie.
Wody płynące Europy Środkowej i Wschodniej. W Polsce spotykany w dorzeczu Wisły i Odry.
Żyje stadnie w środkowym i dolnym biegu rzek, w głębszej wodzie nad dnem piaszczystym.
Charakterystyka.
Dorasta do 13 cm. Ciało wrzecionowate. Ogon bocznie spłaszczony. Spodnia część głowy pozbawiona łusek. Otwór gębowy w położeniu dolnym, zaopatrzony w dwa wąsiki sięgające tylnej krawędzi oka.
Na bokach występuje rządek plamek zwężających się ku tyłowi a linia boczna jest obrzeżona ciemnymi plamkami. Na płetwie ogonowej może występować 1 lub 2 pasy słabo zaznaczonych plamek równoległych do jej krawędzi.
Ochrona.
Na terenie Polski gatunek był objęty ścisłą ochroną gatunkową. Od 2014 r. podlega ochronie częściowej .

</doc>
<doc id="664570" url="https://pl.wikipedia.org/wiki?curid=664570" title="Max Grünfeld">
Max Grünfeld

Max Grünfeld (data urodzin nieznana, zm. 1932 w Berlinie) – niemiecki architekt, radca budowlany Katowic, niemiecki architekt rządowy, autor licznych realizacji w Katowicach i Berlinie. Syn mistrza budowlanego Ignatza Grünfelda.
Życiorys.
Po śmierci ojca w 1894 wraz z bratem Hugo Grünfeldem przejął kierowanie firmą Ignatz Grünfeld Baugeschaft. Jako radca budowlany wchodził w skład zarządu miasta. Na początku XX w. przeniósł się do Berlina, gdzie mianowano go architektem rządowym. Zaprojektował i nadzorował budowę wielu budynków w rozwijających się wówczas dzielnicach stolicy Niemiec Charlottenburgu i Wilmersdorfie. Kilka jego budynków stoi przy reprezentacyjnej berlińskiej alei Unter den Linden, m.in. dom towarowy przy Unter den Linden 12.
Jako aktywny mason Max Grünfeld zaprojektował również gmach berlińskiej loży masońskiej przy Emser Strasse. Nie odciął się jednak od wschodniej części Górnego Śląska – jako berliński architekt zaprojektował gmach katowickiej Synagogi Wielkiej.

</doc>
<doc id="664574" url="https://pl.wikipedia.org/wiki?curid=664574" title="Zabiegi agrotechniczne">
Zabiegi agrotechniczne

Zabieg agrotechniczny – jednorazowa czynność uprawy roli (np. orka, bronowanie), nawożenia (np. nawożenie obornikiem, wapnowanie), ochrony roślin (np. zastosowanie herbicydu, fungicydu, zoocydu) i innych (np. deszczowanie, defoliacja), w celu stworzenia optymalnych warunków wzrostu i plonowania roślin uprawnych oraz przechowywania ich ziemiopłodów.

</doc>
<doc id="664577" url="https://pl.wikipedia.org/wiki?curid=664577" title="Las Tablas">
Las Tablas

Las Tablas – miasto w południowej Panamie, położone na półwyspie Azuero, kilka kilometrów od wybrzeża Zatoki Panamskiej. Ośrodek administracyjny prowincji Los Santos. 
Las Tablas znane jest jako główny ośrodek panamskiego folkloru. Szczególnie popularny jest karnawał w Las Tablas, gdzie dwie części miasta "Calle Ariba" i "Calle Abajo" rywalizują między sobą o to, które przygotuje piękniejsze występy. 
Jedyny prezydent Panamy, który pełnił swoją funkcję przez trzy kadencje, Belisario Porras, pochodził z Las Tablas.

</doc>
<doc id="664578" url="https://pl.wikipedia.org/wiki?curid=664578" title="Trampolina">
Trampolina



</doc>
<doc id="664581" url="https://pl.wikipedia.org/wiki?curid=664581" title="Iżyca okowy">
Iżyca okowy



</doc>
<doc id="664582" url="https://pl.wikipedia.org/wiki?curid=664582" title="Port lotniczy Grenada-Federico García Lorca">
Port lotniczy Grenada-Federico García Lorca

Port lotniczy Granada – port lotniczy położony 15 km na zachód od Grenady. Obsługuje prowincje Grenada i Jaén w Andaluzji. W 2005 obsłużył około 876 tys. pasażerów.

</doc>
<doc id="664585" url="https://pl.wikipedia.org/wiki?curid=664585" title="Romanogobio">
Romanogobio

Romanogobio – rodzaj ryb karpiokształtnych z rodziny karpiowatych (Cyprinidae).
Klasyfikacja.
Gatunki zaliczane do tego rodzaju:

</doc>
<doc id="664587" url="https://pl.wikipedia.org/wiki?curid=664587" title="Romanogobio albipinnatus">
Romanogobio albipinnatus



</doc>
<doc id="664588" url="https://pl.wikipedia.org/wiki?curid=664588" title="Je">
Je



</doc>
<doc id="664591" url="https://pl.wikipedia.org/wiki?curid=664591" title="Port lotniczy Reus">
Port lotniczy Reus

Port lotniczy Reus – port lotniczy położony pomiędzy Constantí a Reus, w prowincji Tarragona, 5 km od Reus, 8 km od centrum Tarragony i około 88 km na południowy zachód od centrum Barcelony. W 2014 roku obsłużył ponad 850 tys. pasażerów.

</doc>
<doc id="664592" url="https://pl.wikipedia.org/wiki?curid=664592" title="Moabit">
Moabit

Moabit, Berlin-Moabit – dzielnica "(Ortsteil)" Berlina w okręgu administracyjnym Mitte. Od 1 stycznia 1861 w granicach miasta.
Duża część Moabitu to typowo robotnicze osiedle, ale po zjednoczeniu Berlina teren stał się atrakcyjnym miejscem dla nowych biurowców, także rządowych, np. swoją siedzibę ma tu Ministerstwo Spraw Wewnętrznych.
Nazwa tej części miasta najpewniej pochodzi od biblijnego opisu krainy Moab, gdzie obozowali Izraelici w czasie wędrówki z Egiptu do Ziemi Obiecanej przed wejściem na ziemie Kanaan.
Więzienie Zellengefängnis Lehrter Straße znajdujące się w dzielnicy było w okresie zaborów i II wojny światowej miejscem kaźni wielu Polaków, m.in. Zdzisława Maszewskiego, bp. Juliusza Burschego oraz Leona Jogichesa, towarzysza życia Róży Luksemburg.
Znajduje się tutaj też dworzec kolejowy Berlin Hauptbahnhof, stacja kolejowa Berlin-Moabit oraz stacje metra linii U9: Berlin Westhafen, Birkenstraße i Turmstraße a docelowo również stacja metra linii U5 Turmstraße.

</doc>
<doc id="664593" url="https://pl.wikipedia.org/wiki?curid=664593" title="Łążek Chwałowski">
Łążek Chwałowski

Łążek Chwałowski ("Łążek Chwałowicki") – wieś w Polsce położona w województwie podkarpackim, w powiecie stalowowolskim, w gminie Radomyśl nad Sanem. Leży na obszarze leśnym Puszczy Sandomierskiej nad rzeką Sanną. W latach 1975–1998 miejscowość administracyjnie należała do województwa tarnobrzeskiego.
Miejscowa ludność wyznania katolickiego przynależy do Parafii Wniebowzięcia Najświętszej Maryi Panny w Chwałowicach
Nazwa.
Nazwa Łążek wywodzi się od słowa łęg, oznaczającego teren nad rzeką, bądź łąkę zalewaną czasowo wodą.
Urzędowa nazwa miejscowości brzmi "Łążek Chwałowski". Nazwa ta stosowana jest także przez Pocztę Polską oraz jako nazwa przystanków autobusowych. W potocznym obiegu występuje także (błędny) wariant nazewniczy: "Łążek Chwałowicki".
Historia.
Powstanie wsi nad rzeczką Sanną należy wiązać z rodem Gniewoszów i Dalewic, którzy po bezpotomnej śmierci kasztelana bełskiego, Zygmunta Zakliki, przejęli rozległe dobra z centrum w Zaklikowie. W rejestrze poborowym z 1626 roku zapisano, że Andrzej Gniewosz h. Kościesza oddał ze wsi Laski pobór trojaki od 3 zagród i 2 kół korzennych, czyli młyna. Był to młyn o 2 kołach nasiębiernych, z których jedno poruszało kamienie młyńskie, a drugie stępy do produkcji kaszy. W 1676 roku wykazano tu 21 poddanych. W okresie przedrozbiorowym Łążek należał do parafii w Borowie.
W 1776 roku została ostatecznie ustalona granica między Austrią i Rzecząpospolitą, która rozdzieliła wieś na dwie części. Sanna w swym zakolu tworzyła kilkumorgowy staw, a jego środkiem poprowadzona została „idealna granica państwowa”. W latach 1795-1809 na krótko obie części połączyły się w obrębie monarchii habsburskiej. Po traktacie pokojowym w Schönbrunn zaczęto je jednak nazywać Łążkiem Małym (Mniejszym) i Wielkim (Większym) lub Chwałowickim (Chwałowskim) i Zaklikowskim (Polskim).
W 1785 roku Łążek Chwałowski należał już do parafii w Pniowie i miał 12 poddanych, w tym 4 kmieci i 8 zagrodników (łącznie 52 mieszkańców). W 1914 roku mieszkało tu już 235 osób. Po rosyjskiej stronie granicy znajdował się posterunek pograniczny oraz przykomórek celny, w Łążku Chwałowskim stacja meldunkowa, zwana „posterunkiem opowiedczym”. Tędy prowadził ruchliwy trakt z Królestwa do Galicji, dzięki czemu leżące przy nim, żydowskie karczmy, mogły nieźle prosperować, a mieszkańcy obu Łążków osiągali znaczne dochody z przemytu. W XIX wieku po obydwu stronach granicy istniały niewielkie folwarki, których właścicielami byli z reguły dziedzice dóbr chwałowickich, m.in. Eustachy i Adam Horochowie oraz Rachmiel Kanarek.
Po odzyskaniu niepodległości Łążek Chwałowski znalazł się w województwie lwowskim, a Łążek Zaklikowski w lubelskim. W ten sposób utrwalony został XIX-wieczny podział wsi, który utrzymuje się do dnia dzisiejszego.
W pierwszych latach niemieckiej okupacji część mieszkańców wsi związała się z placówką ZWZ/AK „Wista-San”, a tutejszy sołtys, Edward Florek czynnie uczestniczył w organizowaniu sieci kolportażu konspiracyjnego pisma „Odwet”. Od połowy 1943 roku w lasach borowskich zadomowił się oddział NSZ pod dowództwem mjr Leonarda Zub-Zdanowicza „Zęba”, do którego przyłączyło się wielu młodych mieszkańców Łążka.
2 lutego 1944 Łążek Chwałowski wraz z sąsiednimi wsiami (Łążek Zaklikowski, Borów, Szczecyn, Wólka Szczecka, Karasiówka) został spacyfikowany przez kilkutysięczną ekspedycję niemiecką. W ślad za informacjami zawartymi w komunikacie konspiracyjnej Agencji Informacyjnej „Wieś” z 4 kwietnia 1944 (nr 11) podaje się często, że w Łążku Zaklikowskim i sąsiednim Łążku Chwałowskim okupanci zamordowali łącznie 217 osób. Z kolei w innych źródłach można znaleźć informację, iż 2 lutego 1944 zostało zamordowanych 76 mieszkańców Łążka Chwałowskiego. W gronie zamordowanych znajdowało się 63 stałych mieszkańców wsi. Niemcy spalili 66 gospodarstw wraz z inwentarzem. Na wsi do dziś istnieje cmentarz poległych z tablicą informacyjną.
Odbudowana po wojnie wieś liczy obecnie około 113 mieszkańców.
Bibliografia.
 

</doc>
<doc id="664600" url="https://pl.wikipedia.org/wiki?curid=664600" title="Changuinola">
Changuinola

Changuinola – miasto w zachodniej Panamie, położona niedaleko ujścia rzeki Changuinola do Zatoki Moskitów. Ludność: 31 223 (2010). Największe pod względem liczby ludności miasto prowincji Bocas del Toro. Stolica prowincji o tej samej nazwie.
Główne gałęzie gospodarki to rolnictwo (głównie plantacje bananów) oraz turystyka. Changuinola jest ważnym punktem wypadowym dla turystów podróżujących na archipelag Bocas del Toro, obok miast Almirante i Chiriquí Grande jest odwiedzana także przez turystów podróżujących pomiędzy Kostaryką a archipelagiem. 
W mieście znajduje się Port lotniczy Changuinola-Capitan Manuel Nino (IATA: CHX).
Klimat tropikalny.

</doc>
<doc id="664601" url="https://pl.wikipedia.org/wiki?curid=664601" title="Port lotniczy Valladolid">
Port lotniczy Valladolid

Port lotniczy Valladolid – port lotniczy położony 10 km na północny zachód od Valladolid.

</doc>
<doc id="664604" url="https://pl.wikipedia.org/wiki?curid=664604" title="Zaburzenia paniczne">
Zaburzenia paniczne



</doc>
<doc id="664608" url="https://pl.wikipedia.org/wiki?curid=664608" title="Dwudziestobiegówka">
Dwudziestobiegówka



</doc>
<doc id="664609" url="https://pl.wikipedia.org/wiki?curid=664609" title="Tokyo Stock Exchange">
Tokyo Stock Exchange

 – największa giełda papierów wartościowych na Dalekim Wschodzie.
Sesja giełdowa trwa od godziny 9:00 do 15:00, z godzinną przerwą od 11:30 do 12:30. Giełda należy do stowarzyszenia Asian and Oceanian Stock Exchanges Federation (AOSEF).
Historia.
Giełda w Tokio została utworzona 15 maja 1878 roku jako Tokyo Kabushiki Torihikijo (東京株式取引所), pod kierownictwem ówczesnego ministra finansów Shigenobu Ōkumy oraz przedsiębiorcy Eiichiego Shibusawy. Handel na giełdzie rozpoczął się 1 czerwca 1878 roku.
W 1943 roku giełda w Tokio została połączona z 10 innymi giełdami w największych miastach japońskich, tworząc Nippon Shōken Torihikijo (日本証券取引所). Została zamknięta wkrótce po zbombardowaniu Nagasaki.
Tokijska Giełda Papierów Wartościowych została ponownie otwarta 16 maja 1949 roku.

</doc>
<doc id="664610" url="https://pl.wikipedia.org/wiki?curid=664610" title="Czajkowice">
Czajkowice

Czajkowice (ukr. Чайковичі) – wieś i dawna okolica szlachecka na Ukrainie, na lewym brzegu Dniestru, koło Rudek, w rejonie samborskim obwodu lwowskiego.
Wieś została założona w 1349. Według Słownika Geograficznego Królestwa Polskiego w 1885 Czajkowice liczyły 2148 mieszkańców, w większości – 1753 osoby wyznania greckokatolickiego oraz 261 mojżeszowego i 134 rzymskokatolickiego. W 1929 r. wieś liczyła 2577 mieszkańców, w tym 49 Żydów. Wieś podzielona była na właściwe Czajkowice, zaścianek szlachecki i Chłopy Czajkowickie, część zamieszkałą przez chłopów. We wsi znajdowały się także odpowiednio dwie cerkwie greckokatolickie. Mieszkańcy zaścianka należą głównie do rodów szlachty zagrodowej Czajkowskich (Czaykowskich) herbu Sas i Dębno oraz Horodyskich herbu Korczak. Mimo ponad 50 lat władzy radzieckiej i funkcjonowania we wsi kołchozu przetrwały w zaścianku tradycje szlacheckie. Cerkiew w części szlacheckiej wymieniana była w dokumentach już w 1468. W 1828 parafia, pod patronatem miejscowej gminy szlacheckiej, należała do greckokatolickiego dekanatu w Komarnie, w diecezji przemyskiej. Mieszkańcy wyznania rzymskokatolickiego należeli do parafii w pobliskich Rudkach. Po pożarze starej cerkwi, w 1842 zbudowano nową, konsekrowaną w 1850. Obecnie ta cerkiew, pod wezwaniem Jana jest jedyną świątynią we wsi. W latach 90. XX wieku została odremontowana i rozbudowana
W okresie międzywojennym Czajkowice były słynnym miejscem pielgrzymek do cudownego obrazu Matki Boskiej, który ponoć powstał samoistnie na szkle.
Obraz pojawił się na szybie chaty Jakuba Horodyskiego w grudniu 1937. Szybko zasłynął jako powstały w sposób nadnaturalny, później również zaczęto go uważać za cudowny. Międzywojenna polska prasa, również warszawska i ogólnopolska, poświęciła temu zdarzeniu wiele artykułów. Brak jednoznacznego uznania przez hierarchię kościelną cudowności obrazu sprawił, że jego kult jest lokalny i ograniczony głównie do członków kościoła greckokatolickiego.

</doc>
<doc id="664611" url="https://pl.wikipedia.org/wiki?curid=664611" title="Zjednoczone Królestwo Portugalii, Brazylii i Algarve">
Zjednoczone Królestwo Portugalii, Brazylii i Algarve

Zjednoczone Królestwo Portugalii, Brazylii i Algarve (port. "Reino Unido de Portugal, Brasil e Algarves") – historyczna monarchia składająca się z Portugalii, Brazylii i Algarve. Powstało, gdy portugalski król Jan VI przeniósł się w 1808 roku do Brazylii w czasie wojny z Francją Napoleona Bonaparte. Stolicą królestwa było Rio de Janeiro.
Niestabilność w Europie doprowadziła znaczną część kolonii hiszpańskich do ogłoszenia w tym czasie niepodległości. W 1822 regent brazylijski Pedro, syn Jana VI ogłosił wzorem sąsiadów niezależność od Portugalii i obwołał się cesarzem brazylijskim, przybierając imię Piotr I. Oznaczało to koniec Zjednoczonego Królestwa Portugalii, Brazylii i Algarve.

</doc>
<doc id="664613" url="https://pl.wikipedia.org/wiki?curid=664613" title="Tokijska Giełda">
Tokijska Giełda



</doc>
<doc id="664617" url="https://pl.wikipedia.org/wiki?curid=664617" title="David Somerset">
David Somerset

David Robert Somerset (ur. 23 lutego 1928; zm. 16 sierpnia 2017) – brytyjski arystokrata, syn kapitana Henry’ego Roberta Somersa FitzRoya de Vere Somerseta (syna Henry’ego Charlesa Somersa Augustusa Somerseta, syna lorda Henry’ego Richarda Charlesa Somerseta, który był młodszym synem 8. księcia Beaufort) i Bettine Violet Malcolm, córki majora Charlesa Edwarda Malcolma.
Wykształcenie odebrał w Eton College. Później wstąpił do British Army i został oficerem Coldstream Guards. W 1984 r., po bezpotomnej śmierci swojego kuzyna Henry’ego, jako jego najbliższy krewny w linii męskiej, odziedziczył tytuł księcia Beaufort wraz z przysługującym mu miejscem w Izbie Lordów. W latach 1988–1990 był przewodniczącym British Horse Society. Był również przewodniczącym Marlborough Fine Arts. Na opracowanej przez "Sunday Times" liście najbogatszych w roku 2004, Beaufort zajął 191. miejsce z majątkiem ocenianym na 218 milionów funtów.
5 lipca 1950 r. poślubił lady Caroline Jane Thynne (ur. 28 sierpnia 1928, zm. 22 kwietnia 1995), córkę Henry’ego Thynne’a, 6. markiza Bath, i Daphne Winifred Louise Vivian, córki 4. barona Vivian. David i Caroline mieli razem trzech synów i córkę:
2 czerwca 2000 r. poślubił Mirandę Elisabeth Morley, córkę brygadiera Michaela Fredericka Morleya. Małżonkowie nie mają dzieci.

</doc>
<doc id="664618" url="https://pl.wikipedia.org/wiki?curid=664618" title="Antoniówka (powiat stalowowolski)">
Antoniówka (powiat stalowowolski)

Antoniówka – kolonia w Polsce położona w województwie podkarpackim, w powiecie stalowowolskim, w gminie Zaklików. Leży w pobliżu linii kolejowej Stalowa Wola Rozwadów-Kraśnik.
W latach 1975–1998 miejscowość administracyjnie należała do województwa tarnobrzeskiego.

</doc>
<doc id="664619" url="https://pl.wikipedia.org/wiki?curid=664619" title="Memoriał Alfreda Smoczyka">
Memoriał Alfreda Smoczyka

Memoriał Alfreda Smoczyka – turniej żużlowy poświęcony pamięci tragicznie zmarłego żużlowca Alfreda Smoczyka. Zawody organizowane są przez Unię Leszno od 1951 roku. Z powodu pandemii COVID-19 w latach 2020–2021 nie rozegrano oddzielnych turniejów memoriałowych – były nimi finały indywidualnych mistrzostw Polski.

</doc>
<doc id="664620" url="https://pl.wikipedia.org/wiki?curid=664620" title="David Robert Somerset, 11. książę Beaufort">
David Robert Somerset, 11. książę Beaufort



</doc>
<doc id="664622" url="https://pl.wikipedia.org/wiki?curid=664622" title="Uk">
Uk



</doc>
<doc id="664625" url="https://pl.wikipedia.org/wiki?curid=664625" title="Tokyo Tower">
Tokyo Tower

 – wieża telewizyjno-radiowa z punktem obserwacyjnym położona w Tokio, w parku Shiba, w dzielnicy Minato. Została ukończona w 1958 roku i ma 333 metry wysokości. Jest wzorowana na wieży Eiffla. W Japonii budowla znana jest również jako .
Transmisja.
Stacje, które korzystają z anteny na wieży to:

</doc>
<doc id="664633" url="https://pl.wikipedia.org/wiki?curid=664633" title="Westerplatte-ostatnia załoga">
Westerplatte-ostatnia załoga



</doc>
<doc id="664634" url="https://pl.wikipedia.org/wiki?curid=664634" title="Park Shiba">
Park Shiba

 – park w dzielnicy Minato w Tokio, w Japonii, wybudowany wokół świątyni Zōjō-ji.
Jest to jeden z najstarszych parków w Japonii. Teren wchodzący pierwotnie w skład świątyni, został wykupiony i przeznaczony na park miejski. W okresie Edo część terenów parku należała do klanu Ōkubo. 
Na terenie parku znajduje się Wieża Tokijska (Tōkyō Tawā). Obok parku są dwie stacje linii metra Mita.
Otoczenie.
Ulica Shiba-Kōen 1-chōme
Ulica Shiba-Kōen 2-chōme
Ulica Shiba-Kōen 3-chōme
Ulica Shiba-Kōen 4-chōme
Flora.
W parku Shiba posadzono około 5764 drzew i ponad 22 000 krzewów. W znacznej większości są to:

</doc>
<doc id="664638" url="https://pl.wikipedia.org/wiki?curid=664638" title="2001 w grach komputerowych">
2001 w grach komputerowych

Trendy.
Konsole gier wideo.
Dominującą konsolą gier wideo w 2001 była:
Ponadto:
Przenośne konsole gier wideo.
Dominującą przenośną konsolą gier wideo w 2001 była:
Ponadto:
Sprzedaż gier wideo.
Najlepiej sprzedającymi się grami wideo w 2001 w Stanach Zjednoczonych według ilości sprzedanych kopii, powołując się na NPD, były:
Sprzedaż gier komputerowych.
Najlepiej sprzedające się gry komputerowe w 2001 w Stanach Zjednoczonych według ilości sprzedanych kopii to:

</doc>
<doc id="664639" url="https://pl.wikipedia.org/wiki?curid=664639" title="Kruszyna (Goliszowiec)">
Kruszyna (Goliszowiec)

Kruszyna – śródleśny przysiółek wsi Goliszowiec w Polsce położony w województwie podkarpackim, w powiecie stalowowolskim, w gminie Zaklików. Leży na obszarze kompleksu Lasów Janowskich. 
Przysiółek jest częścią sołectwa Goliszowiec.
W latach 1975–1998 przysiółek administracyjnie należał do województwa tarnobrzeskiego.
29 września 1942 oddział SS dokonał pacyfikacji wsi. Zamordował wszystkich mężczyzn (11 osób) a wieś spalono.

</doc>
<doc id="664641" url="https://pl.wikipedia.org/wiki?curid=664641" title="Abraham Goldstein">
Abraham Goldstein

 Abraham Szymon Goldstein (ur. 1836 - zm. 1902, Wrocław) − żydowski przedsiębiorca aktywny w drugiej połowie XIX w. w Królestwie Polskim, na Górnym oraz Dolnym Śląsku.
Życiorys.
Z Królestwa Polskiego (być może z Częstochowy) przybył na Górny Śląsk, gdzie osiadł w Katowicach w epoce gwałtownego rozwoju ówczesnej wsi, zakończonego nadaniem Katowicom praw miejskich w 1865. Wraz z bratem Józefem zajmowali się w Katowicach handlem drewnem: posiadali − prawdopodobnie w pobliżu torów kolejowych, przy dzisiejszej ul. Mikołowskiej - tartak parowy i składy drewna, z którego korzystały górnośląskie koncerny górnicze. Jednocześnie od 1878 r. w Częstochowie przy ul. Stradomskiej posiadali kolejny tartak parowy, zatrudniający 50 robotników. Od 1882 r. byli również - wraz z kupcami warszawskimi i śląskimi - akcjonariuszami doskonale prosperującej spółki "Stradom", zajmującej się produkcją konopnego szpagatu.
Abraham Goldstein, oprócz handlu drewnem, masowo skupował w Katowicach nieruchomości i wznosił na nich kamienice, które później odsprzedawał z zyskiem. Jego rodzina w latach 1872-1875 na Wilhelmsplatz − obecny Plac Wolności wybudowała luksusową willę, powszechnie zwaną „Pałacem Goldsteinów”.
Koniec działalności Goldsteinów w Katowicach przypadł na lata 1892−1893. Po tajemniczym pożarze składu rodzina postanowiła przenieść się do Wrocławia. Powodem miały być wysokie straty, ale część badaczy dziejów Katowic twierdzi, że pożar był przez Goldsteinów ukartowany. Brak precyzyjnych źródeł nie pozwala stwierdzić, która z wersji jest bliższa prawdzie. Po wyprowadzce Goldsteinów część nieruchomości wraz z pałacem sprzedano koncernowi Georg von Giesches Erben (Spadkobiercy Gieschego). We Wrocławiu bracia Goldsteinowie, na zakupionej już wcześniej posesji (przy obecnej alei gen. Hallera) w dalszym ciągu pod wspólnym szyldem prowadzili tartak parowy i skład drewna.
Abraham Goldstein był żonaty z Rozalią z domu Cassirer (ur. 1845, Katowice - zm. 1911, Berlin), córką Markusa Cassirera i Jeanette Cassirer z domu Steinitz. Mieli dziewięcioro dzieci, w tym pierworodnego Eugeniusza (ur. 1866), najstarszej córki Gertrudy (ur. 1870) oraz siódmego z kolei Kurta (ur. 1878), późniejszego wybitnego psychiatrę i neurologa.

</doc>
<doc id="664642" url="https://pl.wikipedia.org/wiki?curid=664642" title="Październik 2006 w sporcie">
Październik 2006 w sporcie

22 października.
Koszykówka.
AZS koszalin uległ zespołowi Sokołów Znicz Jarosław 68:73

</doc>
<doc id="664645" url="https://pl.wikipedia.org/wiki?curid=664645" title="Wiercenie">
Wiercenie

Wiercenie – skrawanie w pełnym materiale za pomocą narzędzia zwanego wiertłem, w wyniku którego otrzymujemy otwór o przekroju najczęściej kołowym. Przy zastosowaniu specjalnych wierteł metodą wiercenia wtórnego możliwe jest uzyskanie otworu wielokątnego (np. trójkątnego, czworokątnego). Wiercenie wykonywane jest najczęściej na wiertarkach stacjonarnych lub wiertarkach przenośnych, najczęściej ręcznych. Wiercenie odbywa się, jeżeli wiertło się obraca, a przedmiot obrabiany pozostaje nieruchomy lub gdy wiertło jest nieruchome, a przedmiot obrabiany obraca się, np.: wiercenie na tokarce. Dodatkowo wiercenie można wykonywać na frezarkach warsztatowych.
Prędkość obrotowa i posuw na ostrze zależą od średnicy wiertła oraz rodzaju obrabianego materiału.
Wiercenie wiertłem dużej średnicy w pełnym materiale jest utrudniane przez opór, jaki powoduje ścin, dlatego należy wykonać wiercenie wstępne wiertłem o mniejszej średnicy zwane nawiercaniem.
W celu uzyskania otworów dokładnych należy zastosować wiercenie zgrubne, a następnie wykonać powiercanie większym wiertłem i rozwiercanie. Otwory pod gwinty wykonuje się wiertłami o średnicach odpowiednich dla danej wielkości i gwintu.

</doc>
<doc id="664646" url="https://pl.wikipedia.org/wiki?curid=664646" title="Tom Hilde">
Tom Hilde

Tom Andre Hilde (ur. 22 września 1987 w Bærum) – norweski skoczek narciarski, reprezentant klubu Asker Skiklub. Drużynowy brązowy medalista olimpijski (2010), czterokrotny drużynowy srebrny medalista mistrzostw świata (2007, 2009 i dwukrotnie w 2011) oraz drużynowy brązowy medalista mistrzostw świata w lotach narciarskich (2008).
Jego braćmi są: Terje Hilde (skoczek narciarski) i Truls Hilde (golfista).
Przebieg kariery.
Regularnie zaczął występować w Pucharze Kontynentalnym w sezonie 2005/2006. Wtedy też zadebiutował w Pucharze Świata w Lillehammer, gdzie zajął 19. miejsce. Po raz pierwszy stanął na podium 1 grudnia 2007 w Ruce, zajmując 3. miejsce.
Hilde piętnastokrotnie stawał na podium PŚ, w tym trzykrotnie wygrywał, zaś jego najlepsza pozycja w klasyfikacji generalnej PŚ to 4. miejsce w sezonie 2007/2008. Zajął 3. miejsce w klasyfikacji Turnieju Czterech Skoczni w sezonie 2010/2011 i w sezonie 2012/2013. Najdalszy skok (223,5 m) oddał 11 lutego 2011 na mamuciej skoczni Vikersundbakken w Vikersund.
30 grudnia 2011 podczas pierwszego konkursu 60. Turnieju Czterech Skoczni uległ wypadkowi na skoczni, w wyniku którego doznał złamania jednego z odcinków kręgosłupa.
23 listopada 2012 podczas pierwszego w historii konkursu mieszanego inaugurującego sezon 2012/2013 Pucharu Świata w skokach narciarskich stanął na najwyższym stopniu podium wraz z Maren Lundby, Andersem Bardalem i Anette Sagen.
W marcu 2018 ogłosił zakończenie kariery wraz z końcem sezonu 2017/2018.

</doc>
<doc id="664648" url="https://pl.wikipedia.org/wiki?curid=664648" title="Sub-Zero">
Sub-Zero

Sub-Zero – wojownik ninja z serii gier komputerowych "Mortal Kombat". Sub-Zero jest jedną z pierwszych postaci znanych z gry "Mortal Kombat" z 1992 roku i od tamtego czasu występuje w każdej kolejnej odsłonie serii, a także w wielu dziełach dotyczących gry – filmach, komiksach, serialach itd.
Opis.
Pod imieniem Sub-Zero znani są dwaj wojownicy – Bi-Han, oryginalny Sub-Zero zabity przez Scorpiona w pierwszej odsłonie gry oraz Kuai Liang, jego młodszy brat, działający jako Sub-Zero po śmierci Bi-Hana. Sub-Zero ubrany jest w charakterystyczny czarno-niebieski strój oraz zazwyczaj nosi niebieską maskę i czarną osłonę głowy, dzięki czemu widać tylko górną część jego twarzy. Kuai Lianga od Bi-Hana odróżnia przede wszystkich blizna wokół prawego oka tego pierwszego, pozostałą po walce z Kung Lao.
Życiorys.
Sub-Zero wywodził się z rasy Kriomantów – ludu pochodzącego z Pozaświatu (Outworld), mającego możność władania siłą lodu. Jednakże, w przeciwieństwie do swoich pobratymców, Sub-Zero oraz jego młodszy brat urodził się w Ziemskim Wymiarze (Earthrealm). Wysłany przez swój klan skrytobójców, Lin Kuei, na wyspę Shang Tsunga w celu zamordowania gospodarza, Bi-Han zostaje zabity przez swojego największego wroga – Scorpiona. Zmarłego brata zastępuje młodszy, żądny zemsty na zabójcy Bi-Hana. Tymczasem nieboszczyk przeistacza się w nieumarłego, znanego później jako Noob Saibot.
Kuai Liang po zajęciu miejsca Sub-Zero dostaje polecenie wykonania niedokończonego zadania brata, lecz i on go nie dokańcza – Shang Tsung przeżywa. Wkrótce klan postanawia zautomatyzować swoich wojowników, zmieniając ich w cyborgi. Wśród wyznaczonych czterech ninja znalazł się Sub-Zero i jego przyjaciel, Smoke. Obaj zdołali uciec z siedziby klanu, wiedząc że zostanie wydany na nich wyrok – mają zostać sprowadzeni z powrotem i zamienieni w cyborgi lub zginąć z ręki wojowników Lin Kuei. Niestety członkowie klanu zdołali pojmać Suba-zero i zamienić go w cyborga, po czym wypuścili go w ślad za dawnych druhem wraz z dwoma innymi wojownikami – Cyraksem i Sektorem.
Kiedy Shao Kahn najeżdża Ziemię, łamiąc zasady ustalone przez Starych Bogów, Smoke korzysta z zamieszania i łapie Suba-zero, pomagając mu odzyskać dawne wspomnienia.
Sub-Zero w innych mediach.
Postać Sub-Zero ukazała się w filmie pod tym samym tytułem, a odtwórcą roli lodowego wojownika był François Petit.
Sub-Zero stosował style walki Karate Shotokan i Dragon Kung fu.

</doc>
<doc id="664650" url="https://pl.wikipedia.org/wiki?curid=664650" title="Musików">
Musików

Musików – wieś w Polsce położona w województwie podkarpackim, w powiecie stalowowolskim, w gminie Radomyśl nad Sanem. Leży na południowozachodnim skraju kompleksu Lasów Janowskich w pobliżu drogi wojewódzkiej nr 855.
W latach 1975–1998 miejscowość administracyjnie należała do województwa tarnobrzeskiego.

</doc>
<doc id="664652" url="https://pl.wikipedia.org/wiki?curid=664652" title="Non Opus Dei">
Non Opus Dei

Non Opus Dei – polska grupa muzyczna wykonująca black metal, zawierający wpływy tradycyjnego black i death metalu oraz muzyki elektronicznej. Powstała 1997 w Olsztynie z inicjatywy gitarzystów znanych pod pseudonimami K'ris i Klimorh. 
Dwa lata później w olsztyńskim Selani Studio grupa zarejestrowała swój pierwszy album demo zatytułowany "Yfel". W 1998 roku ukazał się drugi materiał demo pt. "Iliaest" nagrany w HDR Studio. 2001 roku nakładem War Is Imminent na płycie CD oraz Maleficiu na kasecie magnetofonowej ukazał się debiutancki album grupy "Diabolical Metal", ponownie nagrany w Selani Studio. 
Rok później zarejestrowany został pierwszy minialbum zatytułowany "Applied Diabology"; ten jednak nie został nigdy opublikowany. W 2002 roku grupa przystąpiła do prac nad swym drugim albumem pt. "...Sem Al Diavol Va Porti Al Mal", który został zrealizowany w olsztyńskim Studio X. Wydawnictwo ukazało się tego samego roku nakładem wytwórni muzycznej Metal Fortress. 
24 października 2005 roku nakładem Pagan Records ukazał się trzeci album Non Opus Dei zatytułowany "VI – The Satanachist Credo". W czerwcu 2006 roku zrealizowany w nowym składzie ponownie nakładem Pagan Records ukazał się czwarty album grupy pt. "The Quintessence".
W 2007 roku zespół nagrał piąty album zatytułowany "Constant Flow". Został on wydany przez Empire Records. Tego samego roku ukazał się ponadto na płycie winylowej, nakładem Czerni Blask Productions, materiał zatytułowany "Zima 2005". Było to dziewięć utworów, zarejestrowanych podczas jednej z prób. W czerwcu 2010 roku zespół podpisał kontrakt z wytwórnią muzyczną Witching Hour Productions. 15 września tego samego roku ukazał się album "Eternal Circle". Oprawę graficzną wydawnictwa przygotował Bartek Rogalewicz.

</doc>
<doc id="664653" url="https://pl.wikipedia.org/wiki?curid=664653" title="AVP">
AVP



</doc>
<doc id="664656" url="https://pl.wikipedia.org/wiki?curid=664656" title="Ulica Chłodna w Suwałkach">
Ulica Chłodna w Suwałkach

Ulica Chłodna – miejski deptak w Suwałkach w Śródmieściu, główny węzeł komunikacyjny miasta.
Na latarni w pobliżu ul. Kościuszki znajduje się figura krasnala Podziomka (bohatera baśni " O krasnoludkach i o sierotce Marysi"), będąca częścią Szlaku turystycznego im. Marii Konopnickiej „Krasnoludki są na świecie”.

</doc>
<doc id="664658" url="https://pl.wikipedia.org/wiki?curid=664658" title="Patrick Mboma">
Patrick Mboma



</doc>
<doc id="664659" url="https://pl.wikipedia.org/wiki?curid=664659" title="Ulica Tadeusza Kościuszki w Suwałkach">
Ulica Tadeusza Kościuszki w Suwałkach

Ulica Kościuszki w Suwałkach − jedna z najważniejszych, a zarazem najdłuższa ulica w Suwałkach. Posiada zabudowę klasycystyczną i znajdują się przy niej m.in.:
Stanowiła część tzw. traktu kowieńskiego (Prospektu Petersburskiego) prowadzącego z Warszawy do Petersburga przez Kowno. Przy ulicy stoją budynki zaprojektowane przez takich architektów jak Antonio Corazzi, Piotr Aigner, Henryk Marconi czy Karol Majerski. O ulicy napisano „skupia w sobie niemal całe życie suwalczan; przy niej usadowiły się najpiękniejsze gmachy, biura, hotele, a na placach sąsiednich, jako odnogach – świątynie”.
Przez ulicę prowadzi Szlak turystyczny im. Marii Konopnickiej „Krasnoludki są na świecie”, którego obok Muzeum Marii Konopnickiej umiejscowione są plenerowe figury krasnali Pakuły i Mikuły, bohaterów baśni "O krasnoludkach i o sierotce Marysi" Marii Konopnickiej.

</doc>
<doc id="664662" url="https://pl.wikipedia.org/wiki?curid=664662" title="Gamba Osaka">
Gamba Osaka

 – japoński klub piłkarski grający obecnie w J1 League. Klub ma siedzibę w Suicie w północno-wschodniej części Prefektury Osaka. Zespół Gamby swoje domowe mecze rozgrywa na stadionie Panasonic Stadium Suita w Suicie.
Nazwa "Gamba" wzięła się od japońskiego słowa "gambaru" co w języku polskim znaczy "starać się" lub "nie ustępować".
Historia.
Klub został założony w 1980 roku jako klub piłkarski Matsushita Electric Industrial Co., Ltd. w Prefekturze Nara. 1 października 1991 zmieniono nazwę na Gamba Osaka i w 1992 roku Gamba została włączona do japońskiej J-League.
Przez pierwsze lata gry w J-League Gamba zajmował dalsze miejsca w tabeli. W 1997 do klubu sprowadzono Kameruńczyka Patricka M’Bomę, który zdobył 33 gole w 40 meczach dla klubu i Gamba zakończyła sezon na drugim miejscu w tabeli. 
W 2005 roku klub po raz pierwszy zdobył mistrzostwo Japonii. Gamba musiała wygrać, podczas gdy ich sąsiedzi zza miedzy Cerezo Osaka musieli stracić punkty. Gamba wygrała z Kawasaki Frontale 4:2, natomiast Cerezo zremisowało z F.C. Tokyo, które zdobyło wyrównującego gola w 90 minucie meczu. 
W 2008 roku Gamba zdobyła Puchar Cesarza, Superpuchar Japonii i wygrało Azjatycką Ligę Mistrzów. W 2012 roku klub zajął przedostatnie 17. miejsce w ekstraklasie i po raz pierwszy w historii spadł do drugiej ligi. W 2013 roku klub wygrał rozgrywki J-League 2 i powrócił do ekstraklasy. W sezonie 2014 Gamba po raz drugi w swej historii wywalczyła tytuł mistrza Japonii.
Stadion.
W latach 1980-2015 stadionem macierzystym klubu był obiekt Expo '70 Commemorative Stadium. 
Podczas Pucharu Panasonic 14 lutego 2016 na nowym stadionie Panasonic Stadium Suita został rozegrany inauguracyjny, oficjalny mecz z klubem Nagoya Grampus.
Piłkarze.
Piłkarze na wypożyczeniu.
 

</doc>
<doc id="664663" url="https://pl.wikipedia.org/wiki?curid=664663" title="Krążowniki lekkie typu Leander">
Krążowniki lekkie typu Leander

Krążowniki lekkie typu Leander – seria ośmiu krążowników lekkich zbudowanych na zamówienie Royal Navy na początku lat 30. Wszystkie okręty oryginalnie otrzymały nazwy pochodzące od postaci z mitologii greckiej. Trzy ostatnie okręty odróżniały się konstrukcyjnie i zostały w późniejszym czasie przekazane Royal Australian Navy, gdzie znane były jako typ "Sydney" i otrzymały nazwy dużych miast australijskich.
Opis konstrukcji.
Typ "Leander" został zaprojektowany na podstawie doświadczeń zdobytych przy budowie i eksploatacji krążowników ciężkich typu "York" jako okręty eskortowe mające zapewnić osłonę dla konwojów przed atakami okrętów nawodnych. Głównym uzbrojeniem okrętów tego typu było osiem dział 152 mm ustawionych w czterech wieżach, w każdej po dwa działa.
Pierwszych pięć okrętów posiadało liniowy układ maszynowni. Sześć kotłów zostało ulokowane w trzech sąsiadujących kotłowniach (po dwa w jednym), z których spaliny były odprowadzane do pojedynczego komina. Za kotłowniami ulokowano dwa przedziały maszynowni (po dwa zespoły turbin w każdym), oddzielone od siebie pomieszczeniem maszyn pomocniczych. Maszynownia dziobowa napędzała śruby zewnętrzne, natomiast rufowa śruby wewnętrzne. 
Kontrowersyjny układ siłowni (istniała obawa, że pojedyncze trafienie w śródokręcie pozbawi okręt napędu), został poprawiony w trzech ostatnich jednostkach, przekazanych później Royal Australian Navy (zwanych również typem Sydney od pierwszego okrętu). Dzięki zmniejszeniu ilości kotłów do czterech (o łącznej mocy jak na poprzednich jednostkach), "Modified Leander" posiadały już siłownię w układzie unitarnym, przedziały kotłowe i maszynowe były rozlokowane naprzemiennie, licząc od dziobu kotłownia/maszynownia/ kotłownia/maszynownia.
Spowodowało to konieczność zastosowania dwóch kominów oraz początkowo stworzyło problemy z umieszczeniem katapulty dla wodnosamolotu. Pozostałe parametry pozostały bez zmian.
Opancerzenie.
Opancerzenie okrętów było stosunkowo słabe i mało rozległe, mające chronić najwrażliwsze części okrętu. Opancerzenie pionowe stanowił pas burtowy, rozciągający się wzdłuż przedziałów kotłowni i maszynowni, o grubości 76 mm, umieszczony na burcie o grubości 25 mm. Pas był umieszczony w rejonie linii wodnej, a jedynie po bokach kotłowni był wyższy, sięgając górnego pokładu. Cytadelę od strony dziobu i rufy zamykały poprzeczne grodzie o grubości 38 mm. Nad siłownią był pokład pancerny grubości 32 mm (1¼ cala). Osobno chronione były komory amunicyjne głównego kalibru, pancerzem skrzynkowym o grubości 89 mm wzdłuż burt, 76 mm od strony dziobu i rufy i 51 mm od góry. Ponadto maszyna sterowa była chroniona od góry pokładem o grubości 32 mm, z bocznymi skosami grubości 38 mm.
Wieże artylerii i ich barbety były chronione pancerzem grubości tylko 25 mm (1 cala). Ogółem pancerz „Leandera” miał masę 871 ton (11,7% wyporności standardowej), w późniejszych okrętach nieco zwiększoną do 882 ton. W trzech okrętach ulepszonego typu masa pancerza wzrosła do 906 ton.
Modyfikacje.
W czasie wojny okręty tego typu zostały znacząco zmodyfikowane, przede wszystkim pod względem uzbrojenia przeciwlotniczego. Na okrętach nowozelandzkich zainstalowano 4 podwójne działka przeciwlotnicze kalibru 40 mm. Dokonano także modyfikacji katapult lotniczych, wyposażone były w samoloty Supermarine Seagull, Fairey Seafox, Fairey Swordfish lub Supermarine Walrus.
Okręty typy Leander.
Grupa Leander.
HMS/HMNZS "Leander".
Nazwany imieniem Leandra, kochanka kapłanki Hero. Wypożyczony do Nowej Zelandii, wszedł tam do służby jako HMNZS "Leander". W czasie bitwy pod Kolombangarą został ciężko uszkodzony przez japońska torpedę ("długa lanca"), był remontowany przez dwa lata.
HMS/HMNZS "Achilles", później HMIS/INS "Delhi".
Drugi krążownik tego typu przekazany do Nowej Zelandii, wcześniej brał udział między innymi w bitwie u wejścia La Platy. W 1948 sprzedany do Indii, gdzie służył jako INS "Delhi".
HMS "Ajax".
Brał udział między innymi w obronie Krety, w bitwach u wejścia do La Platy i koło przylądka Matapan. Na jego cześć nazwano miasto Ajax w Kanadzie, ulice w mieście zostały nazwane imionami członków załogi tego okrętu.
HMS "Neptune".
Obsadzony załogą nowozelandzką, ale nie należał do Royal New Zealand Navy; zatonął po wpłynięciu na włoską minę w pobliżu Trypolisu.
HMS "Orion".
Brał udział w ewakuacji Krety, gdzie został poważnie uszkodzony.
Grupa Amphion/Sydney.
HMS "Amphion"/HMAS "Perth".
Ukończony w 1936 i przekazany dla RAN w 1939, gdzie służył jako HMAS "Perth". Zatopiony w czasie bitwy na Morzu Jawajskim w 1942.
HMS "Apollo"/HMAS "Hobart".
Ukończony w 1936 i przekazany dwa lata później do RAN, gdzie służył jako HMAS "Hobart". Brał udział w bitwie na Morzu Koralowym, wspierał ogniowo desant na Guadalcanal.
HMS "Phaeton"/HMAS "Sydney".
Przekazany do RAN jeszcze w czasie budowy. Służył w siłach brytyjskich na Morzu Śródziemnym, brał udział między innymi w bitwach koło przylądka Stilo i koło przylądka Spatha. W 1941 "Sydney" został zaskoczony i zatopiony przez niemiecki krążownik pomocniczy HSK "Kormoran".

</doc>
<doc id="664666" url="https://pl.wikipedia.org/wiki?curid=664666" title="Patrick Kearney">
Patrick Kearney

Patrick Kearney (ur. 24 września 1939 w Los Angeles) jest amerykańskim seryjnym mordercą, który polował na młodych mężczyzn w Kalifornii w latach 70. Czasami jest nazywany Autostradowym mordercą ("Freeway Killer"). Ten sam pseudonim przypisuje się dwóm innym seryjnym mordercom: Williamowi Boninowi oraz Randy'emu Stevenovi Kraftowi.
Został wychowany w stosunkowo stabilnej rodzinie (szczególnie w porównaniu do innych seryjnych morderców) jako najmłodszy z trzech synów. Jego młodość nie była jednak pozbawiona urazów. Był szczupłym i chorowitym dzieckiem, nad którym znęcano się w szkole. Jako nastolatek zamknął się w sobie i marzył o zabijaniu ludzi.
Pochodzący z Teksasu Kearney przeprowadził się do Kalifornii po krótkim małżeństwie zakończonym rozwodem. Tam pracował jako mechanik w Hughes Aircraft Company. Utrzymywał, że pierwszą ofiarę pozbawił życia około roku 1965. Miałby to być autostopowicz, którego wziął do samochodu i zabił w miejscowości Orange w Kalifornii. Utrzymywał, że zabił jeszcze kilka osób przed przeprowadzką w roku 1967 do Redondo Beach niedaleko Los Angeles w Kalifornii. Przeniósł się tam razem z młodszym mężczyzną, Davidem Hillem, który stał się później jego kochankiem.
Mężczyźni często się kłócili. Po takich kłótniach Kearney udawał się na długie, samotne przejażdżki samochodem. Wtedy właśnie podwoził młodych autostopowiczów lub młodych gejów z barów dla homoseksualistów, po czym ich zabijał. Był nekrofilem. Strzelał do ofiar bez ostrzeżenia, po czym zabierał ciała, by je kaleczyć i ćwiartować. Fragmenty zwłok rozrzucał później wzdłuż autostrady lub na pustyni, zazwyczaj owinięte w worki na śmieci.
Ostatnią ofiarą Kearneya był młody mężczyzna, John LaMay, zamordowany 13 marca 1977. LaMay przyszedł do domu Kearneya w poszukiwaniu Davida Hilla, który w tym czasie był nieobecny. Kearney zaprosił przyszłą ofiarę do wspólnego oglądania telewizji. Bez żadnego powodu strzelił LaMayowi w tył głowy, a później porzucił jego szczątki na pustyni. Zostały znalezione 18 maja. Ponieważ LaMay poinformował kogoś o tym, że udał się do Hilla, policja zjawiła się w domu Kearneya i Hilla i przesłuchała ich. Nie utrudniali śledztwa, jednak zaraz po wyjściu policjantów zbiegli. Po kilku tygodniach w drodze, oddali się w ręce policji 1 lipca.
David Hill, który w tym czasie miał 34 lata, został oczyszczony z zarzutów o współudział w przestępstwach partnera i wypuszczony na wolność.
Kearney natomiast ujawnił wszystkie swoje przestępstwa, przyznając się do 28 zabójstw. Aby uniknąć kary śmierci, zgodził się przyznać w sądzie do winy. Patrick Kearney został oskarżony o 21 zabójstw i po przyznaniu się do winy skazano go na 21 wyroków dożywotniego pozbawienia wolności. Policja jest pewna, że Kearney jest odpowiedzialny za 7 pozostałych morderstw. Nie istniały jednak fizyczne dowody pozwalające na jego oskarżenie.
Kearney odbywa karę w więzieniu stanowym Mule Creek położonym w mieście Ione w północnej Kalifornii.

</doc>
<doc id="664668" url="https://pl.wikipedia.org/wiki?curid=664668" title="Henryk Baranowski (reżyser)">
Henryk Baranowski (reżyser)

Henryk Baranowski (ur. 9 lutego 1943 w Tarnopolu, zm. 27 lipca 2013 w Brwinowie) – polski reżyser teatralny, scenarzysta i aktor, także scenograf.
Życiorys.
Absolwent Wydziału Filozofii Uniwersytetu Warszawskiego (1968) oraz Wydziału Reżyserskiego PWST w Warszawie (1973). W 1993 roku był dyrektorem warszawskiego Teatru Małego. Od 2003 do 2007 roku był dyrektorem Teatru Śląskiego w Katowicach.
Jest autorem znanych i wielokrotnie nagradzanych inscenizacji teatralnych i operowych. Do jego najważniejszych osiągnięć reżyserskich należą: kontrowersyjne "Dziady" w Teatrze im. Jaracza w Olsztynie (1975), "Dzień dobry i do widzenia" (1976), "Zamek" (1976) na podstawie Franza Kafki, "Peepshow" (1992), które zostało wyróżnione James Jefferson Award dla najlepszego przedstawienia sezonu w Chicago, oraz "Echnaton" (2000). W 2004 roku wystawił w Nowosybirskim Teatrze Opery i Baletu "Życie z idiotą" Alfreda Schnittkego według prozy Wiktora Jerofiejewa, które otrzymało Wszechrosyjską Maskę Operową dla najlepszego przedstawienia operowego w Rosji.
Dla Teatru Telewizji zrobił m.in. "Noc jest matką dnia" (2004) z kreacjami aktorskimi Jana Peszka i Haliny Łabonarskiej, "Świętą wiedźmę" (2003) z Magdaleną Cielecką w roli głównej oraz według własnego scenariusza "Puste niebo" (1999).
Jako aktor pojawił się w rolach epizodycznych w "Róży Luksemburg" Margarethe von Trotty i "Panu Tadeuszu" Andrzeja Wajdy. Główną rolę zagrał u Krzysztofa Kieślowskiego w "Dekalogu I", gdzie wcielił się w postać naukowca, racjonalisty i ateisty, który zbytnio zaufał możliwościom współczesnej nauki. Wystąpił także w kilku przedstawieniach Teatru Telewizji.
Zmarł 27 lipca 2013 po długiej i ciężkiej chorobie.

</doc>
<doc id="664669" url="https://pl.wikipedia.org/wiki?curid=664669" title="Awantura o Basię">
Awantura o Basię

Awantura o Basię – powieść napisana przez Kornela Makuszyńskiego w 1936 roku. Pierwszy raz została opublikowana w 1937 roku.
Treść.
Opowiada historię dziewczynki o imieniu Basia. Matka dziewczynki ginie na dworcu kolejowym przejechana przez pociąg. Opiekę przejmują przypadkowi ludzie. Najpierw doktorowa z prowincjonalnego miasteczka wysyła bohaterkę pociągiem, z kartką na szyi z zapisanym adresem osoby, do której ma się udać. Jednak kartka ulega po drodze częściowemu zniszczeniu i jest mylnie odczytana. Basia trafia ostatecznie pod opiekę znanego pisarza Olszowskiego, który otacza ją miłością. Wkrótce zgłasza się prawowita opiekunka - Stanisława Olszańska, przyjaciółka zmarłej w tragicznym wypadku matki Basi. Basia dostaje się pod wspólną opiekę Stanisławy i pisarza Olszowskiego, co wkrótce zostaje przypieczętowane małżeństwem obojga. Po wielu latach, Basia, już jako nastolatka, dowiaduje się, że jej ojciec - uczony, który zaginął podczas ekspedycji w Ameryce Południowej - został odnaleziony, ale cierpi na zaniki pamięci. Basia postanawia zaopiekować się tatą. Ojciec dzięki jej opiece odzyskuje pamięć.

</doc>
<doc id="664670" url="https://pl.wikipedia.org/wiki?curid=664670" title="Krikor Azarjan">
Krikor Azarjan

Krikor Azarjan (ur. 15 marca 1934 w Płowdiwie, zm. 14 grudnia 2009 w Sofii) – bułgarski reżyser i aktor ormiańskiego pochodzenia.
Współpracował z teatrami w Płowdiwie (1966 – 1969) i Sofii (1970 – 1978 i od 1990 Teatr Armii Ludowej, 1978 – 1983 Teatr Narodowy, 1984 – 1987 Teatr Młodzieżowy, 1987 – 1990 kierownik artystyczny Teatru Sofia). Azarian w teatrze bułgarskim pełnił rolę rzecznika teatru poetyckiego i metaforycznego; wystawił m.in.: "Wiśniowy sad" Antona Czechowa (1968), "Ścieżki "Nikołaja Chajtowa (1969), "Styczeń" (1974, 1982) i "Próbę lotu" (1978, 1996 – w Warszawie) Jordana Radiczkowa, "Króla Lira" (1979) i "Wieczór Trzech Króli" (1980) Williama Szekspira, "Ostatnią taśmę Krappa" Samuela Becketta (1992), "Henryka IV" Luigiego Pirandella (1998).
Zmarł na chorobę nowotworową.

</doc>
<doc id="664677" url="https://pl.wikipedia.org/wiki?curid=664677" title="Awantura o Basię (film 1959)">
Awantura o Basię (film 1959)

Awantura o Basię – polski film z 1959 roku, zrealizowany na podstawie powieści Kornela Makuszyńskiego pod tym samym tytułem.
Treść.
Po tragicznej śmierci matki, kilkuletnią Basią zajęli się doktorstwo, lecz musieli dziewczynkę odesłać pod adres w Krakowie, który wyszeptała tuż przed śmiercią matka. W czasie podróży Basia poznaje aktora Walickiego, a następnie, na skutek mylnego odczytania adresu, trafia do literata Stanisława Olszowskiego.

</doc>
<doc id="664679" url="https://pl.wikipedia.org/wiki?curid=664679" title="Oddział Żandarmerii Wojskowej w Żaganiu">
Oddział Żandarmerii Wojskowej w Żaganiu

Lubuski Oddział Żandarmerii Wojskowej w Żaganiu – terenowa jednostka organizacyjna Żandarmerii Wojskowej i jednostka wojskowa.
Historia Oddziału.
Sformowanie Oddziału.
Oddział Żandarmerii Wojskowej w Żaganiu został sformowany w terminie do 31 grudnia 2001 w wyniku przeformowania Wydziału Żandarmerii Wojskowej w Żaganiu. Jednostka została zorganizowana na podstawie etatu wojenno-pokojowego Nr 62/165/0.
7 maja 2001 komendant Oddziału ŻW w Żaganiu, ppłk Janusz Hinc powołał komisję pod przewodnictwem ppłk. Władysława Kułasiewicza z zadaniem przyjęcia w podporządkowanie Placówki ŻW w Sulechowie.
15 października 2001 komendant Oddziału ŻW w Żaganiu powołał komisję pod przewodnictwem kpt. Jarosława Jankowskiego z zadaniem przyjęcia w podporządkowanie Placówki ŻW w Świętoszowie.
18 października 2001, w Świętoszowie, komendant Oddziału ŻW we Wrocławiu, płk mgr Marek Gosk – przekazał, a komendant Oddziału ŻW w Żaganiu, ppłk mgr Janusz Hinc – przyjął w podporządkowanie Placówkę ŻW w Świętoszowie.
Lata 2002-2011.
W lutym i marcu 2002 Oddział ŻW zaangażował posiadane siły i środki w zabezpieczenie sojuszniczego ćwiczenia strategicznego z udziałem wojsk pk. „Strong Resolve 2002”.
W dniach 22-25 kwietnia 2002, w Warszawie, odbyły się Centralne Zawody Techniczno-Bojowe Inspektorów Ruchu Drogowego Żandarmerii Wojskowej. W zawodach uczestniczył st. chor. Paweł Płonka, który zwyciężył w klasyfikacji indywidualnej, w konkurencji K3 – strzelanie z broni służbowej.
W dniu 9 maja 2002 miała miejsce ceremonia przekazania obowiązków komendanta Oddziału ŻW w Żaganiu. Dotychczasowy komendant Oddziału, płk Janusz Hinc ubył na stanowisko komendanta Oddziału ŻW w Elblągu z siedzibą w Olsztynie. Nowy komendant Oddziału, płk Ryszard Gano, przybył ze stanowiska zastępcy komendanta Mazowieckiego Oddziału ŻW w Warszawie.
23 maja 2002 komendant główny Żandarmerii Wojskowej polecił powołać w Oddziale ŻW Grupę Operacyjną działającą w systemie reagowania kryzysowego Żandarmerii Wojskowej.
18 lipca 2002 komendant główny Żandarmerii Wojskowej polecił utrzymywać na szczeblu Oddziału ŻW nieetatową grupę ochronną przeznaczoną do wsparcia Wydziału Ochrony Specjalnej Mazowieckiego Oddziału Żandarmerii Wojskowej w Warszawie, w czasie realizacji działań ochronnych osób na terenie obsługiwanym.
W dniu 31 marca 2004 nastąpiła zmiana na stanowisku komendanta Oddziału ŻW w Żaganiu. Pułkownik Mariusz Sośnicki przekazał obowiązki służbowe ppłk. Wiesławowi Szczygielskiemu.
W dniu 25 czerwca 2004 miała miejsce uroczystość przekazania obowiązków komendanta Oddziału ŻW w Żaganiu. Pułkownik Wiesław Szczygielski przekazał obowiązki płk. Krzysztofowi Drzymalikowi.
Do dnia 30 czerwca 2004 Oddział ŻW w Żaganiu i podporządkowane placówki przeformowane zostały na nowe etaty wojenno-pokojowe. Wprowadzenie nowej struktury w jednostkach organizacyjnych ŻW związane było z wejściem w życie w dniu 1 lipca 2004 nowej ustawy pragmatycznej.
Z dniem 1 sierpnia 2008 Oddział ŻW w Żaganiu przyjął w podporządkowanie Placówkę ŻW w Bolesławcu, która do tego czasu podlegała komendantowi Oddziału ŻW we Wrocławiu.
Z dniem 1 stycznia 2010, w strukturze organizacyjnej Oddziału, rozpoczęła funkcjonowanie izba zatrzymań.
Struktura organizacyjna OŻW w Żaganiu:
Oddział ŻW w Żaganiu wraz z podległymi jednostkami obejmuje swoją właściwością teren województwa lubuskiego oraz powiatów: bolesławieckiego, lubańskiego,
lwóweckiego i zgorzeleckiego (z województwa dolnośląskiego), w tym bezpośrednio powiaty: krośnieński, żagański, żarski i gminę Nowogród Bobrzański (z powiatu zielonogórskiego).
Jednostka nie jest spadkobiercą tradycji żadnego z historycznych pododdziałów Żandarmerii, nie posiada patrona i nie obchodzi własnego święta.
Oddział ŻW w Żaganiu tak, jak pozostałe jednostki organizacyjne ŻW nawiązuje do dziedzictwa tradycji Dywizjonu Karabinierów Konnych z 1831 i formacji Żandarmerii z lat 1914-1947 oraz obchodzi swoje Święto w dniu 13 czerwca.
30 kwietnia 2010 roku Minister Obrony Narodowej „"dla podkreślenia więzi łączących żołnierzy Oddziału Żandarmerii Wojskowej ze społeczeństwem ziemi lubuskiej"” nadał Oddziałowi Żandarmerii Wojskowej w Żaganiu nazwę wyróżniającą "Lubuski".
W piątek 18 czerwca 2010 roku, w Klubie Garnizonowym w Żaganiu, odbyła się uroczysta zbiórka z okazji Święta ŻW połączona z XX rocznicą powstania formacji. W trakcie uroczystości odczytana została decyzja Ministra Obrony Narodowej w sprawie nadania nazwy wyróżniającej "Lubuski" Oddziałowi Żandarmerii Wojskowej w Żaganiu, a następnie gen. bryg. Mirosław Rozmus, zastępca dowódcy 11 DKPanc wręczył wyróżnionym żołnierzom odznaczenia państwowe i resortowe.
Z dniem 10 lipca 2010 roku placówki Żandarmerii Wojskowej utraciły status terenowych jednostek organizacyjnych Żandarmerii Wojskowej oraz jednostek wojskowych, w rozumieniu art. 3 ust. 5 ustawy z dnia 21 listopada 1967 r. o powszechnym obowiązku obrony RP. W skład oddziałów lub wydziałów Żandarmerii Wojskowej mogą wchodzić placówki Żandarmerii Wojskowej, jako ich zamiejscowe komórki wewnętrzne.
W okresie od 27 września do 30 listopada 2010 roku Oddział Żandarmerii Wojskowej w Żaganiu został przeformowany na nowy etat Nr GW/070/0. Wszystkie placówki ŻW weszły w struktury Oddziału, jako zamiejscowe komórki wewnętrzne z wyjątkiem Placówki ŻW w Wędrzynie, która została przeformowana w Wydział Żandarmerii Wojskowej w Wędrzynie według etatu Nr GW /074/0. Ponownie został utworzony etat szefa sztabu Oddziału ŻW.
Struktura organizacyjna Oddziału ŻW w Żaganiu w okresie od 1 grudnia 2010 do 30 czerwca 2011 roku.
W czwartek 16 grudnia 2010 roku, w obecności szefa sztabu-zastępcy komendanta głównego Żandarmerii Wojskowej płk. dypl. Zbigniewa Powęski dotychczasowy komendant Oddziału, płk Krzysztof Drzymalik przekazał obowiązki swojemu zastępcy ppłk. Jerzemu Żołudziowi. W piątek 17 grudnia 2010 roku Minister Obrony Narodowej Bogdan Klich wyznaczył gen. bryg. Mirosława Rozmusa na stanowisko komendanta głównego Żandarmerii Wojskowej.
Dotychczasowy komendant Oddziału, płk Krzysztof Drzymalik został wyznaczony na stanowisko szefa Zarządu Prewencji KG ŻW. Zastąpił na tym stanowisku płk. Jerzego Żygadło. Pułkownik Drzymalik został trzecim komendantem Oddziału ŻW w Żaganiu, który z tego stanowiska awansował na stanowisko szefa zarządu w Komendzie Głównej ŻW. Poprzednio służbę w KG ŻW pełnili płk Janusz Hinc (szef Zarządu Operacyjno-Rozpoznawczego) i płk Ryszard Gano (szef Zarządu Prewencji).
1 lutego 2011 roku na uroczystej zbiórce płk Krzysztof Drzymalik wręczył płk. Jerzemu Żołudź akt mianowania na stanowisko komendanta lubuskiej Żandarmerii Wojskowej.
Lata 2011-2015.
13 maja 2011 roku komendant Oddziału ŻW w Żaganiu wydał rozkaz Nr 21/11 z dnia 13 maja 2011 roku w sprawie zmian organizacyjnych w Oddziale Żandarmerii Wojskowej w Żaganiu. Zmiany zostały przeprowadzone w terminie do 30 czerwca 2011 roku i polegały na:
likwidacji:
przyjęciu w podporządkowanie z Oddziału Żandarmerii Wojskowej we Wrocławiu:
przyjęciu w podporządkowanie z Oddziału Żandarmerii Wojskowej w Poznaniu:
Zmiany organizacyjne spowodowały istotne zmiany personalne. Między innymi przeprowadzone zostały zmiany na stanowiskach: zastępcy komendanta i szefa sztabu Oddziału ŻW, szefa Wydziału Operacyjno-Rozpoznawczego, szefa Wydziału Prewencji, komendanta Placówki ŻW w Bolesławcu i komendanta Placówki ŻW w Sulechowie.
1 lipca 2011 roku, po przeprowadzonych zmianach organizacyjnych, Oddział ŻW w Żaganiu przyjął następującą strukturę organizacyjną.
Z dniem 1 lipca 2011 roku Minister Obrony Narodowej zmienił nazwę Wydziału Operacyjno-Rozpoznawczego występującego w strukturze Lubuskiego Oddziału Żandarmerii Wojskowej na Wydział Kryminalny oraz Sekcji Operacyjno-Rozpoznawczej występującej w strukturze Wydziału Żandarmerii Wojskowej we Wrocławiu na Sekcję Kryminalną, a także określił obszar działania Lubuskiego Oddziału Żandarmerii Wojskowej i podległych Wydziałów Żandarmerii Wojskowej w Wędrzynie i we Wrocławiu.
Nowy obszar działania Lubuskiego Oddziału ŻW obejmuje dziesięć garnizonów: Bolesławiec, Głogów, Kłodzko, Krosno Odrzańskie, Leszno, Opole, Sulechów, Świętoszów, Zielona Góra, Żagań. Obszar działania Wydziału ŻW w Wędrzynie obejmuje trzy garnizony: Wędrzyn, Międzyrzecz i Skwierzyna, natomiast kolejne trzy garnizony znalazły się na obszarze działania Wydziału ŻW we Wrocławiu: Wrocław, Brzeg i Oleśnica. W specyficznej sytuacji znalazł się dowódca Garnizonu Jarocin, którego terytorialny zasięg właściwości pokrywa się z obszarem działania czterech jednostek organizacyjnych Żandarmerii Wojskowej: Oddziałów ŻW w Bydgoszczy i Żaganiu oraz Wydziałów ŻW w Poznaniu i we Wrocławiu.
Od 22 grudnia 2011 roku szczegółowe zakresy działania jednostek Żandarmerii Wojskowej określa zarządzenie Nr 53/MON Ministra Obrony Narodowej z dnia 8 listopada 2011 r. w sprawie szczegółowych zakresów działania jednostek organizacyjnych Żandarmerii Wojskowej.
Od 25 maja 2012 żołnierze ŻW w czasie wykonywania zadań służbowych noszą na prawym ramieniu naramiennik „MP Żandarmeria Wojskowa”.
W lipcu 2012 kompania ŻW została przezbrojna w 5,56 mm karabinki wz. 1996 „Beryl”, a pozostała kadra otrzymała 9 mm pistolety Glock 17.
W dniach 10-22 września 2012 na terenie Ośrodka Szkolenia Poligonowego Wojsk Lądowych Wędrzyn żołnierze OŻW w Żaganiu zabezpieczali ćwiczenie taktyczne z wojskami Wielonarodowego Batalionu Policji Wojskowej NATO pk. „Sharp-Lynx'12”.
W piątek 28 września 2012 żołnierze obchodzili święto Żandarmerii Wojskowej. Wśród zaproszonych gości był między innymi gen. dyw. Mirosław Różański, dyrektor Departamentu Strategii i Polityki Obronnej MON. Obchody święta zostały zorganizowane z ponad trzymiesięcznym opóźnieniem spowodowanym udziałem żołnierzy ŻW w zabezpieczeniu Mistrzostw Europy w Piłce Nożnej UEFA EURO 2012. Od 1 czerwca do 5 lipca żołnierzom ŻW przysługiwały uprawnienia określone w art. 15-17 ustawy o Policji. Ponadto w pierwszej dekadzie sierpnia 2012 w Kostrzynie nad Odrą zabezpieczano XVIII Przystanek Woodstock.
15 lutego 2013 Wojskowa Prokuratura Garnizonowa w Zielonej Górze zaprzestała rejestrowania w repertoriach materiałów w sprawach o przestępstwa i wykroczenia. Prokuratorzy przestali pełnić dyżurny oraz uczestniczyć w działaniach profilaktycznych w instytucjach i jednostkach wojskowych. Tego samego dnia Wydział ŻW w Wędrzynie i Placówka ŻW w Sulechowie rozpoczęły współpracę w Wojskową Prokuraturą Garnizonową w Szczecinie, a Oddział ŻW w Żaganiu rozszerzył zakres współdziałania z Wojskową Prokuraturą Garnizonową we Wrocławiu.
31 marca 2013 została zniesiona Wojskowa Prokuratura Garnizonowa w Zielonej Górze.
12 listopada 2013 roku płk Krzysztof Drzymalik przekazał obowiązki szefa Zarządu Prewencji KG ŻW płk. Marcinowi Fitasowi, dotychczasowemu komendantowi Oddziału Specjalnego Żandarmerii Wojskowej w Warszawie.
We wtorek 28 stycznia 2014 roku, w Klubie 11 DKPanc w Żaganiu, płk Jerzy Żołudź przekazał obowiązki komendanta Oddziału płk. Tomaszowi Kajzerowi, dotychczasowemu szefowi Oddziału Wewnętrznego i Ochrony Informacji Niejawnych Komendy Głównej ŻW. W ceremonii przekazania obowiązków wzięli udział między innymi komendant główny Żandarmerii Wojskowej gen. dyw. Mirosław Rozmus i dowódca 11 DKPanc gen. dyw. Janusz Adamczak.
Dotychczasowy komendant Oddziału, płk Jerzy Żołudź został wyznaczony na stanowisko szefa Oddziału Profilaktyki w Zarządzie Prewencji KG ŻW. Zastąpił na tym stanowisku płk. Wojciecha Łomnickiego, który 12 listopada 2013 roku został wyznaczony na stanowisko szefa Oddziału Prewencji-zastępcy szefa Zarządu Prewencji KG ŻW.
Z dniem 20 lutego 2014 obowiązki zastępcy komendanta Oddziału ŻW objął ppłk Piotr Filipowski, ostatnio pełniący służbę w Oddziale Prewencji KG ŻW na stanowisku starszego specjalisty. Dotychczasowy zastępca komendanta Oddziału ŻW, ppłk Tomasz Rosiński objął obowiązki na stanowisku szefa Wydziału Dydaktycznego Centrum Szkolenia Żandarmerii Wojskowej w Mińsku Mazowieckim. Przez niespełna miesiąc kluczowe stanowiska w jednostce, komendanta i jego zastępcy, zajmowali absolwenci Szkoły Podchorążych Rezerwy (kierunek ŻW) w Wyższej Szkole Oficerskiej im. Stefana Czarnieckiego Poznaniu. Uroczysta zbiórka z okazji pożegnania ppłk. Rosińskiego i „powitania” ppłk. Filipowskiego miała miejsce 17 lutego 2014 roku.
6 listopada 2014 roku Minister Obrony Narodowej mianował z dniem 11 listopada 2014 roku pierwszego szefa sztabu Oddziału ŻW w Żaganiu, majora w stanie spoczynku Jana Majewskiego podpułkownikiem.
20 listopada 2014 roku chorąży Beata Cierpiał z Oddziału ŻW w Żaganiu została wyróżniona tytułem „Lidera Profilaktyki 2015” wśród żołnierzy Żandarmerii Wojskowej.
1 grudnia 2014 roku przewodniczącym Rady Miejskiej w Leśnej został wybrany mjr rez. Stanisław Kazimierz Marczyński, pierwszy komendant Placówki ŻW w Jeleniej Górze, były oficer Wydziału ŻW w Żaganiu, odznaczony Krzyżem Zasługi za Dzielność za wykazane męstwo w czasie pełnienia obowiązków w ramach Polskiego Kontyngentu Wojskowego w Iraku, członek Zarządu Koła Regionalnego Stowarzyszenia Żandarmerii Wojskowej „Żandarm” działającego przy Oddziale ŻW w Żaganiu.
10 lutego 2015 roku weszło w życie nieobowiązujące już rozporządzenie Ministra Obrony Narodowej z dnia 31 grudnia 2014 roku w sprawie rodzajów, zestawów i wzorów oraz noszenia umundurowania i oznak wojskowych przez żołnierzy zawodowych i żołnierzy pełniących służbę kandydacką. „Rewolucyjną” zmianą okazało się przeszycie przez cały stan osobowy Oddziału odznak rozpoznawczych Żandarmerii Wojskowej z lewego na prawy rękaw kurtek munduru, bluz olimpijek i płaszczy. Po raz pierwszy, żołnierze Oddziału wystąpili z „nowymi” odznakami rozpoznawczymi w czwartek 26 lutego, w czasie ceremonii pożegnania dotychczasowego zastępcy komendanta. Z dniem 3 marca ppłk. Piotr Filipowski objął obowiązki na stanowisku zastępcy szefa Zarządu Prewencji – szefa Oddziału Prewencji Komendy Głównej ŻW w Warszawie i został awansowany na pułkownika. Tego samego dnia dotychczasowy komendant Wydziału ŻW we Wrocławiu ppłk Daniel Kowalczyk awansował na pułkownika i objął obowiązki na stanowisku komendanta Oddziału ŻW w Szczecinie. W piątek 27 lutego obowiązki komendanta Wydziału ŻW we Wrocławiu przyjął ppłk Dariusz Ściana, dotychczasowy zastępca komendanta Oddziału ŻW w Krakowie.
2 maja 2015 roku na dziedzińcu Pałacu Prezydenckiego w Warszawie komendant Oddziału ŻW w Żaganiu płk Tomasz Kajzer odebrał z rąk Prezydenta RP Bronisława Komorowskiego flagę państwową RP.
23 czerwca 2015 roku podsekretarz stanu Maciej Jankowski, działając z upoważnienia Ministra Obrony Narodowej, wprowadził odznakę pamiątkową Oddziału Żandarmerii Wojskowej w Żaganiu, zatwierdził wzór odznaki i legitymacji oraz nadał regulamin odznaki.
Obsada personalna Oddziału ŻW.
Komendanci:
Zastępcy komendanta:
Szefowie sztabu:

</doc>
<doc id="664680" url="https://pl.wikipedia.org/wiki?curid=664680" title="Węgorczyca">
Węgorczyca

Węgorczyca (strongyloidoza, łac. strongyloidosis, ang. strongyloidiasis) – choroba pasożytnicza wywołana przez nicienia węgorka jelitowego ("Strongyloides stercoralis"), który cały cykl rozwojowy może odbyć w organizmie człowieka, może więc wskutek autozakażenia doprowadzać do wieloletniego przebiegu choroby.
Epidemiologia.
"Strongyloides stercoralis" występuje w strefie tropikalnej, szczególnie na obszarach Azji Południowo-Wschodniej, Afryki Subsaharyjskiej i Brazylii.
Charakterystyka pasożyta i cykl życiowy.
Larwy mogą żyć w glebie jako larwy filariopodobne.
Do organizmu człowieka mogą wnikać poprzez skórę lub błony śluzowe. Następnie drogą krwi przedostają się do płuc, następnie przez oskrzela do jamy ustnej. Następnie po połknięciu, przedostają się do jelita cienkiego, gdzie dojrzewają. Jednak istnieją również dowody na to, że larwy mogą przedostać się do jelit poprzez tkankę łączną. Samice wytwarzają na drodze partenogenezy jaja, z których powstają larwy rabditopodobne, które zostają wydalone z kałem na zewnątrz lub mogą ponownie przedostać się do krwi przez błonę śluzową okrężnicy lub skórę okolicy odbytu i powtórzyć swój cykl życiowy.
Objawy i przebieg.
Niepowikłana węgorczyca ma przebieg bezobjawowy lub przebiega z bólami brzucha i objawami skórnymi, które są najbardziej charakterystyczne dla tej choroby. W przypadkach powikłanych występują: biegunka, wymioty, nudności, zapalenie jelita grubego, objawy krwawienia z przewodu pokarmowego. Wszystkie one mogą prowadzić do utraty masy ciała i wyniszczenia. Objawy ze strony układu oddechowego są rzadkie. U osób z obniżoną odpornością może doprowadzić do śmierci. Charakterystycznym objawem węgorczycy jest "larva migrans" – liniowe lub kręte, swędzące zmiany skórne (tzw. „pełzające zapalenie skóry”).
Rozpoznanie.
Jeśli nie obserwuje się charakterystycznych objawów skórnych na obszarze endemicznym, podejrzenie choroby może sugerować występowanie znacznej eozynofilii. Ostateczne rozpoznanie może postawić po stwierdzeniu larw (jaja nie występują wskutek wewnątrzjelitowego rozwoju larw rabditopodobnych) w kale. Larwy filariopodobne mogą być stwierdzone w bioptatach z dwunastnicy lub jelit, a w przypadku masywnych infekcji, także w ślinie, popłuczynach oskrzelowo-pęcherzykowych.
Istnieją też metody immunoenzymatyczne wykrywające przeciwciała przeciwko antygenom węgorka.
Leczenie.
Obowiązuje leczenie nawet bezobjawowych postaci choroby.
Zakażenie "Strongyloides fulleborni".
Występuje w Afryce i Papui-Nowej Gwinei. Chorują noworodki i niemowlęta, które ulegają zakażeniu bezpośredniemu podczas karmienia piersią. Choroba powoduje bóle brzucha, wymioty i nudności i zaburzenia oddychania.

</doc>
<doc id="664681" url="https://pl.wikipedia.org/wiki?curid=664681" title="Czajkowscy">
Czajkowscy

Czajkowski (Czaykowski) – nazwisko kilku polskich rodów szlacheckich - na tyle rozrodzonych, że nawet najlepsi polscy genealodzy nie są w stanie przyporządkować wszystkich osób je noszących do poszczególnych domów.
Czajkowscy (Czaykowscy) herbu Dębno.
Czajkowscy(Czaykowscy) herbu Dębno – polski ród szlachecki pochodzący według Niesieckiego od Czajków herbu Dębno z Powiatu Sandomierskiego. W XIX w.wielu Czajkowskich herbu Sas wylegitymowało się ze szlachectwa przed austriackimi heroldiami z herbem Dębno, stąd wśród Czajkowskich herbu Dębno występują te same przydomki jak u Czajkowskich herbu Sas: "Berynda, Daszkiewicz, Kawalec, Kunko, Romanowicz, Słoninka, Szałko, Szawko, Trojan, Trunko, Tymkowicz"
Czajkowscy herbu Jastrzębiec.
Czajkowscy herbu Jastrzębiec – polski ród szlachecki, którego nazwisko pochodzi według Milewskiego od Czajek w Ziemi Bielskiej.
Czajkowscy herbu Korab.
Czajkowscy herbu Korab – polski ród szlachecki, którego nazwisko pochodzi od Czajek (dziedziczyli na wsiach Czajki Duże i Małe oraz Czajki-Kobyłka) w Ziemi Warszawskiej.
Czajkowscy herbu Sas.
Czajkowscy herbu Sas – polski ród szlachecki, którego nazwisko pochodzi od Czajkowic w powiecie lwowskim (obecnie na terytorium Ukrainy), najprawdopodobniej pochodzenia rusińskiego lub wołoskiego, osiadły tamże już w poł. XIV w.
Chociaż ich pierwotnym herbem był Sas, typowy dla rodów rusińskiego i wołoskiego pochodzenia, wielu podczas legitymacji szlachectwa w zaborze austriackim pod koniec XVIII i w XIX w. podało jako swój herb Dębno – prawdopodobnie „"zbałamuceni Niesieckim"” jak to napisał Boniecki w swoim Herbarzu.
W związku z licznym rozrodzeniem Czajkowscy używali dla identyfikacji poszczególnych gałęzi rodu następujących przydomków: "Berynda", "Duma Kuncewicz", "Daszkiewicz" i "Daszkiewicz Lechnowicz", "Kawalec", "Kunko", "Romanowicz", "Słoninka", "Szałko", "Szawko", "Trojan", "Trunko", "Tymkowicz" ("Tymkiewicz").
Najbliższymi sąsiadami Czajkowskich herbu Sas z Czajkowic byli Bilińscy herbu Sas z Biliny, Kulczyccy herbu Sas z Kulczyc, Hordyńscy herbu Sas z Hordyni oraz Horodyscy herbu Korczak z Horodyszcza.

</doc>
<doc id="664683" url="https://pl.wikipedia.org/wiki?curid=664683" title="Strongyloidoza">
Strongyloidoza



</doc>
<doc id="664684" url="https://pl.wikipedia.org/wiki?curid=664684" title="Strongyloides sterocostalis">
Strongyloides sterocostalis



</doc>
<doc id="664686" url="https://pl.wikipedia.org/wiki?curid=664686" title="Strongyloides fulleborni">
Strongyloides fulleborni



</doc>
<doc id="664688" url="https://pl.wikipedia.org/wiki?curid=664688" title="W pustyni i w puszczy (film 2001)">
W pustyni i w puszczy (film 2001)

W pustyni i w puszczy – polski film fabularny w reżyserii Gavina Hooda, wyprodukowany w 2001, ekranizacja powieści "W pustyni i w puszczy" (1911) Henryka Sienkiewicza. Okres zdjęciowy trwał od 31 lipca do 23 października 2000. Film był kręcony w plenerach Południowej Afryki i Tunezji. Na początku reżyserem filmu miał być Maciej Dutkiewicz, jednak musiał zrezygnować z powodu choroby.
Jednocześnie nakręcono miniserial telewizyjny o takim samym tytule.
Fabuła.
Afryka, rok 1885 – trwa powstanie Mahdiego w Sudanie. Dwoje dzieci, Staś Tarkowski (Adam Fidusiewicz) i Nel Rawlison (Karolina Sawka), bawiąc się beztrosko nad brzegiem morza, rozkoszują się błogą atmosferą nadchodzących świąt Bożego Narodzenia. Wkrótce ich życie diametralnie się zmieni, zostają porwani przez wojowników Mahdiego. Pod nieobecność ojców zostają podstępem sprowadzeni na pustynne pustkowie, do El-Gharak, gdzie dochodzi do porwania. Stąd mają zostać przewiezieni do obozu Mahdiego. Niedługo potem ojciec Stasia, inżynier Tarkowski, odkrywa, że dzieci zostały porwane i natychmiast rusza w pościg, ale nadciągająca burza piaskowa udaremnia poszukiwania. Dzieci pozostawione na pastwę porywaczy, poznają prawdziwe i okrutne życie na pustyni.
Po uciążliwej podróży przez pustynię, gdy nadarza się okazja, Staś zabija porywaczy. Wraz z Nel oraz dwójką afrykańskich nastolatków; Kalim i Meą, zagubieni w sercu afrykańskiej dżungli, starają się odnaleźć drogę do domu. W trakcie tej wędrówki przeżywają wiele ciekawych i niebezpiecznych przygód oraz poznają piękną przyrodę Afryki. Po drodze Nel, Staś, Kali i Mea uwalniają dużego afrykańskiego słonia o imieniu King (ang. King – Król), który po pewnym czasie staje się oddanym przyjacielem całej czwórki bohaterów, a szczególnie małej Nel.

</doc>
<doc id="664694" url="https://pl.wikipedia.org/wiki?curid=664694" title="Stalag I B">
Stalag I B

Stalag I B Hohenstein – obóz jeńców wojennych nieopodal Olsztynka (), na terenie miejscowości Królikowo.
W obozie więziono Polaków, Francuzów, Rosjan, Włochów, Belgów i Serbów. Na dzień 30 października 1939 znajdowało się w nim 18 276 szeregowych i 11 oficerów polskich oraz 1413 więźniów cywilnych. Poszczególne grupy narodowościowe były od siebie ściśle izolowane. Szacuje się, że w okresie całej wojny przebywało w nim 650 tysięcy jeńców (zmarło ok. 60 tys. z nich). Był to jeden z największych obozów jenieckich w Europie Wschodniej. Pierwsi do obozu przybyli jeńcy polscy, już w pierwszych dniach września 1939. W 1940 do Stalagu I-B dotarły pierwsze transporty jeńców francuskich, od połowy 1941 do obozu przywożono jeńców radzieckich. Zimą 1941/1942 zmarło w obozie około 25 tysięcy osób. Zmarłych w obozie grzebano na cmentarzu w Sudwie. Oblicza się, iż pochowano tam zwłoki 55 tysięcy jeńców w ponad 500 mogiłach. Pamięć zmarłych uczczono postawieniem pomnika według projektu Ryszarda Wachowskiego. Od 1980 czynna jest w Olsztynku wystawa dokumentów i pamiątek obozowych.
W 2011 roku podczas prac przy budowie drogi ekspresowej S7 na terenie wsi Królikowo natrafiono na ślady obozu. Prace archeologiczne prowadzono na obszarze 473 arów do października 2011.

</doc>
<doc id="664697" url="https://pl.wikipedia.org/wiki?curid=664697" title="VI – The Satanachist Credo">
VI – The Satanachist Credo

VI: The Satanachist Credo - trzeci album studyjny polskiej grupy black metalowej Non Opus Dei. Wydany został 24 października 2005 roku nakładem Pagan Records. Nagrania zostały zarejestrowane w olsztyńskim Studio X w lipcu 2004 roku we współpracy z producentem muzycznym Szymonem Czechem.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="664706" url="https://pl.wikipedia.org/wiki?curid=664706" title="Cianowice Małe">
Cianowice Małe

Cianowice Małe – część wsi Cianowice w Polsce położona w województwie małopolskim, w powiecie krakowskim, w gminie Skała.
W latach 1975–1998 miejscowość administracyjnie należała do województwa krakowskiego.

</doc>
<doc id="664712" url="https://pl.wikipedia.org/wiki?curid=664712" title="Chad Murray">
Chad Murray



</doc>
<doc id="664714" url="https://pl.wikipedia.org/wiki?curid=664714" title="Anedżdti">
Anedżdti

Anedżti - w mitologii starożytnego Egiptu jedno z lokalnych bóstw z miasta Busiris położonego w delcie Nilu. Identyfikowane z Ozyrysem, od którego przejęło elementy mitu i atrybuty.

</doc>
<doc id="664719" url="https://pl.wikipedia.org/wiki?curid=664719" title="Tracy Ward">
Tracy Ward

Tracy Louise Ward, Marchioness of Worcester, zwykle jako Tracy Ward (ur. 22 grudnia 1958 w Londynie) – brytyjska aktorka i działaczka organizacji ekologicznych.
Córka Petera Alisteira Warda (młodszego syna 3. hrabiego Dudley) i Claire Leonory Baring, córki Amyasa Evelyna Gilesa Baringa. Jej siostrą jest aktorka Rachel Ward, znana z roli w "Ptakach ciernistych krzewów". Tracy Ward dorastała na posiadłości ojca w Cornwell w hrabstwie Oxfordshire. Po ukończeniu nauki udała się do Paryża, gdzie rozpoczęła karierę modelki. Później pracowała w domu aukcyjnym Christie's w Nowym Jorku, najpierw jako sekretarka, później jako sprzedawczyni dzieł sztuki. Niedługo po ukończeniu 20. lat rozpoczęła naukę aktorstwa w londyńskiej Academy of Live and Recorded Arts oraz London Drama School.
Jej najbardziej rozpoznawaną rolą jest rola Tessy Robinson w nadawanym w latach 80. serialu kryminalnym "C.A.T.S. Eyes". Zagrała również w innych serialach, takich jak "Cluedo" czy "Doktor Who". Jej dorobek jako aktorki teatralnej obejmuje m.in. "Our Day Out" (w Nottingham Playhouse) i "Intimacy" (w Cafe Theatre).
W 1987 r. poślubiła brytyjskiego arystokratę i posiadacza ziemskiego, Henry'ego Johna FitzRoya Somerseta, markiza Worcester (ur. 22 maja 1952), najstarszego syna Davida Somerseta, 11. księcia Beaufort i lady Caroline Jane Thynne, córki 6. markiza Bath. Henry i Tracy mają razem dwóch synów i córkę:
Pod koniec lat 80. Tracy Worcester zrezygnowała z kariery aktorskiej i poświęciła się działalności w organizacjach ekologicznych. Działała m.in. we Friends of the Earth, International Society for Ecology and Culture, Trustee of the Gaia Foundation, Schumacher Society i Bath Environment Centre. Współpracuje z magazynem "The Ecologist". Działała również w Referendum Party, sprzeciwiającej się rozszerzeniu UE. W 2009 r. nakręciła film dokumentalny "Pig Business", traktujący o przemysłowej hodowli świń (prowadzonej przez Smithfield Foods) i jej negatywnym wpływie na środowisko naturalne oraz zdrowie ludzi.

</doc>
<doc id="664723" url="https://pl.wikipedia.org/wiki?curid=664723" title="Morze Fidżi">
Morze Fidżi

Morze Fidżi – morze na wschód od wybrzeży Australii, od północy ograniczone wyspami Samoa i Santa Cruz, od wschodu natomiast przez wyspy Tonga i Kermadec. Należy do Oceanu Spokojnego, graniczy z Morzem Koralowym i Tasmana.

</doc>
<doc id="664727" url="https://pl.wikipedia.org/wiki?curid=664727" title="Porzucenie">
Porzucenie

Porzucenie – przestępstwo polegające na pozostawieniu własnemu losowi małoletniego poniżej lat 15, albo innej osoby nieporadnej ze względu na swój stan psychiczny lub fizyczny wbrew obowiązkowi troszczenia się o nią.
Porzuceniem jest tylko takie zachowanie, które polega na niezajmowaniu się osobą podopiecznego i zaprzestaniu troszczenia się o nią w okolicznościach wskazujących na to, że nie może ona uzyskać wsparcia ze strony innych osób. Dla bytu przestępstwa nie ma znaczenia, czy wskutek zbiegu okoliczności osoba porzucona tę pomoc jednak otrzymała.
Z powyższych względów nie jest przestępstwem pozostawienie noworodka w szpitalu czy pod drzwiami klasztoru, skoro może on otrzymać natychmiastową pomoc ze strony osób trzecich.
Jeżeli skutkiem porzucenia jest śmierć pokrzywdzonego, czyn zagrożony jest karą pozbawienia wolności od 2 do 12 lat.

</doc>
<doc id="664731" url="https://pl.wikipedia.org/wiki?curid=664731" title="Simon Goldstein">
Simon Goldstein



</doc>
<doc id="664737" url="https://pl.wikipedia.org/wiki?curid=664737" title="Świńczów">
Świńczów

Świńczów – wieś w Polsce położona w województwie małopolskim, w powiecie krakowskim, w gminie Skała.
Przed 2015 miejscowość Świńczów – część wsi Niebyła.
Miejscowość położona jest przy drodze wojewódzkiej nr 794.
Wieś jest częścią składową sołectwa "Niebyła-Świńczów".
W latach 1975–1998 miejscowość położona była w województwie krakowskim.

</doc>
<doc id="664745" url="https://pl.wikipedia.org/wiki?curid=664745" title="Nereusz (imię)">
Nereusz (imię)

Nereusz – imię męskie pochodzenia greckiego (gr. "nēros" ‘woda’). W mitologii greckiej i mitologii rzymskiej Nereusz był bóstwem morskim. Imię to nosiło również kilku świętych katolickich, a także wchodziło w skład stosunkowo chętnie nadawanego w Polsce po XVII w. zestawu imion Filip Nereusz, który bardziej poprawnie brzmiał Filip Neriusz, ponieważ nadawano go na cześć św. Filipa Neri. 
Nereusz imieniny obchodzi 12 maja, jako wspomnienie św. Nereusza, towarzysza św. Achillesa i 16 października, jako wspomnienie św. Nereusza, towarzysza św. Saturnina.
Znane osoby noszące to imię:
Zobacz też:

</doc>
<doc id="664748" url="https://pl.wikipedia.org/wiki?curid=664748" title="Mercedes AMG High Performance Powertrains">
Mercedes AMG High Performance Powertrains

Mercedes AMG High Performance Powertrains (wcześniej Mercedes-Ilmor, następnie Mercedes-Benz HighPerformanceEngines) – przedsiębiorstwo inżynierii mechanicznej z siedzibą w Wielkiej Brytanii projektujące i budujące wyczynowe silniki samochodowe dla Formuły 1, którego właścicielem jest Daimler AG.
Historia.
Ilmor Engineering został założony w październiku 1983 przez Mario Illiena i Paula Morgana, byłych pracowników Coswortha. Nazwa firmy pochodzi od pierwszych liter nazwisk założycieli. Od 1986 roku przedsiębiorstwo dostarczało silniki dla serii IndyCar, otrzymując pomoc i wsparcie finansowe od Rogera Penske.
W 1993 roku, Daimler nabył 25% udziałów, dotychczas należące do General Motors. Dziewięć lat później, producent zwiększył swoje udziały do 55% i zmienił nazwę na "Mercedes-Ilmor". W 2005, Daimler został jedynym udziałowcem przedsiębiorstwa i zmienił nazwę najpierw na "Mercedes-Benz High Performance Engines", a następnie na "Mercedes-Benz HighPerformanceEngines". 
Jednocześnie, część firmy zwana "Ilmor Special Projects Group", która od 2003 roku nawiązała partnerstwo z firmą Honda Performance Development, odpowiadając za silnik w serii IndyCar Series, została spółką, której właścicielami są Mario Illien i Roger Penske. Nowa spółka, niezależna od niemieckiego producenta, ponownie została nazwana "Ilmor".
Formuła 1.
Ilmor rozpoczął dostarczanie silników dla Formuły 1 w sezonie 1991, a ich pierwszym klientem była ekipa Leyton House. Zespół wówczas zdobył zaledwie jeden punkt, wywalczony przez Ivana Capelliego w Grand Prix Węgier 1991, co pozwoliło zespołowi na zajęcie dwunastej pozycji w klasyfikacji konstruktorów. Współpraca kontynuowana była w sezonie 1992, gdy stajnia powróciła do nazwy March. Również Ilmor dostarczał swoje jednostki zespołowi Tyrrell. Ekipa Kena Tyrrella zakończyła rok na szóstej pozycji z ośmioma punktami, natomiast March, który zdobył sześć punktów mniej zajął dziewiątą pozycję.
W tym samym roku, Mercedes zlecił firmie Ilmor zaprojektowanie silnika dla ekipy Sauber, która planowała wejść do Formuły 1. Jednak Mercedes wycofał się z projektu, umieszczając na pokrywie silnika napis "concept by Mercedes-Benz". Silniki ukryte były pod nazwą zespołu. Debiutancki sezon dla szwajcarskiej stajni zakończył się zdobyciem dwunastu punktów, co przełożyło się na siódme miejsce w klasyfikacji konstruktorów.
Pod koniec 1993 roku, Mercedes oficjalnie postanowił powrócić do Formuły 1, wspierając Saubera. Ilmor zaś zaczął zaopatrywać swoje stare jednostki napędowe debiutującemu zespołowi Pacific. Kierowcy brytyjskiej ekipy łącznie zakwalifikowali się zaledwie do pięciu wyścigów sezonu 1994.
28 października 1994, przedsiębiorstwo nawiązało współpracę z McLarenem, kończąc jednocześnie współpracę z Sauberem. Pierwsze zwycięstwo tej współpracy miało miejsce w Grand Prix Australii 1997, gdy na najwyższym stopniu podium stanął David Coulthard. W czasie długoletniej współpracy, Mika Häkkinen zdobywał tytuły mistrzowskie w sezonach 1998-1999, natomiast zespół wywalczył mistrzostwo konstruktorów w 1998. Po kilku latach, po mistrzostwo kierowców sięgnął Lewis Hamilton, w sezonie 2008.
W 2014 roku, Mercedes opracował nowy, sześciocylindrowy turbodoładowany silnik hybrydowy o pojemności 1,6 litra, posiadający system odzyskiwania energii kinetycznej i cieplnej. Sezon 2014, Mercedes z innymi zespołami rozpoczęli z wyraźną przewagą mocy nad jednostkami Renault i Ferrari, a samochody z silnikiem Mercedesa zdobyły większość punktów.
Od sezonu 2021 przedsiębiorstwo dostarcza siniki ekipom: Aston Martin, McLaren, Mercedes i Williams.

</doc>
<doc id="664750" url="https://pl.wikipedia.org/wiki?curid=664750" title="Mercedes-Ilmor">
Mercedes-Ilmor



</doc>
<doc id="664752" url="https://pl.wikipedia.org/wiki?curid=664752" title="Likurg">
Likurg

Likurg (gr. Λυκοῦργος, "Likurgos", IX lub VIII wiek p.n.e.) – według tradycji starożytnej prawodawca i twórca ustroju Sparty. Sprawował władzę regencyjną w imieniu małoletniego króla. Za poradą wyroczni delfickiej wydał tzw. Wielką Rhetrę – zbiór praw, w którym uregulował ustrój polityczny, wprowadził charakterystyczne dla Sparty wychowanie ("agoge") i wspólne posiłki. Nowsze badania wskazują, że "rhetra" powstała, prawdopodobnie, w połowie VII w. p.n.e. Badacze przychylają się do opinii, że ustrój spartański nie powstał w wyniku jednorazowego aktu, ale formował się pod wpływem różnych czynników. Obecnie przyjmuje się też, że Likurg, tj. „Przynoszący światło”, był postacią historyczną. Trudno jednak powiedzieć, na jakim etapie formowania się Sparty działał i określić, jaka była jego rola.

</doc>
<doc id="664754" url="https://pl.wikipedia.org/wiki?curid=664754" title="Mikuszowice Śląskie">
Mikuszowice Śląskie



</doc>
<doc id="664755" url="https://pl.wikipedia.org/wiki?curid=664755" title="Elifiusz">
Elifiusz

Elifiusz – imię męskie, którego patronem jest św. Elifiusz z Kolonii (IV wiek). 
Elifiusz imieniny obchodzi 16 października.

</doc>
<doc id="664756" url="https://pl.wikipedia.org/wiki?curid=664756" title="Elifia">
Elifia

Elifia – imię żeńskie; żeński odpowiednik imienia Elifiusz, którego patronem jest św. Elifiusz z Kolonii (IV wiek). 
Elifia imieniny obchodzi 16 października.

</doc>
<doc id="664757" url="https://pl.wikipedia.org/wiki?curid=664757" title="Bitwa pod Peluzjum (525 p.n.e.)">
Bitwa pod Peluzjum (525 p.n.e.)

Bitwa pod Peluzjum – starcie zbrojne, które miało miejsce w maju 525 p.n.e. na Synaju.
W bitwie król perski Kambyzes II pokonał siły faraona egipskiego Psametycha III i zdobył Egipt. Po walce opór Persom przez dłuższy czas stawiało jedynie miasto Memfis.
Według Herodota faraon egipski stacjonował ze swoim wojskiem na peluzjańskim wybrzeżu Nilu i tam oczekiwał wśród wydm na siły Persów. Peluzjum było ważnym strategicznie miastem granicznym, kontrolującym handel pomiędzy Egiptem a Azją. W samym tylko mieście stacjonowało 5000 żołnierzy. Armia egipska składała się z około 30 000 ludzi, liczebność sił perskich była zbliżona.
Głównym powodem klęski Egipcjan była zdrada dowódcy wojsk Fanesa z Halikarnasu. Fanes dowodził siłami głównymi Egipcjan, składającymi się głównie z Greków a w czasie bitwy zdradził przeciwnikom wszelkie miejsca obrony Egipcjan. Straty obu wojsk nie są znane.

</doc>
<doc id="664758" url="https://pl.wikipedia.org/wiki?curid=664758" title="Little Earthquakes">
Little Earthquakes

Little Earthquakes – debiutancki solowy album amerykańskiej piosenkarki i kompozytorki, Tori Amos, wydany 13 stycznia 1992 w Wielkiej Brytanii, a 25 lutego 1992 w Stanach Zjednoczonych.
Po rozwiązaniu współzałożonego przez Amos zespołu Y Kant Tori Read w 1988, wytwórnia płytowa Atlantic zatrzymała Amos jako artystkę solową i dała jej czas do 1990 roku na stworzenie kolejnego albumu. Wytwórnia odrzuciła pierwszą wersję albumu, twierdząc, że na rynku nie ma miejsca dla "dziewczyny z fortepianem". Druga wersja, współprodukowana z Erikiem Rossem, Davittem Sigersonem i Ianem Stanleyem, została dostarczona na początku 1991 roku. Nowa wersja została ostatecznie zaakceptowana, a Amos przeniesiona do Londynu, na tradycyjnie bardziej otwarty na ekscentrycznych artystów rynek.
Album został ciepło przyjęty i uważany jest za jeden z albumów rozpoczynających ruch piosenkarek-kompozytorek lat 90. Dotychczas sprzedano ponad dwa miliony kopii albumu na całym świecie, w USA osiągnął status platynowej płyty. W 1998 czytelnicy brytyjskiego magazynu "Q" wybrali "Little Earthquakes" 66. najlepszym albumem wszech czasów.
Piosenki będące częścią wczesnej, odrzuconej wersji "Little Earthquakes" – "Upside Down", "Here. In My Head", "Sweet Dreams", "Take to the Sky", "Flying Dutchman" i "Mary" – znalazły się na stronach B kolejnych singli.
W 2015 roku Tori wydała edycję Deluxe tej płyty,na której znalazły się właśnie piosenki będące częścią wczesnej, odrzuconej wersji tego albumu oraz cover utworu grupy Nirvana - "Smells Like Teen Spirit".

</doc>
<doc id="664762" url="https://pl.wikipedia.org/wiki?curid=664762" title="Franciszek Potkański">
Franciszek Potkański

Franciszek Potkański (Podkański) (ur. 1708 koło Przemyśla, zm. 11 lipca 1789 w Krakowie) – biskup pomocniczy krakowski, jezuita.
Kształcił się w Krakowie, Kaliszu i Poznaniu, gdzie przyjął święcenia w roku 1734. Przebywał następnie w klasztorach w Łęczycy, Jarosławiu i Łucku. Po zwolnieniu ze ślubów zakonnych był kanonikiem łuckim, chełmińskim, sandomierskim (1749) i krakowskim (1752), proboszczem w Zwoleniu, Kobiernikach, Bałtowie.
23 lipca 1753 prekanonizowany biskupem tytularnym Patara w Lycia i sufraganem krakowskim, sakrę biskupią przyjął we wrześniu 1753 roku. Oficjał i wikariusz kapitulny (1758–1759), zarządzał diecezją w czasie deportacji biskupa Kajetana Ignacego Sołtyka. Zwolennik stronnictwa Sasów i konfederacji barskiej. Z jego inicjatywy wybudowano bibliotekę i archiwum kapituły w Krakowie. 7 lutego 1786 zrezygnował z funkcji sufragana. Pochowany w katedrze krakowskiej.

</doc>
<doc id="664766" url="https://pl.wikipedia.org/wiki?curid=664766" title="Tankred">
Tankred



</doc>
<doc id="664768" url="https://pl.wikipedia.org/wiki?curid=664768" title="Mamelta">
Mamelta

Mamelta – imię żeńskie pochodzenia łacińskiego, którego patronką jest św. Mamelta (zm. ok. 343 roku).
Mamelta imieniny obchodzi 17 października.

</doc>
<doc id="664776" url="https://pl.wikipedia.org/wiki?curid=664776" title="Gompo (biskup krakowski)">
Gompo (biskup krakowski)



</doc>
<doc id="664778" url="https://pl.wikipedia.org/wiki?curid=664778" title="Józef Niewiadomski">
Józef Niewiadomski

Józef Stanisław Niewiadomski (ur. 2 stycznia 1933 w Łodzi, zm. 7 sierpnia 2019 tamże) – polski polityk i działacz komunistyczny, prezydent Łodzi w latach 1978–1985, minister budownictwa, gospodarki przestrzennej i komunalnej w latach 1985–1986.
Życiorys.
Syn Józefa i Janiny. Od 1945 należał do Związku Młodzieży Polskiej (był m.in. wiceprzewodniczącym Zarządu Dzielnicowego Łódź Śródmieście), a od 1951 do Polskiej Zjednoczonej Partii Robotniczej. W latach 1954–1955 pracował w szkolnictwie, był także związany z harcerstwem jako zastępca komendanta (1957–1963) i komendant (1968–1970) Chorągwi Łódzkiej Związku Harcerstwa Polskiego. W 1966 ukończył Wyższą Szkołę Nauk Społecznych przy KC PZPR w Warszawie. Pełnił obowiązki I sekretarza Komitetu Dzielnicowego PZPR Łódź Śródmieście (1974–1976), a od 1986 do 1989 był I sekretarzem Komitetu Łódzkiego PZPR. Jednocześnie w latach 1986–1990 zasiadał w Komitecie Centralnym PZPR. Od 12 listopada 1985 do 17 lipca 1986 był ministrem budownictwa, gospodarki przestrzennej i komunalnej w rządzie Zbigniewa Messnera.
W latach 1977–1978 był wiceprezydentem, a w okresie 1978–1985 pełnił obowiązki prezydenta Łodzi i wojewody łódzkiego. W latach 1983-1988 Sekretarz Generalny Rady Obywatelskiej Budowy Pomnika Szpitala Centrum Zdrowia Matki Polki.
W 1990 przystąpił do Sojuszu Lewicy Demokratycznej. W latach 2002–2006 sprawował mandat radnego Łodzi. Od 24 lutego 2010 do listopada 2010 był ponownie radnym miejskim. W wyborach w 2010 ubiegał się o wybór do rady VI kadencji, a w wyborach w 2014 o mandat radnego sejmiku województwa łódzkiego (także bez powodzenia).
Zmarł 7 sierpnia 2019 w Łodzi. Pochowany w Alei Zasłużonych cmentarza Doły w Łodzi.

</doc>
<doc id="664779" url="https://pl.wikipedia.org/wiki?curid=664779" title="Under the Pink">
Under the Pink

Under the Pink – drugi solowy album amerykańskiej piosenkarki i kompozytorki Tori Amos. Ukazał się 31 stycznia 1994 roku w Wielkiej Brytanii, a dzień później w Stanach Zjednoczonych.
Album nagrywany był w hacjendzie w Taos w Nowym Meksyku. W porównaniu z poprzednim albumem prezentował oszczędniejsze aranżacje, niekiedy ograniczone jedynie do akompaniującego Amos fortepianu.
Zadebiutował na pierwszym miejscu listy przebojów w Wielkiej Brytanii i na 12. w Stanach Zjednoczonych. Na całym świecie rozszedł się w prawie dwóch milionach egzemplarzy. Osiągnął status platynowej płyty.
W Australii i Nowej Zelandii ukazała się specjalna dwupłytowa edycja albumu zatytułowana "More Pink: The B-Sides" zawierająca dodatkową płytę z nagraniami ze stron B singli oraz czterema utworami będącymi stronami B singli z płyty "Little Earthquakes" z 1992 roku.
W 2015 roku Tori wydała edycję Deluxe tej płyty,na której znalazły się nagrania ze stron B singli oraz nagrania koncertowe 3 utworów z płyty "Under The Pink" i 4 utworów z płyty "Little Earthquakes".
W czasie gdy nagrywała płytę artystka na potrzeby filmu Johna Singletona "Studenci" napisała piosenkę "Butterfly" oraz wykonała cover utworu grupy R.E.M. - "Losing My Religion".

</doc>
<doc id="664784" url="https://pl.wikipedia.org/wiki?curid=664784" title="Rejon kołpniański">
Rejon kołpniański

Rejon kołpniański, ros. Колпнянский район – rejon w zachodniej Rosji, w obwodzie orłowskim.
Położenie.
Rejon, tak jak cały obwód orłowski leży we wschodniej Europie, na terenie Wyżyny Środkoworosyjskiej.
Rejon kołpniański leży w południowo-wschodniej części obwodu orłowskiego.
Powierzchnia.
Rejon ma powierzchnię 1.140 km².
Teren ten stanowi niewysoka wyżyna, stanowiąca część Wyżyny Środkoworosyjskiej. Powierzchnię rejonu stanowią głównie grunty orne i lasy, złożone przede wszystkim z drzew liściastych z niewielką domieszką gatunków iglastych, które zawierają także gatunki roślin typowe dla obszarów lasostepu. Na terenie rejonu występują także skupiska roślinności stepowej.
Przez obszar rejonu płyną liczne rzeki i strumienie, spośród których największymi są Sosna i Fosznia.
Ludność.
W rejonie zamieszkuje ok. 18,2 tys. osób. Liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Ludność miejska stanowi ok. 40% mieszkańców rejonu.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi 16 os./km².
Stolica i ośrodki osadnicze.
Ośrodkiem administracyjnym jest osiedle typu miejskiego Kołpny, liczące 7.237 mieszkańców (1 stycznia 2005 r.). Jest ono jedynym ośrodkiem miejskim na terenie rejonu.
Poza nim na obszarze tej jednostki podziału administracyjnego znajduje się 154 punktów osadniczych - większych i mniejszych wsi, liczących od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w rolnictwie, przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica – osada Kołpny. Znajdują się tam zakłady przemysłu papierniczego, mleczarskiego, cukierniczego, a także m.in. drukarnia i cegielnia.
Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka - kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy (jak szwalnie) i budowlany.
Duże znaczenie w gospodarce rejonu odgrywa rolnictwo, któremu sprzyjają korzystne warunki klimatyczne i glebowe. Najczęściej uprawiane są zboża, głównie kukurydza i pszenica, w mniejszym stopniu żyto, a także konopie siewne, buraki cukrowe, rośliny pastewne oraz ziemniaki i warzywa, a także, na niewielką skalę - owoce.
Hodowla obejmuje głównie bydło i trzodę chlewną, a także drób, a w mniejszym zakresie – owce i kozy.
Rys historyczny.
Historia ziem wchodzących w skład rejonu kołpniańskiego jest zbieżna z historią całego obwodu orłowskiego. Jako odrębna jednostka administracyjna rejon został utworzony w 1928 roku.
Klimat.
W rejonie panuje klimat umiarkowany ciepły, o charakterze kontynentalnym. 
Zima jest niezbyt długa i dość ciepła (średnia temperatura stycznia to ok. –7°C), zaś lato długie i ciepłe (średnia temperatura lipca to nieco ponad +19°C).
W rejonie notuje się dość wysoki poziom opadów, głównie w postaci deszczu, którego największe nasilenie przypada na czerwiec.

</doc>
<doc id="664785" url="https://pl.wikipedia.org/wiki?curid=664785" title="Asklepiades (imię)">
Asklepiades (imię)

Asklepiades – imię męskie pochodzenia greckiego (), pochodzące od imienia boga Asklepiosa. Imię to nosił Asklepiades z Prusy, słynny lekarz starożytności. Patronem imienia w Kościele katolickim jest św. Asklepiades, biskup.
Asklepiades imieniny obchodzi 18 października.

</doc>
<doc id="664794" url="https://pl.wikipedia.org/wiki?curid=664794" title="Boys for Pele">
Boys for Pele

Boys for Pele – trzeci solowy album amerykańskiej piosenkarki i kompozytorki Tori Amos, pierwszy w całości przez nią wyprodukowany. Ukazał się 22 stycznia 1996 w Wielkiej Brytanii, a dzień później w Stanach Zjednoczonych.
Większa część albumu została nagrana w kościele w Delgany w hrabstwie Wicklow w Irlandii. Oprócz fortepianu, Amos zagrała na klawesynie, klawikordzie i fisharmonii, a w nagraniach wykorzystała m.in. dzwony kościelne, dudy, chór gospel i orkiestrę dętą.
Tytuł albumu można przetłumaczyć jako "Chłopcy dla Pele". Również w jednym z utworów zawartych na tej płycie, "Muhammad My Friend", znajduje się bezpośrednie nawiązanie do tej hawajskiej bogini wulkanów: "Nigdy nie widziałeś ognia, dopóki nie zobaczyłeś jak wybucha Pele" ("You've never seen fire until you've seen Pele blow."). Jednakże, na całym albumie znajdują się motywy zazwyczaj kojarzone z Pele, takie jak np. (kobiecy) ogień. Artystka twierdzi, że tytuł odnosi się do chłopców pożeranych przez Pele (składanych jej w ofierze), a także chłopców czczących tę boginię. Wewnątrz książeczki płyty znajduje się zdjęcie, na którym widnieje Tori z prosięciem ssącym jej pierś. Może to być kolejnym nawiązaniem do Pele: według wierzeń, zdarzyło się, że o względy bogini zabiegał Kamapuua – bóg-świnia. Aby pozbyć się natarczywego adoratora, Pele podstępem zwabiła go do krateru. Tę samą fotografię umieszczono na billboardach reklamujących album.
Album zadebiutował na pierwszym miejscu brytyjskiej listy przebojów i drugim amerykańskiej. Osiągnął status platynowej płyty w Stanach Zjednoczonych, na całym świecie sprzedano ponad półtora miliona jego kopii.
Dużą popularność zdobył, wydany na singlu, remiks Armanda van Heldena piosenki "Professional Widow" – "Professional Widow (Armands's Star Trunk Funkin' Mix)". Inny remiks – "Talula (The Tornado Mix)" – znalazł się na ścieżce dźwiękowej do filmu "Twister". W związku z tym, na początku 1997 ukazały się nowe edycje "Boys for Pele" – amerykańska, w której oryginalną "Talulę" zastąpiono ww. remiksem, oraz brytyjska, w której, oprócz nowej wersji "Taluli", piosenkę "In the Springtime of His Voodoo" zastąpiono remiksem "Professional Widow (Armands's Star Trunk Funkin' Mix)".
W 1997 album został nominowany do nagród Grammy w kategorii "Best Alternative Music Album".
W 2016 roku Tori wydała edycję Deluxe tej płyty,na której znalazły się nagrania ze stron B singli, 2 nagrania koncertowe, utwór "Hey Jupiter" będący w innej wersji niż ta z oryginalnej płyty,4 wcześniej niepublikowane utwory i wspomniany remiks utworu "Professional Widow".

</doc>
<doc id="664796" url="https://pl.wikipedia.org/wiki?curid=664796" title="Wyzysk">
Wyzysk

Wyzysk – występek polegający na wykorzystaniu przymusowego położenia innej osoby i zawarciu z nią umowy, nakładając na nią obowiązek świadczenia niewspółmiernego ze świadczeniem własnym. Pojęcie to bywa używane także w kontekście ekonomicznym.
Przymusowość położenia polega na tym, że sytuacja majątkowa pokrzywdzonego grozi niemożnością zaspokojenia podstawowych potrzeb jego i jego rodziny, co skłania go do zaciągnięcia zobowiązania niewspółmiernego do świadczenia wzajemnego.
Nie jest przestępstwem zastrzeżenie w umowie wysokiej kary umownej na wypadek niewykonania zobowiązania przez kontrahenta, chyba że już w chwili zawarcia umowy wiadome jest, że nie będzie on w stanie się z niego wywiązać.
Szczególną postacią wyzysku jest lichwa polegająca na zastrzeżeniu rażąco wygórowanych odsetek w umowie pożyczki. Wysokość odsetek maksymalnych kodeks cywilny określa na dwukrotność odsetek ustawowych.
Według art. 388 § 1 Kodeksu cywilnego "jeżeli jedna ze stron, wyzyskując przymusowe położenie, niedołęstwo, niedoświadczenie lub brak dostatecznego rozeznania drugiej strony co do przedmiotu umowy, w zamian za swoje świadczenie przyjmuje albo zastrzega dla siebie lub dla osoby trzeciej świadczenie, którego wartość w chwili zawarcia umowy przewyższa w rażącym stopniu wartość jej własnego świadczenia, druga strona może żądać zmniejszenia swego świadczenia lub zwiększenia należnego jej świadczenia, a w wypadku gdy jedno i drugie byłoby nadmiernie utrudnione, może ona żądać unieważnienia umowy." Ponadto wg § 11 tego artykułu "jeżeli wartość świadczenia jednej ze stron w chwili zawarcia umowy przewyższa co najmniej dwukrotnie wartość świadczenia wzajemnego, domniemywa się, że przewyższa je w stopniu rażącym".

</doc>
<doc id="664799" url="https://pl.wikipedia.org/wiki?curid=664799" title="Drakunkuloza">
Drakunkuloza

Drakunkuloza (, ) – choroba pasożytnicza wywoływana przez nitkowca podskórnego ("Dracunculus medinensis"). Dawniej występowała w wielu krajach pasa zwrotnikowego w Afryce i w Azji Środkowej, gdzie nazywano go "risztą" (z języka tadżyckiego: nić, nitka). Obecnie jest stwierdzana wyłącznie w kilku krajach Afryki: Sudanie Południowym, Mali, Etiopii i Czadzie. Liczba chorych spadła z około 3,5 miliona w roku 1986 do 1058 w roku 2011 i 22 w roku 2015.
Drakunkuloza to choroba pasożytnicza wywołana nitkowcem podskórnym. Do zarażenia u człowieka dochodzi po spożyciu wody, w której znajdują się oczliki zainfekowane larwą nitkowca podskórnego. Początkowo choroba przebiega bezobjawowo. Po około roku osobnik żeński pasożyta tworzy pęcherzyk na skórze, zazwyczaj na kończynie dolnej, co u chorej osoby wywołuje uczucie bolesnego pieczenia. Przez następne parę tygodni pasożyt wydostaje się przez skórę. W tym okresie spacerowanie lub praca mogą sprawiać problemy. Uważano, że jedynie ludzie mogą się zarazić nitkowcem podskórnym, ale w 2012 roku stwierdzono występowanie tego pasożyta także u psów.
Historia.
Drakunkuloza znana jest od czasów starożytnych. Pisano o niej w staroegipskim papirusie medycznym, tzw. Papirusie Ebersa z 1550 r. p.n.e. Nazwa drakunkuloza pochodzi od łacińskiego określenia „choroba wywołana przez małe smoki”. Natomiast nazwa "guinea worm" („robak gwinejski”) pojawiła się po tym, jak w siedemnastym wieku Europejczycy spotkali się z chorobą na wybrzeżu Gwinei w Afryce Zachodniej. Gatunek podobny do nitkowca podskórnego wywołuje choroby u innych zwierząt, jednak ludzie się nim nie zarażają. Klasyfikuje się ją do grupy zaniedbanych chorób tropikalnych.
W roku 2015 zgłoszono 22 przypadki drakunkulozy u ludzi. Liczba ta spadła z 3,5 miliona przypadków odnotowanych w 1986. W latach osiemdziesiątych XX wieku istniała w 20 krajach, a obecnie jedynie w 4 państwach w Afryce. Jest to pierwsza choroba pasożytnicza, w przypadku której możliwe jest jej całkowite zwalczenie. Przeszkodami są warunki sanitarne, oddalenie miejsc występowania od cywilizacji, konflikty zbrojne na terenach występowania choroby, a także możliwość przetrwania pasożyta w organizmie psa.
Cykl rozwojowy pasożyta.
Pasożyt ma około jeden do dwóch milimetrów szerokości, a osobnik żeński dorosły ma 60 do 100 centymetrów długości (osobniki męskie są o wiele krótsze). Poza organizmem nosiciela jaja pasożyta mogą przeżyć trzy tygodnie. Przed tym muszą zostać spożyte przez oczliki. Larwy znajdujące się w oczlikach mogą przeżyć cztery miesiące, dlatego też każdego roku musi dojść do zarażenia, aby zapewnić przetrwanie gatunku.
Do zarażenia człowieka dochodzi podczas spożycia wody, w której znajdują się skorupiaki z rodzaju "Cyclops". Larwy przebijają ścianę żołądka lub jelit, łączą się w pary i dojrzewają. Osobniki męskie giną, natomiast samice rosną przez około rok i w końcu lokalizują się w tkance podskórnej, najczęściej kończyn dolnych, gdzie ich długość może dochodzić do 1 metra. W skórze, w miejscu, gdzie znajduje się część przednia pasożyta, powstaje pęcherzyk, który najczęściej w przypadku kontaktu z wodą pęka i powstaje owrzodzenie, w którym widoczna jest przednia część pasożyta, a uwolnione w ten sposób larwy przedostają się do środowiska wodnego i może się rozpocząć kolejny cykl życiowy pasożyta.
Jako pierwszy cykl rozwojowy tego pasożyta zbadał i opisał ok. 1870 r. podczas podróży po Azji Środkowej młody rosyjski podróżnik i przyrodnik Aleksiej Fedczenko.
Objawy kliniczne.
Diagnozę choroby stawia się z reguły na podstawie objawów. Do czasu zlokalizowania się pasożyta pod skórą zwykle nie występują żadne objawy. W momencie tworzenia się pęcherza w skórze występuje ból i pieczenie w jego miejscu, natomiast po jego pęknięciu przebieg jest już bezbolesny. Wokół rany może dojść do wtórnego nadkażenia i zapalenia tkanki podskórnej, wytworzenia ropnia lub ropowicy. Czasami mogą wystąpić stany gorączkowe lub objawy alergiczne (zwykle przed pęknięciem pęcherzyka z wytworzeniem owrzodzenia).
Leczenie.
Profilaktyka polega na wczesnym zdiagnozowaniu choroby i zapobieganiu kontaktu rany z wodą pitną. Inne czynności to lepszy dostęp do czystej wody lub filtrowanie jej. Często wystarczy przefiltrować wodę używając kawałka materiału. Skażoną wodę pitną można potraktować substancją zwaną temefosem w celu zabicia larw. Nie ma leku ani szczepionki przeciwko tej chorobie. W ciągu kilku tygodni można pomału usunąć pasożyta, nawijając go na patyczek. Owrzodzenia powstałe wskutek usunięcia pasożyta mogą ulec zakażeniu bakteriami. Po usunięciu pasożyta ból może się jeszcze utrzymywać miesiącami.
Nie istnieją leki działające na dorosłe formy "Dracunculus medinensis". Leki takie jak mebendazol, tiabendazol, metronidazol są mało skuteczne. Szeroko rozpowszechnione jest samodzielne usuwanie robaka poprzez nawijanie go na patyk po kilka centymetrów dziennie. W przypadku dostępności lekarza, można również dokonać chirurgicznego jego usunięcia.
Epidemiologia.
W 1986 stwierdzono 3,5 miliona przypadków drakunkulozy w 20 endemicznych krajach Afryki i Azji. Ghana zgłosiła 180 tys. przypadków w 1989 roku. Liczba zachorowań spadła do 22 w 2015 roku w 4 endemicznych krajach Afryki: Sudanie Południowym, Czadzie, Mali i Etiopii.
Organizacją zaświadczającą wyeliminowanie choroby w danym kraju lub na świecie jest Światowa Organizacja Zdrowia. Informację o stanie zwalczania drakunkulozy informuje również Centrum Cartera.
Poniższa tabela przedstawia liczbę przypadków drakunkulozy w krajach endemicznych od 2011 roku:
Od 2015 do 2020 roku w Mali nie wystąpił ani jeden przypadek drakunkulozy, ale nadal jest to kraj endemiczny i w tym czasie odnotowano kilka zarażeń u psów domowych i kotów. Dostęp do służby zdrowia nadal jest tam ograniczony.

</doc>
<doc id="664800" url="https://pl.wikipedia.org/wiki?curid=664800" title="Adam Nowotnik">
Adam Nowotnik

Adam Nowotnik (ur. 20 sierpnia 1933 w Wólce Maziarskiej, zm. 26 czerwca 2022 w Gdańsku) – ekonomista i polityk, minister-kierownik Urzędu Gospodarki Morskiej (1985–1987).
Życiorys.
Syn Tomasza i Marianny. W 1961 wstąpił do Polskiej Zjednoczonej Partii Robotniczej. W latach 1962–1964 był członkiem plenum komitetu zakładowego i wykładowcą szkolenia w podstawowej organizacji partyjnej przy Zarządzie Portu Gdańsk. Pełnił funkcję naczelnika wydziału w Zjednoczeniu Portów Morskich w Gdyni (1966–1967), a następnie do 1969 zastępcy dyrektora ds. Eksploatacyjnych w Zarządzie Portu Gdańsk. W strukturach partii piastował stanowiska członka Komisji Morskiej, kierownika Wydziału Morskiego i Komunikacji oraz sekretarza ds. ekonomicznych egzekutywy KW Komitetu Wojewódzkiego w Gdańsku, a ponadto sekretarza POP przy Zjednoczeniu Portów.
W latach 1973–1977 był przewodniczącym Miejskiej Rady Narodowej w Gdańsku, po czym do 1982 pracował na stanowisku radcy handlowego ds. gospodarki morskiej w Biurze Radcy Handlowego w Ambasady PRL w Moskwie. W latach 1982–1985 był dyrektorem naczelnym gdańskiego Morskiego Portu Handlowego. Od listopada 1985 do października 1987 był ministrem-kierownikiem Urzędu Gospodarki Morskiej w rządzie Zbigniewa Messnera, następnie do grudnia 1989 zatrudniony na stanowisku podsekretarza stanu w Ministerstwie Transportu, Żeglugi i Łączności.

</doc>
<doc id="664803" url="https://pl.wikipedia.org/wiki?curid=664803" title="Mariampol (województwo wielkopolskie)">
Mariampol (województwo wielkopolskie)

Mariampol – kolonia w Polsce położona w województwie wielkopolskim, w powiecie kolskim, w gminie Kościelec.
W latach 1975–1998 miejscowość administracyjnie należała do województwa konińskiego.

</doc>
<doc id="664807" url="https://pl.wikipedia.org/wiki?curid=664807" title="Rejon korsakowski">
Rejon korsakowski

Rejon korsakowski
(ros. 
"Корсаковский район"
) - rejon w zachodniej Rosji, w obwodzie orłowskim. 
Położenie.
Rejon, tak jak cały obwód orłowski leży we wschodniej Europie, na terenie Wyżyny Środkoworosyjskiej.
Rejon korsakowski
leży w 
północno-wschodniej
części obwodu orłowskiego.
Powierzchnia.
Rejon ma powierzchnię 
670
km.²
Teren ten stanowi niewysoka wyżyna, stanowiąca część Wyżyny Środkoworosyjskiej. Powierzchnię rejonu stanowią głównie grunty orne i lasy, złożone przede wszystkim z drzew liściastych z niewielką domieszką gatunków iglastych, które zawierają także gatunki roślin typowe dla obszarów lasostepu. Na terenie rejonu występują także skupiska roślinności stepowej.
Przez obszar rejonu przepływają liczne drobne rzeczki i strumienie, stanowiące dopływy głównej rzeki regionu - Oki, a największą spośród nich jest Zusza.
Ludność.
W rejonie zamieszkuje ok. 
6
tys. osób; liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Całą populację rejonu stanowi ludność wiejska, gdyż na terenie tej jednostki podziału terytorialnego brak jest ośrodków miejskich.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi
9
os./km².
Stolica i ośrodki osadnicze.
Ośrodkiem administracyjnym jest 
wieś
Korsakowo.
Poza nim na obszarze tej jednostki podziału administracyjnego znajduje się 
79
punktów osadniczych - większych i mniejszych wsi, liczących od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w rolnictwie, przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica – wieś
Korsakowo.
Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka - kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy (jak szwalnie) i budowlany.
Duże znaczenie w gospodarce rejonu odgrywa rolnictwo, któremu sprzyjają korzystne warunki klimatyczne i glebowe. Najczęściej uprawiane są zboża, głównie kukurydza i pszenica, w mniejszym stopniu żyto, a także konopie siewne, buraki cukrowe, rośliny pastewne oraz ziemniaki i warzywa, a także, na niewielką skalę - owoce.
Hodowla obejmuje głównie bydło i trzodę chlewną, a także drób, a w mniejszym zakresie – owce i kozy.
Rys historyczny.
Historia ziem wchodzących w skład rejonu
korsakowskiego
jest zbieżna z historią całego obwodu orłowskiego. Jako odrębna jednostka administracyjna rejon został utworzony w 
1989
roku.
Klimat.
W rejonie panuje klimat umiarkowany ciepły, o charakterze kontynentalnym. 
Zima jest niezbyt długa i dość ciepła (średnia temperatura stycznia to ok. -7°C), zaś lato długie i ciepłe (średnia temperatura lipca to nieco ponad +19°C).
W rejonie notuje się dość wysoki poziom opadów, głównie w postaci deszczu, którego największe nasilenie przypada na czerwiec.

</doc>
<doc id="664809" url="https://pl.wikipedia.org/wiki?curid=664809" title="Piotr Borowski (aktor)">
Piotr Borowski (aktor)

Piotr Borowski (ur. 8 marca 1977 w Libii) – polski aktor teatralny i filmowy.
Życiorys.
Uczęszczał do włoskiej szkoły w Libii, następnie do LXXVII Liceum Ogólnokształcącego w Warszawie. W 1996 rozpoczął studia na Akademii Teatralnej, które ukończył cztery lata później. W 2002 przez jeden semestr studiował na Chrześcijańskiej Akademii Teologicznej. W repertuarze teatralnym występuje w bardzo różnorodnych rolach, do filmu jest angażowany najczęściej jako aktor charakterystyczny. Należy do najbardziej sprawnych fizycznie polskich aktorów, uprawiając boks tajski, brazylijskie ju-jitsu, capoeirę, jazdę na rolkach, karate, pływanie, aikido, shootfighting, strzelectwo, szermierkę, tenis, windsurfing i żeglarstwo. Przygotowując się do jednej z ról, nauczył się tańczyć tango argentyńskie.
Do 2002 występował jako Piotr Mostafa. Jego bratem jest Marcin Mostafa, warszawski architekt i scenograf. Jego ojciec pochodzi z Iraku.

</doc>
<doc id="664813" url="https://pl.wikipedia.org/wiki?curid=664813" title="Sprzysiężenie Piotra Wysockiego">
Sprzysiężenie Piotra Wysockiego



</doc>
<doc id="664814" url="https://pl.wikipedia.org/wiki?curid=664814" title="Jerzy Woźniak">
Jerzy Woźniak



</doc>
<doc id="664817" url="https://pl.wikipedia.org/wiki?curid=664817" title="Księstwa śląskie">
Księstwa śląskie

Księstwa śląskie (, ) – liczne mniej lub bardziej samodzielne państwa feudalne istniejące na Śląsku od XII do XX wieku, formalnie w ramach księstwa śląskiego. Powstały poprzez kolejne podziały jednolitego początkowo Księstwa. Na przestrzeni wieków były zależne od: Polski, Czech (Kraje Korony Czeskiej) i Monarchii Habsburgów, później od Prus oraz II Rzeszy. Do 1806 roku Śląsk był także częścią Świętego Cesarstwa Rzymskiego. W 1742 roku Śląsk został podzielony na część pruską i austriacką (Śląsk Austriacki).

</doc>
<doc id="664818" url="https://pl.wikipedia.org/wiki?curid=664818" title="Andrzej Wójcik">
Andrzej Wójcik



</doc>
<doc id="664819" url="https://pl.wikipedia.org/wiki?curid=664819" title="Rejon krasnozorieński">
Rejon krasnozorieński

Rejon krasnozorieński
(ros. 
"Краснозоренский район"
) – rejon w zachodniej Rosji, w obwodzie orłowskim. 
Położenie.
Rejon, tak jak cały obwód orłowski leży we wschodniej Europie, na terenie Wyżyny Środkoworosyjskiej.
Rejon krasnozorieński
leży we
wschodniej
części obwodu orłowskiego.
Powierzchnia.
Rejon ma powierzchnię 
680
km.²
Teren ten stanowi niewysoka wyżyna, stanowiąca część Wyżyny Środkoworosyjskiej. Powierzchnię rejonu stanowią głównie grunty orne i lasy, złożone przede wszystkim z drzew liściastych z niewielką domieszką gatunków iglastych, które zawierają także gatunki roślin typowe dla obszarów lasostepu. Na terenie rejonu występują także skupiska roślinności stepowej.
Przez obszar rejonu przepływają liczne drobne rzeczki i strumienie, spośród których największymi są Bolszaja Czerniawa i Lubowsza.
Ludność.
W rejonie zamieszkuje ok. 
8,3
tys. osób; liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Całą populację rejonu stanowi ludność wiejska, gdyż na terenie tej jednostki podziału terytorialnego brak jest ośrodków miejskich.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi
12,2
os./km².
Stolica i ośrodki osadnicze.
Ośrodkiem administracyjnym jest 
Krasnaja Zaria. Poza nim na obszarze tej jednostki podziału administracyjnego znajduje się 
54
punkty osadnicze - większe i mniejsze wsie, liczące od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w rolnictwie, przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica – 
wieś
Krasnaja Zaria.
Znajdują się tam m.in. zakłady przemysłu
spożywczego.
Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka - kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy (jak szwalnie) i budowlany.
Duże znaczenie w gospodarce rejonu odgrywa rolnictwo, któremu sprzyjają korzystne warunki klimatyczne i glebowe. Najczęściej uprawiane są zboża, głównie kukurydza i pszenica, w mniejszym stopniu żyto, a także konopie siewne, buraki cukrowe, rośliny pastewne oraz ziemniaki i warzywa, a także, na niewielką skalę - owoce.
Hodowla obejmuje głównie bydło i trzodę chlewną, a także drób, a w mniejszym zakresie – owce i kozy.
Rys historyczny.
Historia ziem wchodzących w skład rejonu
krasnozorieńskiego
jest zbieżna z historią całego obwodu orłowskiego. Jako odrębna jednostka administracyjna rejon został utworzony w 
1985
roku.
Klimat.
W rejonie panuje klimat umiarkowany ciepły, o charakterze kontynentalnym. 
Zima jest niezbyt długa i dość ciepła (średnia temperatura stycznia to ok. -7°C), zaś lato długie i ciepłe (średnia temperatura lipca to nieco ponad +19°C).
W rejonie notuje się dość wysoki poziom opadów, głównie w postaci deszczu, którego największe nasilenie przypada na czerwiec.

</doc>
<doc id="664822" url="https://pl.wikipedia.org/wiki?curid=664822" title="Arthur Somerset">
Arthur Somerset

Henry Arthur George Somerset (ur. 17 listopada 1851 w Troy House, zm. 26 maja 1926) – brytyjski arystokrata, syn Henry'ego Somerseta, 8. księcia Beaufort i lady Georgiany Charlotte Curzon, córki 1. hrabiego Howe. Członek najbliższego otoczenia księcia Walii, major Royal House Guards.
Lord Somerset był zamieszany w tzw. "skandal z Cleveland Street". W 1889 r. wyszło na jaw, że wielu wpływowych brytyjskich arystokratów (wśród nich Albert Wiktor, książę Clarence i Avondale, wnuk królowej Wiktorii) było regularnymi klientami domu publicznego mieszczącego się przy Cleveland Street nr 19, w którym korzystali z seksualnych usług młodocianych męskich prostytutek. Kontakty homoseksualne w ówczesnych czasach były nielegalne. Wydarzenia te wywołały nagonkę na homoseksualistów.
Po wydarzeniach, podczas dochodzenia policji przeciwko niemu, udało mu się zbiec z kraju, gdzie m.in. w Hamburgu i Florencji pozostał aż do swojej śmierci w 1926 r.

</doc>
<doc id="664824" url="https://pl.wikipedia.org/wiki?curid=664824" title="Goth rock">
Goth rock



</doc>
<doc id="664828" url="https://pl.wikipedia.org/wiki?curid=664828" title="The Return of the Shadow">
The Return of the Shadow

The Return of the Shadow (pol. "Powrót Cienia") – wydana w 1988 szósta część "Historii Śródziemia". Nie została do tej pory przetłumaczona na język polski.
Jest to początek czterotomowej alternatywnej wersji "Władcy Pierścieni". W tej części czytelnik dowiaduje się m.in., że Aragorn miał pierwotnie być hobbitem o imieniu Trotter, który znał wiele odległych krain (np. był w Morii). Ukazuje ona też dokonywane przez Tolkiena modyfikacje składu Drużyny Pierścienia:

</doc>
<doc id="664829" url="https://pl.wikipedia.org/wiki?curid=664829" title="The Treason of Isengard">
The Treason of Isengard

The Treason of Isengard – wydana w 1989 siódma część "Historii Śródziemia" autorstwa J. R. R. Tolkiena. Nie została do tej pory przetłumaczona na język polski. Jest to druga część starszej wersji "Władcy Pierścieni".

</doc>
<doc id="664831" url="https://pl.wikipedia.org/wiki?curid=664831" title="Dekalog VI">
Dekalog VI



</doc>
<doc id="664838" url="https://pl.wikipedia.org/wiki?curid=664838" title="Tarnawa Wyżna">
Tarnawa Wyżna

Tarnawa Wyżna – wyludniona wieś w Polsce, w województwie podkarpackim, w powiecie bieszczadzkim, w gminie Lutowiska, nad rzeką San. Miejsce po dawnej wsi znajduje się na obszarze Bieszczadzkiego Parku Narodowego, tuż przy granicy z Ukrainą. Zabudowania Tarnawy Wyżnej uległy zniszczeniu po wysiedleniu ludności ukraińskiej z południowo-wschodniej Polski w 1947 r. Wciąż figuruje jako wieś w rejestrze TERYT. Podlega sołectwu Stuposiany.
Historia.
W połowie XIX wieku właścicielami posiadłości tabularnej Tarnawa Niżna i Tarnawa Wyżna byli Walerian i Henryk Kieszkowscy. W 1893 właścicielem posiadłości tabularnej we wsi był Mendel Rand.
Do 1934 roku odrębna gmina jednostkowa, a w latach 1934–1945 gromada w zbiorowej gminie Tarnawa Niżna, należącej do powiatu turczańskiego w woj. lwowskim (do 1931 woj. stanisławowskie). W latach 1945–1951 w obrębie powiatu leskiego w woj. rzeszowskim, w 1952–1972 powiatu ustrzyckiego, a w 1972–1975 powiatu bieszczadzkiego w tymże województwie (1952–1954 i od 1973 w gminie Lutowiska (Szewczenko)). W latach 1975–1998 w woj. krośnieńskim.
Z Tarnawy pochodził Józef Sikorski, uczestnik powstania styczniowego z roku 1863, zmarły w 1923, pochowany został w Dźwiniaczu Górnym. Od 1855 w Tarnawie Wyżnej proboszczem był Jan Wendziłowicz, duchowny greckokatolicki, malarz i rzeźbiarz.
Do roku 1939 we wsi znajdował się dwór, którego właścicielem był Witold Kostórkiewicz (wcześniej, do 1930 roku, Mendel Rand).

</doc>
<doc id="664839" url="https://pl.wikipedia.org/wiki?curid=664839" title="Sauron Defeated">
Sauron Defeated



</doc>
<doc id="664841" url="https://pl.wikipedia.org/wiki?curid=664841" title="Morgoth’s Ring">
Morgoth’s Ring

Morgoth’s Ring („Pierścień Morgotha“) – wydana w 1993 dziesiąta część "Historii Śródziemia". Nie została przetłumaczona na język polski.
Christopher Tolkien przedstawia w niej końcową fazę powstawania Silmarillionu, czyli powojenne teksty J.R.R. Tolkiena. Są to:

</doc>
<doc id="664844" url="https://pl.wikipedia.org/wiki?curid=664844" title="The War of the Jewels">
The War of the Jewels

The War of the Jewels („Wojna o Klejnoty“) – wydana w 1994 jedenasta część "Historii Śródziemia". Nie została przetłumaczona na język polski.
W książce Christopher Tolkien przedstawia drugą część (w "Morgoth’s Ring" – pierwszą) analizy końcowej fazy powstawania "Silmarillionu", na którą składają się powojenne teksty J.R.R Tolkiena. Są to:

</doc>
<doc id="664852" url="https://pl.wikipedia.org/wiki?curid=664852" title="The Peoples of Middle-earth">
The Peoples of Middle-earth

The Peoples of Middle-earth (ang. "Ludy Śródziemia") – dwunasta i ostatnia część "Historii Śródziemia" wydana w 1996. Powstała z niepublikowanych manuskryptów J.R.R. Tolkiena zredagowanych przez Christophera Tolkiena. Nie została do tej pory przetłumaczona na język polski. Zawiera:
Niektóre postacie (w tym Anairë, żona Fingolfina) pojawiają się tylko w tym dziele. Zawiera ono także kilka innych prac, które nie zmieściły się nigdzie indziej.

</doc>
<doc id="664858" url="https://pl.wikipedia.org/wiki?curid=664858" title="Lew Termen">
Lew Termen

Lew Siergiejewicz Termen (ros. Лев Сергеевич Термен), znany także jako Leon Theremin (ur. w Petersburgu, zm. 3 listopada 1993 w Moskwie) – rosyjsko-radziecki fizyk, wiolonczelista i wynalazca pochodzenia francusko-niemieckiego. Zasłynął jako twórca urządzeń z dziedziny muzyki (theremin, wiolonczela bez strun) i technologii szpiegowskiej.
Życiorys.
Urodzony w 1896 roku w Petersburgu Lew Siergiejewicz Termen wywodził się ze starej prawosławnej rodziny szlacheckiej Theremin, mającej francuskie (hugenockie) i niemieckie korzenie. Na początku I wojny światowej zapisał się na studia z zakresu fizyki i astronomii na Uniwersytecie Piotrogrodzkim, nie mając jednak ukończonych 20 lat, został powołany do służby wojskowej. Dziekani uniwersytetu uniemożliwili wysłanie Termena na front wojenny, włączając go do programu studiów podyplomowych z wojskowej inżynierii radiowej. Termen równolegle uczył się także gry na wiolonczeli i teorii muzyki w Konserwatorium Piotrogrodzkim.
Na początku lat 20. XX wieku Lew Termen nadzorował działalność laboratorium oscylacji radiowych na przedmieściach Piotrogrodu (ówczesna nazwa Petersburga). Pracował tam nad urządzeniem do pomiaru gęstości gazu, które nie tylko miało pokazywać wizualny odczyt wartości, ale także sygnalizować ją dźwiękowo. W pewnym momencie odkrył, że zbliżenie dłoni do miernika generuje pisk o wysokiej tonacji, zaś ich cofnięcie kończy się piskiem o niskiej tonacji. Termen wkrótce zaczął prezentować kolegom solówki muzyki poważnej na urządzeniu, wprawiając ich w zdziwienie. Urządzenie w 1928 roku zostało opatentowane jako termenvox lub theremin. Licencję wynalazca sprzedał przedsiębiorstwu RCA. Był to jeden z pierwszych instrumentów muzycznych w historii, w którym źródłem dźwięku był prąd elektryczny. Termen dzięki swojemu wynalazkowi wkradł się w łaski Włodzimierza Lenina, który osobiście spróbował swoich sił w grze na nowym instrumencie.
W grudniu 1922 roku Termen grał na termenvoxie w piotrogrodzkiej filharmonii, a w ciągu następnych pięciu lat usłyszano go w prawie 200 miejscowościach. Prezentował też inne muzyczne wynalazki muzyczne: elektryczny instrument klawiszowy, wiolonczelę bez strun, a także illuminovox, urządzenie połączone z termenvoxem, które na zmiany wysokości dźwięków reagowało zmianami kolorowych świateł, pozwalając urzeczywistnić ideę skriabinowskiego „fortepianu świetlnego”. W 1927 roku zbudował najbardziej zaawansowany wówczas prototyp telewizora. Według różnych opisów miał on ekran o powierzchni 2,25 m² (1,5×1,5 m) lub 0,5 m² oraz rozdzielczość (64 linie), która pozwalała na rozpoznanie twarzy i ruchów osoby filmowanej w innym pomieszczeniu (RCA osiągnęło ten rezultat 6 lat później). Skonstruował też wysokościomierz magnetyczny pozwalający pilotom na lądowanie we mgle.
W 1927 roku, za zgodą radzieckich władz, Lew Termen ruszył w światową trasę koncertową, by prezentować określony jego nazwiskiem instrument muzyczny, co miało być jednocześnie promocją radzieckiej nauki. W tym samym roku Termen przybył także do Stanów Zjednoczonych, w których pozostawał przez następne 11 lat. Podczas pobytu w tym kraju doświadczył sławy i dorobił się fortuny (miał status milionera), pracując we własnym studiu i prowadząc liczne publiczne prezentacje swego instrumentu, co budziło wielki entuzjazm. W USA prowadził ponadto działalność wywiadowczą na zlecenie radzieckiego rządu. W trakcie prezentowania theremina w nowojorskim Hotelu Plaza w grudniu 1928 roku poznał skrzypaczkę Clarę Reisenberg (później znaną pod nazwiskiem odmężowskim jako Clara Rockmore), która ze względów zdrowotnych musiała porzucić grę na skrzypcach. Reisenberg wykazała zainteresowanie instrumentem i dostała w prezencie od Termena model RCA jego wynalazku. Zaczęła dążyć do osiągnięcia mistrzowskiego opanowania theremina, jednocześnie współpracując z Lwem Termenem przy udoskonalaniu instrumentu. Przekonała również Termena, żeby stworzył dla niej instrument o wiele bardziej precyzyjny i wrażliwy niż model RCA, z zakresem zwiększonym z trzech oktaw do pięciu oraz mechanizmem ułatwiającym uzyskanie staccato. W późniejszych latach dała wiele występów, grając na thereminie, a obecnie jest uważana za najwybitniejszą thereministkę w historii.
We wrześniu 1938 roku Termen wrócił do Związku Radzieckiego. W marcu następnego roku został aresztowany i oskarżony o współudział w zabójstwie Siergieja Kirowa oraz propagandę antyradziecką, a następnie skazany na osiem lat pozbawienia wolności. Najpierw trafił do obozu pracy w Magadanie na Syberii, zaś w czasie II wojny światowej, w 1940 roku został przeniesiony do położonej w Tomsku tzw. szaraszki – tajnego gułagowego laboratorium dla uwięzionych naukowców, gdzie wspólnie z Andriejem Tupolewem i Siergiejem Korolowem pracował nad zdalnie sterowanymi samolotami i systemami śledzenia statków za liniami wroga, a także nad urządzeniami podsłuchowymi dla NKWD. Skonstruował tam także miniaturowe urządzenie podsłuchowe, które KGB natychmiast wdrożyło do użytku. Urządzenie to zostało umieszczone w wykonanej ze szlachetnych gatunków drewna, mającej 60 cm średnicy płaskorzeźbie Wielkiej Pieczęci Stanów Zjednoczonych, która 8 lutego 1945 roku, na odbywającym się w trakcie konferencji jałtańskiej spotkaniu w obozie Artek została wręczona przez pionierów ambasadorowi Stanów Zjednoczonych w Związku Radzieckim, Williamowi Averellowi Harrimanowi jako wyraz wdzięczności za pomoc udzieloną radzieckim dzieciom. Następnie Harriman powiesił płaskorzeźbę z urządzeniem w swoim biurze. Płaskorzeźba wisiała tam przez osiem lat, gdy wreszcie jej zawartość została odkryta przez Amerykanów, którzy ze względów wizerunkowych na temat tego znaleziska milczeli do lat 60. XX wieku. Amerykańscy eksperci dopiero po długim czasie poznali zasadę działania podsłuchu. Za ten wynalazek w 1947 roku z osobistej rekomendacji Ławrientija Berii Termenowi przyznano Nagrodę Stalinowską I stopnia i zwolniono go z więzienia. W 1958 roku został całkowicie zrehabilitowany i dostał mieszkanie przy Bramie Kałużskiej w Moskwie.
Do początku lat 60. XX wieku Termen pracował jako naukowiec dla KGB. W 1964 roku otrzymał stanowisko profesora akustyki w Konserwatorium Moskiewskim, ale stracił je po tym, jak 26 kwietnia 1967 roku w „The New York Timesie” ukazał się artykuł autorstwa Harolda C. Schonberga, w którym znalazł się opis moskiewskiego życia i pracy Termena. Później, na osobiste polecenie akademika Riema Chochłowa, został zatrudniony jako mechanik w pracowni Wydziału Fizyki Moskiewskiego Uniwersytetu Państwowego.
Pod koniec lat 80. XX wieku niezależny reżyser Steven M. Martin postanowił nakręcić film dokumentalny o Lwie Termenie jako wynalazcy theremina. W związku z tym Martin w 1991 roku zorganizował lot mającego wówczas 95 lat Lwa Termena do Nowego Jorku, aby odbył swoje ostatnie spotkanie z Clarą Rockmore (po swoim wyjeździe ze Stanów Zjednoczonych w 1938 roku dotychczas spotkał się z nią raz – w 1962 roku w Moskwie, gdzie Rockmore była z mężem na wakacjach). Nagranie ze spotkania znalazło się w filmie ", którego premiera miała miejsce w brytyjskiej telewizji w 1993 roku, kilka dni po śmierci Termena.
W marcu 1991 roku nieoczekiwanie dla wszystkich Termen został członkiem KPZR. Na pytanie, dlaczego wstąpił do tej rozpadającej się wówczas partii, odpowiedział: „bo obiecałem Leninowi”.
Życie prywatne.
Lew Termen w 1921 roku zawarł związek małżeński z Katią Konstantiną, który zakończył się rozwodem w nieznanym czasie. W początkowym okresie swojego pobytu w Stanach Zjednoczonych oświadczył się Clarze Reisenberg, która jednak mu odmówiła. W połowie 1938 roku wziął ślub z afroamerykańską tancerką Lavinią Williams, czym wywołał skandal, gdyż ówcześnie w większości stanów śluby międzyrasowe były nielegalne. Jeszcze w tym samym roku rozwiódł się z Williams, prawdopodobnie z powodu powrotu do Związku Radzieckiego. W 1946 roku Termen ożenił się z Marią, z którą miał dwie córki bliźniaczki: Natalię i Helenę. Małżeństwo trwało do śmierci Marii w 1970 roku. Później Termen proponował ponowny ślub Lavinii Williams.
Lew Termen zmarł 3 listopada 1993 roku w Moskwie w wieku 97 lat. Został pochowany na Cmentarzu Kuncewskim w Moskwie.

</doc>
<doc id="664869" url="https://pl.wikipedia.org/wiki?curid=664869" title="Korona II Kielce">
Korona II Kielce

Korona II Kielce – druga drużyna (zespół rezerw) Korony Kielce. Na 3. poziomie ligowym zadebiutowała w sezonie 2006/2007. Od sezonu 2022/2023 występuje w III lidze.
Historia.
W sezonie 2003/2004 rezerwy Kolportera Korony Kielce brały udział w rozgrywkach klasy A, którą wygrały bez żadnej porażki i awansowały do V ligi. W kolejnych rozgrywkach ustanowiły rekord 45 nieprzegranych meczów. Porażkę poniosły dopiero w spotkaniu z Zenitem Chmielnik i również za tą drużyną uplasowały się w ligowej tabeli. Drugie miejsce dało im promocję do IV ligi, w której okazały się najlepsze, uzyskując awans do III ligi. Celem kielczan w sezonie 2006/2007 było ogrywanie młodych zawodników, wspieranych często przez doświadczonych piłkarzy z pierwszego składu. Zespół prowadzony przez Arkadiusza Bilskiego i Arkadiusza Kaliszana imponował widowiskową grą. Cechą charakterystyczną drużyny była duża rotacja w składzie – w całym sezonie wystąpiło aż 38 graczy. Ostatecznie klub zakończył sezon na szóstym miejscu, a od maja 2007 roku grał pod wodzą Sławomira Grzesika.
Przed sezonem 2007/2008 utworzono Młodą Ekstraklasę, do której przystąpiła także Korona. W debiutanckim sezonie kielczanie zajęli drugie miejsce, przegrywając zwycięstwo w całych rozgrywkach w ostatnim meczu z Wisłą Kraków. Latem 2008 roku klub został zdegradowany do nowo utworzonej I ligi, przez co ponownie zostały utworzone rezerwy. Drugi zespół kielczan stał się rewelacją rozgrywek, w rundzie wiosennej stracił punkty tylko w ostatnim pojedynku. Cały sezon zakończył na pierwszym miejscu z dorobkiem 67 punktów. Ponadto wygrał Puchar Polski na szczeblu okręgu, pokonując w finale 4:1 Pogoń Staszów. W sezonie 2009/2010 pierwsza drużyna znalazła się w Ekstraklasie, dlatego po raz drugi wystawiła zespół w Młodej Ekstraklasie. Młodzi piłkarze uplasowali się na 10 lokacie, zagrali także w Pucharze Polski (jako Korona II Kielce), w którym odpadli w rundzie wstępnej, przegrywając 0:2 z pierwszoligowym MKS-em Kluczbork. W sezonie 2010/2011 Młoda Korona zajęła w tabeli ostatnie miejsce. Kielczanie odstawali od reszty stawki, gdyż grali w praktyce samymi juniorami. Starsi gracze zostali wypożyczeni do innych klubów. Była to celowa polityka transferowa Korony, skierowana na to, aby drużyna Młodej Ekstraklasy „była taką z prawdziwego zdarzenia”. W kolejnych sezonach klub uplasował się na 7 oraz 6 pozycji.
Od sezonu 2013/2014 Młoda Ekstraklasa została zlikwidowana w związku z utworzeniem przez Polski Związek Piłki Nożnej Centralnej Ligi Juniorów. Po zmianie właściciela klubu w 2017 roku zdecydowano, że rezerwy nie przystąpią do rozgrywek ligowych w sezonie 2017/2018. Zespół Korony II Kielce reaktywowano jednak w sezonie 2018/2019, a klub wziął udział w rozgrywkach IV ligi, które wygrał i zapewnił sobie awans do III ligi. III liga w sezonie 2019/2020 została zakończona z powodu koronawirusa po 19 kolejkach. Rezerwy Korony uplasowały się na czwartej pozycji. W sezonie 2020/2021 Korona II uplasowała się na 18. pozycji, co oznaczało spadek do IV ligi. Po jednym sezonie rezerwy Korony wróciły na IV szczebel rozgrywkowy wygrywając grupę świętokrzyską IV ligi, z 9. punktami przewagi nad drugim Starem Starachowice.

</doc>
<doc id="664870" url="https://pl.wikipedia.org/wiki?curid=664870" title="Rejon kromski">
Rejon kromski

Rejon kromski (ros. "Кромский район") – rejon w zachodniej Rosji, w obwodzie orłowskim.
Położenie.
Rejon, tak jak cały obwód orłowski leży we wschodniej Europie, na terenie Wyżyny Środkoworosyjskiej.
Rejon kromski leży w środkowo-zachodniej części obwodu orłowskiego.
Powierzchnia.
Rejon ma powierzchnię 980 km².
Teren ten stanowi niewysoka wyżyna, stanowiąca część Wyżyny Środkoworosyjskiej. Powierzchnię rejonu stanowią głównie grunty orne i lasy, złożone przede wszystkim z drzew liściastych z niewielką domieszką gatunków iglastych, które zawierają także gatunki roślin typowe dla obszarów lasostepu. Na terenie rejonu występują także skupiska roślinności stepowej.
Przez obszar rejonu przepływają liczne drobne rzeczki i strumienie.
Ludność.
W rejonie zamieszkuje ok. 24 tys. osób. Liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Ludność miejska stanowi ok. 30% mieszkańców rejonu.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi 24,5 os./km².
Stolica i ośrodki osadnicze.
Ośrodkiem administracyjnym jest miasto Kromy, liczące 7.189 mieszkańców (1 stycznia 2005 r.). Jest ono jedynym ośrodkiem miejskim na terenie rejonu.
Poza nim na obszarze tej jednostki podziału administracyjnego znajduje się 
137 punktów osadniczych - większych i mniejszych wsi, liczących od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w rolnictwie, przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica – miasto Kromy.
Znajdują się tam zakłady przemysłu olejowejo i włokienniczego (obróbka konopi) oraz m.in. szwalnia i drukarnia.
Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka - kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy (jak szwalnie) i budowlany.
Duże znaczenie w gospodarce rejonu odgrywa rolnictwo, któremu sprzyjają korzystne warunki klimatyczne i glebowe. Najczęściej uprawiane są zboża, głównie kukurydza i pszenica, w mniejszym stopniu żyto, a także konopie siewne, buraki cukrowe, rośliny pastewne oraz ziemniaki i warzywa, a także, na niewielką skalę - owoce.
Hodowla obejmuje głównie bydło i trzodę chlewną, a także drób, a w mniejszym zakresie – owce i kozy.
Rys historyczny.
Historia ziem wchodzących w skład rejonu kromskiego jest zbieżna z historią całego obwodu orłowskiego. Jako odrębna jednostka administracyjna rejon został utworzony w 1928 roku.
Klimat.
W rejonie panuje klimat umiarkowany ciepły, o charakterze kontynentalnym. 
Zima jest niezbyt długa i dość ciepła (średnia temperatura stycznia to ok. -7°C), zaś lato długie i ciepłe (średnia temperatura lipca to nieco ponad +19°C).
W rejonie notuje się dość wysoki poziom opadów, głównie w postaci deszczu, którego największe nasilenie przypada na czerwiec.

</doc>
<doc id="664871" url="https://pl.wikipedia.org/wiki?curid=664871" title="Izabela Dąbrowska">
Izabela Dąbrowska

Izabela Dąbrowska (ur. 22 sierpnia 1966 w Białymstoku) – polska aktorka teatralna, filmowa i dubbingowa, nagrodzona wyróżnieniem aktorskim na Kaliskich Spotkaniach Teatralnych (2011); artystka kabaretowa.
Życiorys.
Urodziła się w Białymstoku, a do trzeciego roku życia wychowywała się w Kołodnie, skąd pochodziła jej rodzina i gdzie mieszkali jej dziadkowie. Ukończyła V Liceum Ogólnokształcące im. Jana III Sobieskiego w Białymstoku, następnie studia na Wydziale Lalkarskim w Białymstoku Akademii Teatralnej im. Aleksandra Zelwerowicza w Warszawie.
Zadebiutowała rolą Ziarenka w "Turlajgroszku" Piotra Tomaszuka i Tadeusza Słobodzianka w gdańskim Teatrze Lalki i Aktora "Miniatura" (oraz w Teatrze TV).
Występowała w teatrach: Lalka w Warszawie (1989–1990), Teatrze Lalki i Aktora "Miniatura" w Gdańsku (1990–1991), Dramatycznym w Warszawie (1995), Na Woli w Warszawie (1999). Od roku 2005 współpracuje z warszawskim Laboratorium Dramatu i Teatrem Montownia.
Izabela Dąbrowska zdobyła m.in. wyróżnienie aktorskie na 51. Kaliskich Spotkaniach Teatralnych (2011) za rolę Zochy w inscenizacji dramatu "Nasza klasa" (2009) Tadeusza Słobodzianka w reżyserii Ondreja Spišáka w Teatrze na Woli im. Tadeusza Łomnickiego w Warszawie (2010).
Jest członkiem Kabaretu na Koniec Świata. W miniserialu komediowym "Ucho Prezesa" (2017–2019) grała rolę pani Basi, sekretarki prezesa.

</doc>
<doc id="664877" url="https://pl.wikipedia.org/wiki?curid=664877" title="Garaż">
Garaż

Garaż – samodzielny obiekt budowlany lub część innego obiektu, przeznaczony do przechowywania i niezawodowej obsługi pojazdów mechanicznych.
Funkcje garaży.
Podstawową funkcją garażu jest możliwość przechowywania samochodu lub innego pojazdu mechanicznego (traktor, motocykl itd.). Taki sposób przechowywania samochodu zapewnia:
Dla inwestorów i samorządów terytorialnych garaże dają możliwość
Garaż jako obiekt budowlany.
Garaż może być:
Garaże buduje się jako:
Wymogi dotyczące budowy garaży zdefiniowane są w odpowiednim rozporządzeniu właściwego ministra wydanym na podstawie delegacji ustawowej zawartej w prawie budowlanym. Obecnie, dla garaży przeznaczonych dla samochodów osobowych, jest to rozporządzenie w sprawie warunków technicznych jakim powinny odpowiadać budynki i ich usytuowanie. W rozdz. 10 (§ 102 – § 108) tego rozporządzenia, określonych jest szereg wymogów dotyczących w szczególności wymiarów minimalnych poszczególnych elementów garażu, wentylacji, ochrony p.poż, oświetlenia, dojazdów i pochylni, stanowisk postojowych, i inne.
Podział ze względu na liczbę miejsc postojowych.
Wyróżnia się:
Liczba pojazdów, która może być zaparkowania w danym garażu ma istotny wpływ na wymagania zawarte w warunkach technicznych dotyczące budowy takich garaży. Przykładowo:
Podział ze względu na liczbę poziomów parkowania.
Ze względu na liczbę poziomów parkowania można wyróżnić:
Formy własności.
Formy własności garażu związane są z położeniem garażu w obrębie określonej nieruchomości oraz własności tej nieruchomości. W praktyce można spotkać następujące przypadki:

</doc>
<doc id="664878" url="https://pl.wikipedia.org/wiki?curid=664878" title="Janusz Maciejewicz">
Janusz Maciejewicz

Janusz Tomasz Maciejewicz (ur. 22 września 1931 w Przeworsku, zm. 28 grudnia 2016 w Warszawie) – polski menedżer i polityk, minister hutnictwa i przemysłu maszynowego.
Życiorys.
Syn Józefa i Ireny. Od 1949 należał do Polskiej Zjednoczonej Partii Robotniczej. Studiował na Wydziale Górniczym Politechniki Śląskiej, gdzie w latach 1951-1954 zatrudniony był na stanowisku asystenta, a w 1953 uzyskał tytuł inżyniera. Następnie zatrudniony był w Kopalni Węgla Kamiennego „Zabrze” w latach 1955-1956 na stanowisku kierownika sekcji, od 1957 do 1959 zastępcy kierownika Zakładu Przeróbki Mechanicznej, zaś w latach 1960-1965 kierownika działu. W Kombinacie Górniczo-Hutniczym w Lubinie pracował od 1965 do 1967 jako inspektor, zaś w latach 1967-1968 jako kierownik. W latach 1967-1968 był I sekretarzem komitetu zakładowego. Następnie pracował jako główny inżynier (1968-1972), w latach 1972-1976 był głównym inżynierem w Zakładach Górniczych „Rudna” w Polkowicach. W 1976 powrócił do pracy w Kombinacie Górniczo-Hutniczym Miedzi w Lubinie, gdzie do 1981 zatrudniony był na stanowisku dyrektora inwestycyjnego, a w latach 1981-1982 dyrektora naczelnego. Od 1981 do 1982 był Pełnomocnikiem Ministra ds. Górnictwa i Hutnictwa Miedzi.
Od 30 maja 1984 do 24 października 1987 pełnił funkcję ministra hutnictwa i przemysłu maszynowego w rządach Wojciecha Jaruzelskiego i Zbigniewa Messnera. Od stycznia 1988 od kwietnia 1990 prezes Polskiego Komitetu Normalizacji Miar i Jakości. Był Delegatem na VIII, IX Zjazd PZPR oraz II Krajową Konferencję Partyjną.
Od 1989 do 2001 pracował w BRE Banku S.A., jako dyrektor departamentu Kredytów, członek zarządu i doradca zarządu.

</doc>
<doc id="664886" url="https://pl.wikipedia.org/wiki?curid=664886" title="Rejon liwieński">
Rejon liwieński

Rejon liwieński (ros. "Ливенский район") – rejon w zachodniej Rosji, w obwodzie orłowskim.
Położenie.
Rejon, tak jak cały obwód orłowski leży we wschodniej Europie, na terenie Wyżyny Środkoworosyjskiej.
Rejon liwieński leży w południowo-wschodniej części obwodu orłowskiego.
Powierzchnia.
Rejon ma powierzchnię 1.806,3 km.²
Teren ten stanowi niewysoka wyżyna, stanowiąca część Wyżyny Środkoworosyjskiej. Powierzchnię rejonu stanowią głównie grunty orne i lasy, złożone przede wszystkim z drzew liściastych z niewielką domieszką gatunków iglastych, które zawierają także gatunki roślin typowe dla obszarów lasostepu. Na terenie rejonu występują także skupiska roślinności stepowej.
Przez obszar rejonu przepływają liczne drobne rzeczki i strumienie. Główną rzeką rejonu - Sosna, a spośród jej dopływów największym jest Kszeń.
Ludność.
W rejonie zamieszkuje ok. 30 tys. osób; liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Całą populację rejonu stanowi ludność wiejska, gdyż ośrodek administracyjny rejonu - Liwny nie wchodzi w skład tej jednostki podziału terytorialnego, a na jej terenie brak jest innych ośrodków miejskich.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi 16,5 os./km².
Stolica i ośrodki osadnicze.
Ośrodkiem administracyjnym jest miasto Liwny, liczące 47.221 mieszkańców (1 stycznia 2018 r.). Administracyjnie nie wchodzi ono jednak w skład rejonu i stanowi miasto wydzielone.
Na obszarze tej jednostki podziału administracyjnego znajduje się 140 punktów osadniczych - większych i mniejszych wsi, liczących od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w rolnictwie, przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica – 
miasto 
Liwny, administracyjnie nie zalicza się ono jednak do rejonu.
Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka - kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy (jak szwalnie) i budowlany.
Duże znaczenie w gospodarce rejonu odgrywa rolnictwo, któremu sprzyjają korzystne warunki klimatyczne i glebowe. Najczęściej uprawiane są zboża, głównie kukurydza i pszenica, w mniejszym stopniu żyto, a także konopie siewne, buraki cukrowe, rośliny pastewne oraz ziemniaki i warzywa, a także, na niewielką skalę - owoce.
Hodowla obejmuje głównie bydło i trzodę chlewną, a także drób, a w mniejszym zakresie – owce i kozy.
Rys historyczny.
Historia ziem wchodzących w skład rejonu
liwieńskiego
jest zbieżna z historią całego obwodu orłowskiego. Jako odrębna jednostka administracyjna rejon został utworzony w 
1928
roku.
Klimat.
W rejonie panuje klimat umiarkowany ciepły, o charakterze kontynentalnym. 
Zima jest niezbyt długa i dość ciepła (średnia temperatura stycznia to ok. -7°C), zaś lato długie i ciepłe (średnia temperatura lipca to nieco ponad +19°C).
W rejonie notuje się dość wysoki poziom opadów, głównie w postaci deszczu, którego największe nasilenie przypada na czerwiec.

</doc>
<doc id="664890" url="https://pl.wikipedia.org/wiki?curid=664890" title="Wycior">
Wycior

Wycior – przyrząd przeznaczony do czyszczenia wnętrza długich wąskich przestrzeni (np. przewodu lufy, fajki, komina itp.).
Wyciory przybierają zróżnicowane formy w zależności od potrzeb. Mogą być sztywne lub elastyczne, o różnym przekroju poprzecznym, najczęściej podłużne i z reguły zakończone otuliną lub szczotką. Popularnie wykorzystywane zwłaszcza w rusznikarstwie i kominiarstwie.

</doc>
<doc id="664892" url="https://pl.wikipedia.org/wiki?curid=664892" title="Benon Miśkiewicz">
Benon Miśkiewicz

Benon Miśkiewicz (ur. 27 maja 1930 w Baranowiczach, zm. 20 listopada 2008 w Poznaniu) – polski historyk, rektor, polityk komunistyczny, minister nauki, szkolnictwa wyższego i techniki i minister nauki i szkolnictwa wyższego.
Życiorys.
Uczęszczał do Gimnazjum i Liceum im. Jana Kasprowicza w Inowrocławiu. W 1969 utworzył Zakład Historii Wojskowości Instytutu Historii Uniwersytetu im. Adama Mickiewicza w Poznaniu i był jego wieloletnim kierownikiem. Od 1970 profesor Uniwersytetu im. Adama Mickiewicza w Poznaniu. W latach 1966-72 pełnił obowiązki prorektora, a w latach 1972–1981 rektora uczelni.
Od 1949 r. należał do Polskiej Zjednoczonej Partii Robotniczej. Od 26 stycznia 1982 r. do 1 stycznia 1985 r. minister nauki, szkolnictwa wyższego i techniki, w rządzie Wojciecha Jaruzelskiego, a następnie do 24 października 1987 Minister nauki i szkolnictwa wyższego w rządzie Zbigniewa Messnera.
W 1983 r. wybrany w skład Prezydium Krajowej Rady Towarzystwa Przyjaźni Polsko-Radzieckiej. W latach 1986–1989 był członkiem Ogólnopolskiego Komitetu Grunwaldzkiego. W latach 1987–1990 przewodniczył Centralnej Komisji ds. Kadr Naukowych przy Prezesie Rady Ministrów.
W 2001 r. wyróżniony statuetką "Dobosz Powstania Wielkopolskiego", przyznawaną przez Zarząd Główny Towarzystwa Pamięci Powstania Wielkopolskiego 1918/1919. 
Odznaczony m.in. Orderem Sztandaru Pracy II klasy oraz Krzyżem Komandorskim z Gwiazdą Orderu Odrodzenia Polski.
Zmarł 20 listopada 2008 r. w Poznaniu. Został pochowany na cmentarzu kaplicy św. Rozalii w Sławnie.

</doc>
<doc id="664893" url="https://pl.wikipedia.org/wiki?curid=664893" title="Rallycross">
Rallycross

Rallycross – rodzaj wyścigów samochodowych rozgrywanych na zamkniętym torze (przeważnie o długości do 1 km), o nawierzchni częściowo asfaltowej, a częściowo szutrowej. W biegu startuje jednocześnie kilku zawodników. Sport ten cieszy się popularnością głównie w Stanach Zjednoczonych, Szwecji, Norwegii, Holandii, Austrii, Francji i Wielkiej Brytanii.
Historia.
Rallycross został zapoczątkowany w Wielkiej Brytanii. Pierwszy wyścig rallycrossowy rozegrano 4 lutego 1967 roku na Angielskim torze Lydden Circuit.
Format.
Mistrzostwa składają się z dwudniowych imprez prowadzonych na torach o mieszanej powierzchni (głównie asfaltu i szutru). Każde wydarzenie składa się z:
Dwie serie biegów rozgrywane są jednego dnia, a drugiego dnia kolejne dwie serie, półfinały i finał. W każdym biegu startuje od 4 do 6 zawodników. Ich dystans wynosi 4 okrążenia. Po każdej serii ustalana jest klasyfikacja (niezależnie dla każdej serii) na podstawie czasów uzyskanych przez kierowców w swoich biegach (liczy się tu czas całego biegu, a nie pojedynczego okrążenia). Kierowcom przyznawane są punkty za pozycję w każdej serii według punktacji 50-45-42-40-39-38-37-... Punkty te nie są przyznawane do klasyfikacji generalnej, a służą jedynie ustaleniu kolejności po czterech seriach biegów. 16 najwyżej sklasyfikowanych kierowców otrzymuje punkty według systemu:
Dwunastu najwyżej sklasyfikowanych zawodników awansuje do półfinałów. Każdy półfinał rozgrywany jest na dystansie 6 okrążeń. Za pozycje w półfinale przyznawane są punkty według klucza:
Trójka najlepszych zawodników z każdego półfinału awansuje do finału, który również rozgrywany jest na dystansie 6 okrążeń. Zwycięzca finału zostaje zwycięzcą rundy, nawet jeśli inny zawodnik zdobył w trakcie weekendu więcej punktów od niego. W Finale obowiązuje punktacja:
Warunkiem koniecznym do startu w wyścigach samochodowych jest posiadanie licencji kierowcy wyścigowego stopnia C.
Joker Lap.
Na każdym torze znajduje się tzw. Joker Lap – alternatywny fragment toru. W każdym wyścigu zawodnik musi pojechać raz alternatywną trasą. Jego decyzją jest, kiedy to uczyni. Przejazd przez Joker Lap to ważny element taktyki i często pozwala awansować kierowcy, który utknął za wolniejszym rywalem.

</doc>
<doc id="664895" url="https://pl.wikipedia.org/wiki?curid=664895" title="Martham">
Martham

Martham – wieś i "civil parish" we wschodniej Anglii (Wielka Brytania), w hrabstwie Norfolk, w dystrykcie Great Yarmouth, położona na obrzeżu obszaru chronionego The Broads, na północny wschód od miasta Norwich i północny zachód od Great Yarmouth. W 2011 roku wieś liczyła 3405 mieszkańców
Wieś wspomniana została w Domesday Book (1086) pod nazwą Marcham/Martham.

</doc>
<doc id="664897" url="https://pl.wikipedia.org/wiki?curid=664897" title="Rejon małoarchangielski">
Rejon małoarchangielski

Rejon małoarchangielski
(ros. 
"Малоархангельский район"
) - rejon w zachodniej Rosji, w obwodzie orłowskim. 
Położenie.
Rejon, tak jak cały obwód orłowski leży we wschodniej Europie, na terenie Wyżyny Środkoworosyjskiej.
Rejon małoarchangielski
leży w 
południowej
części obwodu orłowskiego.
Powierzchnia.
Rejon ma powierzchnię 
760
km.²
Teren ten stanowi niewysoka wyżyna, stanowiąca część Wyżyny Środkoworosyjskiej. Powierzchnię rejonu stanowią głównie grunty orne i lasy, złożone przede wszystkim z drzew liściastych z niewielką domieszką gatunków iglastych, które zawierają także gatunki roślin typowe dla obszarów lasostepu. Na terenie rejonu występują także skupiska roślinności stepowej.
Przez obszar rejonu przepływają liczne drobne rzeczki i strumienie, stanowiące dopływy głównej rzeki rejonu - Sosny.
Ludność.
W rejonie zamieszkuje ok. 
13
tys. osób; liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Ludność miejska stanowi ok.
29%
mieszkańców rejonu.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi
17,1
os./km².
Stolica i ośrodki osadnicze.
Ośrodkiem administracyjnym jest 
miasto
Małoarchangielsk, liczące
3.792
mieszkańców (1 stycznia 2005 r.). Jest ono jedynym ośrodkiem miejskim na terenie rejonu.
Poza nim na obszarze tej jednostki podziału administracyjnego znajduje się 
91
punktów osadniczych - większych i mniejszych wsi, liczących od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w rolnictwie, przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica – 
miasto
Małoarchangielsk.
Znajduje się tam m.in. zakład przemysłu olejowego a także doświadczalny zakład przemysłu maszynowego.
Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka - kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy (jak szwalnie) i budowlany.
Duże znaczenie w gospodarce rejonu odgrywa rolnictwo, któremu sprzyjają korzystne warunki klimatyczne i glebowe. Najczęściej uprawiane są zboża, głównie kukurydza i pszenicaw mniejszym stopniu żyto, a także konopie siewne, buraki cukrowe, rośliny pastewne oraz ziemniaki i warzywa, a także, na niewielką skalę - owoce.
Hodowla obejmuje głównie bydło i trzodę chlewną, a także drób, a w mniejszym zakresie – owce i kozy.
Rys historyczny.
Historia ziem wchodzących w skład rejonu
jest zbieżna z historią całego obwodu orłowskiego. Jako odrębna jednostka administracyjna rejon został utworzony w 
1966
roku.
Klimat.
W rejonie panuje klimat umiarkowany ciepły, o charakterze kontynentalnym. 
Zima jest niezbyt długa i dość ciepła (średnia temperatura stycznia to ok. -7°C), zaś lato długie i ciepłe (średnia temperatura lipca to nieco ponad +19°C).
W rejonie notuje się dość wysoki poziom opadów, głównie w postaci deszczu, którego największe nasilenie przypada na czerwiec.

</doc>
<doc id="664898" url="https://pl.wikipedia.org/wiki?curid=664898" title="Bergstrand (krater księżycowy)">
Bergstrand (krater księżycowy)

Bergstrand – krater uderzeniowy znajdujący się na niewidocznej z Ziemi stronie Księżyca. Położony jest na południowy wschód od krateru Aitken i na północny wschód od krateru Vertregt.
Brzeg Bergstrand jest mniej więcej kolisty, wzdłuż południowo-zachodniej ściany znajduje się większy krater satelitarny "Bergstrand Q". Zewnętrzna ściana jest tylko minimalnie zniszczona, z jednym małym kraterem pokrywającym południową krawędź. Wnętrze jest dość płaskie z paroma małymi kraterami.

</doc>
<doc id="664899" url="https://pl.wikipedia.org/wiki?curid=664899" title="Angtoria">
Angtoria

Angtoria – zespół metalowy grający metal symfoniczny, utworzony w 2001 przez Sarah Jezebel Deva i Chrisa Rehna.
Deva (Sarah Jane Ferridge), śpiewała w chórkach w zespołach Cradle of Filth, Therion, Covenant, i Mortiis, z którymi nagrała w sumie 25 płyt; Chris Rehn grał poprzednio w Abyssos. W 2004 roku dołączył brat Chrisa -Tommy. Ponadto w nagraniu pierwszej płyty wzięli udział Andreas Brobjer - perkusja, Dave Pybus (Cradle of Filth) – gitara basowa, Aaron Stainthorpe (My Dying Bride) – śpiew, Rikard Andersson (Space Odyssey, Majestic, Time Requiem) – instrumenty klawiszowe, Martin Häggström (Moahni Moahna) – śpiew i Tony Könberg - chórki.
W 2011 roku formacja zmieniła nazwę w związku z odejściem Tommy'ego Rehna, który był pomysłodawcą Angtorii. Nowa nazwa nie została opublikowana.

</doc>
<doc id="664905" url="https://pl.wikipedia.org/wiki?curid=664905" title="Bulina (przysiółek)">
Bulina (przysiółek)

Bulina – przysiółek wsi Łęki w Polsce, położony w województwie małopolskim, w powiecie myślenickim, w gminie Myślenice Jest częścią składową sołectwa Łęki, mimo to ma własnego sołtysa.
W latach 1975–1998 przysiółek należał administracyjnie do województwa krakowskiego.
Bulina powstała jako osada, w której znajdowała się założona w 1477 r. przez Stanisława Osieckiego huta szkła. W owym czasie rejon Myślenice
był jednym z ważniejszych w kraju ośrodków produkcji szkła, które wytapiano z kwarcu pozyskiwanego ze zwietrzeliny gruboziarnistych piaskowców. Huta w Bulinie działała co najmniej do 1524 r. Prawdopodobnie stąd wzięła się nazwa Bulina - od buł szklanych wytapianych w owej hucie. 

</doc>
<doc id="664906" url="https://pl.wikipedia.org/wiki?curid=664906" title="Rejon mceński">
Rejon mceński

Rejon mceński, ros. Мценский район – rejon w zachodniej Rosji, w obwodzie orłowskim.
Położenie.
Rejon, tak jak cały obwód orłowski leży we wschodniej Europie, na terenie Wyżyny Środkoworosyjskiej.
Rejon mceński leży w północnej części obwodu orłowskiego.
Powierzchnia.
Rejon ma powierzchnię 1720 km².
Teren ten stanowi niewysoka wyżyna, stanowiąca część Wyżyny Środkoworosyjskiej. Powierzchnię rejonu stanowią głównie grunty orne i lasy, złożone przede wszystkim z drzew liściastych z niewielką domieszką gatunków iglastych, które zawierają także gatunki roślin typowe dla obszarów lasostepu. Na terenie rejonu występują także skupiska roślinności stepowej.
Przez obszar rejonu przepływają liczne drobne rzeczki i strumienie, spośród których największymi są Zusza i Czerń.
Ludność.
W rejonie zamieszkuje ok. 19,9 tys. osób. Liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Całą populację rejonu stanowi ludność wiejska, gdyż ośrodek administracyjny rejonu - Mceńsk nie wchodzi w skład tej jednostki podziału terytorialnego, a na jej terenie brak jest innych ośrodków miejskich.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi 11,6 os./km².
Stolica i ośrodki osadnicze.
Ośrodkiem administracyjnym jest miasto Mceńsk, liczące 46.537 mieszkańców (1 stycznia 2005 r.). Administracyjnie nie wchodzi ono jednak w skład rejonu i stanowi miasto wydzielone
Poza nim na obszarze tej jednostki podziału administracyjnego znajduje się 277 punktów osadniczych - większych i mniejszych wsi, liczących od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w rolnictwie, przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica – miasto Mceńsk, administracyjnie nie wchodzi ona jednak w skład rejonu.
Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka - kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy (jak szwalnie) i budowlany.
Duże znaczenie w gospodarce rejonu odgrywa rolnictwo, któremu sprzyjają korzystne warunki klimatyczne i glebowe. Najczęściej uprawiane są zboża, głównie kukurydza i pszenica, w mniejszym stopniu żyto, a także konopie siewne, buraki cukrowe, rośliny pastewne oraz ziemniaki i warzywa, a także, na niewielką skalę - owoce.
Hodowla obejmuje głównie bydło i trzodę chlewną, a także drób, a w mniejszym zakresie – owce i kozy.
Rys historyczny.
Historia ziem wchodzących w skład rejonu mceńskiego jest zbieżna z historią całego obwodu orłowskiego. Jako odrębna jednostka administracyjna rejon został utworzony w 1928 roku.
Klimat.
W rejonie panuje klimat umiarkowany ciepły, o charakterze kontynentalnym.
Zima jest niezbyt długa i dość ciepła (średnia temperatura stycznia to ok. –7°C), zaś lato długie i ciepłe (średnia temperatura lipca to nieco ponad +19°C).
W rejonie notuje się dość wysoki poziom opadów, głównie w postaci deszczu, którego największe nasilenie przypada na czerwiec.

</doc>
<doc id="664909" url="https://pl.wikipedia.org/wiki?curid=664909" title="Narodowy Program Rekompensat dla Poszkodowanych na Skutek Stosowania Szczepionek">
Narodowy Program Rekompensat dla Poszkodowanych na Skutek Stosowania Szczepionek

Narodowy Program Rekompensat dla Poszkodowanych na Skutek Stosowania Szczepionek – (ang. "National Childhood Vaccine Injury Act" – "NCVIA") – akt prawny stosowany w USA od 1986 (z poprawkami w 1995) mający na celu ochronę i ewentualną rekompensatę, dla osób poszkodowanych w wyniku podania obowiązkowego szczepienia.
Autorzy aktu wyszli z przeświadczenia, że stosowanie szczepień ochronnych przynosi korzyści całemu społeczeństwu, przyczynia się do zmniejszenia śmiertelności, zmniejsza koszty opieki medycznej i leczenia, a jednostkowe przypadki chorób poszczepiennych czy nawet śmierci, powinny zostać należycie zrekompensowane, gdyż zdarzyły się niejako dla dobra ogółu społeczeństwa. Akt ten chroni również instytucje medyczne zajmujące się szczepieniami, jak i producentów szczepionek, przed ewentualnymi roszczeniami ze strony poszkodowanych, przejmując pełną odpowiedzialność za tego typu postępowanie.

</doc>
<doc id="664911" url="https://pl.wikipedia.org/wiki?curid=664911" title="Just Cause">
Just Cause

Just Cause – komputerowa gra akcji wydana w Europie 22 września 2006. W Ameryce Północnej została ona wydana 27 września 2006. Wyszła na platformy PC, Xbox, Xbox 360 i PlayStation 2. Gra została wyprodukowana przez Avalanche Studios i wydana przez Eidos Interactive. "Just Cause" to gra akcji pokazana z perspektywy trzeciej osoby. Obszar gry obejmuje ponad 250 000 akrów (1024 km²), podczas gry przyjdzie nam wypełnić 21 głównych misji i ponad 300 pobocznych.
Fabuła.
Akcja "Just Cause" toczy się na fikcyjnej południowoamerykańskiej wyspie nazwanej San Esperito, gdzie gracz działa jako tajny agent CIA Rico Rodriguez, uczestnicząc w wojnie partyzanckiej mającej na celu obalenie dyktatora San Esperito, mogącego posiadać broń masowego rażenia. Fabuła (i nazwa) gry została zainspirowana przeprowadzoną na przełomie lat 1989–1990 przez Stany Zjednoczone inwazją na Panamę o kryptonimie „Operacja Just Cause”, która miała na celu obalenie przywódcy junty wojskowej Manuela Noriegi.
Rodriguez został opisany przez producentów jako "„dziecko tysiąca komiksów i filmów akcji. Jest on niczym James Bond, Mad Max, El Mariachi, Wolverine, Punisher, Chuck Norris, Panek, Rambo, Tony Montana, Jack Bauer, Han Solo i Vincent Vega połączeni w jedną osobę. I z Enrique Iglesiasem jako wisienką na szczycie tortu!”"
Rozgrywka.
Świat gry "Just Cause" jest ogromny i możemy się po nim poruszać bez ograniczeń. W grze panuje całkowita wolność wyboru dotycząca chociażby sposobu podróżowania po wyspie i uzbrojenia. Gra czerpie pełnymi garściami z innych gier gatunku (Grand Theft Auto, ), ale też dorzuca coś od siebie. Jest to możliwość wykonywania iście kaskaderskich sztuczek z użyciem różnorakich gadżetów takich jak liny zakończone hakiem, paralotnie i spadochrony. Używając tego wyposażenia gracz może skakać z samochodu na samochód lub rozwinąć spadochron jadąc na motorze unosząc się w ten sposób w powietrze.
Teren gry został stworzony przy użyciu narzędzi do generowania losowego, dzięki czemu prosty algorytm może stworzyć rozległe, pofałdowane i porośnięte lasami tereny. Pozwoliło to także na zmieszczenie gry na jednym dysku (dotyczy wersji na Xbox 360 i PC); bez tej technologii, same informacje o terenie zajęłyby cały dysk.
Demo.
Demo na Xboksa 360 zostało udostępnione użytkownikom konsoli 24 sierpnia 2006 poprzez Xbox Live Marketplace. Demo na PC miało swoją premierę na serwisie GameSpot.
Niektórzy gracze dostrzegli w demie graficzne niedociągnięcia i, to, że sztuczna inteligencja była poniżej przeciętnej. Producenci oznajmili później, że aby zachować niewielki rozmiar dema, musieli z niego usunąć parę mniej ważnych rzeczy. Zapewnili także, że sztuczna inteligencja i inne błędy zostaną poprawione w końcowym produkcie.
Odbiór.
W recenzji zamieszczonej na stronie internetowej, IGN US wystawiło Just Cause ocenę 6.8 na 10. Redaktorzy zauważyli, że rozgrywce brakuje głębi, a misje poboczne są nudne i powtarzają się.
Dla odmiany, IGN Wielka Brytania oceniło grę na 8.8, a Official Xbox Magazine UK dał Just Cause ocenę 9 na 10, chwaląc ją za „zróżnicowaną, sugestywną rozrywkę”.
Gra zawiera wiele błędów. Jak wielu recenzentów nie omieszkało zauważyć, gra mogła zostać przedwcześnie wydana, nie dając producentom czasu na poprawienie bugów. Wersja na PS2, dla przykładu, zawiera wiele błędów uniemożliwiających zakończenie wielu misji, a nawet zmieniających grę w niegrywalną, aż do resetu gry.
Polski magazyn dla graczy, CD-Action, ocenił grę na 8 +/10.

</doc>
<doc id="664912" url="https://pl.wikipedia.org/wiki?curid=664912" title="Tacciana Puczak">
Tacciana Puczak

Tacciana Puczak, biał. Таццяна Мікалаеўна Пучак, ros. Татьяна Николаевна Пучек (ur. 9 stycznia 1979 w Mińsku) – białoruska tenisistka, reprezentantka kraju w Fed Cup, olimpijka z Pekinu (2008).
Kariera tenisowa.
Zawodową tenisistką była w latach 1998–2012. Wygrała 8 turniejów z cyklu WTA Tour oraz 20 o randze ITF w konkurencji gry podwójnej. W grze singlowej odniosła 3 zwycięstwa w zawodach rangi ITF.
W latach 1997–2011 reprezentowała Białoruś w Fed Cup 37 zwycięskich meczów o ponosząc 15 porażek.
W sezonie 2008 zagrała w grze podwójnej kobiet na igrzyskach olimpijskich w Pekinie dochodząc do drugiej rundy wspólnie z Wiktoryją Azaranką.
W rankingu gry pojedynczej Puczak najwyżej była na 55. miejscu (22 lipca 2002), a w klasyfikacji gry podwójnej na 25. pozycji (29 września 2008).

</doc>
<doc id="664920" url="https://pl.wikipedia.org/wiki?curid=664920" title="Messier 61">
Messier 61

Messier 61 (również M61, NGC 4303) – galaktyka spiralna z poprzeczką znajdująca się w gwiazdozbiorze Panny.
Odkrył ją 5 maja 1779 roku Barnabus Oriani. Tej samej nocy niezależnie odkrył ją Charles Messier, lecz początkowo myślał, że to kometa. Dopiero sześć dni później, gdy okazało się, że obiekt nie przemieszcza się względem gwiazd, uznał ją za obiekt typu mgławicowego i dodał ją do swego katalogu.
M61 znajduje się w odległości ok. 50 milionów lat świetlnych od Ziemi. Jest to jedna z największych galaktyk w gromadzie w Pannie. Jej średnica wynosi ok. 94 tysięcy lat świetlnych. Należy do galaktyk Seyferta typu 2.
Do tej pory w M61 zaobserwowano osiem supernowych:
M61 jest zatem rekordzistką wśród galaktyk z katalogu Messiera. Więcej supernowych (według stanu na maj 2020) odkryto tylko w NGC 6946.

</doc>
<doc id="664923" url="https://pl.wikipedia.org/wiki?curid=664923" title="NGC 4303">
NGC 4303



</doc>
<doc id="664925" url="https://pl.wikipedia.org/wiki?curid=664925" title="Konwejer">
Konwejer

Konwejer (z ang. "conveyor" – taśmociąg) – standardowa metoda przesłuchań przez NKWD i inne policje polityczne w krajach komunistycznych (Polska – UB i Informacja Wojskowa, Węgry – ÁVH, NRD – Stasi, Czechosłowacja – StB, Rumunia – Securitate i tak dalej) w okresie stalinizmu. Przez konwejer przeszli między innymi generał Leopold Okulicki, podpułkownik Władysław Minakowski, fizyk Aleksander Weissberg-Cybulski.
Konwejer służył wydobyciu od przesłuchiwanego przyznania się do spreparowanych oskarżeń poprzez przesłuchiwanie go bez przerwy przez wiele dni i nocy, przez kilku, zmieniających się oficerów śledczych. Brak snu, zimno, głodowe posiłki stanowiły presję na więźnia, której w praktyce nikt nie potrafił na dłuższą metę się oprzeć. Konwejer zastosowano po raz pierwszy na szeroką skalę w Związku Radzieckim podczas wielkiej czystki i stosowano następnie jako standardową metodę przesłuchań.
Celem konwejera nie było uzyskanie informacji, lecz psychiczne złamanie więźnia i zmuszenie go do samooskarżania się. W przypadku, gdy śledczy nie mieli czasu na długotrwałą technikę konwejera, lub gdy zależało im istotnie na wydobyciu z przesłuchiwanego jakichś informacji, stosowano bicie i tortury (zamiast lub łącznie z konwejerem).
Metodę konwejera po raz pierwszy opisał XVI-wieczny autor Hipolit de Marsiliis jako skuteczny sposób uzyskania zeznań bez stosowania tortur. W XVII wieku bardzo chętnie stosował ją w Anglii Matthew Hopkins, który nazywał siebie „naczelnym łowcą czarownic” – konwejer umożliwiał mu uzyskiwanie pożądanych zeznań bez obawy posądzenia o naruszenie praw zabraniających stosowania tortur (lub je ograniczających). Z tych samych powodów (zakaz stosowania tortur) konwejer upowszechniał się później w kolejnych krajach.

</doc>
<doc id="664926" url="https://pl.wikipedia.org/wiki?curid=664926" title="M61">
M61



</doc>
<doc id="664932" url="https://pl.wikipedia.org/wiki?curid=664932" title="Rejon nowodieriewieńkowski">
Rejon nowodieriewieńkowski

Rejon nowodieriewieńkowski () – rejon w zachodniej Rosji, w obwodzie orłowskim.
Położenie.
Rejon, tak jak cały obwód orłowski, leży we wschodniej Europie, na terenie Wyżyny Środkoworosyjskiej.
Rejon nowodieriewieńkowski leży we wschodniej części obwodu orłowskiego.
Powierzchnia.
Rejon ma powierzchnię 1050 km².
Teren ten stanowi niewysoka wyżyna, stanowiąca część Wyżyny Środkoworosyjskiej. Powierzchnię rejonu stanowią głównie grunty orne i lasy, złożone przede wszystkim z drzew liściastych z niewielką domieszką gatunków iglastych, które zawierają także gatunki roślin typowe dla obszarów lasostepu. Na terenie rejonu występują także skupiska roślinności stepowej.
Przez obszar rejonu przepływają liczne drobne rzeczki i strumienie, spośród których największymi są Lubowsza i Gogol.
Ludność.
W rejonie zamieszkuje ok. 13 tys. osób; liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Ludność miejska stanowi ok. 36,2% mieszkańców rejonu.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi 12,4 os./km².
Stolica i ośrodki osadnicze.
Ośrodkiem administracyjnym jest osiedle typu miejskiego Chomutowo, liczące 4708 mieszkańców (1 stycznia 2005 r.). Jest ono jedynym ośrodkiem miejskim na terenie rejonu.
Poza nim na obszarze tej jednostki podziału administracyjnego znajduje się 85 punktów osadniczych – większych i mniejszych wsi, liczących od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w rolnictwie, przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica – Chomutowo. Znajduje się tam m.in. zakład przemysłu mleczarskiego, przetwórnia warzyw i kombinat paszowy. Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka–kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy (jak szwalnie) i budowlany.
Duże znaczenie w gospodarce rejonu odgrywa rolnictwo, któremu sprzyjają korzystne warunki klimatyczne i glebowe. Najczęściej uprawiane są zboża, głównie kukurydza i pszenica, w mniejszym stopniu żyto, a także konopie siewne, buraki cukrowe, rośliny pastewne oraz ziemniaki i warzywa, a także – na niewielką skalę – owoce.
Hodowla obejmuje głównie bydło i trzodę chlewną, a także drób, a w mniejszym zakresie – owce i kozy.
Rys historyczny.
Historia ziem wchodzących w skład rejonu nowodieriewieńkowskiego jest zbieżna z historią całego obwodu orłowskiego.
W 1555 na terenie obecnego rejonu, pod wsią Sudbiszczi miała miejsce bitwa pomiędzy wojskami rosyjskimi a tatarskimi, w której Rosjanie pokonali Tatarów.
Jako odrębna jednostka administracyjna rejon został utworzony w 1937 roku.
Klimat.
W rejonie panuje klimat umiarkowany ciepły, o charakterze kontynentalnym. Zima jest niezbyt długa i dość ciepła (średnia temperatura stycznia to ok. -7 °C), zaś lato długie i ciepłe (średnia temperatura lipca to nieco ponad +19 °C).
W rejonie notuje się dość wysoki poziom opadów, głównie w postaci deszczu, którego największe nasilenie przypada na czerwiec.

</doc>
<doc id="664934" url="https://pl.wikipedia.org/wiki?curid=664934" title="Domniemanie faktyczne">
Domniemanie faktyczne



</doc>
<doc id="664935" url="https://pl.wikipedia.org/wiki?curid=664935" title="Domniemanie prawne">
Domniemanie prawne



</doc>
<doc id="664938" url="https://pl.wikipedia.org/wiki?curid=664938" title="Polimery elektroluminescencyjne">
Polimery elektroluminescencyjne

Polimery elektroluminescencyjne, polimery emitujące światło (LEP, z ang. "Light Emitting Polymers") to polimery emitujące światło pod wpływem przyłożonego do nich napięcia elektrycznego. Innymi słowy są to świecące tworzywa sztuczne.
Materiały takie, nazywane są przez chemików polimerami o układach sprzężonych (ang. "conjugated polymers"), jak np. polipirol czy polianilina i znane są od ponad 100 lat. Jednak dopiero niedawno badania prowadzone od trzydziestu lat na polifenylenowinylenie (PPV) umożliwiły skonstruowanie organicznych diod elektroluminescencyjnych OLED (ang. "Organic Light Emitting Diodes"), w miarę efektywnie przetwarzających energię elektryczną na światło.
Ekrany polimerowe czyli wyświetlacze wykonane z LEP mają wiele zalet w porównaniu z wyświetlaczami LCD. Nie wymagają podświetlenia, dzięki czemu mogą być cieńsze (kilkadziesiąt μm) i lżejsze oraz bardziej energooszczędne, są bardziej wytrzymałe mechanicznie, duży kąt obserwacji (do 180 stopni), małe napięcie sterujące (kilka V), są też tańsze i proste w produkcji. Obecnie wyświetlacze w technologii LEP stosowane są w telefonach komórkowych, notatnikach elektronicznych oraz systemach wideo. W przyszłości mogą zostać wykorzystane w dużych wyświetlaczach np. w reklamach typu billboard.

</doc>
<doc id="664939" url="https://pl.wikipedia.org/wiki?curid=664939" title="Chynowiec">
Chynowiec

Chynowiec (kaszb. "Chinowsczi Folwark", niem. "Brandswerder") – przysiółek wsi Chynowie w Polsce położona w województwie pomorskim, w powiecie wejherowskim, w gminie Gniewino.
Miejscowość położona jest na wschodnich obrzeżach Puszczy Wierzchucińskiej w pradolinie rzeki Redy.
Wieś jest częścią składową sołectwa Chynowie.
W latach 1975–1998 miejscowość administracyjnie należała do województwa gdańskiego.

</doc>
<doc id="664940" url="https://pl.wikipedia.org/wiki?curid=664940" title="Rejon nowosilski">
Rejon nowosilski

Rejon nowosilski (ros. "Новосильский район") – rejon w zachodniej Rosji, w obwodzie orłowskim.
Położenie.
Rejon, tak jak cały obwód orłowski leży we wschodniej Europie, na terenie Wyżyny Środkoworosyjskiej.
Rejon nowosilski leży w środkowo-wschodniej części obwodu orłowskiego.
Powierzchnia.
Rejon ma powierzchnię 750 km².
Teren ten stanowi niewysoka wyżyna, stanowiąca część Wyżyny Środkoworosyjskiej. Powierzchnię rejonu stanowią głównie grunty orne i lasy, złożone przede wszystkim z drzew liściastych z niewielką domieszką gatunków iglastych, które zawierają także gatunki roślin typowe dla obszarów lasostepu. Na terenie rejonu występują także skupiska roślinności stepowej.
Przez obszar rejonu przepływają liczne drobne rzeczki i strumienie, spośród których największymi są Zusza i Pszewka.
Ludność.
W rejonie zamieszkuje ok. 10,2 tys. osób. Liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Ludność miejska stanowi ok. 39% mieszkańców rejonu.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi 13,6 os./km².
Stolica i ośrodki osadnicze.
Ośrodkiem administracyjnym jest 
miasto Nowosil, liczące 3.937 mieszkańców (1 stycznia 2005 r.). Jest ono jedynym ośrodkiem miejskim na terenie rejonu.
Poza nim na obszarze tej jednostki podziału administracyjnego znajduje się 
83 punktów osadniczych - większych i mniejszych wsi, liczących od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w rolnictwie, przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica – miasto Nowosil.
Znajdują się tam zakłady przemysłu spożywczego, przetwarzające płody rolne wyprodukowane na terenie rejonu.
Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka - kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy (jak szwalnie) i budowlany.
Duże znaczenie w gospodarce rejonu odgrywa rolnictwo, któremu sprzyjają korzystne warunki klimatyczne i glebowe. Najczęściej uprawiane są zboża, głównie kukurydza i pszenica, w mniejszym stopniu żyto, a także konopie siewne, buraki cukrowe, rośliny pastewne oraz ziemniaki i warzywa, a także, na niewielką skalę - owoce.
Hodowla obejmuje głównie bydło i trzodę chlewną, a także drób, a w mniejszym zakresie – owce i kozy.
Rys historyczny.
Historia ziem wchodzących w skład rejonu nowosilskiego jest zbieżna z historią całego obwodu orłowskiego. Jako odrębna jednostka administracyjna rejon został utworzony w 1965 roku.
Klimat.
W rejonie panuje klimat umiarkowany ciepły, o charakterze kontynentalnym. 
Zima jest niezbyt długa i dość ciepła (średnia temperatura stycznia to ok. -7°C), zaś lato długie i ciepłe (średnia temperatura lipca to nieco ponad +19°C).
W rejonie notuje się dość wysoki poziom opadów, głównie w postaci deszczu, którego największe nasilenie przypada na czerwiec.

</doc>
<doc id="664942" url="https://pl.wikipedia.org/wiki?curid=664942" title="Andrzej Wójcik (polityk)">
Andrzej Wójcik (polityk)

Andrzej Wójcik (ur. 1 stycznia 1932 we Włocławku) – ekonomista, polityk, minister handlu zagranicznego (1985–1987).
Życiorys.
Syn Mieczysława i Zofii. Ukończył studia filologiczne na Uniwersytecie Warszawskim w 1959, w 1971 uzyskał tytuł zawodowy magistra ekonomii w Szkole Głównej Planowania i Statystyki w Warszawie.
W latach 1948–1950 wchodził w skład zarządu miejskiego Związku Młodzieży Polskiej we Włocławku. W 1961 wstąpił do Polskiej Zjednoczonej Partii Robotniczej, od 1971 do 1973 pełnił w niej funkcję przewodniczącego Organizacji Środowiskowa Handlu Zagranicznego komitetu dzielnicowego PZPR Warszawa-Śródmieście. Następnie pracował w Ministerstwie Handlu Zagranicznego i Gospodarki Morskiej, był m.in. do 1976 był radcą handlowym Ambasady PRL w Paryżu. W okresie 1981–1985 sprawował funkcję radcy handlowego Ambasady PRL w Waszyngtonie, został również członkiem Komisji Ekonomicznej Komitetu Zakładowego PZPR ministerstwa i członkiem Komisji ds. Reformy Gospodarczej. Delegat na X Zjazd PZPR. 
Od 12 listopada 1985 do 24 października 1987 sprawował urząd ministra handlu zagranicznego w rządzie Zbigniewa Messnera, następnie do 1989 był sekretarzem stanu w Ministerstwie Współpracy Gospodarczej z Zagranicą.

</doc>
<doc id="664946" url="https://pl.wikipedia.org/wiki?curid=664946" title="CURCC Montevideo">
CURCC Montevideo

Central Uruguay Railway Cricket Club, powszechnie znany jako CURCC, był urugwajskim klubem sportowym z siedzibą w Montevideo.
Historia.
CURCC założony został 28 września 1891 na skutek decyzji podjętej przez brytyjską kompanię kolejową w Urugwaju, pragnącą mieć własny klub sportowy. Barwy klubu wywodziły się od znaków kolejowych.
Klub miał wiele istotnych osiągnięć w latach 90. XIX wieku oraz w pierwszej dekadzie XX wieku. Co do dalszych losów klubu istnieją poważne rozbieżności. Jedni twierdzą, że CURCC zaniknął około 1915. Faktem jest, że sekcja krykieta zakończyła wtedy swą działalność. Inna wersja mówi, że klub w 1913 zmienił swą nazwę i znany jest obecnie pod nazwą CA Peñarol.

</doc>
<doc id="664948" url="https://pl.wikipedia.org/wiki?curid=664948" title="Zarzut">
Zarzut

Zarzut – w prawie i postępowaniu cywilnym oraz karnym nazwa kilku odmiennych instytucji procesowych:
Polskie prawo cywilne.
Prawo materialne.
Przez zarzut rozumie się uprawnienie polegające na odmowie spełnienia roszczenia. Uprawnienie to przysługuje tylko w przypadkach przewidzianych prawem. Ponadto zarzut musi być podniesiony przez uprawnionego (sąd nie uwzględni go z urzędu).
Ponadto wyróżnia się zarzuty dylatoryjne (przejściowe) – np. zwłoka – oraz peremptoryjne (trwałe) – np. przedawnienie.
Postępowanie cywilne.
W postępowaniu cywilnym zarzut jest przesłanką procesową powodującą odrzucenie bądź oddalenie pozwu (wniosku), która przez sąd brana może być pod uwagę wyłącznie po jej podniesieniu przez stronę. Zakaz brania niektórych przesłanek z urzędu wynika z zasady równości stron procesowych.
Zarzuty to również skrócona nazwa środka zaskarżenia – zarzutów od nakazu zapłaty w postępowaniu nakazowym albo zarzutów przeciwko planowi podziału sumy uzyskanej z egzekucji.
Polskie postępowanie karne.
W postępowaniu karnym na etapie postępowania przygotowawczego śledztwo lub dochodzenie toczy się "w sprawie" (tj. gdy nikt nie ma jeszcze statusu podejrzanego), dopóki osobie podejrzanej nie zostaną przedstawione zarzuty przez prokuratora (w drodze postanowienia). Wówczas osoba podejrzana staje się podejrzanym, a dalsze postępowanie przygotowawcze toczy się "przeciwko niej".

</doc>
<doc id="664949" url="https://pl.wikipedia.org/wiki?curid=664949" title="Central Uruguay Railway Cricket Club">
Central Uruguay Railway Cricket Club



</doc>
<doc id="664952" url="https://pl.wikipedia.org/wiki?curid=664952" title="Pokrywa sprzęgła">
Pokrywa sprzęgła

Pokrywa sprzęgła jest elementem wiążącym konstrukcyjne elementy sprzęgła. Jest ona przykręcona do koła zamachowego, gdzie wiruje wraz z elementami napędzającymi sprzęgło. Pokrywa ta przenosi siłę sprężyn dociskowych na koło zamachowe oraz część momentu obrotowego silnika z koła zamachowego na tarczę dociskową. Najczęściej pokrywy wykonuje się jako wytłoczki z grubej blachy.

</doc>
<doc id="664953" url="https://pl.wikipedia.org/wiki?curid=664953" title="Penonomé">
Penonomé

Penonomé – miasto w środkowej Panamie, położone nad rzeką Zaratí. Współrzędne geograficzne: . Ludność: 11,4 tys. (2000). Ośrodek administracyjny prowincji Coclé.

</doc>
<doc id="664954" url="https://pl.wikipedia.org/wiki?curid=664954" title="Penonome">
Penonome



</doc>
<doc id="664955" url="https://pl.wikipedia.org/wiki?curid=664955" title="Rejon orłowski">
Rejon orłowski

Rejon orłowski, ros. Орловский район – rejon w zachodniej Rosji, w obwodzie orłowskim.
Położenie.
Rejon, tak jak cały obwód orłowski leży we wschodniej Europie, na terenie Wyżyny Środkoworosyjskiej.
Rejon orłowski leży w środkowo-zachodniej części obwodu orłowskiego.
Powierzchnia.
Rejon ma powierzchnię 1,720 km².
Teren ten stanowi niewysoka wyżyna, stanowiąca część Wyżyny Środkoworosyjskiej. Powierzchnię rejonu stanowią głównie grunty orne i lasy, złożone przede wszystkim z drzew liściastych z niewielką domieszką gatunków iglastych, które zawierają także gatunki roślin typowe dla obszarów lasostepu. Na terenie rejonu występują także skupiska roślinności stepowej.
Przez obszar rejonu przepływają liczne drobne rzeczki i strumienie, stanowiące dopływy głównej rzeki regionu – Oki. Największymi spośród nich są; Orlik, Rybnica i Niepołod.
Ludność.
W rejonie zamieszkuje ok. 66 tys. osób; liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
80% populacji rejonu stanowi ludność wiejska, gdyż jakkolwiek na terenie tej jednostki podziału terytorialnego znajduje się ponad 330-tysięczne miasto obwodowe Orzeł, stanowiące ośrodek administracyjny rejonu – to nie wchodzi w skład tej jednostki podziału administracyjnego, zaś jedynym osiedlem typu miejskiego w rejonie jest Znamienka.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi 38,4 os./km².
Stolica i ośrodki osadnicze.
Ośrodkiem administracyjnym jest miasto Orzeł. Administracyjnie nie wchodzi ono jednak w skład rejonu i stanowi miasto wydzielone.
Poza nim na obszarze tej jednostki podziału administracyjnego znajduje się osiedle typu miejskiego – Znamienka, licząca 12.035 mieszkańców (1 stycznia 2005 r.), a także 265 innych punktów osadniczych – większych i mniejszych wsi, liczących od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w rolnictwie, przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica – miasto Orzeł, nie wchodzi ono jednak w skład rejonu.
Także w innych większych ośrodkach osadniczych na terenie rejonu, m.in. w Znamience znajduje się drobny przemysł spożywczy, który stanowią niewielkie zakłady, zatrudniające po kilka – kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy (jak szwalnie), olejowy i budowlany.
Duże znaczenie w gospodarce rejonu odgrywa rolnictwo, któremu sprzyjają korzystne warunki klimatyczne i glebowe. Najczęściej uprawiane są zboża, głównie kukurydza i pszenica, w mniejszym stopniu żyto, a także konopie siewne, buraki cukrowe, rośliny pastewne oraz ziemniaki i warzywa, a także, na niewielką skalę – owoce.
Chów i hodowla obejmuje głównie bydło domowe i trzodę chlewną, a także drób, a w mniejszym zakresie – owce i kozy.
Rys historyczny.
Historia ziem wchodzących w skład rejonu orłowskiego jest zbieżna z historią całego obwodu orłowskiego. Jako odrębna jednostka administracyjna rejon został utworzony w 1928 roku.
Klimat.
W rejonie panuje klimat umiarkowany ciepły, o charakterze kontynentalnym.
Zima jest niezbyt długa i dość ciepła (średnia temperatura stycznia to ok. –7 °C), zaś lato długie i ciepłe (średnia temperatura lipca to nieco ponad +19 °C).
W rejonie notuje się dość wysoki poziom opadów, głównie w postaci deszczu, którego największe nasilenie przypada na czerwiec.

</doc>
<doc id="664956" url="https://pl.wikipedia.org/wiki?curid=664956" title="Nieproces">
Nieproces



</doc>
<doc id="664957" url="https://pl.wikipedia.org/wiki?curid=664957" title="Strona postępowania">
Strona postępowania

Strona postępowania (w procesie sądowym: strona procesowa) – w prawie podmiot, który ma interes prawny w wydaniu korzystnego dla siebie rozstrzygnięcia będącego przedmiotem określonego postępowania administracyjnego albo sądowego (zwłaszcza cywilnego, karnego i administracyjnosądowego), a występuje sam w swoim imieniu bądź w którego imieniu i na jego rzecz działa inny podmiot (pełnomocnik procesowy, np. adwokat).
Postępowanie cywilne.
Istotą procesu cywilnego jest spór pomiędzy dwiema przeciwstawnymi stronami: powodową i pozwaną (nie ma znaczenia, ile osób występuje po jednej stronie – takie osoby są współuczestnikami procesu). W postępowaniu nieprocesowym występują zaś uczestnicy postępowania (przynajmniej jeden), którzy nie toczą sporu, ich stanowiska nie są przeciwstawne (między nimi może istnieć konflikt interesów). Inni uczestnicy procesu (tacy jak prokurator), nawet jeśli działają na korzyść stron lub inicjują postępowanie, nie są stronami postępowania cywilnego.
Postępowanie karne.
W postępowaniu przygotowawczym stronami są pokrzywdzony i podejrzany, a w postępowaniu sądowym - oskarżyciel i oskarżony.
Postępowanie administracyjne.
Art. 28 KPA stanowi, że stroną jest każdy, czyjego interesu prawnego lub obowiązku dotyczy postępowanie albo kto żąda czynności organu ze względu na swój interes prawny lub obowiązek.
Stronami postępowania mogą być:
W postępowaniu administracyjnym mogą występować również określone jednostki organizacyjne, które nie będąc stronami mogą działać na prawach strony:
Uczestnicy na prawach strony to podmioty, których celem nie jest ochrona własnego interesu prawnego, lecz interesu innych podmiotów lub interesów społecznych. Przysługują uprawnienia procesowe, które ma strona. Są to m.in.:
Postępowanie administracyjnosądowe.
Art. 32 Prawa o postępowaniu przed sądami administracyjnymi stanowi, że stronami w postępowaniu administracyjnosądowym są skarżący i organ, którego działanie lub bezczynność jest przedmiotem skargi. Oprócz stron ustawa ta przewiduje udział w postępowaniu innych podmiotów – uczestników na prawach strony.
Uczestnikiem obligatoryjnym jest osoba, która brała udział w postępowaniu administracyjnym, a nie wniosła skargi, jeżeli wynik postępowania sądowego dotyczy jest interesu prawnego.
Uczestnikami fakultatywnymi mogą być:

</doc>
<doc id="664958" url="https://pl.wikipedia.org/wiki?curid=664958" title="Patrypasjanizm">
Patrypasjanizm

Patrypasjanizm (łac. "pater" 'ojciec' i "passio" 'cierpienie') – kierunek w teologii chrześcijańskiej głoszący (m.in. pod wpływem słów "Ja i Ojciec jedno jesteśmy" (J 10,30) i innych), że Ojciec i Syn są jedną osobą, dlatego też można powiedzieć, iż to Bóg Ojciec cierpiał i umarł na krzyżu pod postacią Jezusa Chrystusa (stąd nazwa nurtu: od "cierpienia Ojca"). Jako forma modalizmu, patrypasjanizm uznawany jest przez ortodoksyjne chrześcijaństwo za herezję.

</doc>
<doc id="664960" url="https://pl.wikipedia.org/wiki?curid=664960" title="Santiago (miasto w Panamie)">
Santiago (miasto w Panamie)



</doc>
<doc id="664961" url="https://pl.wikipedia.org/wiki?curid=664961" title="Koleje Małe i Duże">
Koleje Małe i Duże

Koleje Małe i Duże – polski ilustrowany magazyn historyczno-modelarski wydawany w Katowicach, o tematyce kolejowej. Jest wydawany nieregularnie od 2000 roku. Zawiera informacje dot. historii linii i węzłów kolejowych, opisy taboru kolejowego, dział modelarski oraz wycinanki modelu kartonowego do samodzielnego poskładania.
Ostatnio wydany numer to 1–2/2021(37). Wydawnictwo publikuje również kalendarze kolekcjonerskie o szerokości ok. 2 m, a także zeszyty specjalne serii "H" (o tematyce historycznej).
Wydawcą jest firma APLAND Andrzej Wilk. 

</doc>
<doc id="664962" url="https://pl.wikipedia.org/wiki?curid=664962" title="Santiago de Veraguas">
Santiago de Veraguas

Santiago de Veraguas – miasto w środkowej Panamie. Współrzędne geograficzne: . Ludność: 88 997 (2010). Ośrodek administracyjny prowincji Veraguas. Założone w 1621 roku. Gospodarka opiera się na handlu, bankowości, rolnictwie i hodowli. Mniejsze znaczenie ma wytwórstwo: garncarstwo i rymarstwo.

</doc>
<doc id="664966" url="https://pl.wikipedia.org/wiki?curid=664966" title="Kowalka (Kostkowo)">
Kowalka (Kostkowo)

Kowalka (dawniej "Nowy Młot" "Nowy Hamerek", kaszb. "Nowi Hômerk", niem. "Neuhammer") – przysiółek wsi Kostkowo w Polsce położony w województwie pomorskim, w powiecie wejherowskim, w gminie Gniewino.
Obecnie obszar byłej miejscowości należy do Kostkowa i leży przy ulicach: Klonowej i Polnej.
W latach 1975–1998 miejscowość administracyjnie należała do województwa gdańskiego.

</doc>
<doc id="664969" url="https://pl.wikipedia.org/wiki?curid=664969" title="Sepik Wschodni">
Sepik Wschodni

Sepik Wschodni (ang. "East Sepik", tok pisin "Is Sepik") – prowincja Papui-Nowej Gwinei, położona w północno-wschodniej części kraju nad Morzem Bismarcka. Ośrodkiem administracyjnym jest miasto Wewak. 
Nazwa prowincji pochodzi od nazwy rzeki Sepik. Sąsiednia prowincja Sepik Zachodni zmieniła nazwę na Sandaun.

</doc>
<doc id="664970" url="https://pl.wikipedia.org/wiki?curid=664970" title="Sprężyna dociskowa">
Sprężyna dociskowa

Sprężyna dociskowa służy do dociskania części (najczęściej w sprzęgłach). Sprężyny dociskowe rozmieszczone obwodowo to z reguły sprężyny śrubowe. Natomiast na sprężyny dociskowe centralne stosuje się sprężyny talerzowe lub śrubowe stożkowe.

</doc>
<doc id="664972" url="https://pl.wikipedia.org/wiki?curid=664972" title="Święto Przaśników">
Święto Przaśników



</doc>
<doc id="664973" url="https://pl.wikipedia.org/wiki?curid=664973" title="Stadion im. Braci Czachorów (1925–2016)">
Stadion im. Braci Czachorów (1925–2016)

Stadion im. Braci Czachorów – stadion piłkarski, który mieścił się w Radomiu, przy ul. Struga 63. Główny obiekt Radomiaka Radom. Istniał do kwietnia 2016 r.
Historia.
Stary stadion.
Obiekt wybudowało Towarzystwo Gimnastyczne Sokół po tym, jak w 1925 roku otrzymało na 25 lat dzierżawę terenu. Następnie stał się główną areną drużyny Radomiaka, powołanej w 1945. Od 1948 przez kilkanaście lat przewodniczącym Społecznego Komitetu Budowy Stadionu Radomiaka był Aleksander Czachor. Zaprojektował on trybuny na stadionie, ale z jego inicjatywy powstały również: bieżnia, skocznie, korty tenisowe i boiska treningowe. W sezonie 1977/78, po kolejnym awansie Radomiaka do II ligi, postawiono nad trybuną od strony Osiedla XV-lecia budkę spikera nazwaną od razu przez kibiców "gołębnikiem". Od tamtej pory z trybuny umieszczonej poniżej prowadzony był doping na każdym meczu, a kibiców zbierających się tam nazwano "Ekipą spod gołębnika". Sam "gołębnik" stał się później obiektem kultowym dla wielu pokoleń kibiców "Zielonych".
W sezonie 1984/1985 obiekt gościł rozgrywki I ligi (dzisiejsza Ekstraklasa), w której występował Radomiak. 7 października 1984 padł rekord frekwencji. Mecz "Zielonych" z obrońcą tytułu mistrza Polski Widzewem Łódź, zakończonym remisem 1:1, obejrzało ok. 20 tysięcy widzów. W latach 90. na stadionie 3-krotnie rozegrano towarzyskie spotkania reprezentacji Polski.
Równolegle na 27 czerwca 1993 na stadionie Radomiaka pierwotnie zaplanowano Superpuchar Polski, który został odwołany ze względu na aferę ostatniej ligowej kolejki sezonu 1992/1993. Znano wówczas bowiem tylko jednego z uczestników – zdobywcę Pucharu Polski, zespół GKS Katowice.
31 maja 2010 Rada Miejska w Radomiu jednogłośnie poparła wniosek Stowarzyszenia Kibiców "Tylko Radomiak" oraz Spółki Akcyjnej Radomiak 1910 o nadanie stadionowi imienia Braci Czachorów. Oficjalne nadanie nazwy odbyło się 9 października 2010 tuż przed jubileuszowym meczem Radomiaka z Widzewem Łódź z okazji obchodów 100-lecia radomskiego klubu.
W 2012 Radomiak uzyskał awans do II ligi. Warunkiem uzyskania licencji w tej klasie rozgrywkowej była budowa zadaszenia na stadionie (przykrycie co najmniej 250 miejsc i nie mniej niż 6 rzędów siedzisk). Do przetargu na zaprojektowanie i realizację przekrycia przystąpiła tylko jedna firma: ROSA-BUD. W efekcie zadaszenie wykonane z trapezowej blachy z charakterystycznym wcięciem z przodu, jednakże w krótkim czasie wyrównano przednią część i wymieniono blachę, która miała być trwalsza. Realizacja wywołała falę negatywnych opinii. Słupy, które podtrzymywały dach, stoły między krzesłami, ograniczając tym samym widok osobom, które przebywają w strefie VIP, oraz tym, zajmującym miejsca w sąsiednich sektorach. Ponadto ochrona widzów sprowadzała się do przesłonienia przed deszczem padającym pionowo, co w praktyce oznacza, że opady zacinające mogły zmoczyć wszystkich pod dachem. Zadaszenie strefy VIP zajęło 1. miejsce w plebiscycie Makabryły Roku 2012. Projekt uzyskał 4744 głosów internautów.
W kwietniu 2016 odbyło się pożegnanie stadionu, w miejscu którego zaplanowano budowę nowych obiektów. Punktem kulminacyjnym imprezy był mecz Radomiaka ze Stomilem Olsztyn.
Nowy kompleks.
Nowy stadion dla Radomiaka powstaje jedynie częściowo w miejscu poprzednika. Obiekt został przesunięty na północ i obrócony do osi wschód-zachód zamiast tradycyjnej północ-południe. To wynik zmian w planach miasta spowodowanych sytuacją własnościową gruntów i na terenie starego stadionu musi powstać też hala widowiskowa. Hala dla 5 tys. widzów stanowi główny element planowanego kompleksu, a stadion pełni rolę 2-rzędną. W wartej 110 mln zł I fazie powstanie kryta arena, a do jej północnej części dołączona zostanie główna trybuna stadionu Radomiaka. Ogólnie w tej fazie powstaną 2 trybuny wzdłuż boiska, które pomieszczą co najmniej 5,5 tys. widzów. W II etapie zaplanowano budowę trybuny za bramkami, a docelowa pojemność stadionu ma wynosić ok. 15 tys. miejsc siedzących pod dachem.
Konstrukcja.
Na stadion prowadziły 2 wejścia: główne od ul. Struga i drugie od ul. Jordana. Łączna pojemność obiektu przed rozbiórką w 2016 wynosiła: 3559 ogólnodostępnych miejsc siedzących + stojące. Trybuna od ul. Struga liczyła 1 700 miejsc siedzących, sektor VIP – 237, natomiast trybuna od ul. Jordana – 1 859. W sierpniu 2012 ze względu na wymogi licencyjne w II lidze jest na trybunie dla gości zamontowano krzesełka plastikowe, które pozyskano z rozebranego stadionu przy Narutowicza 9. Po remoncie tej części uzyskano 255 miejsc siedzących.
Wymiary boiska wynosiły 106 m x 71 m.

</doc>
<doc id="664977" url="https://pl.wikipedia.org/wiki?curid=664977" title="Dekalog V">
Dekalog V



</doc>
<doc id="664986" url="https://pl.wikipedia.org/wiki?curid=664986" title="Zaprawa wapienna">
Zaprawa wapienna

Zaprawa wapienna – rodzaj zaprawy murarskiej. Mieszanina wapna z piaskiem i wodą, używana jako materiał wiążący cegieł i kamieni oraz jako tynk.
Zaprawa wapienna składa się z piasku, wody i wapna gaszonego Ca(OH)2. Otrzymywana jest poprzez zmieszanie jednej części objętościowej wapna gaszonego z trzema lub czterema częściami piasku. Woda jest dodawana odpowiednio w takiej objętości, aby uzyskać ciastowatą konsystencję zaprawy. Zaprawa wapienna twardnieje powoli, tynki wapienne w ciągu kilku tygodni, ściany o grubości 2 cegieł do 3 lat. Zaprawa wytrzymuje tylko do temperatury +500 °C i używana jest głównie do tynków wewnętrznych i murów nadziemnych.
Obecnie praktycznie całkowicie wyparta została przez zaprawę cementowo-wapienną.

</doc>
<doc id="664990" url="https://pl.wikipedia.org/wiki?curid=664990" title="Bitwa pod Texel">
Bitwa pod Texel



</doc>
<doc id="664993" url="https://pl.wikipedia.org/wiki?curid=664993" title="Rejon pokrowski (obwód orłowski)">
Rejon pokrowski (obwód orłowski)

Rejon pokrowski
(ros. 
"Покровский район"
) - rejon w zachodniej Rosji, w obwodzie orłowskim. 
Położenie.
Rejon, tak jak cały obwód orłowski leży we wschodniej Europie, na terenie Wyżyny Środkoworosyjskiej.
Rejon pokrowski
leży w 
środkowo-wschodniej
części obwodu orłowskiego.
Powierzchnia.
Rejon ma powierzchnię 
1.360
km.²
Teren ten stanowi niewysoka wyżyna, stanowiąca część Wyżyny Środkoworosyjskiej. Powierzchnię rejonu stanowią głównie grunty orne i lasy, złożone przede wszystkim z drzew liściastych z niewielką domieszką gatunków iglastych, które zawierają także gatunki roślin typowe dla obszarów lasostepu. Na terenie rejonu występują także skupiska roślinności stepowej.
Przez obszar rejonu przepływają liczne drobne rzeczki i strumienie, spośród których największymi są Lipowiec i Trudy.
Ludność.
W rejonie zamieszkuje ok. 
17,3
tys. osób; liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Ludność miejska stanowi niespełna
27%
mieszkańców rejonu.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi
12,7
os./km².
Stolica i ośrodki osadnicze.
Ośrodkiem administracyjnym jest 
osiedle typu miejskiego
Pokrowskoje, liczące
ok. 4.600
mieszkańców (2005 r.). Jest ono jedynym ośrodkiem miejskim na terenie rejonu.
Poza nim na obszarze tej jednostki podziału administracyjnego znajduje się 
164
punktów osadniczych - większych i mniejszych wsi, liczących od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w rolnictwie, przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica – 
osada
Pokrowskoje.
Znajdują się tam m.in. zakład produkujący mieszanki paszowe oraz drukarnia.
Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka - kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy (jak szwalnie) i budowlany.
Duże znaczenie w gospodarce rejonu odgrywa rolnictwo, któremu sprzyjają korzystne warunki klimatyczne i glebowe. Najczęściej uprawiane są zboża, głównie kukurydza i pszenica, w mniejszym stopniu żyto, a także konopie siewne, buraki cukrowe, rośliny pastewne oraz ziemniaki i warzywa, a także, na niewielką skalę - owoce.
Hodowla obejmuje głównie bydło i trzodę chlewną, a także drób, a w mniejszym zakresie – owce i kozy.
Rys historyczny.
Historia ziem wchodzących w skład rejonu
pokrowskiego
jest zbieżna z historią całego obwodu orłowskiego. Jako odrębna jednostka administracyjna rejon został utworzony w 
1965
roku.
Klimat.
W rejonie panuje klimat umiarkowany ciepły, o charakterze kontynentalnym. 
Zima jest niezbyt długa i dość ciepła (średnia temperatura stycznia to ok. -7°C), zaś lato długie i ciepłe (średnia temperatura lipca to nieco ponad +19°C).
W rejonie notuje się dość wysoki poziom opadów, głównie w postaci deszczu, którego największe nasilenie przypada na czerwiec.

</doc>
<doc id="664995" url="https://pl.wikipedia.org/wiki?curid=664995" title="Düwag GT6">
Düwag GT6

Düwag GT6 – przegubowy tramwaj produkowany przez niemiecką fabrykę Düwag, a następnie również przez inne zakłady, także spoza Niemiec. Najwięcej tramwajów tego typu poza macierzystymi zakładami wyprodukował MAN AG. Potocznie w Polsce zwane "Helmutami"
Historia.
W Niemczech Zachodnich w latach 50. po odbudowie pierwszych zniszczeń wojennych rozpoczęto rozwój sieci tramwajowych. Liczne niewielkie zakłady szukały optymalizacji produkcji. Od wagonów wymagano przede wszystkim dużej pojemności i prędkości. Komunikacja tramwajowa miała coraz większą konkurencję ze strony autobusów miejskich. Początkowo szukano wyjścia w przerabianiu wagonów dwuosiowych na przegubowe, jednakże to rozwiązanie nie dawało oczekiwanych rezultatów. Wzorując się na amerykańskich wagonach PCC niemieccy inżynierowie zaczęli projektować wagony oparte na wózkach. Wagony te miały 12-16 metrów i mieściły około 100 osób. Pojemność ta okazała się jednak nie wystarczająca pomimo możliwości jazdy ukrotnionej&lt;ref name="ŚK 9/2012"&gt;&lt;/ref&gt;. Wagony Düwag GT6 stały się przegubową wersją pochodną wagonów Düwag T4.
Pierwsze wagony GT6 pojawiły się w Düsseldorfie w 1956. Następnie rozpoczęto ich eksploatację w innych miastach Niemiec oraz innych państwach. Wraz z innymi modelami Düwagu stały się jednym z symboli niemieckiego odrodzenia gospodarczego po wojnie i podstawowym typem tramwaju większości zachodnioniemieckich sieci. W krajach Europy Zachodniej zaczęto wycofywać je z eksploatacji w latach 90. XX wieku, zastępując taborem niskopodłogowym. Ze względu na wysoki komfort jazdy, mało skomplikowaną budowę oraz wysoką trwałość, używane tramwaje tego typu chętnie znajdywały nabywców wśród przedsiębiorstw o ograniczonych możliwościach finansowych, zwłaszcza z krajów dawnego bloku wschodniego. Część z nich trafiła wówczas do Chorwacji, Egiptu, Polski, Rumunii. U nowych właścicieli poddaje się je drobnym przeróbkom, w zależności od potrzeb przewoźnika lub wymagań lokalnego prawa drogowego (m.in. nowe kierunkowskazy i oświetlenie, wydzielenie miejsca na wózek inwalidzki, nowe siedzenia).
Oprócz Niemiec, tramwaje te na licencji budowano w Austrii w zakładach Lohner (od 1972 Bombardier-Rotax) i SGP, oznaczone seriami E, E1 i E2 (produkowane w latach 1959-1990 dla samego Wiednia).
Konstrukcja.
GT6 to jednokierunkowy tramwaj przegubowy, dwuczłonowy, sześcioosiowy (stąd cyfra sześć: niem. "Gelenktriebwagen 6-achsig"). Jest to rozwinięcie konstrukcji jednoczłonowego wozu MAN T4. Napęd na pierwszy i ostatni wózek, środkowy wózek toczny, rozruch rezystorowy. Silniki trakcyjne są samoprzewietrzalne, a wagon posiada hamulce szynowe, tarczowe elektryczne (postojowe) oraz ręczne. Cztery pary harmonijkowych drzwi z fotokomórką, od strony drzwi rząd podwójnych siedzeń, po stronie przeciwnej pojedynczy. Siedzenia ustawione na przemian – przodem i tyłem do kierunku jazdy. Wagony mogą być eksploatowane z doczepami typu B4. Poza normalnotorową, powstała również wersja na tor o prześwicie 1000 mm.
Eksploatacja.
Austria.
Graz.
W Grazu były eksploatowane zarówno oryginalne niemieckie GT6, jak i ich austriackie odpowiedniki E1. Część wagonów została przebudowana na GT8 poprzez wstawienie części środkowej&lt;ref name="ŚK 8/2008"&gt;&lt;/ref&gt;.
Innsbruck.
W Innsbrucku były eksploatowane wagony GT6ZR pochodzące ze zlikwidowanej sieci tramwajowej w Hagen. Początkowo były eksploatowane na liniach miejskich; później po przebudowie na GT8 skierowano je na trasę Stubaitalbahn. W lipcu 2009 seria została wycofana i sprzedana Łodzi&lt;ref name="ŚK 12/2009"&gt;&lt;/ref&gt;.
Wiedeń.
W latach 1959-66 dostarczono do Wiednia 89 wagonów E, w latach 1966-76 – 338 wagonów E1 i w latach 1977-90 – 122 wagony typu E2. Od 1970 roku montowano w nich półautomatyczny system sterowania jazdą Geamatic. Od początku XXI wieku rozpoczęto ich wycofywanie i sprzedaż za granicę.
Chorwacja.
Zagrzeb.
Te tramwaje zostały zakupione jako tymczasowe rozwiązanie problemu taboru tramwajowego Zagrzebia, ponieważ nie było wystarczająco dużo pieniędzy na zakup nowych pojazdów, których brakowało w latach 90. Wszystkie zostały sprowadzone z Mannheimu.
Wiosną 2009 roku najstarsze GT-6 zostały wycofane z obiegu, a 5 nowszych GT-6 są do dziś w eksploatacji. Wagony GT6 ze starszej dostawy otrzymały przydomek "Genšer".
Osijek.
W 2009 roku miasto Osijek zakupiło 5 wozów GT6 wycofywanych z Zagrzebia.
Dania.
Kopenhaga.
W 1959 duńskie przedsiębiorstwo tramwajowe zamówiło 100 nowych wagonów GT6. Wagony te były dostarczane w latach 1960-1968. Likwidacja w 1969 sieci tramwajowej spowodowała, że prawie nowe tramwaje zostały przekazane w ramach pomocy do Egiptu. Tylko jeden z nich został złomowany w Danii, gdyż spłonął w 1969&lt;ref name="ŚK 4/2012"&gt;&lt;/ref&gt;.
W 2001 dwa tramwaje wróciły do Danii i zostały umieszczone w Muzeum tramwajów w Skjoldenæsholm.
Egipt.
Aleksandria.
Do Afryki tramwaje GT6 trafiły w ramach pomocy międzynarodowej z Danii. Tramwaje pochodzą ze zlikwidowanej w 1969 sieci kopenhaskiej i były dostarczane do Egiptu w latach 1969-1972. Tramwaje zachowały malowanie, gdyż aleksandryjskie malowanie jest zbliżone. Tramwaje GT6 są w słabym stanie technicznym, gdyż jedyną czynnością konserwacyjną było malowanie. Spowodowało to jednak zachowanie oryginalnych części.
Jugosławia.
Belgrad.
W 1976 po likwidacji sieci tramwajowej w Hagen część taboru (w tym GT6) zostały sprzedane Jugosławii i jeździły w Belgradzie.
Niemcy.
Akwizgran.
Wagony GT6 w Akwizgranie jeździły w latach 1969-1974. Wagony trafiły do miasta po likwidacji sieci tramwajowej w Mönchengladbach. W 1974 została zlikwidowana sieć w Akwizgranie i wagony trafiły do szwajcarskiej Genewy skąd w 1987 trafiły do francuskiego Lille.
Bochum.
Pierwszy wagon GT6, w wersji jednokierunkowej, został dostarczony w 1956. Ze względu na brak pętli na większości końcówek ich wykorzystanie było jednak ograniczone. Z tego powodu wagony te nie spełniły pokładanych w nich nadziei. Producent opracował jednak wersję dwukierunkową, która została nazwana Bochum. Dodatkowo w celu ułatwienia pracy motorniczym zastosowano większe szyby przednie, które nie miały martwego pola jak w wagonach PCC. Pierwsze wagony dwukierunkowe zostały dostarczone w 1957. W tej wersji wagony były produkowane do 1975 dla miast Zagłębia Ruhry. Do Bochum trafiło 91 z 201 wagonów typu Bochum.
W latach 80. ze względu na dostawy wagonów niskopodłogowych przewoźnik z Bochum zaczął wyprzedawać posiadana GT6. Wagony trafiły początkowo do belgijskiego Gent oraz francuskiego Lille. W latach 90 zaczęły trafiać do miast rumuńskich oraz Gothy położonej w dawnej NRD.
W Bochum pozostał jeden wagon przeznaczony na zabytek.
Essen.
Kolejnym miastem, do którego trafiły tramwaje GT6 w wersji Bochum był położony również w Zagłębiu Ruhry Essen. Do miasta trafiło 10 wagonów.
Gotha.
Do Gothy tramwaje GT6 trafiły na początku lat 90. tuż po zjednoczeniu Niemiec. Tramwaje pochodziły z Bochum, gdzie były zastępowane pojazdami niskopodłogowymi.
Görlitz.
Görlitz kupiło w latach 1994-1995 3 wagony z Mannheim. Wagony te początkowo miały numery 17-19, a od 1998 20-22. Sprowadzenie do miasta Tatr KT4D spowodowało powolne wycofywanie wagonów GT6 z obsługi liniowej. GT6 o numerze 22 zostało przebudowane na Partywagen. Pozostałe zostały odstawione do rezerwy przed 2002&lt;ref name="ŚK 12/2002"&gt;&lt;/ref&gt;.
Hagen.
W Hagen GT6ZR były eksploatowane od początku lat 60. do likwidacji sieci tramwajowej w 1976. Po likwidacji tramwaje były sprzedane austriackiemu Innsbruckowi. Łącznie po mieście jeździło 26 tramwajów tego typu w wersji Bochum.
Mannheim.
W latach 1958-1971 Mannheim zakupiło w Düwagu łącznie 152 tramwaje przegubowe z czego 145 to były wagony GT6. Dodatkowo w latach 1970-1971 miasto dokupiło 20 wagonów nowocześniejszych określanych jako GT6 typ Mannheim. W latach 1970-1982 przebudowano 4 GT6 na GT8 poprzez dodanie członu środkowego. Dostawy tych wagonów pozwoliły już w 1972 wycofać wszystkie wagony dwuosiowe, również te wyprodukowane po II wojnie światowej. Dość szybko okazało się, że komunikacja tramwajowa w mieście była bardzo popularna. Początkowo ze wzrostem liczby pasażerów radzono sobie poprzez zwiększanie częstotliwości. Nie zdecydowano się wówczas na doczepki stosowane przez wiele miast. W latach 80. stwierdzono, że to rozwiązanie jest nie wystarczające i zdecydowano się rozbudować tramwaje poprzez dodatnie środkowego członu, który jednak w przeciwieństwie do fabrycznych wagonów miał być niskopodłogowy. Nowe wagony, w celu wyróżnienia, zostały oznaczone GT8N. Przebudowa ruszyła w 1991. Pierwszy zmodernizowany wagon został zaprezentowany w sierpniu 1991&lt;ref name="ŚK 5/2009"&gt;&lt;/ref&gt;.
W 2004 Mannheim rozpoczęło zakupy nowszych wagonów Düwag MGT6. Spowodowało to wycofywanie wagonów w latach 2004-2005. Wagony te zostały kupione przez przedsiębiorstwa z Europy Środkowo-wschodniej między innymi z Łodzi i Helsinek.
Neuss.
Do Neuss trafiły 3 wagony typu Bochum. Były to jedyne wagony z tej serii na rozstaw toru 1435 mm. Po likwidacji sieci w tym mieście wagony kupił Düsseldorf. Jeden wagon skasowano, drugi trafił do Szczecina,trzeci stał się historycznym jako jednokierunkowy.
Vestische.
W Vestische tramwaje pochodziły z dwóch źródeł. 23 były to fabrycznie nowe wagony. Natomiast pozostałe to wagony używane pochodzące ze zlikwidowanej sieci w Mönchengladbach, które przybyły do miasta w 1969 oraz przybyłe w 1982 tramwaje z Bochum.
Polska.
Elbląg.
W 1996 roku sprowadzono 19 tramwajów z niemieckiej Moguncji, wszystkie wyprodukowane przez Düwag w latach 1958-1965, w tym 7 w wersji jednokierunkowej (#237, #238, #241-#245) i 12 w wersji dwukierunkowej (#221-#225, #227, #228-#230, #232-#235). Niemieckie wagony zostały bardzo przychylnie przyjęte przez pasażerów. Jednak ze względu na odwrotnie, w stosunku do wagonów Konstal 5N, ustawiony nastawnik powodowały początkowo problemy motorniczym. W 1997 GT6 przejęły obsługę najważniejszych linii tramwajowych w Elblągu. Ważną cechą części wagonów była dwukierunkowość wykorzystywana podczas remontów&lt;ref name="ŚK 11/2002"&gt;&lt;/ref&gt; oraz przy przebudowie pętli Ogólna w 2006&lt;ref name="ŚK 2/2007"&gt;&lt;/ref&gt;. W tramwajach GT6 „przetestowano” malowanie, które potem zaczęło być stosowane w tramwajach PESA 121N&lt;ref name="ŚK 3/2011"&gt;&lt;/ref&gt;.
Wagony GT6 są stopniowo wycofywane z użytku: 2004 roku zezłomowano wagon #232, 2007 #227, w 2008 #241 i #242.15 kwietnia 2012 roku tramwaj #229 prawie całkowicie spłonął, zapalił się jego pulpit sterowniczy. Obecnie używanych w użytku jest 11 takich pojazdów.
6 kwietnia 2013 doszło do kolejnego pożaru, po tym zdarzeniu tramwaje typu GT6 zostały wycofane z eksploatacji. Możliwe to było ze względu na remonty torowisk, przez które z 22 wyjeżdżających normalnie na trasę pojazdów, potrzebne było tylko 8. Popularnie nazywane ‘helmutami’ tramwaje GT6 prawdopodobnie wrócą na trasy w listopadzie 2013, po zakończeniu remontów torowisk, w części z nich ma być wymieniona instalacja elektryczna, część zostanie zlikwidowana. Tramwaje te będą stopniowo zastępowane przez nowsze, używane, poddane modernizacji tramwaje zakupione od niemieckich miast, pierwsze 2 z nich typu M8C trafią z Augsburga do Elbląga jesienią 2013.
Gorzów Wielkopolski.
Tramwaje GT6 w Gorzowie Wielkopolskim mają oznaczenie 6EGTW. To nietypowe oznaczenie jest pozostałością po poprzednim właścicielu pojazdów – miasta Kassel&lt;ref name="ŚK 4/2013"&gt;&lt;/ref&gt;.
Pierwsze używane tramwaje w Zachodu pojawiły się w Gorzowie w 1995. Były to sprowadzone również z Kassel tramwaje serii 4EGTW. Udana współpraca pomiędzy miastami spowodowała zakup w tramwajów GT6. 13 listopada 1999 jeden z wozów (nr 222) uległ kolizji, która spowodowała kasacje.
Wagony dla Kassel, które trafiły później do Gorzowa miały kilka nietypowych rozwiązań np. wsiadanie odbywało się pierwszymi i ostatnimi drzwiami a wysiadanie środkowymi. Zastawki w drzwiach oraz nietypowy czuwak powodował, że motorniczowie źle przyjęli te wagony. Przez lata wozy te pracowały tylko w szczycie. W 2005 tramwaje zostały zmodernizowane zgodnie z sugestiami motorniczych. W 2010 w wagonie 271 wymieniono siedzenia z drewnianych na plastikowe. W 2011 jeden z wagonów (221) został odstawiony ze względu na stan techniczny. W 2013 zmodernizowany został wagon (271), który został wyposażony między innymi w elektroniczne tablice.
Grudziądz.
W 1997 sprowadzono 2 jednokierunkowe tramwaje GT6 z Mannheim. Spowodowało to, że Grudziądz stał się siódmym miastem w Polsce eksploatującym używane tramwaje z Zachodu, wagony zostały dowiezione do grudziądzkiej sieci tramwajowej za pomocą platformy ciągniętej przez lokomotywę SM41, która specjalnie wjechała na sieć tramwajową&lt;ref name="ŚK 6/1997"&gt;&lt;/ref&gt;. W latach 1998-2000 zakupiono 6 wagonów dwukierunkowych (4 z nich wcześniej przebudowanych na jednokierunkowe) z miasta Würzburg. Wszystkie wagony zostały wyprodukowane przez Düwag w latach 1962-1964. Ze względu na różny układ sterowania pojazdem w pojazdach pochodzących z obu miast motorniczowie zostali podzieleni na tych, którzy obsługiwali pojazdy z Mannheim (niebieskie) i Würzburga (żółte)&lt;ref name="ŚK 8/2002"&gt;&lt;/ref&gt;.
W 2010 postanowiono sprzedać 6 wagonów (2 wcześniej zostały skasowane) z powodu zakupienia przez MZK Grudziądz nowszej odmiany wagonów typu GT8 z niemieckiego Krefeld. Na mocy wygranego przetargu nowym nabywcą została łódzka spółka Tramwaje Podmiejskie. Transport wagonów do nowego właściciela odbywał się od sierpnia 2010 i zakończył się 18 grudnia&lt;ref name="ŚK 1/2011"&gt;&lt;/ref&gt;.
Kraków.
Po raz pierwszy sprowadzono je w 1994 z Norymbergi. Wszystkie one stacjonowały w zajezdni Nowa Huta, a następnie Podgórze. Tramwaje zostały dobrze przyjęte przez pasażerów. Jedynym zastrzeżeniem były drewniane siedzenia, które zostały wymienione na nowocześniejsze&lt;ref name="ŚK 10/2010"&gt;&lt;/ref&gt;. Od nazwy miasta z którego pochodzą, w Krakowie nazywane są często "Norymbergami". 5 lipca 2002 wpisano na stan MPK Kraków kolejną partię 5 przegubowych wagonów GT6, które przyjechały wraz z 6 doczepami B4. Wagony te były młodsze niż sprowadzone wcześniej. W 2010 pojawiły się plany wycofania tej serii w Krakowie. Przyczyną tych planów było zużycie oraz wiek pojazdów. W 2012 były sukcesywnie wycofywane z krakowskich torowisk. Do samego końca obsługiwały linę "23". 18 grudnia 2012 był ostatnim dniem, kiedy ostatnie 2 wagony ("188", "189") wyjechały z zajezdni. 15 stycznia 2013 odbyło się oficjalne pożegnanie wagonów typu GT6, podczas którego wagon "187" kursował na linii "2". Kilka wagonów zostało zachowanych. Są to:
Łódź.
W 1990 sprowadzono do Łodzi 8 sztuk wagonów GT6 uprzednio wycofanych z eksploatacji w niemieckim Bielefeld. Wszystkie trafiły do zajezdni Brus, gdzie otrzymały numery boczne: 4040, 4041, 4042, 4043, 4044, 4045, 4046, 4047.
W latach 1997-2001 wszystkie łódzkie GT6 nosiły malowanie reklamowe&lt;ref name="ŚK 8/2001"&gt;&lt;/ref&gt;.
Po podziale MPK Łódź, wraz z zajezdnią Brus, wagony trafiły do spółki Tramwaje Podmiejskie, gdzie z numerów taborowych usunięto pierwsze dwie cyfry (40). Od tej pory obsługiwały jedynie linię 43 i jej skrócony wariant 43bis. Większość z nich zlikwidowano ze względu na brak części zamiennych. Do marca 2012 roku pozostały tylko 2 wagony: 42 i 47. Wagon 42 po wypadku drogowym został przemalowany w graffiti. Po remoncie przywrócono malowanie zakładowe, które jednocześnie uległo zmianie. Remont (i zmianę malowania) przeszedł również wagon 47&lt;ref name="ŚK 7/2007"&gt;&lt;/ref&gt;.
Kolejne GT6: 123 i 147, sprowadzone z Ludwigshafen, pojawiły się pod koniec 2008 w spółce Międzygminna Komunikacja Tramwajowa, obsługującej linię 46 i jej skrócony wariant 46A&lt;ref name="ŚK 9/2009"&gt;&lt;/ref&gt; Wagony te przed rozpoczęciem eksploatacji musiały przejść polonizację w celu dopuszczenia do ruchu przez IGPiM&lt;ref name="ŚK 2/2009a"&gt;&lt;/ref&gt;. W 2009 z Innsbrucka sprowadzono kolejne trzy wagony: 8 lipca wagon 72, 19 sierpnia wagon 38 oraz 22 sierpnia wagon 40. Pierwszy z nich stanowi wyjątek – został wyprodukowany w Lohner. Pozostałe dwa pochodzą z Bielefeld. Poza tramwajami GT6, MKT sprowadziło również ich dłuższe odpowiedniki – 17 wagonów GT8 oraz następców – 6 wagonów M6S.
W 2010 roku (od sierpnia do grudnia) Tramwaje Podmiejskie odkupiły od MZK Grudziądz 6 wycofanych tam wagonów, sprowadzonych z Mannheim i Würzburga. Ostatni do Łodzi dotarł 18 grudnia 2010. Wagony w Łodzi zostały przemalowane na biało-zielono.
1 kwietnia 2012 roku całą sieć tramwajową na obszarze aglomeracji łódzkiej przejęło ponownie MPK-Łódź. W związku z tym na stan tej spółki przeniesiono część taboru należącego do MKT i TP. Z TP do MPK trafiło 6 wagonów sprowadzonych z Grudziądza oraz wagon 42, a z MKT wagony GT8N i M6S (po 6 sztuk). Pojazdy umieszczono w zajezdni Telefoniczna, a numery taborowe poprzedzono liczbą 10. Obecnie wagony GT6 w Łodzi spotkać można na liniach 43 i 46.
Düwag GT6 o numerze taborowym 1042, wyprodukowany w 1957 roku, do stycznia 2014 r. był najstarszym wagonem tramwajowym kursującym liniowo po mieście. Młodszy od niego był nawet Konstal 5N z doczepką (z lat 1960-1961), obsługujący Tramwajową Linię Turystyczną. 1 lutego 2014 r. wagon trafił do Zajezdni Muzealnej Brus jako eksponat. Od 14 września 2015 r. znajduje się pod opieką Klubu Miłośników Starych Tramwajów w Łodzi.
Poznań.
W 1991 Poznań zakupił pierwsze używane wagony z zachodniej Europy. Były to przegubowce Beijnes 1G i Beijnes 2G z Amsterdamu. Dostawy tych pojazdów pozwoliły na wycofanie 31 grudnia 1992 ostatnich wagonów Konstal N. W 1995 sytuacja taborowa była jednak zła. Wagonów brakowało nawet do pełnego uruchomienia sieci. Dodatkowo zbliżało się otwarcie PST. Jesienią 1996 Poznań zdecydował się na zakup używanych tramwajów&lt;ref name="ŚK 1/2002"&gt;&lt;/ref&gt;.
W latach 1996-2000 Poznań sprowadził z Düsseldorfu tramwaje GT6 w liczbie 5 sztuk (#600, #601, #602, #610 i #615) zbudowane w latach 1957-1965 i zmodernizowane w latach 70. Początkowo te tramwaje zostały przydzielone do PST. Ponadto od 1997 rozpoczął zakup wersji GT6 (Düwag M) z Frankfurtu nad Menem w liczbie 14 sztuk wybudowane w latach 1959-1960 i 1963. Od wersji poprzedniej różni go przede wszystkim układ elektryczny, a najbardziej widoczna cechą jest występowanie podwójnego, zamiast pojedynczego reflektora przedniego. Wszystkie poznańskie tramwaje powstały w zakładach Düwag. Wagony, które trafiły do Poznania były najczęściej w słabym stanie technicznym, stąd aby je uruchomić trzeba było około 500 roboczogodzin napraw&lt;ref name="ŚK6/2001"&gt;&lt;/ref&gt;. 31 października 1998 #600 brał udział w wypadku z tramwajem Konstal 105Na. Wagon został skreślony z inwentarza&lt;ref name="ŚK2/1999"&gt;&lt;/ref&gt;.
Eksploatowane były na liniach nr 1, 2, 3, 4, 5, 6, 7, 9, 10, 11, 17, 18 i 26. Stacjonowały w zajezdni S-2 przy ulicy Madalińskiego. Poznań w przeciwieństwie do innych dużych miast nie używał doczep do tramwajów GT6, ich rolę pełniły tramwaje typu GT8.
Zakup tramwajów spowodował kolejne zakupy używanych tramwajów z zachodniej Europy. Jednakże nie poprawiało to znacząco sytuacji taborowej przewoźnika, który był zmuszony do kasowania wagonów Konstal 102N, a także pierwszych używanych tramwajów z Holandii. W 2004 GT6 zaczęły być kierowane do służby gospodarczej, gdzie zaczęły pracować jako holowniki, zastępując wagony Konstal N, które zostały przebudowane na wagony historyczne&lt;ref name="ŚK4/2004"&gt;&lt;/ref&gt;.
24 grudnia 2013 ostatecznie zakończono liniową służbę wagonów GT6. Ostatni pojazd, o numerze #615, został przeznaczony na wagon historyczny&lt;ref name="ŚK2/2014"&gt;&lt;/ref&gt;.
Szczecin.
Pierwsze tramwaje GT6 pojawiły się w Szczecinie w lutym 1996 sprowadzono z Düsseldorfu 33 sztuk. Wyprodukowane w latach 1956-1958 pozwoliły wycofać z eksploatacji ostatnie wagony typu N, ND, 4N i 4ND&lt;ref name="ŚK 4/1998"&gt;&lt;/ref&gt;. Zakupione tramwaje przeszły jeszcze niewielkie przebudowy (m.in. zabudowa kabiny motorniczego, montaż świateł zespolonych), zanim wyjechały na szczecińskie torowiska. Ze względu na duże zainteresowanie reklamodawców tramwaje te początkowo jeździły wyłącznie w malowaniach reklamowych. Jeden z dostarczonych z Niemiec wagonów był przystosowany do kursów nauki. W Szczecinie również był wykorzystywany w tym celu. Dodatkowo w tym wagonie zachowano oryginalne malowanie&lt;ref name="ŚK 2/1997"&gt;&lt;/ref&gt;.
15 października 1998 skasowano wagon uszkodzony podczas kolizji z samochodem ciężarowym. W lipcu 1999 z inwentarza skreślono trzy inne wagony tego typu, które zostały skanibalizowane&lt;ref name="ŚK 5/1999"&gt;&lt;/ref&gt;.
Zakup pod koniec 2007 używanych Tatr z Berlina spowodował możliwość wycofania najbardziej zużytych wagonów GT6&lt;ref name="ŚK 12/2007"&gt;&lt;/ref&gt;. Obecnie w liczbie 7 sztuk, przydzielone są do Zajezdni Tramwajowej Golęcin (dawniej także Niemierzyn). Ostatecznie tramwaje GT6 zjechały ze szczecińskich torowisk 31 marca 2009. Pożegnanie tramwajów GT6 było okazją do imprezy miłośniczej, podczas której ostatni GT6 przejechał przez wszystkie szczecińskie pętle tramwajowe. Spółka Tramwaje Szczecińskie planuje pozostawienie trzech egzemplarzy tych wagonów – dwa na wagony techniczne, a jeden zostanie przekazany do Muzeum Techniki i Komunikacji – Zajezdnia Sztuki na historyczny. Jeden z trzech egzemplarzy ocalałych GT6 został pomalowany w pierwotne barwy kremowe z czerwonymi paskami i zostanie przekazany do wyżej wymienionego muzeum&lt;ref name="ŚK 7/2009"&gt;&lt;/ref&gt;. Od 1 kwietnia 2009 rozpoczęła się akcja kasowania GT6. Podczas tej kasacji wagony zostały pozbawione cennych części zamiennych&lt;ref name="ŚK 8/2009"&gt;&lt;/ref&gt;.
Łącznie z GT6 w mieście pojawiło się 11 sztuk wagonów doczepnych typu B4 z Düsseldorfu i Frankfurtu nad Menem, o długości 13,6 m. Wszystkie wyposażone były w sprzęgi Scharfenberga, dzięki którym możliwe jest ich połączenie z GT6, a także z GT8. Posiadały także z tyłu pulpit manewrowy ułatwiający prowadzenie składu. Dzięki staraniom STMKM, po wycofaniu z eksploatacji zachowano na historyczne dwie doczepy (z 1957 oraz 1960 r.) – po jednej z obu miast niemieckich.
Rumunia.
Arad.
Do Aradu w latach 90. XX sprowadzono wiele serii tramwajów zachodnich. Część z nich to GT6 występujące w wielu odmianach, znacznie różniących się między sobą&lt;ref name="ŚK 2/2009"&gt;&lt;/ref&gt;. Dostawy tych tramwajów pozwoliły na wycofanie tramwajów dwuosiowych&lt;ref name="ŚK 1/2013"&gt;&lt;/ref&gt;.
Braszów.
Braszów sprowadził w 2000 10 wagonów GT6 z Frankfurtu nad Menem. Wagony przyjechały do Rumunii koleją&lt;ref name="ŚK5/2001"&gt;&lt;/ref&gt;.
Timișoara.
Timișoara sprowadziła w latach 90. wagony GT6 z Karlsruhe i Düsseldorfu.

</doc>
<doc id="664996" url="https://pl.wikipedia.org/wiki?curid=664996" title="Hellfire">
Hellfire



</doc>
<doc id="664997" url="https://pl.wikipedia.org/wiki?curid=664997" title="Instytucja procesowa">
Instytucja procesowa

Instytucja procesowa — w postępowaniach regulowanych przez prawo rodzaj instytucji prawnej, będącej zespołem norm regulujących powstanie, zmianę lub wygaśnięcie stosunków procesowych (tj. decyduje o sytuacji jednej strony postępowania względem drugiej strony).
Przykładowe instytucje procesowe "wspólne" dla różnych rodzajów postępowań:

</doc>
<doc id="664999" url="https://pl.wikipedia.org/wiki?curid=664999" title="Fredeswinda">
Fredeswinda

Fredeswinda – imię żeńskie pochodzenia anglosaskiego, złożone ze staroangielskich członów "frið" – „pokój” i "swiðe" – „silny”. Patronką tego imienia jest św. Fredeswinda z Anglii (VIII wiek).
Fredeswinda imieniny obchodzi 19 października.

</doc>
<doc id="665002" url="https://pl.wikipedia.org/wiki?curid=665002" title="Chomutowo">
Chomutowo

Chomutowo (ros. Хомутово) – osada typu miejskiego w zachodniej Rosji, na terenie obwodu orłowskiego.
Miejscowość leży w rejonie nowodieriewieńkowskim i jest jego ośrodkiem administracyjnym.
Miejscowość liczy 4708 mieszkańców (1 stycznia 2005 r.), tj. ok. 36,2%
populacji rejonu. Osada jest jedynym ośrodkiem miejskim na terenie tej jednostki podziału administracyjnego.
Chomutowo jest lokalnym centrum gospodarczym i kulturalnym. W osadzie znajdują się m.in. zakład przetwórstwa warzyw, mleczarnia i wytwórnia pasz.

</doc>
<doc id="665007" url="https://pl.wikipedia.org/wiki?curid=665007" title="Duwag GT6">
Duwag GT6



</doc>
<doc id="665010" url="https://pl.wikipedia.org/wiki?curid=665010" title="Duewag GT6">
Duewag GT6



</doc>
<doc id="665014" url="https://pl.wikipedia.org/wiki?curid=665014" title="Chotyniec (obwód orłowski)">
Chotyniec (obwód orłowski)

Chotyniec, (ros. Хотынец) – osada typu miejskiego w zachodniej Rosji, na terenie północno-zachodniej części obwodu orłowskiego.
Miejscowość leży na terenie Wyżyny Środkoworosyjskiej, w rejonie chotynieckim, którego ośrodek administracyjny stanowi.
Miasteczko liczy 3755 mieszkańców (2018 r.), tj. ok. 40%
populacji rejonu; ma powierzchnię 10,34 km².
Osada jest jedynym ośrodkiem miejskim na terenie tej jednostki podziału administracyjnego.
Chotyniec jest lokalnym centrum kulturalnym i gospodarczym. W miejscowości tej znajdują się m.in. zakład przetwórstwa warzyw, przemysł włókienniczy (obróbka konopi), a także drobny przemysł budowlany (np. cegielnie) i wytwórnia pasz.
Klimat.
W miejscowości panuje klimat umiarkowany ciepły, o charakterze kontynentalnym. Zima, a także lato jest dość ciepła.

</doc>
<doc id="665016" url="https://pl.wikipedia.org/wiki?curid=665016" title="Kromy">
Kromy

Kromy (ros. Кромы) – osada typu miejskiego w zachodniej Rosji, na terenie obwodu orłowskiego.
Miejscowość leży w rejonie kromskim, którego ośrodek administracyjny stanowi, nad rzeką Kroma.
Miasteczko liczy 7189 mieszkańców (1 stycznia 2005 r.), tj. ok. 30% populacji rejonu.
Osada jest jedynym ośrodkiem miejskim na terenie tej jednostki podziału administracyjnego.
Najstarsze wzmianki o tej miejscowości pochodzą z 1147 r.
Kromy są lokalnym centrum kulturalnym i gospodarczym. W miejscowości tej znajdują się m.in. zakład obróbki konopi, mieszalnia pasz, zakład olejowy, szwalnie i drukarnia.

</doc>
<doc id="665017" url="https://pl.wikipedia.org/wiki?curid=665017" title="Uttenweiler">
Uttenweiler

Uttenweiler – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład wspólnoty administracyjnej Riedlingen. Leży w Górnej Szwabii, ok. 15 km na zachód od Biberach an der Riß, przy drodze krajowej B312.
Współpraca.
Miejscowości partnerskie:

</doc>
<doc id="665018" url="https://pl.wikipedia.org/wiki?curid=665018" title="Christine Guldbrandsen (piosenkarka)">
Christine Guldbrandsen (piosenkarka)

Christine Guldbrandsen (ur. 19 marca 1985 w Bergen) – norweska piosenkarka, reprezentowała swój kraj w konkursie piosenki Eurowizji w 2006 roku. Ze swoją piosenką "Alvedansen" ("Taniec Elfów") zajęła 14. miejsce. Jako 18-latka zadebiutowała w 2003 albumem „"Surfing In The Air"”, który przyniósł jej złotą płytę. W 2004 nagrała swój drugi album "„Moments”", a w 2007 roku ukazał się trzeci album o tytule „Christine”.
Życiorys.
Kariera muzyczna rozpoczęła się długo przed wydaniem jej pierwszego albumu. Już w wieku 3 lat śpiewała w dziecięcym chórze, a w ciągu następnych 12 lat stawiała czoła koncertom chórowym jako solistka. Gdy miała lat 13, Christine zaczęła pracować z producentami Kjetil Kluge i Atle Halstensen i razem spędzili następne lata, szukając stylu Christine, podczas gdy ona sama grała koncerty i występowała w telewizji.
W wieku 18 lat nagrała swój pierwszy album „Surfing In The Air”, który stał się złotą płytą w ciągu trzech tygodni. Pięła się w górę ze swoim drugim albumem „Moments”, wydanym w 2004 roku. Obie płyty zrealizowane były przez wytwórnię Sony BMG
Razem ze swoimi producentami napisała większość piosenek na swoich dwóch albumach, jak również „Alvedansen”, które zapewniło Norwegii wejście do Konkursu Piosenki Eurowizja 2006.
Dyskografia.
Lista utworów:
Lista utworów:
Lista utworów:

</doc>
<doc id="665022" url="https://pl.wikipedia.org/wiki?curid=665022" title="Câlnic (gmina w okręgu Alba)">
Câlnic (gmina w okręgu Alba)

Câlnic – gmina w Rumunii, położona w południowej części Siedmiogrodu w okręgu Alba (ok. 10 km na południowy wschód od Sebeș). Gmina Câlnic składa się z dwóch wsi – Câlnic i Deal. Ta pierwsza, wraz z sześcioma innymi wsiami siedmiogrodzkimi, w których istnieją kościoły warowne, znajduje się od 1999 r. na liście światowego dziedzictwa UNESCO. W 2011 roku gminę zamieszkiwało 1615 osób.

</doc>
<doc id="665024" url="https://pl.wikipedia.org/wiki?curid=665024" title="Radio Alfa">
Radio Alfa

Radio Alfa – regionalna, krakowska rozgłośnia radiowa, istniejąca od 1993 do 2013 roku.
W ostatnich latach istnienia stacja nadawała na częstotliwości 102,40 MHz z anten nadawczych zamontowanych na wyższym kominie Elektrociepłowni Kraków w Łęgu. Swoim zasięgiem obejmowała Kraków oraz okoliczne miejscowości.
Grupę docelową Radia Alfa stanowili głównie radiosłuchacze w wieku 25-45 lat, przede wszystkim z wykształceniem średnim i wyższym. Format radia stanowiła głównie muzyka ostatniego trzydziestolecia XX wieku oraz najnowsze utwory muzyczne. 
12 listopada 2013 po godz. 10.00 wyłączono sygnał Radia Alfa. W południe zostało włączone nowe radio – KRK.fm. 

</doc>
<doc id="665026" url="https://pl.wikipedia.org/wiki?curid=665026" title="PLED">
PLED

PLED (z ang. "Polymer Light-Emitting Diode") – polimerowe organiczne wyświetlacze elektroluminescencyjne wytwarzane w technologii materiałów emitujących światło LEP oparte na polimerach o układach sprzężonych.

</doc>
<doc id="665031" url="https://pl.wikipedia.org/wiki?curid=665031" title="Calnic">
Calnic

Calnic () – wieś w Rumunii, w okręgu Covasna, w gminie Valea Crișului. W 2011 roku liczyła 517 mieszkańców.

</doc>
<doc id="665036" url="https://pl.wikipedia.org/wiki?curid=665036" title="Głazunowka">
Głazunowka

Głazunowka (ros. Глазуновка) – osada typu miejskiego w zachodniej Rosji, na terenie obwodu orłowskiego.
Miejscowość leży w rejonie głazunowskim, którego ośrodek administracyjny stanowi i liczy 6763 mieszkańców (1 stycznia 2005 r.), tj. ok. 47% populacji rejonu.
Osada jest jedynym ośrodkiem miejskim na terenie tej jednostki podziału administracyjnego.
Głazunowka jest lokalnym centrum kulturalnym i gospodarczym.

</doc>
<doc id="665038" url="https://pl.wikipedia.org/wiki?curid=665038" title="Kremlin Cup">
Kremlin Cup

VTR Kremlin Cup, ros. Кубок Кремля – kobiecy turniej tenisowy kategorii WTA 500 zaliczany do cyklu WTA Tour i męski turniej ATP Tour 250 zaliczany do cyklu ATP Tour.
Żeńskie zawody rozpoczęły się w 1989 roku, natomiast męskie w 1990 roku. W latach 1991–1993 nie odbyły się rozgrywki kobiet. W 2022 roku rozgrywki zostały zawieszone w związku z inwazją Rosji na Ukrainę.

</doc>
<doc id="665042" url="https://pl.wikipedia.org/wiki?curid=665042" title="Dołgoje">
Dołgoje

Dołgoje (ros. Долгое) – osiedle typu miejskiego w zachodniej Rosji, na terenie obwodu orłowskiego.
Miejscowość leży w rejonie dołżanskim. Jest jego ośrodkiem administracyjnym. Liczy 4897 mieszkańców (1 stycznia 2005 r.), tj. ok. 35% całej populacji rejonu.
Osada jest jedynym ośrodkiem miejskim na terenie tej jednostki podziału administracyjnego.
Dołgoje jest lokalnym centrum kulturalnym i gospodarczym. W miejscowości tej znajdują się m.in. zakład wytwarzający olej, wytwórnia pasz oraz przedsiębiorstwo produkujące mleko w proszku.

</doc>
<doc id="665048" url="https://pl.wikipedia.org/wiki?curid=665048" title="Berkheim">
Berkheim

Berkheim – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład związku gmin Illertal. Leży w Górnej Szwabii, ok. 25 km na wschód od Biberach an der Riß, przy autostradzie A7 (zjazd 127 "Berkheim") i drodze krajowej B312.

</doc>
<doc id="665050" url="https://pl.wikipedia.org/wiki?curid=665050" title="Jezioro Czarne (gmina Gniewino)">
Jezioro Czarne (gmina Gniewino)

Jezioro Czarne (kaszb. "Jezoro Czôrné") – jezioro rynnowe na Wysoczyźnie Żarnowieckiej w gminie Gniewino w powiecie wejherowskim (województwo pomorskie) otoczone lasami Puszczy Wierzchucińskiej trudno dostępne w odległości 1 km od drogi Mierzynko-Witków. Wąski ciek wodny łączy akwen jeziora z Jeziorem Salińskim. W jego pobliżu znajduje się Małe Jezioro.
Ogólna powierzchnia: 61 ha.

</doc>
<doc id="665051" url="https://pl.wikipedia.org/wiki?curid=665051" title="Tasiemiec bąblowcowy">
Tasiemiec bąblowcowy

Tasiemiec bąblowcowy ("Echinococcus granulosus"), także bąblowiec – gatunek tasiemca, groźny pasożyt, w postaci dojrzałej bytujący w jelicie cienkim psowatych, przypadkowo występujący u człowieka, który jest wtedy żywicielem pośrednim.
Zarażenie następuje po spożyciu niemytych owoców leśnych, zanieczyszczonej odchodami wody lub przez bezpośredni kontakt z zarażonymi zwierzętami z rodziny psowatych.
Morfologia i cykl życiowy.
Dojrzały tasiemiec pasożytuje w jelicie cienkim psowatych: psa, wilka, szakala, lisa, rzadziej u innych mięsożernych ssaków (np. kota). Postaci dojrzałe tasiemców są małe, mają od 2,5 do 6 mm długości. Posiadają kulisty skoleks z podwójnym wieńcem 30–36 haczyków. Na strobilę składają się tylko trzy proglotydy: jałowy, hermafrodytyczny i najdłuższy maciczny. Oderwane proglotydy wydostają się samodzielnie przez odbyt na powierzchnię skóry żywiciela ostatecznego. Jaja znajdujące się w sierści zwierzęcia stanowią źródło inwazji dla żywiciela pośredniego, także dla ludzi. W żołądku lub jelicie żywiciela pośredniego z jaja wydostaje się onkosfera, która czynnie przedostaje się do krążenia i z prądem krwi dostają się do narządów wewnętrznych, głównie drogą żyły wrotnej do wątroby, ale także do płuc, mięśni, kości, mózgu, oka, śledziony, nerek, tkanki podskórnej. W narządzie onkosfera przekształca się w kolejne stadium rozwojowe, jakim jest bąblowiec ("echinococcus"). Choroba wywoływana przez tasiemca bąblowcowego określana jest dwojako w zależności od żywiciela, u którego występuje: echinokokoza (żywiciel ostateczny) lub hydatidoza (żywiciel pośredni).

</doc>
<doc id="665053" url="https://pl.wikipedia.org/wiki?curid=665053" title="Kołpna">
Kołpna

Kołpna (ros. Колпна), do 2006 roku Kołpny – osada typu miejskiego w zachodniej Rosji, na terenie obwodu orłowskiego.
Miejscowość leży w rejonie kołpniańskim, którego ośrodek administracyjny stanowi, nad rzeką Sosną.
Miasteczko liczy 7237 mieszkańców (1 stycznia 2005 r.), tj. ok. 40% całej populacji rejonu.
Osada jest jedynym ośrodkiem miejskim na terenie tej jednostki podziału administracyjnego.
Kołpna jest lokalnym centrum kulturalnym i gospodarczym. W miejscowości tej znajdują się m.in. zakłady papiernicze, zakład mleczarski, cukrownia, cegielnie oraz drukarnia.

</doc>
<doc id="665055" url="https://pl.wikipedia.org/wiki?curid=665055" title="Dettingen an der Iller">
Dettingen an der Iller

Dettingen an der Iller – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład związku gmin Illertal. Leży w Górnej Szwabii, ok. 25 km na wschód od Biberach an der Riß, przy autostradzie A7 (zjazd 126 "Dettingen a. d. Iller"), gmina na wschodzie graniczy z Bawarią.

</doc>
<doc id="665057" url="https://pl.wikipedia.org/wiki?curid=665057" title="Cocotier">
Cocotier

Cocotier – polski zespół muzyczny. Jego nazwa w języku francuskim oznacza palmę kokosową.
Początki zespołu.
Zespół powstał w Katowicach w 2000 roku. Powstanie zespołu jest ściśle związane z otwarciem pubu "Tawerna Mexico", w którym zaczęli regularnie występować Andrzej Krośniak (gitara) i Ludwik Konopko (gitara). Parę miesięcy później do duetu dołączył Adam Głośnicki (basista). Po pojawieniu się trzeciego członka zespołu artyści zdecydowali się nadać nazwę "Cocotier" nowo powstałemu trio. W roku 1999 z inicjatywy zespołu powstała firma Pejzaż.
Repertuar zespołu to nie tylko kompozycje autorskie obu gitarzystów, ale często również utwory innych wykonawców, takich jak: Pat Metheny, Ralph Towner, Al Di Meola i inni. Muzyki tworzonej przez Cocotier nie da się jednoznacznie zaliczyć do żadnego gatunku. Cocotier czerpie w równej mierze z jazzu, flamenco, muzyki poważnej, folku, latino i rocka.
Występy.
Cocotier występuje zarówno w kraju, jak i za granicą. Do krajów, w których gościli, można zaliczyć Czechy, Niemcy, Włochy, Szwajcarię, Austrię i Ukrainę, gdzie byli na zaproszenie Konsula Generalnego R.P. we Lwowie.
W sierpniu 2004 grupa została zaproszona na "Buskers festival" – światowy festiwal zespołów ulicznych w Ferrarze (Włochy). Przy okazji artyści odwiedzili wiele pokrewnych festiwali buskerskich w Europie, popularyzując swoją muzykę. W czerwcu 2006 roku Cocotier wystąpił na "Buskers festival" w Nowarze, Olegio, Aron i Orte.
Członków zespołu można często spotkać na wrocławskim Rynku Głównym, gdzie spotykają się i dają koncerty.
Obecny skład zespołu:
Andrzej Krośniak - gitara,
Klaudiusz Kłosek - trąbka,
Tomasz Mucha - skrzypce,
Guil Guimaraes - gitara basowa,
Z zespołem współpracowało też wielu innych muzyków:
Dyskografia.
Każdy z muzyków ma swój zespół, którego kompozycje wzbogacają repertuar "Cocotiera". Do albumów tych zaliczają się:

</doc>
<doc id="665060" url="https://pl.wikipedia.org/wiki?curid=665060" title="Tomanowy Grzbiet">
Tomanowy Grzbiet

Tomanowy Grzbiet – grzbiet górski w Tatrach Zachodnich, znajdujący się na zachodnich zboczach Ciemniaka. Wyrasta z Wysokiego Grzbietu około 300 m poniżej szczytu Ciemniaka. Początkowo jest tylko mało wyraźną grzędą, która opada w południowo-zachodnim kierunku, ale wkrótce zmienia kierunek na zachodni i staje się wyraźnym grzbietem. Tomanowy Grzbiet opada poprzez Kazalnicę (ok. 1760 m), Tomanowy Przechód (ok. 1740 m) i Niedźwiedzia (ok. 1660 m) do Wolarskiego Przechodu (ok. 1490 m). Jest górną częścią długiego grzbietu, który oddziela Dolinę Tomanową od Wąwozu Kraków. Dolną kontynuacją tego grzbietu poniżej Wolarskiego Przechodu jest Żar i Gubalec, a grzbiet kończy się Skałą Pisaną w Dolinie Kościeliskiej.
Południowe stoki Tomanowego Grzbietu opadają do Doliny Tomanowej, północne do górnej części Wąwozu Kraków zwanej Kamiennym Tomanowym.
Niegdyś były to tereny pasterskie Hali Tomanowej o znikomej wartości użytkowej. Bardzo ciekawa flora roślin tatrzańskich, m.in. różeniec górski, dębik ośmiopłatkowy, goździk okazały, mak alpejski, rojnik górski, lepnica bezłodygowa, wiele gatunków skalnic i goryczek. Tomanowy Grzbiet jest trawiasto-kamienisty i po zniesieniu pasterstwa stopniowo zarasta kosodrzewiną. W jego wapiennych i dolomitowych skałach dobrze rozwinięte są zjawiska krasowe, znajdują się w nim jaskinie, m.in. Jaskinia Zawaliskowa Tomanowa, Szczelina w Tomanowym Grzbiecie I, Szczelina w Tomanowym Grzbiecie III, Szczelina w Tomanowym Grzbiecie IV, Szczelina w Tomanowym Grzbiecie V, Szczelina w Tomanowym Grzbiecie VI, Mała Szczelina w Tomanowym Grzbiecie, Dziura pod Zawaliskiem i Dziura nad Zawaliskiem.

</doc>
<doc id="665061" url="https://pl.wikipedia.org/wiki?curid=665061" title="Stara Synagoga w Bytomiu">
Stara Synagoga w Bytomiu

Stara Synagoga w Bytomiu – nieistniejąca synagoga znajdująca się w Bytomiu przy Friedrich Wilhelm Ring, obecnie placu Grunwaldzkim.
Synagoga została zbudowana w 1809 roku za pozwoleniem hrabiego Karola Henckla von Donnersmarcka, który za grunt pobierał roczną dzierżawę w wysokości 15 talarów. Budynek powstał na terenie zwanym Ujeżdżalnią, który w 1861 roku został nazwany Friedrich Wilhelm Ring.
W 1845 roku synagoga została przebudowana, celem zwiększenia miejsc wewnątrz synagogi. Ze środka usunięto bimę, na miejsce której dodano 66 miejsc siedzących dla mężczyzn. W 1868 roku ze względu na niewystarczalność, synagoga została rozebrana. W 1869 roku na jej miejscu wzniesiono nowy, większy budynek synagogi.

</doc>
<doc id="665062" url="https://pl.wikipedia.org/wiki?curid=665062" title="Jeboehlkia gladifer">
Jeboehlkia gladifer

Jeboehlkia gladifer - gatunek ryby z rodziny strzępielowatych, jedyny przedstawiciel rodzaju "Jeboehlkia" . 
Występowanie: zachodnie Karaiby
Opis.
Osiąga do 4,1 cm długości.

</doc>
<doc id="665063" url="https://pl.wikipedia.org/wiki?curid=665063" title="Erolzheim">
Erolzheim

Erolzheim – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, siedziba związku gmin Illertal. Leży w Górnej Szwabii, ok. 20 km na wschód od Biberach an der Riß.

</doc>
<doc id="665064" url="https://pl.wikipedia.org/wiki?curid=665064" title="Jeboehlkia">
Jeboehlkia



</doc>
<doc id="665065" url="https://pl.wikipedia.org/wiki?curid=665065" title="River Plate Montevideo">
River Plate Montevideo

Club Atlético River Plate, zwykle znany pod nazwą River Plate, jest urugwajskim klubem piłkarskim z siedzibą w mieście Montevideo.
Historia.
Klub założony został 11 maja 1932 w wyniku fuzji klubów CA Capurro i Olimpia FC. Obecnie drużyna występuje w pierwszej lidze urugwajskiej Primera División Uruguaya. Klub ten bywa mylony ze starym klubem River Plate FC, rozwiązanym w latach 20. XX wieku.

</doc>
<doc id="665066" url="https://pl.wikipedia.org/wiki?curid=665066" title="Club Atlético River Plate (Montevideo)">
Club Atlético River Plate (Montevideo)



</doc>
<doc id="665068" url="https://pl.wikipedia.org/wiki?curid=665068" title="The Stench of Redemption">
The Stench of Redemption

The Stench of Redemption – ósmy studyjny album amerykańskiej grupy deathmetalowej Deicide. Wydawnictwo ukazało się 21 sierpnia w Europie oraz 22 sierpnia 2006 roku w USA na mocy kontraktu z brytyjską wytwórnią muzyczną Earache Records. Jest to pierwsze wydawnictwo grupy zrealizowane z gitarzystami Jackiem Owenem oraz Ralphem Santollą w składzie. Płyta dotarła do 11. i 21. miejsca odpowiednio list Top Heatseekers i Top Independent Albums w Stanach Zjednoczonych.
Lista utworów.
Opracowano na podstawie materiału źródłowego.
Muzycy.
Opracowano na podstawie materiału źródłowego.

</doc>
<doc id="665074" url="https://pl.wikipedia.org/wiki?curid=665074" title="Niphon spinosus">
Niphon spinosus

Niphon spinosus – gatunek ryby z rodziny strzępielowatych, jedyny przedstawiciel rodzaju "Niphon" . Poławiana gospodarczo.
Występowanie.
Ocean Spokojny od Japonii do Filipin, na głębokości ok. 200 m p.p.m.
Opis.
Osiąga do 100 cm długości i 2 kg wagi.

</doc>
<doc id="665078" url="https://pl.wikipedia.org/wiki?curid=665078" title="Niphon">
Niphon



</doc>
<doc id="665079" url="https://pl.wikipedia.org/wiki?curid=665079" title="Kirchberg an der Iller">
Kirchberg an der Iller

Kirchberg an der Iller – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład związku gmin Illertal. Leży w Górnej Szwabii, w dolinie rzeki Iller, ok. 20 km na wschód od Biberach an der Riß, przy granicy z Bawarią.

</doc>
<doc id="665080" url="https://pl.wikipedia.org/wiki?curid=665080" title="Abakwa">
Abakwa



</doc>
<doc id="665081" url="https://pl.wikipedia.org/wiki?curid=665081" title="Məhəmməd Əmin Rəsulzadə">
Məhəmməd Əmin Rəsulzadə

Məhəmməd Əmin Rəsulzadə, , tur. Mehmed Emin Resulzade (ur. 31 stycznia 1884 w Novxanı, zm. 6 marca 1955 w Ankarze) – azerski i muzułmański publicysta, pisarz i działacz narodowy.
Życiorys.
Pochodził z religijnej rodziny muzułmańskiej. Jego ojciec, Hadży Molla Alekper był szyickim mułłą. Ukończył rosyjsko-tatarską szkołę średnią, następnie studiował w Bakijskiej Szkole Technicznej, jednak jej nie ukończył (prawdopodobnie z przyczyn materialnych). W 1903, w czasie nauki szkolnej założył tajną organizację młodzieżową, która sprzeciwiała się rusyfikacji i popularyzowała język azerbejdżański, a także zajmowała się propagandą antycarską w środowiskach robotniczych. Zetknął się wówczas z Józefem Stalinem, który działał w Baku w szeregach bolszewikó. Od 1903 publikował w prasie lokalnej ("Szergi-Rus", organ socjaldemokratów azerbejdżańskich i ormiańskich "Devet-Gocz", "Tereggi", "Joldasz", "Fujuzat", "Wolna", organ socjalistów "Tekamul"). Głosił poglądy lewicowe, godząc jednak idee socjalistyczne z szyizmem, w swych publikacjach zajmował się także relacjami ormiańsko-azerbejdżańskimi, wzywając do pokojowego współistnienia tych narodów, a także kwestiami edukacji i szkolnictwa oraz reform religijnych w świecie muzułmańskim. Współpracował, a przez krótki czas przewodniczył muzułmańskiemu towarzystwu kulturalno-oświatowemu "Nidżat", w ramach którego angażował się w walkę w analfabetyzmem, wspierał także szkoły wieczorne, w których prowadzono lekcje religii i języka ojczystego. Wobec nasilenia się od 1907 represji politycznych i antydemokratycznych w Imperium Rosyjskim wyjechał na przełomie 1908 i 1909 do Iranu, jako korespondent gazety "Tereggi".
Od 1909 był redaktorem i publicystą dziennika "Iran-e Nou", w 1910 został jednym z założycieli socjalistycznej Demokratycznej Partii Iranu, był członkiem jej Komitetu Centralnego, a jego gazeta została organem prasowym tej partii. Pozostawał w tym czasie panislamistą, głosił także poglądy antyrosyjskie, widząc w tym kraju zagrożenie dla irańskiego ruchu reformatorskiego. Pod wpływem rosyjskich żądań wydalenia go z Iranu, wyjechał w maju 1911 do Stambułu. Tam przyłączył się do ruchu Ognisk Tureckich, które zajmowały się popularyzacją kultury i języka tureckiego, na łamach pisma "Turk Jurdu" przybliżał zagadnienia Türków irańskich. Zetknął się wówczas z Ziyą Gökalpem, pod wpływem którego zainteresował się ideami nacjonalizmu turkijskiego. W 1913 wrócił do Baku, korzystając z amnestii ogłoszonej z okazji 300-lecia rządów dynastii Romanowów. Tam wstąpił do partii Musawat, szybko zostając jej liderem. Przeorientował jej program z idei panislamistycznych na türkizm, tak, że Musawat stała się wyrazicielem narodowej koncepcji Azerbejdżanu. Od 1915 wydawał za zgodą władz rosyjskich pismo "Aczyg Soz", w którym w ostrożnej formie formułował kwestie azerbejdżańskiej odrębności narodowej.
W marcu 1917 został zastępcą przewodniczącego Komitetu Tymczasowego Bakijskich Muzułmańskich Organizacji Społecznych. W kwietniu tegoż roku wziął udział w Baku w zjeździe miejscowych muzułmańskich organizacji politycznych. Tam opowiedział się za zasadą samostanowienia narodów, domagając się ukształtowania ustroju przyszłej Rosji jako federacji respektującej narodowo-terytorialną autonomię. W maju 1917 uczestniczył w I Ogólnorosyjskim Zjeździe Muzułmanów w Moskwie, ponownie opowiadając się za Rosją jako demokratyczną republiką federacyjną. Sformułowana przez niego rezolucja została przyjęta przez zjazd większością 446 przeciwko 276 głosów. W październiku 1917 został przewodniczącym Turkijskiej Demokratycznej Partii Musawat, która powstała ze zjednoczenia dotychczasowej partii Musawat z Partią Tureckich Federalistów. Na tym stanowisku opowiadał się za dążeniem do państwa narodowego, bez komponentu wyznaniowego. W listopadzie 1917 został wybrany posłem do rosyjskiej Konstytuanty, a po jej likwidacji przez bolszewików został w styczniu 1918 deputowanym do Sejmu Zakaukaskiego, który pod presją Turcji ogłosił w kwietniu 1918 powstanie Zakaukaskiej Demokratycznej Republiki Federacyjnej. Następnie został członkiem delegacji reprezentującej ZDRF w rozmowach z Turcją, państwo rozpadło się jednak już w maju 1918, wobec sprzecznych aspiracji gruzińskich, ormiańskich i azerbejdżańskich. 27 maja 1918 stanął jako marszałek na czele nowo powstałej Azerbejdżańskiej Rady Narodowej, która dzień później ogłosiła niepodległość Azerbejdżanu. W tej roli zgodził się pod presją turecką na rozwiązanie rady w czerwcu 1918, uważając wpływy tureckie za mniejsze zło w stosunku do zagrożenia okupacją bolszewicką. Jeszcze w tym samym miesiącu wyjechał z misją dyplomatyczna do Stambułu, w istocie jednak władze tureckie chciały w ten sposób odsunąć od bieżącego wpływu na sytuację w Azerbejdżanie. Powrócił do kraju w październiku 1918, a w listopadzie tegoż roku stanął na czele reaktywowanej Rady Narodowej. Podczas inauguracyjnej sesji parlamentu w dniu 7 grudnia 1918 wypowiedział słowa "Flaga raz podniesiona nigdy nie zostanie opuszczona", co przeszło do historii Azerbejdżanu. W parlamencie i nowo powstałym rządzie nie pełnił żadnych funkcji. Zajmował się natomiast działalnością dziennikarską - w organie Musawatu - "Istiglal" oraz gazecie rządowej "Azerbejdżan". W grudniu 1919 został ponownie wybrany przewodniczącym swojej partii. Po przewrocie bolszewickim w kwietniu 1920 ukrywał się, najpierw w Baku, następnie w miejscowości Lahicz, tam w sierpniu 1920 został aresztowany. W więzieniu w Baku odwiedził go Józef Stalin, proponując mu wyjazd do Moskwy. Jesienią 1920 znalazł się tym mieście, tam pracował jako wykładowca języka rosyjskiego i perskiego w Instytucie Języków Wschodnich, odmówił natomiast przyjęcia funkcji przewodniczącego Ogólnorosyjskiego Towarzystwa Naukowego Orientalistycznego. W 1922 wyjechał potajemnie do Finlandii, skąd przez Niemcy i Francję udał się do Stambułu.
W Stambule przebywał od wiosny 1922, tam stanął na czele powołanego przez siebie Biura Zagranicznego partii Musawat. Od 1923 był nieoficjalnym, a od 1926 oficjalnym właścicielem i wydawcą pisma "Jeni Kafkasja", zamkniętego pod presją dyplomacji sowieckiej jesienią 1927. Od 1 lutego 1928 wydawał jednak kolejne pismo "Azeri Turk", zamknięte w lutym 1930, zaś od marca 1929 miesięcznik "Odlu Jurt" (zamknięte w 1931). W 1925 wydal książkę "Sytuacja polityczna w Rosji". Od listopada 1926 uczestniczył w pracach Komitetu Niepodległości Kaukazu, inspirowanego przez polskich polityków prometejskich, w jego ramach kierował Sekretariatem Generalnym Azerbejdżańskiego Centrum Narodowego powstałego w lutym 1927. W tej roli decydował m.in. o rozdzielaniu środków finansowych wśród emigracji azerbejdżańskiej, pochodzącej od polskiego Ministerstwa spraw Zagranicznych. Władze tureckie dawały mu jednak do zrozumienia, że będą mu przychylne jedynie pod warunkiem zaniechania otwartej agitacji antysowieckiej. W związku z tym, najprawdopodobniej na początku 1930 wyjechał do Polski. Jego próby powrotu do Turcji w latach 30. zakończyły się odmowa wizy.
W Polsce pozostawał orędownikiem idei prometejskiej. uczestniczył w pracach warszawskiego Klubu Prometeusz. W latach 1932-1934 wydawał ukazującą się Berlinie gazetę "Istiklal", od 1934 do 1939 miesięcznik "Kurtulusz". Pisma te wychodziły w Niemczech, gdyż przebywały tam największe skupiska emigracyjne, były natomiast finansowane przez polskie MSZ i wywiad. Jego głównym miejscem zamieszkania była Warszawa, podróżował jednak często do Francji i Niemiec. Posiadał paszport nansenowski. W 1934 był sygnatariuszem przygotowanej przez polskich działaczy prometejskich Konfederacji Kaukaskiej, której celem był polityczno-ekonomiczny sojusz krajów kaukaskich. W 1935 został członkiem prezydium Rady Konfederacji z ramienia Azerbejdżanu (organ ten zastąpił Komitet Niepodległości Kaukazu). Należał do założycieli powstałego w 1936 Zjednoczenia krajów turkijskich ciemiężonych przez Rosję. W 1938 wydał książkę "Azerbejdżan w walce o niepodległość". 
Po wybuchu II wojny światowej wyjechał do Rumunii, ewakuowany z grupą liderów prometejskich przez polski wywiad. W maju 1942 przyjechał do Berlina na zorganizowane przez niemieckie MSZ spotkanie działaczy emigracyjnych. Latem 1942 stanął na czele kontrolowanego przez Niemcy i nie posiadającego uprawnień decyzyjnych Azerbejdżańskiego Komitetu Narodowego, mającego jedynie funkcje doradcze. W sierpniu 1943 podał się do dymisji rozczarowany brakiem niemieckich gwarancji, co do przyszłości swojego kraju i powrócił do Bukaresztu. Zagrożony zatrzymaniem przez władze sowieckie wyjechał w 1944 do Jugosławii, następnie do Węgier i Wiednia. W kwietniu 1945 znalazł się amerykańskiej strefie okupacyjnej w Niemczech, a latem 1947 zamieszkał w Turcji. Tam był honorowym członkiem powstałego w 1949 Azerbejdżańskiego Koła Kulturalnego, od 1952 był głównym publicystą i faktycznym redaktorem naczelnym pisma "Azerbajdżan Dergisi". W tym samym roku uczestniczył w ogólnokaukaskiej konferencji w Monachium sprzeciwiającej się amerykańskim próbom konsolidacji antysowieckiej opozycji, w których założeniu było traktowanie kwestii Azerbejdżanu i innych narodów nierosyjskich jako wewnętrznej sprawy Rosji. Głos Ameryki wyemitował w 1951 i 1953 jego orędzia do narodu w rocznice niepodległości Republiki Azerbejdżanu. 
Życie prywatne.
Pierwszy ożenił się ze swoją kuzynką Ummul-Banu. Z małżeństwa tego miał czworo dzieci. Rodziny nie zobaczył już nigdy po 1922, a jego żona zmarła w 1940 wywieziona do Kazachstanu. Jeden z synów został rozstrzelany w 1938. Pozostałe dzieci zostały wywiezione do Kazachstanu, tam w 1944 zmarła jego starsza córka. Druga z córek powróciła po wojnie do Baku, gdzie jednak zaginęła. Drugi syn pozostał po II wojnie światowej w Kazachstanie. Rəsulzadə ożenił się drugi raz w Polsce, z Wandą Różańską, która od 1940 mieszkała z nim w Rumunii, a 1947 wyjechała z nim do Turcji i zmarła tam w 1974. Z małżeństwa tego nie miał dzieci. 
Zmarł na cukrzycę. Gdy umierał ostatnimi jego słowami były "Azərbaycan… Azərbaycan… Azərbaycan…".
Został pochowany na cmentarzu Cebeci Asri w Ankarze. 

</doc>
<doc id="665082" url="https://pl.wikipedia.org/wiki?curid=665082" title="Cyklogeneza tropikalna">
Cyklogeneza tropikalna

Cyklogeneza tropikalna - opisuje powstawanie i zmiany w intensywności cyklonów tropikalnych lub tajfunów i jest związana z układami konwekcyjnymi o tzw. ciepłym rdzeniu. 
Cyklogeneza tropikalna zależy od kilku warunków: dostatecznie wysokiej temperatury oceanu, niestabilnej atmosfery, wilgotności w średnich warstwach atmosfery, dostatecznej siły Coriolisa, zaburzenia ciśnienia w wysokich warstwach atmosfery, i umiarkowanego ścięcia wiatru.

</doc>
<doc id="665083" url="https://pl.wikipedia.org/wiki?curid=665083" title="Stosunek procesowy">
Stosunek procesowy



</doc>
<doc id="665087" url="https://pl.wikipedia.org/wiki?curid=665087" title="Rainfordia opercularis">
Rainfordia opercularis

Rainfordia opercularis – gatunek ryby z rodziny strzępielowatych, jedyny przedstawiciel rodzaju "Rainfordia" .
Występowanie.
Ocean Indyjski i Ocean Spokojny, rafy koralowe u wybrzeży Australii.
Charakterystyka.
Dorasta do 15 cm długości.

</doc>
<doc id="665088" url="https://pl.wikipedia.org/wiki?curid=665088" title="Rainfordia">
Rainfordia



</doc>
<doc id="665090" url="https://pl.wikipedia.org/wiki?curid=665090" title="Irex Sosnowiec">
Irex Sosnowiec

Irex Sosnowiec - przedsiębiorstwo transportowe z Sosnowca, zajmujące się przewozem osób na liniach komunikacji miejskiej na zlecenie Zarządu Transportu Metropolitalnego, ZKG „KM” Olkusz, Zarządu Transportu Miejskiego w Lublinie oraz od 1 stycznia 2017 roku na zlecenie Zarządu Komunikacji Miejskiej w Gdyni.
Właścicielem firmy jest Ireneusz Kozieł.
Irex Sosnowiec obsługuje 15 linii autobusowych na zlecenie KZK GOP. Są to:
Irex Sosnowiec obsługuje 2 linie autobusowe (jako podwykonawca firmy Nowak Transport) na zlecenie MZKP:
Na zlecenie ZKG „KM” Olkusz obsługuje:
Na zlecenie ZTM Lublin obsługuje 3 linie 10 przegubowcami klasy mega Solbusami SM18:
Na zlecenie ZKM Gdynia obsługuje 3 linie, ośmioma pojazdami 12 metrowymi (Solaris Urbino 12, Man NL222) oraz dwoma przegubowcami.
Tabor.
Obecnie firma posiada następujący tabor:

</doc>
<doc id="665099" url="https://pl.wikipedia.org/wiki?curid=665099" title="Saloptia powelli">
Saloptia powelli

Saloptia powelli – gatunek ryby z rodziny strzępielowatych, jedyny przedstawiciel rodzaju "Saloptia" .
Występowanie: zachodnia część Oceanu Spokojnego, rafy koralowe na głębokościach 140-367 m p.p.m.
Opis.
Osiąga do 39 cm długości.

</doc>
<doc id="665101" url="https://pl.wikipedia.org/wiki?curid=665101" title="Saloptia">
Saloptia



</doc>
<doc id="665110" url="https://pl.wikipedia.org/wiki?curid=665110" title="Triso dermopterus">
Triso dermopterus

Triso dermopterus – gatunek ryby z rodziny strzępielowatych, jedyny przedstawiciel rodzaju "Triso". Bywa poławiana gospodarczo na niewielką skalę.
Występowanie.
Zachodnia część Oceanu Spokojnego, na głębokościach 22-103 m p.p.m.
Charakterystyka.
Dorasta do 68 cm długości.

</doc>
<doc id="665111" url="https://pl.wikipedia.org/wiki?curid=665111" title="Triso">
Triso



</doc>
<doc id="665114" url="https://pl.wikipedia.org/wiki?curid=665114" title="Palenciana">
Palenciana

Palenciana – gmina w Hiszpanii, w prowincji Kordowa, w Andaluzji, 104 km od stolicy prowincji, Kordowy.
Powierzchnia gminy to 17 km². Współrzędne geograficzne gminy to 37°15'N, 4°35'E. Najwyższy punkt w gminie Palenciana znajduje się na wysokości 399 metrów nad poziomem morza.

</doc>
<doc id="665118" url="https://pl.wikipedia.org/wiki?curid=665118" title="Bullisichthys caribbaeus">
Bullisichthys caribbaeus

Bullisichthys caribbaeus – gatunek ryby z rodziny strzępielowatych, jedyny przedstawiciel rodzaju "Bullisichthys" .
Występowanie.
Środkowa część zachodniego Oceanu Atlantyckiego, na głębokościach ok. 150 m p.p.m.
Opis.
Osiąga do 6 cm długości.

</doc>
<doc id="665123" url="https://pl.wikipedia.org/wiki?curid=665123" title="Cratinus agassizii">
Cratinus agassizii

Cratinus agassizii – gatunek ryby z rodziny strzępielowatych, jedyny przedstawiciel rodzaju "Cratinus".
Występowanie.
Wschodnia część Oceanu Spokojnego, na głębokościach 1–12 m p.p.m.
Opis.
Dorasta do 45 cm długości.
Znaczenie ospodarcze.
Poławiana gospodarczo.

</doc>
<doc id="665124" url="https://pl.wikipedia.org/wiki?curid=665124" title="Cratinus">
Cratinus



</doc>
<doc id="665130" url="https://pl.wikipedia.org/wiki?curid=665130" title="Fredrik Reinfeldt">
Fredrik Reinfeldt

John Fredrik Reinfeldt (wym. ; ur. 4 sierpnia 1965 w Sztokholmie) – szwedzki polityk, długoletni deputowany do Riksdagu, od 2003 do 2015 przewodniczący Umiarkowanej Partii Koalicyjnej, od 6 października 2006 do 3 października 2014 premier Szwecji.
Życiorys.
Młodość i edukacja.
Fredrik Reinfeldt urodził się w 1965 w parafii Österhaninge w gminie Haninge w regionie sztokholmskim jako najstarszy z trojga braci. Niedługo po jego narodzinach rodzina przeniosła się do Londynu, gdzie jego ojciec został konsultantem w firmie Shell. Po powrocie do kraju Reinfeldtowie zamieszkali w miejscowości Handen w gminie Haninge, a następnie w północno-zachodniej dzielnicy Sztokholmu, Bromsten. W 1976 rodzina przeprowadziła się do Täby.
Fredrik Reinfeldt po zakończeniu szkoły średniej odbył służbę wojskową oraz ukończył kurs kadetów w szkole w Umeå. W 1990 został absolwentem Uniwersytetu w Sztokholmie z dyplomem magistra biznesu i ekonomii.
W 1991 poślubił Filippę Holmberg, również działaczkę Partii Umiarkowanej. Jego żona w latach 90. zajmowała różne stanowiska w Radzie Miejskiej Sztokholmu oraz Radzie Regionu Sztokholmskiego, a w latach 2005–2006 była przewodniczącą rady gminy Täby. Ma troje dzieci: córkę Elbę oraz synów Gustafa i Erika.
Działalność polityczna do 2002.
W 1983 wstąpił do Umiarkowanej Ligi Młodzieży, organizacji młodzieżowej Partii Umiarkowanej. W 1987 został jej przewodniczącym w Täby, a w 1990 w Sztokholmie. W 1988 objął funkcję sekretarza w Radzie Regionu Sztokholmskiego. W 1991 wziął udział w zwycięskich dla Partii Umiarkowanej wyborach parlamentarnych i dostał się do Riksdagu. Na czele rządu stanął wówczas Carl Bildt, przewodniczący jego ugrupowania.
W 1992 został wybrany na przewodniczącego Umiarkowanej Ligi Młodzieży. Na kongresie w mieście Lycksele pokonał dotychczasowego przewodniczącego Ulfa Kristerssona stosunkiem głosów 58 do 55. "Bitwa w Lycksele", jak sam później określił to zdarzenie, była decydującym momentem w jego karierze politycznej. W latach 1995–1997 stał na czele Wspólnoty Demokratycznej Młodzieży Europy, organizacji skupiającej młodzieżówki partii konserwatywnych i chrześcijańsko-demokratycznych.
Jako lider Umiarkowanej Ligi Młodzieży, początkowo wspierał politykę rządu premiera Carla Bildta. Później zmienił swoje stanowisko i był coraz bardziej krytyczny wobec liderów partii. W 1993 napisał książkę pt. "Det sovande folket" ("Śpiący naród"), w której poddał krytyce model szwedzkiego państwa opiekuńczego i wezwał do przeprowadzenia liberalnych zmian. Po porażce wyborczej Partii Umiarkowanej w wyborach w 1994, publiczne skrytykował partyjne kierownictwo, które według niego przejęło zbyt duże wpływy w strukturach partii.
W 1995 opublikował kolejną książkę, zatytułowaną "Nostalgitrippen", w której skrytykował głównych polityków Partii Umiarkowanej, w tym także Bildta. W lutym 1995 z powodu swojej ostrej krytyki utracił stanowisko lidera Umiarkowanej Ligi Młodzieżowej. W strukturach partii był marginalizowany i nie sprawował żadnych istotnych funkcji. Sytuacja zmieniła się w 1999, gdy Carla Bildta na stanowisku lidera Partii Umiarkowanej zastąpił Bo Lundgren. Od 2001 do 2002 Fredrik Reinfeldt był przewodniczącym parlamentarnej Komisji Sprawiedliwości.
Lider Partii Umiarkowanej.
W wyborach parlamentarnych z września 2002 Partia Umiarkowana poniosła porażkę, zdobywając tylko 55 mandatów w 349-osobowym Riksdagu, co wymusiło zmianę przywództwa. W nowym parlamencie Fredrik Reinfeldt objął stanowisko lidera klubu parlamentarnego Partii Umiarkowanej. 25 października 2003 został jednogłośnie wybrany na jej nowego przewodniczącego.
Pod jego przywództwem Partia Umiarkowana przesunęła się w stronę centrum, czego odzwierciedleniem miała być jej nowa nieoficjalna nazwa – Nowa Partia Umiarkowana ("De Nya Moderaterna"), podkreślająca nowy kierunek. Partia Umiarkowana zrezygnowała z ostrej krytyki tzw. szwedzkiego państwa opiekuńczego, a opowiedziała się za jego stopniową zmianą. Postulowała obniżki podatków dla klasy niższej i średniej (zamiast dla najwięcej zarabiających) oraz aktywizację bezrobotnych poprzez redukcję zasiłków i pomocy socjalnej.
31 sierpnia 2004 liderzy czterech partii centroprawicowych powołali wspólną koalicję wyborczą Sojusz dla Szwecji ("Allians för Sverige"). W jej skład obok Partii Umiarkowanej weszły również Partia Centrum, Ludowa Partia Liberałów oraz Chrześcijańscy Demokraci. Celem koalicji stało się zwycięstwo w wyborach parlamentarnych, które odbyły się 17 września 2006. Sojusz dla Szwecji zdobył 178 mandatów i pokonał koalicję wyborczą Szwedzkiej Socjaldemokratycznej Partii Robotniczej premiera Görana Perssona (171 mandatów).
Premier.
Po zwycięskich wyborach Fredrik Reinfeldt 4 października 2006 został desygnowany na stanowisko premiera przez przewodniczącego parlamentu Pera Westerberga. Następnego dnia Riksdag zaakceptował jego kandydaturę stosunkiem głosów 175 za i 169 przeciw. 6 października 2006 został oficjalnie zaprzysiężony na stanowisku premiera.
Wkrótce po zaprzysiężeniu ujawniono różne kontrowersje dotyczące kilku członków gabinetu. Już 7 października 2008 wyszło na jaw, że nowa minister handlu zagranicznego Maria Borelius oraz minister kultury Cecilia Stegö Chilò zatrudniały nielegalnie pomoc domową (gosposie i nianie), nie płacąc z tego tytułu żadnych podatków. 11 października 2008 w mediach podano, że obie minister oraz minister ds. migracji i polityki azylowej Tobias Billström nie płacili abonamentu telewizyjnego przez odpowiednio: 2 miesiące, 16 lat i 10 lat. Następnego dnia przeciw trzem ministrom zostało wszczęte postępowanie finansowo-administracyjne. 14 października 2008 ze stanowiska ministra zrezygnowała Maria Borelius, a 16 października 2008 Cecilia Stego Chilo. Prasa międzynarodowa nazwała aferę mianem „Nannygate”.
W polityce zagranicznej rząd Fredrika Reinfeldta zaczął prowadzić politykę bardziej proamerykańską niż jego poprzednicy. 15 maja 2007 odbył pierwszą podróż do USA jako premier. W jej trakcie spotkał się z prezydentem George’em W. Bushem oraz gubernatorem Kalifornii Arnoldem Schwarzeneggerem. Podjął też aktywną politykę na forum UE. Rząd Szwecji wraz z Polską był inicjatorem programu Partnerstwa Wschodniego. Fredrik Reinfeldt opowiedział się również za akcesją Szwecji do NATO.
W wyborach parlamentarnych z 19 września 2010 rządząca koalicja Sojusz zdobyła najwięcej mandatów (173), jednak nie utrzymała większości parlamentarnej. Fredrik Reinfeldt pozostał premierem, reorganizując swój gabinet w rząd mniejszościowy, którego nowy skład ogłosił 5 października 2010.
W wyborach parlamentarnych z 14 września 2014 partie Sojuszu utraciły ponad 30 mandatów, władzę przejął mniejszościowy rząd socjaldemokratów i zielonych. Fredrik Reinfeldt, który uzyskał poselską reelekcję, zakończył urzędowanie 3 października 2014. Zrezygnował wkrótce z mandatu poselskiego, w styczniu 2015 ustąpił także ze stanowiska przewodniczącego Umiarkowanej Partii Koalicyjnej.

</doc>
<doc id="665131" url="https://pl.wikipedia.org/wiki?curid=665131" title="Marian Sucharzewski">
Marian Sucharzewski

Marian Sucharzewski (ur. 1930, zm. 29 czerwca 1998) – polski komandor dyplomowany, morski oficer pokładowy okrętów torpedowych. W latach 1948–1990 służył w Marynarce Wojennej i dowodził ORP „ST-82”, grupą kutrów torpedowych, dywizjonem ścigaczy, 1. dywizjonem kutrów torpedowych oraz 3 Flotyllą Okrętów. Służbę wojskową zakończył na stanowisku szefa Sztabu Służb Technicznych i Zaopatrzenia Dowództwa Marynarki Wojennej.
Wykształcenie.
Marian Sucharzewski urodził się w 1930 w Białej Podlaskiej. W latach 1948–1952 ukończył Wydział Pokładowy Oficerskiej Szkoły Marynarki Wojennej w Gdyni. Również w Oficerskiej Szkole Marynarki Wojennej odbył Wyższy Kurs Doskonalenia Oficerów w specjalności broń podwodna (1953). Był także absolwentem kursu dowódców dywizjonów kutrów torpedowych (1955–1957) i fakultetu dowódczo-sztabowego (1966) w Akademii Marynarki Wojennej ZSRR.
Służba wojskowa.
Na pierwsze stanowisko służbowe skierowano go do dywizjonu ścigaczy Brygady Obrony Wodnego Rejonu Głównej Bazy Marynarki Wojennej na Helu, gdzie był dowódcą kutra torpedowego ST-82 i jednocześnie dowódcą grupy kutrów torpedowych. W 1953 został pomocnikiem szefa Wydziału Operacyjnego w Sztabie Głównym Marynarki Wojennej w Gdyni, a w 1954 obejmował kolejno funkcje szefa sztabu dywizjonu ścigaczy i dowódcy dywizjonu ścigaczy. Od 1957 do 1967 służył w 3 Brygadzie Kutrów Torpedowych w Gdyni, jako dowódca 1. dywizjonu kutrów torpedowych (1957–1958), szef Sztabu Brygady (1958–1959) i ponownie dowódca 1. dywizjonu kutrów torpedowych (1959–1967).
Następnie był szefem Wydziału Szkolenia oraz zastępcą szefa Oddziału Operacyjnego w Sztabie Głównym Marynarki Wojennej. Od 1969 zajmował stanowiska o stopniu etatowym kontradmirała. W latach 1969–1971 pełnił funkcję zastępcy szefa Sztabu Głównego Marynarki Wojennej ds. organizacyjno-mobilizacyjnych, a potem dowodził nowo utworzoną 3 Flotyllą Okrętów w Gdyni. W 1980 został szefem Sztabu Służb Technicznych i Zaopatrzenia Dowództwa Marynarki Wojennej, a 10 października tego roku został wyróżniony wpisem do „Honorowej Księgi Czynów Żołnierskich”. W 1990 został przeniesiony w stan spoczynku. Zmarł 29 czerwca 1998 w Gdyni. Został pochowany na Cmentarzu Marynarki Wojennej w Gdyni.
Awansował kolejno na stopnie oficerskie:

</doc>
<doc id="665135" url="https://pl.wikipedia.org/wiki?curid=665135" title="М">
М

М, м – litera cyrylicy używana w języku białoruskim, w języku rosyjskim, w języku ukraińskim i języku serbskim. Wymawiana jest jak polskie „m”.

</doc>
<doc id="665136" url="https://pl.wikipedia.org/wiki?curid=665136" title="Schultzea beta">
Schultzea beta

Schultzea beta – gatunek ryby z rodziny strzępielowatych, jedyny przedstawiciel rodzaju "Schultzea" .
Występowanie.
Zachodnia część Oceanu Atlantyckiego, pomiędzy Florydą, a północnymi wybrzeżami Ameryki Południowej, rafy koralowe na głębokościach 15-110 m p.p.m.
Opis.
Osiąga do 10 cm długości.

</doc>
<doc id="665137" url="https://pl.wikipedia.org/wiki?curid=665137" title="Schultzea">
Schultzea



</doc>
<doc id="665138" url="https://pl.wikipedia.org/wiki?curid=665138" title="Bullisichthys">
Bullisichthys



</doc>
<doc id="665139" url="https://pl.wikipedia.org/wiki?curid=665139" title="Zatoka szczękowa człowieka">
Zatoka szczękowa człowieka

Zatoka szczękowa (łac. "sinus maxillaris"), zwana też dawniej jamą Highmora – parzysta przestrzeń pneumatyczna mieszcząca się obustronnie w trzonie szczęki. W wymiarze pionowym i strzałkowym ma ponad 3 cm, w płaszczyźnie czołowej 2,5 cm.
Ma ona kształt czterościennej piramidy.
Ściany zatoki szczękowej:
1.Ściana przednia zatoki szczękowej – skierowana ku policzkowi i wardze górnej. Znajduje się w niej otwór podoczodołowy. Poniżej niego na wysokości kła ściana przednia tworzy zagłębienie zwane dołem nadkłowym.
2.Ściana tylna zatoki szczękowej – stanowi ją guz szczęki. Oddzielona jest od ściany bocznej grzebieniem jarzmowo-zębodołowym. Bezpośrednio za guzem szczęki znajduje się dół skrzydłowo-podniebienny i dół podskroniowy.
3. Strop zatoki szczękowej – stanowi jej ścianę górną. W stropie tym biegnie kostna bruzda podoczodołowa, którą zamyka okostna. Graniczy bezpośrednio z oczodołem, stanowiąc zarazem jego dno.
4. Dno zatoki szczękowej – czyli ściana dolna jest utworzona przez wyrostek podniebienny szczęki i częściowo przez wyrostek zębodołowy szczęki. Kość tworząca tę ścianę jest zwykle bardzo gruba. Najniższe miejsce dna zatoki odpowiada położeniu pierwszego zęba trzonowego. Do zatoki mogą wnikać korzenie zębów trzonowych i przedtrzonowych.
Podstawa zatoki szczękowej: 
Inaczej ściana przyśrodkowa – znajduje się w niej duży, nieregularny otwór rozwór szczękowy, który łączy zatokę z jamą nosową. Rozwór ten jest znacznie pomniejszony przez otaczające go kości.
Zatoka szczękowa otwiera się do jamy nosowej w przewód nosowy środkowy. Ujście jej jest bardzo niekorzystne, gdyż umiejscowione jest tuż przy stropie zatoki. Utrudnia to znacznie drenaż i opróżnianie zatoki z wydzieliny śluzowej lub ropnej.
Pojemność każdej zatoki szczękowej wynosi średnio ok. 24 cm³.

</doc>
<doc id="665143" url="https://pl.wikipedia.org/wiki?curid=665143" title="Tyrese Gibson">
Tyrese Gibson

Tyrese Darnell Gibson (ur. 30 grudnia 1978 w Los Angeles) – amerykański aktor, raper i model. Wielką popularność zawdzięcza roli Romana Pearce'a w serii filmów "Szybcy i wściekli".
Życiorys.
Wczesne lata.
Urodził się w Los Angeles, w dzielnicy Watts jako najmłodsze z czwórki dzieci Priscilli Murray Gibson (z domu Durham) i Tyrone'a Gibsona. Po tym, jak jego ojciec odszedł, wychowała go i jego starsze rodzeństwo samotna matka. Uczęszczał na Florida A&amp;M University w Tallahassee.
Kariera.
Jego kariera rozpoczęła się w wieku 14 lat, kiedy to wygrał konkurs talentów. Pojawił się w słuchawkach na uszach śpiewając „Always Cool (Always Coca-Cola)” (1996) w autobusie w reklamie Coca Coli. Mając 17 lat został modelem firmy Tommy Hilfiger. Wystąpił także w reklamie firmy Gap Inc. Otrzymał wyłączny kontrakt z firmą Guess. Był członkiem gangu The Crips w Compton w Los Angeles.
W 1998 podpisał kontrakt muzyczny z RCA Records i wydał swój debiutancki album, który otrzymał nominację do Grammy i zawierał przebój „Sweet Lady”. Zwrócił na siebie uwagę branży muzycznej, udało się pozyskać wielu fanów i w styczniu 2000 został nagrodzony American Music Award w kategorii „Nowy Artysta soul i R&amp;B”. Jego debiutancki album "Tyrese" (1998) zdobył platynę. Kolejne dwa albumy – "2000 Watts" (2001) i "I Wanna Go There" (2002) – nie odniosły już tak wielkiego sukcesu.
Wystąpił w teledyskach innych wykonawców: SWV do piosenki „Rain” (1997), Ushera – „My Way” (1997), Moniki - „Angel of Mine” (1999), Da Brat - „What'chu Like” (2000), Roselyn Sánchez - „Amor Amor” (2003), R. Kelly/Big Tigger/Cam'ron – „Snake” (2003), Ludacrisa – „Act a Fool” (2003), Omariona - „Entourage” (2006), Keyshii Cole – „Love” (2007), Akona/Colby O’Donisa/Kardinala Offishalla – „Beautiful” (2008), Chrisa Browna/Lila Wayne'a/Swizza Beatza - „I Can Transform Ya” (2010), Lady Gagi i Beyoncé - „Telephone” (2010) w roli mężczyzny otrutego przez piosenkarki, Clintona Sparksa/2 Chainza/Macklemore - „Gold Rush” (2013), T-Paina/B.o.Ba - „Up Down (Do This All Day)” (2013) oraz Erica Bellingera/2 Chainza - „Focused On You” (2015).
W roku 2006 pojawił się we wspólnym utworze z Chingym pt. „Pulling Me Back”, który promował płytę tego drugiego. Parę miesięcy potem ukazał się 4. album Tyrese'a pt. "Alter Ego", będący podwójnym wydawnictwem, którego pierwsza płyta to utrzymana w klasycznym stylu r'n'b muzyka do jakiej przyzwyczaił słuchaczy, natomiast na drugiej płycie pojawia się on jako Black Ty – raper. Przygotowywał fanów na to już rok wcześniej wypuszczając wraz z Bishopem Lamontem (raperem pochodzącym z tych samych rejonów) pod opieką DJ-a Warriora mixtape "Best Of Both Hoodz", a potem wraz z DJ-em S&amp;S mixtape „Ghetto Royalty”.
Debiutancka główna rola kinowa Josepha 'Jody'ego' Summersa w melodramacie "Baby Boy" (2001) przyniosła mu szwajcarską nagrodę Special Mention oraz nominację do nagród – Image i Black Reel. Zagrał potem u boku Paula Walkera w filmie sensacyjnym "Za szybcy, za wściekli" ("2 Fast 2 Furious", 2003). W dreszczowcu "Czterej bracia" ("Four Brothers", 2005) z Markiem Wahlbergiem wcielił się w postać jednego z czterech braci, poszukujących mordercy swojej matki.
Na początku grudnia 2013 zaśpiewał „My Best Friend” z Ludacrisem i The Roots dla zmarłego w tragicznym wypadku samochodowym Paula Walkera, przyjaciela z "Szybkich i Wściekłych".
Życie prywatne.
W 2017 wziął ślub z Samantha Lee Gibson.

</doc>
<doc id="665144" url="https://pl.wikipedia.org/wiki?curid=665144" title="Zatoka klinowa">
Zatoka klinowa

Zatoka klinowa (łac. "sinus sphenoidalis") – jedna z zatok przynosowych.
U niektórych gatunków nie ma jej wcale. Jeśli występuje, leży w kości przedklinowej. U zwierząt posuniętych w latach posuwa się także w obrąb kości podstawnoklinowej. U człowieka tych kości nie wyróżnia się, a mówi się o pojedynczej kości klinowej i to w niej leży rzeczona zatoka. Jako zatoka parzysta oddzielona jest od swej kontralateralnej imienniczki przegrodą zatok klinowych.
Owca domowa czy koza domowa takiej zatoki nie rozwijają. U świni natomiast nie tylko rozwija się ona, ale nawet wstępuje w obrąb łuski kości skroniowej.
Zatoki klinowej nie obserwuje się u drapieżnych.
U człowieka parzysta zatoka klinowa leży w trzonie nieparzystej kości klinowej. Ma ona kształt nieregularny, a dzieląca ją od zatoki jednoimiennej przegroda raczej nie przebiega w płaszczyźnie pośrodkowej. Idzie raczej skośnie, a nawet poziomo. Objętość zatoki wynosi około 9 cm³, choć niekiedy osiąga jedynie rozmiar grochu. Niekiedy jednak sięga podstawy kości potylicznej, prawie że do otworu wielkiego, co poznaje się po przeświecającym stoku. Tak więc cechuje się ona wielką zmiennością międzyosobniczą. Do zatoki wpuklają się przysadka, nerw wzrokowy oraz tętnica szyjna wewnętrzna.
Zatokę wyściela śluzówka.

</doc>
<doc id="665145" url="https://pl.wikipedia.org/wiki?curid=665145" title="Karabin przeciwpancerny Lahti L-39">
Karabin przeciwpancerny Lahti L-39

Lahti L-39 – fiński samopowtarzalny karabin przeciwpancerny wykorzystywany między innymi w czasie wojny zimowej ze Związkiem Radzieckim. Broń kalibru 20 mm x 138 mm Solothurn, o masie 49,5 kg. Przy prędkości pocisku 800 m/s energia wylotowa pocisku sięgała 50.000J. Podobnie jak inne karabiny przeciwpancerne był skuteczną bronią przeciw czołgom tylko w początkowej fazie wojny, później używany był przeciw lekkim pojazdom, jako karabin wyborowy dalekiego zasięgu i improwizowana broń przeciwlotnicza. 
Z racji na duży rozmiar i duży odrzut karabin ten został przez żołnierzy ochrzczony "Norsupyssy" ("Strzelba na słonie").

</doc>
<doc id="665146" url="https://pl.wikipedia.org/wiki?curid=665146" title="Serraniculus pumilio">
Serraniculus pumilio

Serraniculus pumilio - gatunek ryby z rodziny strzępielowatych, jedyny przedstawiciel rodzaju "Serraniculus" . 
Występowanie.
Rafy koralowe zachodniej części Oceanu Atlantyckiego.
Charakterystyka.
Dorasta do 7,5 cm długości.

</doc>
<doc id="665147" url="https://pl.wikipedia.org/wiki?curid=665147" title="Sprawa">
Sprawa



</doc>
<doc id="665148" url="https://pl.wikipedia.org/wiki?curid=665148" title="Serraniculus">
Serraniculus



</doc>
<doc id="665149" url="https://pl.wikipedia.org/wiki?curid=665149" title="Deicide (album)">
Deicide (album)

Deicide – pierwszy studyjny album amerykańskiego zespołu deathmetalowego Deicide. Wydany został 25 czerwca 1990 roku nakładem wytwórni muzycznej Roadrunner Records. Według danych z 2003 roku płyta w samych Stanach Zjednoczonych sprzedała się w nakładzie 110 719 egzemplarzy.
Lista utworów.
Opracowano na podstawie materiału źródłowego.
Muzycy.
Opracowano na podstawie materiału źródłowego.

</doc>
<doc id="665157" url="https://pl.wikipedia.org/wiki?curid=665157" title="Przewrót 9 thermidora">
Przewrót 9 thermidora

Przewrót 9 Thermidora – przewrót 9 Thermidora roku II według francuskiego kalendarza rewolucyjnego (czyli 27 lipca 1794), w wyniku którego Maximilien de Robespierre i jego zwolennicy zostali obaleni przez większość w Konwencie Narodowym.
Przyczyny przewrotu.
Wojna z Austrią i Prusami, słabe zbiory w latach 1792–1793 jak również szerząca się spekulacja stanowiły trudność dla gospodarki. Zwalczając opozycję i doprowadzając do egzekucji hebertystów i dantonistów jakobini stracili istotną część poparcia ludu Paryża. Terror wprowadzony na początku czerwca 1794 budził powszechne niezadowolenie – część jakobinów domagała się jego zakończenia, tymczasem skrzydło ultraradykalne żądało jeszcze większej eskalacji przemocy wobec „pozostałości po "ancien régime"”. W samym Komitecie Ocalenia Publicznego dochodziło do poważnych sporów między ultraradykałami, grupą Robespierre’a oraz umiarkowanymi.
8 thermidora.
Robespierre, chory i czujący obniżenie swojej pozycji, zdecydował się na otwarty atak w Konwencie. Wygłosił wielką mowę, w której padały liczne oskarżenia o korupcję, marnotrawienie rządowych pieniędzy, wreszcie zdradę ideałów rewolucyjnych. Nie padły jednak prawie żadne nazwiska. Początkowo wrażenie wśród deputowanych było ogromne, a parlament uchwalił druk i ogólnokrajowe rozpropagowanie mowy. Jedynie deputowany Pierre Joseph Cambon, jeden z nielicznych wskazanych w przemówieniu z imienia i nazwiska, postanowił się bronić. Wygłoszona przez niego polemika była początkiem burzy. Kolejni posłowie domagali się od Robespierre’a wskazania konkretnych winowajców albo odwołania oskarżeń. Jednak „nieprzekupny” (jedno z określeń Robespierre’a) do końca posiedzenia odmawiał skonkretyzowania swoich oskarżeń, nawet gdy Konwent odwołał przyjęte chwilę wcześniej zarządzenie o druku przemówienia.
Robespierre powtórzył tę samą mowę w klubie jakobinów, zmieniając jednak jej zakończenie na bardziej pesymistyczne. Prosił obecnych na sali klubistów, by „bronili jego pamięci” i zapowiadał swój rychły koniec. Niektórzy historycy upatrują w tym chęć wycofania się z polityki. Inni wskazują, iż Robespierre często w swoich wcześniejszych wystąpieniach budował napięcie psychiczne, mówiąc o swojej śmierci z rąk sił kontrrewolucyjnych.
9 thermidora.
Wystąpienie Robespierre’a wywołało gwałtowną mobilizację wśród jego wrogów, a także doprowadziło do ostatecznego uformowania się sojuszu umiarkowanych z radykałami. Według historyka Alberta Mathieza powstała tym samym koalicja tych, którzy bali się Robespierre’a z powodów ideologicznych (zarówno prawe skrzydło Konwentu Narodowego, jak i ultralewica) oraz deputowanych skorumpowanych i obawiających się za to odpowiedzialności.
9 thermidora rano Jean-Lambert Tallien przerwał mowę Saint-Justa po dwóch zdaniach i zapowiedział „rozdarcie zasłony” nad tyranią. Kolejni spiskowcy zmieniali się na trybunie (przemawiali między innymi Marc Vadier i Jacques Nicolas Billaud-Varenne), zaś przewodniczący obradom Jean-Marie Collot d’Herbois nie dopuszczał Robespierre’a do głosu. Jednak dopiero mało znany deputowany Louchet odważył się, wśród powszechnego tumultu, postawić wniosek o aresztowanie Robespierre’a, Saint-Justa, Georgesa Couthona oraz Augustina Robespierre’a, do których dobrowolnie dołączył Philippe Le Bas. Wniosek przeszedł przez aklamację.
Lud Paryża wystąpił jednak przeciwko decyzji Konwentu. Aresztowani, rozwiezieni do różnych więzień, zostali z nich uwolnieni i przeniesieni triumfalnie do ratusza. Wszyscy oczekiwali od Robespierre’a, by stanął na czele insurekcji, jednak ten wahał się i dopiero około północy podpisał dekret wzywający do broni. Było już jednak za późno – grupa straży Konwentu wdarła się do ratusza i aresztowała obecnych. Robespierre został odwieziony do Conciergerie z raną po prawej stronie szczęki. Pochodzenie tej rany pozostaje przedmiotem sporów – z jednej strony żandarm Charles-André Merda utrzymywał, że to on postrzelił „tyrana”, co pasowałoby do ogólnie brutalnego zachowania strażników (Couthon zrzucony ze schodów, zmasakrowana twarz Hanriota). Z drugiej strony istniały opinie, iż Robespierre nie chciał oddać się żywy w ręce swoich wrogów, lecz jego próba samobójcza została w ostatniej chwili udaremniona.
10 thermidora.
Wszyscy aresztowani deputowani zostali uznani za wyjętych spod prawa i w związku z tym straceni bez sądu, po zwykłym ustaleniu tożsamości. Razem z Robespierre’em na placu Rewolucji zgilotynowano dalsze 21 osób, a w dniach następnych kolejnych 70 podejrzanych o sympatyzowanie z obalonym rządem.

</doc>
<doc id="665158" url="https://pl.wikipedia.org/wiki?curid=665158" title="Afelandra">
Afelandra

Afelandra ("Aphelandra" R. Br.) – rodzaj roślin zielnych lub krzewów z rodziny akantowatych ("Acanthaceae"). Należy do niego 199 gatunków pochodzących z tropikalnych obszarów Ameryki Południowej i Ameryki Środkowej. Gatunkiem typowym jest "Aphelandra pulcherrima" (Jacq.) Kunth.
Morfologia.
Krzewy i podkrzewy o pojedynczych, dużych i ostro zakończonych liściach z wyraźną nerwacją, często o kolorze innym, niż kolor liści. Ulistnienie zawsze naprzemianległe. Kwiaty żółte, pomarańczowe, czerwone, w szczytowych kłosach. Są rurkowate i mają szeroką, 3-klapową dolną wargę. Pod szczytem kłosa występują zwykle jaskrawe podkwiatki.
Systematyka.
"Amathea" Raf., "Aphelandrella" Mildbr., "Cuenotia" Rizzini, "Hemisandra" Scheidw., "Hydromestus" Scheidw., "Lagochilium" Nees, "Lepidacanthus" C. Presl, "Odontophyllum" Sreem., "Sreemadhavana" Rauschert, "Strobilorhachis" Klotzsch, "Synandra" Schrad.
Należy do podrodziny "Acanthoideae" Link, rodziny akantowatych ("Acanthaceae") Juss., która jest jednym z kladów w obrębie rzędu jasnotowców ("Lamiales") Bromhead z grupy astrowych spośród roślin okrytonasiennych.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa jasnotowe ("Lamiidae" Takht. ex Reveal), nadrząd jasnotopodobne ("Lamianae" Takht.), rząd jasnotowce ("Lamiales" Bromhead), podrząd "Acanthineae" Engl, rodzina akantowate ("Acanthaceae" Juss.), plemię "Aphelandreae" Nees in Mart., rodzaj afelandra ("Aphelandra" R. Br.).
Zastosowanie.
Kilka gatunków jest uprawiane jako rośliny ozdobne. Wszystkie są bardzo wrażliwe na niskie temperatury, z tego też względu w Polsce są uprawiane tylko jako rośliny pokojowe lub szklarniowe.

</doc>
<doc id="665160" url="https://pl.wikipedia.org/wiki?curid=665160" title="Hermann Friedmann">
Hermann Friedmann

Adolph Hermann Friedmann (ur. 11 kwietnia 1873 w Białymstoku, zm. 25 maja 1957 w Heidelbergu w Niemczech) — polski i niemiecki filozof, prawnik żydowskiego pochodzenia.

</doc>
<doc id="665161" url="https://pl.wikipedia.org/wiki?curid=665161" title="Picos de Europa">
Picos de Europa

Picos de Europa (pol. "Szczyty Europy") - najwyższe, zbudowane z wapieni, pasmo w Górach Kantabryjskich. Picos de Europa to wapienna formacja o długości i szerokości około 40 km. Położona jest jedynie 25 km od Atlantyku. Według legendy nazwę tej grupie nadali żeglarze powracający z dalekich podróży do domu. Strzeliste, bielone przez zimę śniegiem, wysokie szczyty były dla wspomnianych podróżników nieraz zwiastunem rodzinnych stron. Najwyższym szczytem Picos de Europa jest Torre de Cerredo, który sięga 2648 m n.p.m.
Podział.
Picos de Europa geograficznie dzieli się na trzy masywy:
Ochrona.
Jedną z form ochrony przyrody na terenie tego pasma górskiego jest park narodowy Picos de Europa. Znajduje się tu kilka jezior zwanych Lagos de Covadonga oraz miejsce historycznej bitwy, która zapoczątkowała rekonkwistę.
Najcenniejszy przyrodniczo masyw to Cornión, który już w 1918 r. objęto ochroną. Utworzono wtedy Park Narodowy de la Montaña de Covadonga o powierzchni zaledwie 16.9 ha. Był on pierwszym obok Parku Narodowego Ordesa i Monte Perdido w Pirenejach parkiem narodowym utworzonym w Hiszpanii. Od 1935 r. zaczęto używać nazwy Picos de Europa, obowiązującą do dziś. W 1995 r. granice parku poszerzono do 64 400 ha. Obejmuje on trzy oddzielone rzekami grupy: Andara, Uriello i Cornion. 
Bogate walory krajobrazowe i duże zróżnicowanie terenu zachęcają do wędrówek. Liczne oznakowane szlaki turystyczne o różnej długości i skali trudności przyciągają wędrowców. Białe ostre granie, urwiste wapienne skały, kręte wąwozy i wreszcie rwące rzeki tworzą niezapomniane wrażania. Popularna kolejka Fuente De daje możliwość obcowania z górami.
Szczyty.
Najwyższe szczyty:

</doc>
<doc id="665166" url="https://pl.wikipedia.org/wiki?curid=665166" title="Ziemia halicka">
Ziemia halicka

Ziemia halicka – jednostka administracyjna Królestwa Polskiego, od inkorporacji przez Kazimierza Wielkiego (1349), województwo ruskie w okresie Rzeczypospolitej (1434 - 1772). Stolicą ziemi halickiej był Halicz. Sejmiki ziemskie odbywały się od roku 1564 w Haliczu, wcześniej w Sądowej Wiszni. System prawny miast w oparciu o prawo magdeburskie, prawo cywilne od XV oparte o statut wiślicki, prowincja sądowa małopolska.
Podział administracyjny.
Powiaty
Starosta halicki zwoływał popis całej szlachty ziemi halickiej pod Haliczem. Powiaty obierały 6 deputatów na Trybunał Koronny i Trybunał Skarbowy Radomski na sejmiku deputackim i gospodarczym.
Starostwa niegrodowe
Według lustracji królewskie sporządzonej w roku 1677 znajdowało się w całej ziemi halickiej 38 miast i 565 wsi.

</doc>
<doc id="665169" url="https://pl.wikipedia.org/wiki?curid=665169" title="Dules auriga">
Dules auriga

Dules auriga – gatunek morskiej ryby z rodziny strzępielowatych, jedyny przedstawiciel rodzaju "Dules" . Według Eschmeyer, W.N., Editor, 2003 poprawna nazwa to "Serranus auriga".
Występowanie: zachodnia część Oceanu Atlantyckiego wzdłuż wschodnich wybrzeży Ameryki Południowej, na głębokościach od 15-135 m p.p.m.
Opis.
Osiąga do 19 cm długości.

</doc>
<doc id="665170" url="https://pl.wikipedia.org/wiki?curid=665170" title="Soliród">
Soliród

Soliród ("Salicornia" ) – rodzaj roślin zaliczany w zależności od ujęcia systematycznego do rodziny komosowatych lub szarłatowatych. Wyróżnianych jest w jego obrębie ok. 50 gatunków. Występują one na wszystkich kontynentach (z wyjątkiem Antarktydy), głównie wzdłuż wybrzeży oraz na śródlądowych solniskach. W Polsce rośnie na pojedynczych stanowiskach jeden gatunek – soliród zielny "S. europaea".
Są to rośliny słonolubne o gruboszowatej budowie. Mięsiste pędy tych roślin są spożywane jako warzywo, też marynowane. Bogate w oleje roślinne nasiona wskazywane są jako potencjalne źródło do ich pozyskiwania. Po spaleniu rośliny wykorzystywane są do produkcji szkła.
Systematyka.
Rodzaj z plemienia "Salicornieae" z podrodziny "Salicornioideae" tradycyjnie wyróżnianej w obrębie rodziny komosowatych "Chenopodiaceae", ale w systemach APG włączanej do szarłatowatych "Amaranthaceae".
W zależności od ujęcia są tu włączane lub wyłączane gatunki z rodzajów "Arthrocnemum" i "Sarcocornia".

</doc>
<doc id="665171" url="https://pl.wikipedia.org/wiki?curid=665171" title="Dules">
Dules



</doc>
<doc id="665178" url="https://pl.wikipedia.org/wiki?curid=665178" title="Maciej Ślesicki">
Maciej Ślesicki

Maciej Wojciech Ślesicki (ur. 12 kwietnia 1966 w Warszawie) – polski reżyser i scenarzysta, współzałożyciel i wykładowca Warszawskiej Szkoły Filmowej.
Absolwent Szkoły Filmowej im. Krzysztofa Kieślowskiego Uniwersytetu Śląskiego – dawny Wydział Radia i Telewizji UŚ w Katowicach (Realizacja obrazu).
Do jego największych sukcesów, po których uzyskał największy rozgłos należą m.in. filmy "Tato" i "Sara" oraz sitcom "13 posterunek" i jego kontynuacja - "13 posterunek 2".
Życie prywatne.
Maciej Ślesicki jest synem kierownik produkcji Barbary Pec-Ślesickiej i Zygmunta Ślesickiego i bratankiem reżysera Władysława Ślesickiego.

</doc>
<doc id="665180" url="https://pl.wikipedia.org/wiki?curid=665180" title="Miasta Jamajki">
Miasta Jamajki

Według danych oficjalnych pochodzących z 2011 roku Jamajka posiadała ponad 100 miast o ludności przekraczającej 1,7 tys. mieszkańców. Stolica kraju Kingston jako jedyne miasto liczyło ponad pół miliona mieszkańców; 3 miasta z ludnością 100–500 tys.; 1 miasto z ludnością 50–100 tys.; 2 miasta z ludnością 25–50 tys. oraz reszta miast poniżej 25 tys. mieszkańców.
Największe miasta na Jamajce.
Największe miasta na Jamajce według liczebności mieszkańców (stan na 04.05.2011):
Alfabetyczna lista miast na Jamajce.
Spis miast Jamajki powyżej 1,7 tys. mieszkańców według danych szacunkowych z 2011 roku:

</doc>
<doc id="665183" url="https://pl.wikipedia.org/wiki?curid=665183" title="Boris Kaufman">
Boris Kaufman

Boris Kaufman, ros. Борис Абрамович Кауфман (ur. 24 sierpnia 1897 w Białymstoku, zm. 24 czerwca 1980 w Nowym Jorku) – amerykański operator filmowy, brat radzieckich filmowców: reżysera Dzigi Wiertowa i operatora Michaiła Kaufmana.
Życiorys.
Boris Kaufman urodził się w Białymstoku, w rodzinie Abla Kaufmana, księgarza pochodzenia żydowskiego i Fajgi z domu Halpern. Po pobycie w głębi Rosji w czasie I wojny światowej i uzyskaniu przez Polskę niepodległości, osiedlił się w niej wraz z rodzicami. Jego bracia, Denis (bardziej znany jako Dziga Wiertow) oraz Michaił pozostali w ZSRR, gdzie zdobyli pozycję czołowych twórców filmów awangardowych i propagandowych. Kontakt Borisa Kaufmana z rodzeństwem, do końca jego życia ograniczał się jedynie do korespondencji. Boris ukończył studia na Sorbonie i zajął się kinematografią. Współpracował min. z Jeanem Vigo i Dmitrijem Krisanoffem. Po wybuchu II wojny światowej Boris Kaufman wstąpił do armii francuskiej, po upadku Francji wyemigrował do Kanady, gdzie razem z Johnem Griersonem pracował dla "National Film Board of Canada". 
Nagrody.
W roku 1942 przeniósł się do USA gdzie realizował filmy krótkometrażowe i dokumentalne. Pracę w Hollywood rozpoczął współpracą z Elią Kazanem. Realizując zdjęcia do jego filmów zdobył za "Na nabrzeżach" (ang. "On the Waterfront") Oscara w 1954, oraz Złoty Glob w 1955. Kolejnym owocem współpracy obu twórców była nominacja do Oscara za zdjęcia do filmu "Baby Doll". Pracował również z Sidneyem Lumetem, odpowiadając za zdjęcia do "Dwunastu gniewnych ludzi" i "The Pawnbroker".
Filmografia.
W trakcie swej ponad 40-letniej pracy zawodowej współpracował przy realizacji 68 filmów długo- i krótkometrażowych oraz seriali i programów telewizyjnych.

</doc>
<doc id="665184" url="https://pl.wikipedia.org/wiki?curid=665184" title="Kazalnica (Ciemniak)">
Kazalnica (Ciemniak)

Kazalnica – stromo podcięta skała w Tatrach Zachodnich na zachodnich zboczach Ciemniaka opadających do Doliny Kościeliskiej. Stanowi ona część Tomanowego Grzbietu rozdzielającego Dolinę Tomanową od Wąwozu Kraków. Kazalnica wznosi się ponad górnym końcem tego wąwozu (Kamienne Tomanowe). Zbudowana jest z wapieni i dolomitów. W jej pobliżu znajdują się otwory wlotowe do jaskiń: Grota w Rzędach, Okno nad Tomanową, Szczelina przy Tomanowym Okapie, Jaskinia Zawaliskowa Tomanowa, Szczelina w Tomanowym Grzbiecie I, Szczelina w Tomanowym Grzbiecie III, Szczelina w Tomanowym Grzbiecie IV, Szczelina w Tomanowym Grzbiecie V, Szczelina w Tomanowym Grzbiecie VI, Mała Szczelina w Tomanowym Grzbiecie, Dziura pod Zawaliskiem i Dziura nad Zawaliskiem. Bogata flora roślin wapieniolubnych.
Dobry punkt widokowy, na którym często zatrzymują się turyści. Nazwa pochodzi od tego, że wznosząca się ponad otoczeniem skała o stromo podciętej ścianie przypominała góralom kazalnicę w kościele. Jest to dość rozpowszechniona nazwa – w Tatrach jest kilka turni lub ścian skalnych o tej nazwie.

</doc>
<doc id="665185" url="https://pl.wikipedia.org/wiki?curid=665185" title="Borys Kaufman">
Borys Kaufman



</doc>
<doc id="665187" url="https://pl.wikipedia.org/wiki?curid=665187" title="Et182">
Et182



</doc>
<doc id="665189" url="https://pl.wikipedia.org/wiki?curid=665189" title="Sejmik gospodarczy">
Sejmik gospodarczy

Sejmik gospodarczy – organ szlacheckiego samorządu gospodarczego w I Rzeczypospolitej.
Powstał na początku XVII wieku jako szczególna forma sejmiku relacyjnego. Był organem konsultacyjnym, gdzie szlachta wyrażała zgodę na nakładanie lokalnych podatków i kontrolowała wydatki. Sejmik gospodarczy wybierał także poborców podatkowych oraz kontrolował ich działalność, nakładał podatki wojewódzkie i decydował o ich przeznaczeniu. Uchwalał zaciąg żołnierza powiatowego i wyznaczał jego dowódców. Sejmik gospodarczy od 1677 wybierał deputatów do Trybunału Skarbowego Radomskiego.

</doc>
<doc id="665191" url="https://pl.wikipedia.org/wiki?curid=665191" title="Osetnik (województwo pomorskie)">
Osetnik (województwo pomorskie)

Osetnik (potocznie Stilo; ) – kolonia położona w województwie pomorskim, w powiecie wejherowskim, w gminie Choczewo, na Wybrzeżu Słowińskim, nad rzeką Chełst. 
Kolonia jest częścią składową sołectwa Sasino.
Osetnik znajduje się na terenie Nadmorskiego Obszaru Chronionego Krajobrazu. 
Brzeg Bałtyku jest oddalony o 1,6 km od Osetnika. Ok. 0,6 km na północny zachód zlokalizowana jest Latarnia Morska Stilo. Ok. 1 km na północny wschód znajduje się wzniesienie Chodzież. Na zachód od osady znajduje się rezerwat przyrody Mierzeja Sarbska. Ok. 1,5 km na południowy wschód leży Sasinko.
W Stilo znajduje się pole kempingowe oraz sklep spożywczy. Od ponad 25 lat w miejscowości tej organizowane są obozy harcerskie. W latach siedemdziesiątych ubiegłego wieku równolegle z obozami harcerskimi stacjonowały tam obozy młodzieżowe. W miejscowości znajduje się plaża, pozbawiona infrastruktury turystycznej.
Do 1954 w granicach miasta Łeby. W latach 1975–1998 miejscowość administracyjnie należała do województwa gdańskiego.
Do 1945 r. poprzednią niemiecką nazwą było "Stilo-Kathen". W 1948 r. ustalono urzędowo polską nazwę "Osetnik".

</doc>
<doc id="665198" url="https://pl.wikipedia.org/wiki?curid=665198" title="Emil Kiszka">
Emil Kiszka

Emil Kiszka (ur. 5 grudnia 1926 w Krywałdzie (obecnie dzielnica Knurowa), zm. 9 lutego 2007 w Hürth) – polski lekkoatleta, sprinter.
Był czołowym sprinterem w Polsce w latach po II wojnie światowej. Podczas Mistrzostw Europy w Brukseli w 1950 zajął 4. miejsce w biegu na 100 metrów z czasem 10,7 s. Startował także na igrzyskach olimpijskich w Helsinkach w 1952 w biegu na 100 metrów i sztafecie 4 × 100 metrów oraz w Mistrzostwach Europy w Bernie w 1954 w sztafecie 4 × 100 metrów, ale bez powodzenia.
Cztery razy zdobywał tytuł mistrza Polski na otwartym stadionie: w 1948 w skoku w dal oraz w 1950, 1951 i 1952 w biegu na 100 metrów. Był również wicemistrzem Polski w biegu na 100 metrów w 1948, 1949, 1953 i 1955 oraz w skoku w dal i w sztafecie 4 × 100 metrów w 1949, a także brązowym medalistą w biegu na 200 metrów i skoku w dal w 1951 oraz w sztafecie 4 × 100 metrów w 1954. W hali był pięć razy mistrzem Polski: w biegu na 60 metrów w 1948 i 1954, w biegu na 80 metrów w 1951 i 1955 oraz w skoku w dal w 1951. Był także wicemistrzem w biegu na 80 metrów w 1949 oraz brązowym medalistą w skoku w dal w 1948. Był rekordzistą Polski w biegu na 100 metrów (10,5 s uzyskany 13 sierpnia 1950 w Krakowie) oraz w sztafecie 4 × 100 metrów (pięciokrotnie do wyniku 40,9 s osiągniętego 6 sierpnia 1955 w Warszawie). 
W latach 1957-1959 Emil Kiszka występował także w II-ligowym zespole piłkarskim Concordia Knurów.
Rekordy życiowe:
Dwa razy znalazł się wśród „dziesiątki” Plebiscytu Przeglądu Sportowego: w 1950 był na 2. miejscu, a w 1951 był szósty. Na początku 1952 otrzymał tytuł mistrza sportu.

</doc>
<doc id="665201" url="https://pl.wikipedia.org/wiki?curid=665201" title="Miasto (Koszalin)">
Miasto (Koszalin)

Miasto – początkowo dziennik wydawany w Koszalinie, od 2010 tygodnik ukazujący się w każdy piątek na terenie Koszalina i okolicy.
Pismo skoncentrowane jest głównie na sprawach związanych z Koszalinem oraz północno-wschodnią częścią województwa zachodniopomorskiego. Wydawany od kwietnia 2006 roku do kwietnia 2010 roku jako „Miasto. Nowy Dziennik Koszaliński”. Od kwietnia 2010 roku gazeta jest tygodnikiem. Od początku istnienia do końca 2013 roku wydawcą była spółka PerMedia S.A. Od 1 stycznia 2014 roku wydawcą jest Telewizja Kablowa Koszalin Sp. z o.o. Redaktorem naczelnym tygodnika od lipca 2013 roku do grudnia 2018 roku był Marcin Napierała, redaktor naczelny TV MAX. Od grudnia 2018 r. na tym stanowisku zastąpiła go Joanna Wyrzykowska, dziennikarka TV MAX.

</doc>
<doc id="665204" url="https://pl.wikipedia.org/wiki?curid=665204" title="Deputat (I Rzeczpospolita)">
Deputat (I Rzeczpospolita)

Deputat – w okresie demokracji szlacheckiej obieralny przedstawiciel szlachty i duchowieństwa do władz ustawodawczych i sądowniczych. 
Na początku kariery dyplomatycznej był to przeważnie "laik" bez wykształcenia prawniczego, obierany przez sejmiki deputackie do Trybunału Koronnego piotrkowskiego i lubelskiego oraz od 1677 do Trybunału Skarbowego w Radomiu. Deputaci spośród samych siebie wybierali "marszałka", i podzieleni byli na dwie izby sądzące równocześnie i zajmujące się różnymi sprawami Państwa. Do spraw duchownych powoływanych było 6 deputatów z duchowieństwa, których wybierały kapituły, następnych sześciu deputatów świeckich tworzyło razem z duchowieństwem sąd mieszany, który obierał "prezydenta". Kadencja deputatów trwała od jednego do dwóch lat, po upływie trwania kadencji wybór mógł nastąpić ponownie dopiero po kilku latach. 

</doc>
<doc id="665205" url="https://pl.wikipedia.org/wiki?curid=665205" title="Bogusława Latawiec-Balcerzan">
Bogusława Latawiec-Balcerzan



</doc>
<doc id="665208" url="https://pl.wikipedia.org/wiki?curid=665208" title="Duma (literatura)">
Duma (literatura)



</doc>
<doc id="665209" url="https://pl.wikipedia.org/wiki?curid=665209" title="Bogusława Balcerzan">
Bogusława Balcerzan



</doc>
<doc id="665210" url="https://pl.wikipedia.org/wiki?curid=665210" title="Kirchdorf an der Iller">
Kirchdorf an der Iller

Kirchdorf an der Iller – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład związku gmin Illertal. Leży w Górnej Szwabii, nad rzeką Iller, ok. 25 km na wschód od Biberach an der Riß, przy autostradzie A7.

</doc>
<doc id="665216" url="https://pl.wikipedia.org/wiki?curid=665216" title="Kolcosił straszliwy">
Kolcosił straszliwy

Kolcosił straszliwy ("Oplopanax horridus") – gatunek rośliny z rodziny araliowatych. Pochodzi z Ameryki Północnej. Występuje w Ameryce Północnej. W Polsce stanowi rzadkość i jest sporadycznie uprawiany np. w Arboretum SGGW w Rogowie.
Morfologia.
Krzew wysokości 1-3 m, uzbrojony w kolce o długości 5-20 mm. Krzew posiada tylko od jednej do kilku łodyg, pokrytych brązowawą korą. Liście dłoniastoklapowane, bardzo duże, o średnicy do 35 cm. Kwiaty białe zebrane w groniaste, rosnące pionowo i stożkowate kwiatostany złożone, o długości do 25 cm. Czerwone owoce o długości 5-8 mm. W swoim naturalnym środowisku występuje w wilgotnych lasach, szczególnie w pobliżu strumieni.

</doc>
<doc id="665217" url="https://pl.wikipedia.org/wiki?curid=665217" title="Erlenmoos">
Erlenmoos

Erlenmoos – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład wspólnoty administracyjnej Ochsenhausen. Leży w Górnej Szwabii, ok. 15 km na zachód od Biberach an der Riß, przy drodze krajowej B312.

</doc>
<doc id="665225" url="https://pl.wikipedia.org/wiki?curid=665225" title="Twierdzenie Engela">
Twierdzenie Engela

Twierdzenie Engela – twierdzenie dające odpowiedź na pytanie, kiedy dana algebra Liego jest nilpotentna.
Definicje wstępne.
Algebra Liego formula_1 jest "nilpotentna", kiedy zstępujący ciąg centralny, zdefiniowany przez:
W końcu osiąga {0}.
Dla formula_4 "operator dołączony" formula_5 definiujemy przez:
Operator dołączony jest operatorem liniowym na przestrzeni wektorowej formula_7
Twierdzenie.
Skończeniewymiarowa algebra Liego jest nilpotentna wtedy i tylko wtedy, gdy operator dołączony każdego elementu tej algebry jest nilpotentny.
Uwagi.
Twierdzenie jest prawdziwe niezależnie od ciała nad którym zbudowana jest algebra Liego.

</doc>
<doc id="665228" url="https://pl.wikipedia.org/wiki?curid=665228" title="If You Want Blood You’ve Got It">
If You Want Blood You’ve Got It

If You Want Blood You've Got It – pierwszy album koncertowy australijskiego zespołu AC/DC, oryginalnie wydany 13 października 1978 roku. Autorami wszystkich utworów są Angus Young, Malcolm Young, i Bon Scott.
Koncert został nagrany 30 kwietnia 1978 r. w Apollo Theatre w Glasgow, Szkocja, podczas trasy koncertowej "Powerage Tour", i zawiera utwory z albumów "T.N.T.", "Dirty Deeds Done Dirt Cheap", "Let There Be Rock", i "Powerage". Jest to ostatni album AC/DC za czasów Bona Scotta, którego produkcją zajęli się Harry Vanda i George Young, którzy byli także producentami wszystkich poprzednich albumów AC/DC.
Lista utworów.
W nawiasach wymienione są albumy z których oryginalnie pochodzi dany utwór. Kompozytorami wszystkich utworów są Angus Young, Malcolm Young i Bon Scott.
Zapis wideo.
Koncert został w całości nakręcony jako film, ale cały zapis nigdy nie został wydany. Jedynie zapisy utworów "Riff Raff" oraz "Fling Thing/Rocker" zostały wydane, jako część DVD zespołu z 2005 r., "The Family Jewels", a na DVD z 2007 "Plug Me In" zostały zamieszczone utwory "Rock'n'Roll Damnation," "Dog Eat Dog," "Let There Be Rock," oraz "Bad Boy Boogie" (ten ostatni tylko w wersji kolekcjonerskiej).

</doc>
<doc id="665232" url="https://pl.wikipedia.org/wiki?curid=665232" title="Gutenzell-Hürbel">
Gutenzell-Hürbel

Gutenzell-Hürbel – gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład wspólnoty administracyjnej Ochsenhausen. Leży w Górnej Szwabii, ok. 15 km na zachód od Biberach an der Riß.
Dzielnice.
W skład dzielnicy Gutenzell wchodzą następujące miejscowości: Gutenzell, Niedernzell, Weitenbühl, Bollsberg, Dissenhausen i Aussiedlerhof.
W skład dzielnicy Hürbel wchodzą następujące miejscowości: Hürbel, Zillishausen, Sägemühle, Freyberg, Simmisweiler, Allmethofen i Mahlmühle.
Herb.
Gmina Gutenzell-Hürbel jako jedna z trzech w Badenii-Wirtembergii nie ma oficjalnego herbu. Używane są dwa oddzielne dla każdej dzielnicy.

</doc>
<doc id="665233" url="https://pl.wikipedia.org/wiki?curid=665233" title="Hurbel">
Hurbel



</doc>
<doc id="665234" url="https://pl.wikipedia.org/wiki?curid=665234" title="Gutenzell">
Gutenzell



</doc>
<doc id="665235" url="https://pl.wikipedia.org/wiki?curid=665235" title="Gutenzell-Hurbel">
Gutenzell-Hurbel



</doc>
<doc id="665236" url="https://pl.wikipedia.org/wiki?curid=665236" title="Filokartystyka">
Filokartystyka



</doc>
<doc id="665238" url="https://pl.wikipedia.org/wiki?curid=665238" title="Herrnhut">
Herrnhut

Herrnhut (górnołuż. "Ochranow", pol. hist. "Ochranów") – miasto w Niemczech, w kraju związkowym Saksonia, w powiecie Görlitz, na terenie Łużyc Górnych. W roku 2018 liczyło 5922 mieszkańców.
Do 29 lutego 2012 należało do okręgu administracyjnego Drezno. Do 31 grudnia 2012 siedziba wspólnoty administracyjnej Herrnhut. Do 31 lipca 2008 miasto należało do powiatu Löbau-Zittau.
Historia.
Założone 1722 na surowym korzeniu jako miejscowość azylowa dla uchodźców religijnych (bracia morawscy), których wsparł duchowo i materialnie hrabia Nikolaus von Zinzendorf - na terenie jego majątku powstała nowa wspólnota wyznaniowa, rygorystyczna moralnie, lecz wprowadzająca elementy dialogu ekumenicznego i dopuszczająca do uczestnictwa w nabożeństwach również chrześcijan innych wyznań. Wkrótce wspólnota z Herrnhut stała się znana na wszystkich kontynentach jako pierwsza protestancka wspólnota organizująca misje. Rozwój wspólnoty wspierał m.in. polski duchowny protestancki Daniel Ernest Jabłoński. Do 1763 miejscowość leżała w granicach unijnego państwa polsko-saskiego. Od 1806 w granicach Królestwa Saksonii połączonego w latach 1807–1815 unią z Księstwem Warszawskim. W 1871 została częścią Niemiec. W 1878 zostało założone Muzeum Etnograficzne.
Miejscowość Herrnhut uzyskała prawa miejskie w 1929. Dziś to niewielkie miasto jest turystyczną atrakcją – posiada niepowtarzalną architekturę i układ urbanistyczny. Zostało zbudowane na planie krzyża greckiego, posiada zabytkowe budowle (zwłaszcza umieszczona centralnie tzw. Wielka Sala (Großer Saal), dla wspólnych zgromadzeń i nabożeństw), dwa muzea, archiwum, założenia parkowe i cmentarne. Szczególnie wielkie wrażenie robi ogromny cmentarz, zwany „Bożą Rolą” "(Gottesacker)", na którym wszystkie nagrobki wyglądają jednakowo – skromne płyty z piaskowca z imieniem, nazwiskiem, datami życia i cytatem z Biblii lub z kancjonału. Tylko nagrobki założyciela wspólnoty, hr. Zinzendorfa i jego najbliższej rodziny zostały (bez ich zgody) wyróżnione.
Wspólnota z Herrnhut istnieje w swojej macierzystej miejscowości do dziś i jest znana jako herrnhuci. Struktura wspólnot herrnhuckich była wykorzystywana jako wzór dla izraelskich kibuców.
1 stycznia 2011 do miasta przyłączono gminę Großhennersdorf, a dwa lata później gminę Berthelsdorf.
Współpraca.
Miejscowości partnerskie:

</doc>
<doc id="665239" url="https://pl.wikipedia.org/wiki?curid=665239" title="Steinhausen an der Rottum">
Steinhausen an der Rottum

Steinhausen an der Rottum – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach, wchodzi w skład wspólnoty administracyjnej Ochsenhausen. Leży w Górnej Szwabii, nad rzeką Rottum, ok. 15 km na południowy zachód od Biberach an der Riß.

</doc>
<doc id="665241" url="https://pl.wikipedia.org/wiki?curid=665241" title="Schemmerhofen">
Schemmerhofen

Schemmerhofen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Biberach. Leży w Górnej Szwabii, ok. 10 km na północ od Biberach an der Riß.
Współpraca.
Miejscowości partnerskie:

</doc>
<doc id="665242" url="https://pl.wikipedia.org/wiki?curid=665242" title="Gwiazdy na lodzie">
Gwiazdy na lodzie



</doc>
<doc id="665243" url="https://pl.wikipedia.org/wiki?curid=665243" title="Sopoćkinie">
Sopoćkinie

Sopoćkinie (biał. Сапоцкін, Sapockin) – dawne miasto, obecnie osiedle typu miejskiego na Białorusi w rejonie grodzieńskim obwodu grodzieńskiego, oddalone o 26 km od Grodna. W 2010 liczyło 1300 mieszkańców, w większości Polaków. Główny ośrodek Suwalszczyzny Sopoćkińskiej, tj. współczesnego białoruskiego skrawka historycznej Suwalszczyzny.
Prywatne miasto szlacheckie położone w drugiej połowie XVI wieku w powiecie grodzieńskim województwa trockiego.
Znajdują tu się dwie parafie – prawosławna pw. Przemienienia Pańskiego i rzymskokatolicka pw. Wniebowzięcia Najświętszej Maryi Panny i św. Jozafata Kuncewicza.
Historia.
W 1514 r. król Zygmunt I Stary nadał miejscowość Święck (Сьвяцск) Szymkowi Sopoćko, w tym miejscu w 1560 powstało miasteczko Sopoćkinie. W 1612 r. fundatorem kościoła został Jan Wołłowicz (którego płyta nagrobna wmurowana jest w ścianę kościoła), a w 1780 r. Jan Gosiewski ufundował cerkiew. Do trzeciego rozbioru Sopoćkinie pozostały w Wielkim Księstwie Litewskim, od 1793 zaś r. w województwie grodzieńskim. Działała tu huta szkła, młyn wodny i tartak.
Po III rozbiorze Polski w 1795 r. Sopoćkinie zostały włączone do Prus, do prowincji Prusy Nowowschodnie. W 1807 r. znalazły się w departamencie łomżyńskim w Księstwie Warszawskim. W latach 1815-1915 miasto wchodziło w skład Królestwa Polskiego (Kongresowego) – od 1816 r. w województwie augustowskim, od 1837 r. w guberni augustowskiej, a od 1867 r. w suwalskiej. Dawna przynależność do guberni suwalskiej ziem aż do Niemna (na odcinku do ujścia Łosośnej) pozwala zaliczyć miasto do historycznej Suwalszczyzny i traktować je jako stolicę jej białoruskiej części (zob. Suwalszczyzna Sopoćkińska). Władze carskie odebrały prawa miejskie 31 maja 1870 w ramach represji po powstaniu styczniowym.
W 1827 r. Sopoćkinie liczyły 98 domów i 733 mieszkańców, zaś w 1858 – 160 domów i 1568 mieszkańców. W 1890 r. w mieście były 173 domy i 2457 mieszkańców, znajdował się urząd i sąd gminny, poczta, olejarnia. W 1879 r. majątek kościoła przekazany został na klasztor prawosławny. W 1905 roku, dzięki ukazowi cara Mikołaja II, odrodziła się tu parafia rzymskokatolicka i część prawosławnych przeszła na katolicyzm. Kościół nosi wezwanie Wniebowzięcia NMP i św. Jozafata Kuncewicza.
Po I wojnie światowej miejscowość w granicach Rzeczypospolitej do 1939 roku, siedziba wiejskiej gminy Wołłowiczowce w powiecie augustowskim.
Według Powszechnego Spisu Ludności z 1921 roku zamieszkiwało tu 1774 osoby, wśród których 875 było wyznania rzymskokatolickiego, 10 prawosławnego, 1 ewangelickiego a 888 mojżeszowego. Jednocześnie 1533 mieszkańców zadeklarowało polską przynależność narodową, a 241 żydowską. Było tu 294 budynków mieszkalnych.
22 września 1939 roku, po obronie Grodna, Armia Czerwona rozstrzelała tutaj dowódcę obrony, generała Józefa Olszynę-Wilczyńskiego i jego adiutanta kapitana Strzemeskiego. Początkowo siedziba rejonu sopoćkińskiego w obwodzie białostockim, a od 1944 r. w obwodzie grodzieńskim. Od 1959 r. znajduje się w rejonie grodzieńskim.
Przed wojną mieszkało tu wielu Żydów, z których większość została zamordowana przez Niemców. Społeczność żydowska posiadała synagogę powstałą w II poł. XVIII wieku (obecnie nieistniejącą), oraz szkołę koedukacyjną. W roku szkolnym 1930/31 uczęszczało na zajęcia 76 uczniów, lekcje prowadziło 4 nauczycieli.
Na mocy postanowień konferencji jałtańskiej, władze sowieckie zobowiązały się do zwrotu Polsce terytoriów na zachód od linii Curzona, która w tym rejonie przebiega wzdłuż Niemna. Miejscowość Sopoćkinie znajduje się na zachód od linii Curzona, ponadto zamieszkana była prawie wyłącznie przez Polaków. Mimo to, zapadła decyzja o pozostawieniu jej w składzie Białoruskiej SRR. W lipcu 1944 roku mieszkańcy Sopoćkiń utworzyli komitet, który 15 lipca 1945 roku skierował list do "Pana Posła Poselstwa Polskiego w Moskwie" z prośbą o pomoc i interwencję na rzecz zmiany decyzji:
Ambasada Polska, będąc jednak w pełni uzależniona od woli ZSRR, nie była w stanie podjąć żadnych kroków w tym kierunku. W rezultacie Sopoćkinie pozostały w granicach Białoruskiej SRR.
W 1988 r. miała miejsce ekshumacja poległych żołnierzy Wojska Polskiego i ich pochówek w pobliskich Kaletach, a w 1991 r. Rada Ochrony Pamięci Walk i Męczeństwa dokonała renowacji kwatery wojskowej w Sopoćkiniach. Sopoćkinie były jedynym miastem na Białorusi, w którym dopuszczono dwujęzyczne polsko-białoruskie nazwy ulic. W 1991 r. Rada Wiejska, złożona w większości z Polaków, przegłosowała zmiany nazw ulic i zawieszono dwujęzyczne tablice po polsku i białorusku. W 2006 r. szef Komitetu Kontroli Państwowej nakazał usunięcie polskich tablic. W miejscowym kościele swoją siedzibę ma rzymskokatolicki dekanat Sopoćkinie.

</doc>
<doc id="665248" url="https://pl.wikipedia.org/wiki?curid=665248" title="Neseber">
Neseber



</doc>
<doc id="665249" url="https://pl.wikipedia.org/wiki?curid=665249" title="Hrabstwo La Paz">
Hrabstwo La Paz

Hrabstwo La Paz – hrabstwo w USA w południowo-zachodniej części stanu Arizona. W roku 2010 liczba mieszkańców wyniosła 20 489. Stolicą jest Parker.
Historia.
La Paz jest jedynym hrabstwem Arizony powstałym dzięki staraniom innego. W 1983 roku mieszkańcy hrabstwa Yuma złożyli petycję, by oddzielić od siebie północny fragment, którym jest La Paz. Z powodu wiejskiego charakteru, przynosi niskie dochody z podatków. Konieczne były dotacje rządu stanowego, by utrzymać administrację. Trudności poskutkowały obniżeniu wymagań prawa lokalnego, by możliwe było powstanie hrabstwa.
Geografia.
Całkowita powierzchnia wynosi 11 690 km² z tego 35 km² (0,30%) stanowi woda. Znajduje się tutaj Rezerwat Indian Rzeka Kolorado (185,65 km²) w którym żyją społeczności Indian ze szczepów Chemehuevi, Mohave, Hopi i Nawahowie.

</doc>
<doc id="665251" url="https://pl.wikipedia.org/wiki?curid=665251" title="Rampla Juniors">
Rampla Juniors

Rampla Juniors Football Club – urugwajski klub piłkarski założony 7 stycznia 1914, z siedzibą w mieście Montevideo.
Historia.
Rampla Juniors założony został 7 stycznia 1914. W 1932 klub został pierwszym w historii zawodowym wicemistrzem Urugwaju. Obecnie klub gra w drugiej lidze urugwajskiej (Segunda División).

</doc>
<doc id="665252" url="https://pl.wikipedia.org/wiki?curid=665252" title="Rampla Juniors Fútbol Club">
Rampla Juniors Fútbol Club



</doc>
<doc id="665256" url="https://pl.wikipedia.org/wiki?curid=665256" title="Błąd tendencji centralnej">
Błąd tendencji centralnej

Błąd tendencji centralnej – błąd popełniany w spostrzeganiu społecznym, odmiana podstawowego błędu atrybucji. Polega na skłonności do przeceniania podobieństw między ludźmi i ignorowania różnic indywidualnych. W efekcie inni ludzie wydają się nam bardziej podobni do siebie, niż są w rzeczywistości.
Jedną z przyczyn „równania do średniej” jest niewielka liczba cech wewnętrznych, którymi na co dzień posługujemy się w procesie atrybucji. Zastanawiamy się nad tym, czy inni ludzie są uczciwi, inteligentni, szczerzy i... niewiele więcej. W efekcie przeceniamy stopień, w jakim inni ludzie są do siebie podobni. Inną przyczyną błędu tendencji centralnej są ograniczone zasoby poznawcze oraz czas, jaki poświęcamy na myślenie o innych ludziach.

</doc>
<doc id="665259" url="https://pl.wikipedia.org/wiki?curid=665259" title="Wincenty Hipolit Gawarecki">
Wincenty Hipolit Gawarecki

Wincenty Hipolit Gawarecki, krypt.: "G. W. H." (ur. 12 października 1788 w majątku Borzeń pod Wyszogrodem, zm. 9 września 1852) – prawnik, dramatopisarz i historyk polski.
Życiorys.
Urodził się jako syn Franciszka i Scholastyki z Sutkowskich. W latach 1796–1804 uczęszczał do Gimnazjum Akademickiego (obecnie Liceum Ogólnokształcące im. Marszałka Stanisława Małachowskiego) w Płocku, a w latach 1804–1808 do Liceum Warszawskiego. Studia prawnicze odbył w Szkole Prawa i Administracji w latach 1808–1811. W roku 1818 uzyskał dyplom magistra prawa i administracji. Po ukończeniu studiów był aplikantem, potem inkwirentem, podsędkiem i zastępcą prokuratora Sądu Policji Poprawczej w Płocku. W 1821 (lub 1825) mianowany został prokuratorem, a w latach 1828–1843 był prezesem Trybunału Cywilnego guberni płockiej. Był członkiem lóż masońskich. Należał do współzałożycieli Towarzystwa Naukowego Płockiego oraz Towarzystwa Miłosierdzia Szkolnego przy Szkole Wojewódzkiej w Płocku. Zmarł 9 września 1852. Pochowany został na cmentarzu we wsi Orszymowo.
Twórczość.
Należał do najbardziej aktywnych płocczan, wydał wiele prac z zakresu prawa oraz dziejów Mazowsza Płockiego i ziemi dobrzyńskiej.
Ważniejsze prace (chronologicznie).
Utwory swe zamieszczał także w czasopismach i zbiorach: "Alleluja" (1841-1843), "Athenaeum" (1845, t. 2), "Biblioteka Warszawska" (1840, t. 1; 1852, t. 3), "Dzwon Litewski" (tu: „Wspomnienie o Bartoszu, właściwie Bartłomieju Paprockim, niegdyś podczaszym Ziemi Dobrzyńskiej”, 1847/1848, oddz. 2, t. 1), "Dziennik Warszawski" (1829), "Fiołek. Noworocznik lubelski na r. 1845" (tu: „Zamek Rabsztyn. Wspomnienie historyczne”), "Kalendarzyk polityczny na r. 1844, Magazyn Powszechny" (1839-1840), "Niezapominajczyk. Noworocznik" (tu: „Zamek w mieście Rawie” 1845; Olsztyn 1847), "Pamiętnik Religijno-Moralny" (1841-1846), "Pamiętnik Warszawski" (1817), "Piśmiennictwo krajowe" (1840), "Podarunek dla Płci Pięknej" (1850), "Przegląd Warszawski" (1840), "Snopek Nadwiślański" (tu: "Zamek płocki", 1844).
Upamiętnienie.
Gawarecki jest od roku 2002 patronem Szkoły Podstawowej w Małej Wsi przylegającej do jego rodzinnego Borzeńa.

</doc>
<doc id="665260" url="https://pl.wikipedia.org/wiki?curid=665260" title="Afera">
Afera

Afera – kontrowersyjne zdarzenie prawne, związane z przestępstwem, często upublicznione w mediach, o dużym zasięgu oddziaływania.
Na wzór "afery Watergate" nazwy niektórych afer tworzy się dodając słowo gate (z ang. dosł. brama), np. "Rywingate", "Orlengate", "Begergate". Pomimo że Watergate jest nazwą miejsca (kompleksu w Waszyngtonie) fragment "-gate" jest używany jako formant słowotwórczy. Zabieg taki zyskał popularność w Polsce ostatnich lat, a zaczerpnięty został z amerykańskiej publicystyki. Aferę „rozporkową” w USA ochrzczono mianem „Zippergate” lub „Monicagate” (od imienia Moniki Lewinsky), zaś aferę związaną z dostarczaniem broni do Iranu - „Irangate”.

</doc>
<doc id="665261" url="https://pl.wikipedia.org/wiki?curid=665261" title="Rascal Flatts">
Rascal Flatts

Rascal Flatts – amerykański zespół country/pop/folk, składającym się z trzech muzyków: głównego wokalisty Gary'ego LeVox, basisty Jaya DeMarcus i gitarzysty Joego Don Rooneya. LeVox i DeMarcus są kuzynami.
Historia grupy.
"Rascal Flatts".
Po podpisaniu kontraktu płytowego z Lyrics Street Records trio wydało swój debiutancki tytułowy krążek w 2000 roku. Zespół do tej pory wydał już 4 płyty długogrające, które sprzedały się w Stanach Zjednoczonych w liczbie blisko 12 milionów egzemplarzy.
"Melt".
W październiku 2002 roku ukazał się drugi album grupy zatytułowany 'Melt'. Krążek dotarł do 5 miejsca na liście Billboard Hot 100 i pierwszego na amerykańskiej liście albumów country. W sumie sprzedał się w ponad dwumilionowym nakładzie. Krążek promowały w sumie cztery single, z których dwa ('These Days' i 'Mayberry') dotarły do pierwszego miejsca listy utworów country.
"Feels Like Today".
Niespełna dwa lata później ukazało się trzecie LP grupy 'Feels Like Today'. Krążek zadebiutował na pierwszym miejscu listy albumów Billboard 200. Wydawnictwo promowane było przez pięć singlowych kompozycji, z których dwie znalazły się na szczycie listy country. W grudniu 2005 roku grupa była nominowana do nagrody Grammy za utwór 'Bless the Broken Road' w trzech kategoriach: Song of the Year, Best Country Performance by a Duo or Group with Vocal, i Best Country Song. Wygrali w ostatniej z kategorii, czyli Best Country Song.
"Me And My Gang".
Czwarty album Rascal Flatts 'Me And My Gang' ukazał się w kwietniu tego roku. Pierwszym singlem zwiastującym krążek była kompozycja 'What Hurts The Most', cover utworu Marka Willsa (wykonywany m.in. także przez byłego członka S Club 7 – Jo O'Meara). We wrześniu utwór został wydany także w Wielkiej Brytanii jako debiutancki singel grupy w tym kraju. Płyta 'Me And My Gang' już w pierwszym tygodniu sprzedała się w nakładzie 722 tysięcy kopii i tym samym debiutowała na szczycie zestawienia albumów w USA. Z albumu pochodzą jeszcze trzy inne single: tytułowy 'Me And My Gang', 'My Wish' oraz 'Stand'.
"Still Feels Good".
25 września 2007 ukazał się piąty studyjny krążek grupy zatytułowany 'Still Feels Good'. Płyta zadebiutowała na pierwszym miejscu listy Billboard 200 Albums sprzedając się w pierwszym w tygodniu w nakładzie 547 tysięcy egzemplarzy co jest najlepszym wynikiem sprzedaży albumu country w pierwszym tygodniu od czasu ubiegłorocznego 'Me &amp; My Gang' zespołu! Nowy album promuje singel 'Take Me There', który dotarł do 1 miejsca listy Country w USA.

</doc>
<doc id="665263" url="https://pl.wikipedia.org/wiki?curid=665263" title="Anna Mazepa">
Anna Mazepa



</doc>
<doc id="665264" url="https://pl.wikipedia.org/wiki?curid=665264" title="Park Zdrojowy w Ciechocinku">
Park Zdrojowy w Ciechocinku

Park Zdrojowy w Ciechocinku – największy (19 ha) z czterech parków Ciechocinka utworzony w latach 1872-1875 według projektu Hipolita Cybulskiego w modyfikacji i udoskonaleniu Franciszka Szaniora.
Historia.
Park Zdrojowy w Ciechocinku powstał z ogrodu spacerowego przy galerii spacerowej zaaranżowanych w czasie budowy hotelu Karola Müllera według projektu Franciszka Tournelle'a w 1851. Obecnie posiada interesujący starodrzew. Oprócz klonów, dębów, lip i świerków występują tu również kłęk kanadyjski, miłorząb dwuklapowy, skrzydłorzech kaukaski i tulipanowiec amerykański. Znajduje się tu jeden pomnik przyrody – dąb szypułkowy o wysokości 22 metry i obwodzie 390 cm.
W miejscu starej, spalonej – oddano do użytku nową galerię spacerową. W latach 1880-1881 zbudowano w Parku w "stylu szwajcarskim" – charakterystycznym od tamtego czasu dla Ciechocinka – pijalnię wód mineralnych projektu Edwarda Cichockiego. Pijalnia jest konstrukcją słupowo-ryglową, szalowaną deskami. Od wschodu posiada przybudówkę z wieżyczką. Została przebudowana w okresie międzywojennym. W pijalni mieści się obecnie sala koncertowa i kawiarnia "Bristol".
W roku 1909 wybudowano w centrum Parku drewnianą muszlę koncertową w stylu zakopiańskim (projekt: Paweł Fedders). Inne przykłady parkowej architektury to fontanna "Jaś i Małgosia" oraz budynek maszyny parowej.
Obecnie w muszli koncertowej odbywa się szereg imprez kulturalnych rangi krajowej: Festiwal Piosenki Młodzieży Niepełnosprawnej Ciechocińskie Impresje Artystyczne, Festiwal Operowo-Operetkowy, Wielka Gala Tenorów, Ciechociński Festiwal Bluesowy – oraz lokalnej: Regionalny Przegląd Orkiestr i zespołów strażackich Na deptaku w Ciechocinku i Festiwal Folkloru Kujaw i Ziemi Dobrzyńskiej.

</doc>
<doc id="665270" url="https://pl.wikipedia.org/wiki?curid=665270" title="Edykuła">
Edykuła



</doc>
<doc id="665273" url="https://pl.wikipedia.org/wiki?curid=665273" title="Ochodzita">
Ochodzita

Ochodzita (895 m n.p.m.) – wybitna, bezleśna góra o kopulastym kształcie w Beskidzie Śląskim, wznosząca się w głównym grzbiecie karpackim na terenie Koniakowa. Stanowi zwornik dla odgałęziającego się tu ku północy właściwego grzbietu Beskidu Śląskiego. Stoki w większości wykorzystywane rolniczo: w niższej części jako pola uprawne lub łąki kośne, wyżej jako pastwiska.
Geologia.
Ochodzita zbudowana jest z gruboławicowych, gruboziarnistych, wapnistych piaskowców krośnieńskich, znacznie odporniejszych na erozję niż skały, budujące jej otoczenie. Dzięki temu wznosi się w centrum rozległego obniżenia Bramy Koniakowskiej, górując przeciętnie 100–200 m nad otaczającymi ją grzbietami.
Na północnych stokach Ochodzitej, poniżej szosy Jaworzynka-Milówka, w dolince tuż na wschód od osiedla Polana, znajduje się jedno z największych młodych osuwisk w Beskidzie Śląskim. Powstało ono w czasie dużych opadów deszczu w końcu lat 50. XX w. Osuwisko, którego górna krawędź znajduje się na wysokości 820 m n.p.m., tuż poniżej wspomnianej szosy, ma szerokość do 150 m i długość blisko 450 m.
Nazwa.
Wypreparowanie Ochodzitej spośród otaczających ją obniżeń zadecydowało zapewne o nazwie góry: wędrowca idącego z którejkolwiek strony ukształtowanie terenu zmusza do obchodzenia szczytu. Popularna ludowa legenda z tego regionu umieszczała na wierzchołku Ochodzitej siedzibę zbójników. Mieli oni z tego wyniosłego punktu obserwować biegnący stokami góry trakt handlowy w oczekiwaniu na karawany kupieckie. Kupcy ciągnący tym szlakiem, nie chcąc wpaść w ręce rabusiów, musieli nadkładać drogi, z dużym wysiłkiem okrążając górę. Sława niebezpiecznej góry, którą trzeba było obchodzić (a więc "Obchodzitej" → "Ochodzitej") utrwaliła się zatem w jej nazwie.
Panorama.
Bezleśny wierzchołek Ochodzitej jest punktem widokowym. Roztacza się z niego jedna z najpełniejszych panoram górskich w całych Beskidach Zachodnich.
Na północnym zachodzie, tuż poniżej szczytu Ochodzitej, leżą zabudowania Koniakowa. Dalej widać ciągnący się po południowych stokach Złotego Gronia sznur zabudowań Istebnej. Poza doliną Olzy ciemne lasy wspinają się na stoki Młodej Góry i widocznych za nią Kiczor. Bardziej na prawo, na ostatnim planie, widać wierzchołek Wielkiej Czantorii. Ponad wyraźnie wciętą przełęczą Kubalonka widzimy obniżenie doliny Wisły, a na prawo, na ostatnim planie – Równicę z jasną plamą podszczytowej polany.
Widok w kierunku północnym zamyka ciemny wał zachodniego ramienia Baraniej Góry. Na ich tle widzimy niepozorny grzbiet, upstrzony polanami, biegnący od zwornikowej Karolówki w stronę przełęczy Kubalonka. Od Karolówki biegnie ku nam – przez Gańczorkę, spłaszczony, bezleśny Tyniok, Przełęcz Koniakowską i niepozorny Koczy Zamek – główny grzbiet Beskidu Śląskiego.
W kierunku północno-wschodnim, w perspektywie doliny Soły, widać obniżenie Kotliny Żywieckiej. Poza nią horyzont zamyka wschodnia część Beskidu Małego, tzw. Góry Zasolskie – w konturze głównego grzbietu tej grupy górskiej rozróżnić można m.in. jej najwyższy szczyt – Madahorę.
W kierunku wschodnim i południowo-wschodnim widoczny jest prawie cały Beskid Żywiecki. Wyróżnimy tu m.in. płaski, ciemny grzbiet Romanki, a na prawo od niej wysoki garb Lipowskiego Wierchu. Spoza niego wystaje czubek Pilska, zasłaniając najwyższy szczyt Beskidów Zachodnich – Babią Górę. Na prawo od Pilska ciągnie się graniczny grzbiet Beskidu Żywieckiego. Ponad głębokim obniżeniem przełęczy Glinka (Ujsolskiej), na lewo od rozległego, pokrytego lasami Muńcuła, można, przy dobrej przejrzystości powietrza, dostrzec panoramę Tatr.
Na prawo od Muńcuła, na tle dwuwierzchołkowej Rycerzowej, rozpościera się rozłożysty Rachowiec z podszczytową polaną, zaś prawie dokładnie na południu widzimy Wielką Raczę. Na horyzoncie, na prawo od Rycerzowej, można czasem zauważyć niewielki ząbek szczytu Wielkiego Chocza wznoszącego się nad słowacką Orawą. W kierunku południowym na horyzoncie widoczne są najwyższe szczyty słowackiej Małej Fatry, kolejno od lewej: poszarpany, skalisty blok Wielkiego Rozsutca, foremny stożek Stohu i spłaszczona piramida Wielkiego Krywania Fatrzańskiego.
Zwracając się na południowy zachód, ujrzymy – ponad niewysokimi grzbietami w rejonie Jaworzynki, którymi biegnie granica państwa – szczyty słowackich Beskidów Kisuckich i Jaworników. Na prawo od nich, poza kopułą Girowej, kryje się Przełęcz Jabłonkowska. Za nią widzimy w wielkim skrócie perspektywicznym pasmo Wielkiego Połomu, już w Beskidzie Śląsko-Morawskim, którym biegnie granica czesko-słowacka.
Dokładnie w kierunku zachodnim widać głęboko wciętą dolinę Łomnej, ograniczoną od północy rozłożystą kopą Kozubowej. Na horyzoncie, ponad doliną Łomnej, wznosi się najwyższy szczyt Beskidu Śląsko-Morawskiego – Łysa Góra (czes. "Lysá hora"), charakterystyczna z uwagi na wysoki maszt nadajnika telewizyjnego. Panoramę zamyka ostatni wyższy szczyt tej grupy górskiej – Ostry, którego zbocza opadają w prawo do doliny Olzy.
Inne.
Na szczycie Ochodzitej znajduje się stacja przekaźnikowa-telewizyjna, radiowa oraz telefonii komórkowej. Tuż poniżej szczytu niewielka kapliczka – dzieło Ludwika Kubaszczyka, ludowego twórcy z Koniakowa.
Na północno-zachodnich stokach Ochodzitej znajduje się orczykowy wyciąg narciarski.

</doc>
<doc id="665283" url="https://pl.wikipedia.org/wiki?curid=665283" title="Miasta Dominikany">
Miasta Dominikany

Według danych oficjalnych pochodzących z 2010 roku Dominikana posiadała ponad 70 miast o ludności przekraczającej 10 tys. mieszkańców. Stolica kraju Santo Domingo jako jedyne miasto liczyło ponad milion mieszkańców; 1 miasto z ludnością 500÷1000 tys.; 8 miast z ludnością 100÷500 tys.; 8 miast z ludnością 50÷100 tys.; 14 miast z ludnością 25÷50 tys. oraz reszta miast poniżej 25 tys. mieszkańców.
Największe miasta w Dominikanie.
Największe miasta w Dominikanie według liczebności mieszkańców (stan na 01.12.2010):
Alfabetyczna lista miast w Dominikanie.
Spis miast Dominikany powyżej 10 tys. mieszkańców według danych szacunkowych z 2010:

</doc>
<doc id="665284" url="https://pl.wikipedia.org/wiki?curid=665284" title="La Romana">
La Romana



</doc>
<doc id="665285" url="https://pl.wikipedia.org/wiki?curid=665285" title="Żelazno (województwo warmińsko-mazurskie)">
Żelazno (województwo warmińsko-mazurskie)

Żelazno (niem. "Seelesen") – osada w Polsce położona w województwie warmińsko-mazurskim, w powiecie nidzickim, w gminie Nidzica. W latach 1975–1998 miejscowość administracyjnie należała do województwa olsztyńskiego.
W miejscowości działało "Państwowe Gospodarstwo Rolne Żelazno". W 1992 jako "Państwowe Przedsiębiorstwo Gospodarki Rolnej Żelazno".
W czasach krzyżackich wieś pojawia się w dokumentach w roku 1351, podlegała pod komturię w Olsztynku. .
Inne miejscowości o nazwie "Żelazno": Żelazno, Żelazna, Żelazów.

</doc>
<doc id="665287" url="https://pl.wikipedia.org/wiki?curid=665287" title="In the Fishtank">
In the Fishtank

In the Fishtank – projekt wydawniczy wytwórni Konkurrent mający na celu promowanie niezależnych wykonawców muzycznych. Zaproszone zespoły (zwykle jeden lub dwa, jedynym wyjątkiem jest dziewiąta płyta, gdzie wystąpiły trzy grupy) mają dwa dni w studiu nagraniowym na zarejestrowanie kilku utworów zamieszczanych następnie na tzw. splicie. Dotychczas ukazało się 15 płyt z tej serii, pierwsza z nich została wydana w 1996 roku.

</doc>
<doc id="665290" url="https://pl.wikipedia.org/wiki?curid=665290" title="Puerto Plata">
Puerto Plata



</doc>
<doc id="665291" url="https://pl.wikipedia.org/wiki?curid=665291" title="Warsaw Cup by Heros">
Warsaw Cup by Heros



</doc>
<doc id="665292" url="https://pl.wikipedia.org/wiki?curid=665292" title="Bogusław Gruchała">
Bogusław Gruchała

Bogusław Gruchała (ur. 1 października 1933, zm. 14 października 2016) – polski żołnierz, marynarz, komandor dyplomowany, morski oficer pokładowy niszczycieli i inżynier techniki nawigacji. W latach 1953–1991 służył w Marynarce Wojennej i dowodził ORP „Grom”, ORP „Warszawa” oraz 3 Flotyllą Okrętów. Służbę wojskową zakończył na stanowisku Szefa Zarządu Szkolenia Morskiego Dowództwa Marynarki Wojennej.
Wykształcenie.
Bogusław Piotr Gruchała urodził się w 1933 w Strzemieszycach. W latach 1953-1957 ukończył studia na Wydziale Pokładowym Oficerskiej Szkoły Marynarki Wojennej w Gdyni. W Wyższej Szkole Marynarki Wojennej w Gdyni odbył Wyższy Kurs Doskonalenia Oficerów w specjalności artyleria morska (1961), uzyskał zaocznie tytuł inżyniera nawigatora statku morskiego [1967) oraz zaliczył podyplomowe studia dowódcze (1973). Jest również absolwentem kursu z zakresu walki radioelektronicznej w Akademii Marynarki Wojennej ZSRR (1982).
Służba wojskowa.
Od 1957 do 1973 służył w Gdyni na niszczycielach, do 1971 w 7 Dywizjonie Niszczycieli, a następnie w 3 Flotylli Okrętów. Początkowo pływał w załodze okrętu "projektu 30bis" ORP „Grom”, na którym był kolejno dowódcą grupy artylerii (1957-1961), zastępcą dowódcy okrętu (1961-1964) i dowódcą okrętu (1964-1970). W 1970 został dowódcą niszczyciela rakietowego "projektu 56AE" ORP „Warszawa”.
W latach 1973–1987 pełnił służbę w Dowództwie 3 Flotylli Okrętów i zajmował kolejno stanowiska starszego oficera flagowego artylerii, szefa Wydziału Operacyjno-Szkoleniowego – zastępcy szefa Sztabu ds. operacyjno-szkoleniowych, zastępcy dowódcy ds. liniowych, szefa Sztabu – I zastępcy dowódcy oraz dowódcy tej jednostki wojskowej. Od 1987 do 1991 był Szefem Zarządu Szkolenia Morskiego w Dowództwie Marynarki Wojennej w Gdyni, po czym zakończył zawodową służbę wojskową. Pochowany został w kolumbarium Cmentarza Marynarki Wojennej w Gdyni Oksywiu.
Awansował kolejno na stopnie oficerskie:

</doc>
<doc id="665293" url="https://pl.wikipedia.org/wiki?curid=665293" title="Krall i Seidler">
Krall i Seidler

Krall i Seidler – wytwórnia fortepianów i pianin działająca 1830—96 w Warszawie, ul. Krakowskie Przedmieście 391, od 1853 we własnym budynku fabrycznym, ul. Marszałkowska 1352. Założona przez byłych czeladników A. Leszczyńskiego, Józefa Seidlera i Antoniego Kralla.
Krall jako starszy czeladnik prowadził wytwórnie w czasie choroby pryncypała od końca 1829 aż do jego śmierci. Dlatego niekiedy rok ten uważa się za początek firmy. Wspólnicy zakupili na licytacji dużą część wyposażenia, zapasów materiałów i kilka niedokończonych instrumentów wytworni Leszczyńskiego. Początkowo zatrudniali 12 pracowników. W 1836 zbudowali na zamówienie fortepian z przesuwaną klawiaturą transponującą, zakupioną m.in. przez płk. Politonów z Warszawy i Biema-ckiego z Lublina; 1841—42 budowali fortepiany z mechaniką wiedeńską J.B. Streichera, angielską, Pleyela, Érarda, z elastycznymi trzonkami młotków, z listwą naciskową i bez, z metalową listwą zaczepową i bez, pianina o klawiaturze 6 i 1/2 oktawy, instrumenty fornirowane palisandrem, mahoniem piramidą, drewnem „gesantinowym zeberholtz" zwanym, z ozdobnymi nogami, pedałami i antabami złoconymi. Przed 1848 zbudowali fortepian z klawiaturą pedałową. 
Na wystawie warszawskiej 1838 nagrodzeni medalem srebrnym I klasy. 1843 F. Liszt, po koncertach w Warszawie, do których spośród wielu instrumentów krajowych i zagranicznych wybrał fortepian Krall i Seidler, przesłał wytwórni list pochwalny. Na wystawie warszawskiej 1845 wspólnicy eksponowali fortepian 7-oktawowy z mechaniką systemu Érarda, ulepszoną, strunami przewleczonymi przez „muterki, zwane syrenami" (najprawdopodobniej chodzi o agrafy), fornirowany palisandrem i zdobiony płaskorzeźbami, nagrodzony pierwszym listem pochwalnym jako najlepszy, zakupiony przez namiestnika Królestwa za 950 rb. W 1846 fabryka liczyła ponad 30 osób, 1849 — 38 przy produkcji rocznej o wartości 24.000 rb. 1846 zakupili dom i plac przy ul. Marszałkowskiej 1352, na którym 1851 rozpoczęto budowę fabryki, w 1853 ukończono 3-piętrowy budynek z osobnymi pomieszczeniami dla warsztatów ślusarskich, tokarskich, lakierniczych, składów, magazynów, suszarni, sali koncertowej i in. Było to najnowocześniejsza wówczas fabryka fortepianów w Kongresówce, wyposażona m.in. w oświetlenie gazowe i windy towarowe. 1857 spółka zbudowała nowy, 2-piętrowy budynek o niewiadomym przeznaczeniu. 1856 załoga liczyła 52 osoby, produkcja roczna 120 instrumentów wartości 37.000 rb. Na wystawie warszawskiej 1857 nagrodzono medalem srebrnym I klasy fortepian K. i S. z mechaniką angielską, metalową strojnicą krytą fornirem i listwą naciskową. Firma zyskała uznanie S. Moniuszki, który posiadał jej instrument, a także ok. 1850—60 pośredniczył w sprzedaży fortepianów Krall i Seidler wileńskim melomanom. 1860 za obopólną zgodą ze spółki wystąpił A. Krall, który już od kilku lat nie zajmował się wytwórnią. Fabryka wraz z zapasami przejął Seidler, a pozostały majątek, zgromadzony w dągu 30 lat (2 domy frontowe z oficynami i innymi zabudowaniami na posesji przy ul. Marszałkowskiej 1372), podzielono na 2 części. Renomowaną nazwę firmy zachowano. Po śmierci J. Seidlera (1862) tę największą wówczas wytwórnie Kongresówki przejął syn Teofil. W następnym okresie firma święciła triumfy — nagrody m.in. na wystawach: 
Firma prezentowała również dwa fortepiany, palisandrowy i orzechowy z mechaniką angielską ulepszoną (w tym 7 1/4-oktawowy, nr seryjny 3320) na wystawie paryskiej 1876, gdzie zwróciły uwagę cesarzowej Eugenii. Na wystawę paryską 1878 przedstawiono do nagrody 12 zasłużonych pracowników fabryki: „Malinowski, Vogel, Biernacki, Dutkiewicz, Bęczkowski, Górnicki, Kostrzewski, Kupczyński, Radziszewski, Zeidler Fr. Sierakowski, Wójcikawski". Wobec żądania przez organizatorów zredukowania listy Seidler ogłosił ją w „Kurierze Codziennym". W tym czasie zatrudniano również C. Szczerbińskiego. Na wystawie paryskiej 1889 nagrodzono medalami srebrnymi zasłużonych prac. Kupczyka i Szneidera. Na początku 1866 wytwórnia ukończyła instrument nr 3218. 1870 zatrudniano ponad 30 osób z produkcją ponad 120 instrumentów, 1871 (okres kryzysu ekonomicznego) — 18 osób, w tym 5 cudzoziemców z produkcją za 18.000 rb. (6 warsztatów stolarskich, wartość zużytych materiałów 10.000 rb., wartość zakładu 45.000 rb., płace 6.800 rb.), 1873—51 osób z produkcją za 68.000 rb., 1877—40 osób; 1878—ok. 50 osób — produkcja ok. 170 instrumentów, 1879 — 38 osób zbudowało 108 instrumentów za 56.000 rb., 1880 — 39 osób, produkcja wartości 58.000 rb., 1881 — 57 pracowników zbudowało ok. 180 instrumentów (1/3 na eksport do Rosji i mniej do innych krajów), 1884 — 31 osób zbudowało 98 instrumentów za 48.000 rb., 1887 — 40—50 pracowników zbudowało instrumenty za 60.000 rb. Ogółem ta najlepsza i najbardziej znana w kraju wytwórnia zbudowała ok. 6000 instrumentów, z których wiele zachowało się do dziś w zbiorach prywatnych i muzealnych. Pod koniec XIX w. firma zbankrutowała. Instrumentalog J. Hirt zaliczył ją do ważniejszych wytwórni fortepianów na świecie przed 1880.
Numery seryjne produkcji.
Na podstawie książki B. Vogla "Historia muzyki polskiej" tom X "Fortepian polski"

</doc>
<doc id="665295" url="https://pl.wikipedia.org/wiki?curid=665295" title="Valverde">
Valverde

Osoby:
Miejscowości:
3 miejscowości w Portugalii:
Inne:

</doc>
<doc id="665299" url="https://pl.wikipedia.org/wiki?curid=665299" title="Retardacja">
Retardacja

Retardacja (łac., "retardatio" ‘opóźnienie’) – jedna z figur retorycznych; jej celem jest zwiększenie napięcia u czytelnika poprzez opóźnienie bądź zatrzymanie akcji utworu, zwykle literackiego. Osiąga się ją poprzez długie, obszerne opisy.
Retardacje są jednymi z cech eposu; i tak w "Iliadzie" Homera, przykładem retardacji jest przeniesienie się akcji do kuźni Hefajstosa, tuż przed istotnym pojedynkiem Hektora z Achillesem.

</doc>
<doc id="665300" url="https://pl.wikipedia.org/wiki?curid=665300" title="San Pedro de Macorís">
San Pedro de Macorís



</doc>
<doc id="665301" url="https://pl.wikipedia.org/wiki?curid=665301" title="La Vega">
La Vega

Dominikana:
Kolumbia:

</doc>
<doc id="665302" url="https://pl.wikipedia.org/wiki?curid=665302" title="Barahona">
Barahona



</doc>
<doc id="665303" url="https://pl.wikipedia.org/wiki?curid=665303" title="Azua">
Azua



</doc>
<doc id="665304" url="https://pl.wikipedia.org/wiki?curid=665304" title="Hato Mayor">
Hato Mayor



</doc>
<doc id="665305" url="https://pl.wikipedia.org/wiki?curid=665305" title="El Seibo">
El Seibo



</doc>
<doc id="665308" url="https://pl.wikipedia.org/wiki?curid=665308" title="Rozdroże (kolonia)">
Rozdroże (kolonia)

Rozdroże – kolonia w Polsce położona w województwie warmińsko-mazurskim, w powiecie nidzickim, w gminie Nidzica na zachód od Nidzicy przy skrzyżowaniu dróg wojewódzkich nr. 538 i 545.
W latach 1975–1998 miejscowość administracyjnie należała do województwa olsztyńskiego.

</doc>
