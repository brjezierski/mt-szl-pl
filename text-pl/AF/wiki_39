<doc id="665314" url="https://pl.wikipedia.org/wiki?curid=665314" title="San Pedro de Macorís (miasto)">
San Pedro de Macorís (miasto)

San Pedro de Macorís – miasto w południowo-wschodniej części Dominikany, nad Morzem Karaibskim, 64 km na wschód od Santo Domingo. Ludność: 193,7 tys. (2002) – trzecie pod względem liczby ludności miasto kraju. Ośrodek administracyjny prowincji San Pedro de Macorís. Dawne nazwy: Sultana del Este, Macorís del Mar, La Tasita de Oro.
San Pedro de Macorís to ważny port morski i rybacki Dominikany. Stanowi główny port wywozu cukru. Jest to ważny ośrodek handlowy i przemysłowy tej części kraju. Mieści się tutaj uniwersytet – Universidad Central del Este (Centralny Uniwersytet Wschodu). Ze stolicą kraju miasto połączone jest autostradą nr 3. W pobliżu miasta znajduje się Port lotniczy Cueva Las Maravillas.
Historia.
San Pedro de Macorís założono 10 września 1822 roku na wschodnim brzegu rzeki Higuano (nazywaną również jako Macorís). Pierwotnie była wioską rybacką, założona przez imigrantów pochodzenia niemieckiego, arabskiego, hiszpańskiego, francuskiego, włoskiego i przez rdzenną ludność wyspy. Po 1822 roku z powodu imigracji ludności ze wschodniej części Santo Domingo, powstała duża osada na zachodnim brzegu rzeki Higuamo. Schronili się tam w próbie uniknięcia inwazji Haitańczyków. Te dwie osady powstały w pobliżu zatoki nazwie Mosquito (Moskity) oraz Son (Słońce) – nazwy powstały od komarów, które występowały w tamtym rejonie, ze względu na miejscowe lasy namorzynowe skąpane w słońcu. Mosquito i Son znajdowały się na zachodniej stronie rzeki Higuano, w pobliżu ujścia przy miejscowości Punta de Garza. Nazwa Mosquitisol to obecnie jedna z ulic w dzielnicy Miramar, będącą jedną z najstarszych w prowincji. W 1848 roku powstały pierwsze cukrownie i szkoły, a w roku 1852 port wojskowy. 1 października 1856 roku otwarto pierwszy kościół katolicki. Nazwa San Pedro de Macoris powstała w 1858 roku za namową prezbitera Eliasa Gonzaleza, który zasugerował, aby nazwę Macorís, poprzedzić słowem San Pedro (świętego Piotra Apostoła), patrona miasta. W latach 1868-1875 z miejscowego portu do portu w stolicy w łodziach transportowano banany, stary dom rybaków nazwany Macorís de los Plátanos (Banany Macorís). 9 stycznia 1879 roku pracę rozpoczął pierwszy młyn parowy, a w następnym roku bibliotekę "Hija del Esfuerzo" (Córka wysiłku). W roku 1882 założono pierwszą drukarnię. Powstały liczne zakłady przemysłowe. Miasto uważano za "perłę Dominikany". Kiedy na początku XX wieku miejscowy cukier osiągnął na amerykańskim rynku wysoką cenę spowodowało to w "Sułtanacie Wschodu" (Sultana del Este) – jak wówczas nazywano miasto, boom ekonomiczny znanego jako "taniec milionów" osada przekształciła się w zindustrializowane miasto z rezydencjami potentatów cukrowniczych. Budową zajmowali się przybyli robotnicy z sąsiednich wysp kolonii brytyjskich nazywanych "Cocolos". Ci prości mieszkańcy Wysp Nawietrznych przynieśli ze sobą nietypowy styl architektoniczny, Biblię, proste instrumenty muzyczne tworząc brzmienie "cainanes" oraz zmysłowy i erotyczny taniec "momise", znany tu jako "goloya". 9 września 1907 roku miasto zostało stolicą prowincji, jego granice rozszerzono na zachodni brzeg rzeki. W roku 1911 wybudowano kościół San Pedro Apóstol. W okresie największego rozwoju gospodarczego na rzece lądowały wodno-samoloty linii "Pan American", obsługujące mieszkańców rezydencji cukrowych potentatów.
Juan Luís Guerra w utworze Guavaberry wspomina San Pedro de Macorís.
Dzielnice.
24 de abril, Barrio Azul, Barrio Blanco, Barrio El 3-½, Barrio Lindo, Barrio México, Buenos Aires, Cervecería, El Silencio, El Toconal, Evangelina Rodríguez, Invi-CEA, Japón, Las Filipinas, La Puerta de Santa Fe, La Punta Pescadora, La Roca, Las Flores, Las Piedras, Los Cuatro Caminos, Los Maestros, Miramar, Placer Bonito, Porvenir, Punta de Garza, Restauración, Sarmiento, Urbanización Enriquillo, Urbanización Hazim, Urbanización Independencia, Urbanización Kennedy, Urbanización Universitaria, Villa Faro, Villa Velásquez, Ensanche Vega, Barrio Titán, Residencial Naíme, Residencial Villa España, Las Colinas I, Las Colinas II, Villa Progreso I, Villa Progreso II, Villa Blanca, Barrio Saleme, El Brisal, La Cervecería, Batey El Guano, Batey Hoyo del Toro, Batey Alemán, Batey Montecristi, Villa Centro, Villa Olímpica I, Villa Olímpica II, Loma del Cochero, Los Filius, Juan Pablo Duarte, Santa Clara, Los Multi, Los Guandules, Villa Magdalena, Villa Progreso, Villa Providencia, Villa Maranatha.
Gospodarka.
Główna branża gospodarki to cukrownictwo (cukiernia "Ingenio Porvenir"), port, handel i turystyka. Większość obiektów turystycznych położone jest w Juan Dolio w okręgu Guayacanes, położony na zachód od centrum miasta San Pedro de Macoris.
Religia.
W mieście znajdują się kościoły rzymskokatolickie oraz obiekty religijne innych wspólnot: mormonów, Świadków Jehowy, adwentystów i zielonoświątkowców.
Sport.
Miasto nazywane jest "kolebką łączników" słynie z baseballowych talentów, którymi zasila ligę

</doc>
<doc id="665317" url="https://pl.wikipedia.org/wiki?curid=665317" title="Góra Świętej Anny (województwo dolnośląskie)">
Góra Świętej Anny (województwo dolnośląskie)

Góra Świętej Anny (dawniej Anabrzeg (Annabrzeg), niem. "Annaberg", kolonia "Wühleisen") – osada w sołectwie Kromolin położona w Polsce w województwie dolnośląskim, w powiecie głogowskim, w gminie Żukowice.
W latach 1975–1998 miejscowość administracyjnie należała do województwa legnickiego.
Kaplica św. Anny.
W miejscowości znajduje się kaplica pw. św. Anny wzmiankowana w dokumentach już w 1514 roku. Pierwotnie był to budynek drewniany. Obecny murowany powstał w 1716 roku z inicjatywy ówczesnego właściciela Kromolina – hrabiego Johanna Christopha von Churschwandt. Kolejne przebudowy nastąpiły w latach 1740, 1796, 1881 i 1882 o czym świadczą daty na tylnej ścianie ołtarza. Wnętrze utrzymane jest w stylu barokowym. Przed kaplicą stoi figura św. Jana Nepomucena. Kaplica położona jest na zalesionym wzgórzu, na które prowadzi stroma ścieżka i schody. Z tego powodu została zniszczona w czasie działań wojennych w 1945 roku jako doskonały punkt obserwacyjny i orientacyjny. Po wojnie została odbudowana. Obecnie raz w roku w niedzielę, po święcie jej patronki (26 lipca) odbywa się odpust i poświęcenie samochodów.
Rezerwat.
W pobliżu miejscowości znajduje się Rezerwat przyrody Annabrzeskie Wąwozy o powierzchni 56,11 ha.

</doc>
<doc id="665321" url="https://pl.wikipedia.org/wiki?curid=665321" title="Godło Imperium Rosyjskiego">
Godło Imperium Rosyjskiego



</doc>
<doc id="665322" url="https://pl.wikipedia.org/wiki?curid=665322" title="RCD">
RCD



</doc>
<doc id="665323" url="https://pl.wikipedia.org/wiki?curid=665323" title="CA Progreso">
CA Progreso

Club Atlético Progreso, zwany po prostu Progreso, jest urugwajskim klubem piłkarskim z siedzibą w mieście Montevideo.
Historia.
Klub został założony 30 kwietnia 1917. Dnia 24 września 1957 oddano do użytku stadion klubu Parque Abraham Paladino. W 1989 Progreso zdobył pierwszy i jedyny jak dotąd tytuł mistrza Urugwaju. Ze względu na kalendarzowy konflikt z międzynarodowymi pucharami tego roku rozegrano tylko jedną rundę i aby sięgnąć po tytuł, Progreso musiał rozegrać tylko 13 meczów. W 2006 klub wrócił do pierwszej ligi i w sezonie 2006/2007 występuje w roli beniaminka.
Żółto-czerwone barwy klubu wywodzą się od barw dawnych mundurów hiszpańskich żołnierzy.

</doc>
<doc id="665328" url="https://pl.wikipedia.org/wiki?curid=665328" title="Monoral">
Monoral

Monoral – japoński zespół rockowy. Zadebiutował płytą „In Stereo” w lipcu 2001 roku.
Zespół oficjalnie składa się z dwóch muzyków: wokalisty Anisa Shimada i basisty Ali Morizumiego. Zespół dodatkowo wspierają gitarzysta Tomoya Tsutsui i perkusista Jun Matsumoto. W pisaniu i kompozycji tekstów muzykom pomaga też Eric Zay – gitarzysta innej japońskiej grupy rockowej FAKE?. Monoral stał się sławniejszy po umieszczeniu ich piosenki „Kiri” w openingu do znanego anime „Ergo Proxy”.

</doc>
<doc id="665330" url="https://pl.wikipedia.org/wiki?curid=665330" title="Lushnjë">
Lushnjë



</doc>
<doc id="665331" url="https://pl.wikipedia.org/wiki?curid=665331" title="Sprawa Rywina">
Sprawa Rywina



</doc>
<doc id="665334" url="https://pl.wikipedia.org/wiki?curid=665334" title="Rozkład Benforda">
Rozkład Benforda

Rozkład Benforda – rozkład prawdopodobieństwa występowania określonej pierwszej cyfry w wielu rzeczywistych danych statystycznych, np. dotyczących powierzchni jezior, danych z rocznika statystycznego, wartościach stałych fizycznych. Ogólnie rozkład ten sprawdza się w przypadku wielkości, które mogą przyjmować różne rzędy wielkości. Fakt częstego występowania tego rozkładu w obserwowanych danych zwany jest prawem Benforda.
Prawdopodobieństwo wystąpienia cyfry formula_1 to
Rozkład Benforda jest stosowany do sprawdzania poprawności zeznań podatkowych bądź defraudacji, gdyż ludzie wpisując liczby tak, żeby wydawały się przypadkowe, nie są świadomi, że pewne cyfry występują częściej na pierwszej pozycji.
Częstotliwości występowania cyfr na pierwszej pozycji są przedstawione w tabeli poniżej.
Historia.
Charakterystyczna zależność została po raz pierwszy odnotowana w 1881 roku przez kanadyjskiego astronoma i matematyka Simona Newcomba. Przebywając w bibliotece United States Naval Observatory, Newcomb zauważył, że strony tablic logarytmicznych są brudniejsze na początku i coraz czystsze na dalszych kartkach. Wywnioskował, że korzystający z tablic logarytmicznych częściej szukają liczb rozpoczynających się od niższych cyfr – te znajdują się na początku tablic. Swoje odkrycie (bez dowodu ogólnej prawidłowości) opublikował na stronach American Journal of Mathematics. Jego artykuł nie spotkał się jednak z szerokim zainteresowaniem i niezwykle ciekawe zjawisko zostało zapomniane na 57 lat.
W 1938 roku Frank Benford, inżynier General Electric, nie zdając sobie sprawy z istnienia pracy Newcomba, dokonał tego samego odkrycia na podstawie stanu czystości tablic logarytmicznych. Zafascynowany tym zjawiskiem, Benford zaczął sprawdzać, czy jego teoria znajduje potwierdzenie również w innych zbiorach danych, m.in. w powierzchniach rzek, liczbach drukowanych w gazetach, czy nawet cenach. Wyniki swoich badań przedstawił w artykule wydrukowanym w Proceedings of the American Philosophical Society. Podobnie jak w artykule Newcomba, formalny dowód nie został przedstawiony.
Dowód twierdzenia podał w 1995 roku Theodore Hill.
Przykłady zastosowania.
Defraudacja Jamesa Nelsona.
Zastosowanie rozkładu Benforda pomogło w wykryciu fałszerstw dokonanych przez Jamesa Nelsona, głównego księgowego i zarządzającego Arizona State Treasurer. W 1992 roku w miasteczku Wayne (Arizona, USA) został uznany za winnego zdefraudowania 1 878 687,58 dolarów. Dokonał tego wystawiając 23 fałszywe czeki.
Wybory prezydenckie w Iranie 2009.
Boudewijn F. Roukema z toruńskiego Uniwersytetu Mikołaja Kopernika zaobserwował, iż rozkład pierwszych cyfr liczby głosów oddanych w wyborach w Iranie w 2009 roku w poszczególnych okręgach na kandydata małej partii opozycyjnej Mehdiego Karroubiego nie zgadza się z rozkładem Benforda – wśród pierwszych cyfr dwukrotnie częściej niż powinna pojawia się siódemka (poziom istotności 0,007). Anomalie występują w trzech z sześciu największych okręgów i są to właśnie okręgi, w których aktualny prezydent Mahmud Ahmadineżad miał proporcjonalnie wyższe poparcie niż w reszcie kraju.
Jednakże statystycy Nate Silver i Andrew Gelman wyrazili sceptycyzm w kwestii znaczenia tego wyniku.
Zastosowanie podczas egzaminów.
Badacze podejrzewali, że gdy poradzą studentom, aby na teście wielokrotnego wyboru z fizyki sugerowali się rozkładem Benforda, to osiągną oni nieprzeciętnie dobre wyniki. Tak się jednak nie stało, gdyż okazało się, że niepoprawne odpowiedzi również spełniają rozkład Benforda. Naukowcy nie wiedzą, dlaczego.
Fizyka kwantowa.
Rozkład Benforda częściej daje poprawne wyniki zachowania przejść fazowych w kwantowych modelach XY niż inne teorie (wykorzystują one magnetyzację, splątanie kwantowe czy kwantową niezgodę („quantum discord”).

</doc>
<doc id="665335" url="https://pl.wikipedia.org/wiki?curid=665335" title="Maciejewo (powiat gostyński)">
Maciejewo (powiat gostyński)

Maciejewo – mała osada folwarczna w Polsce położona w województwie wielkopolskim, w powiecie gostyńskim, w gminie Poniec. Wieś jest częścią składową sołectwa Grodzisko.
W latach 1975–1998 miejscowość należała administracyjnie do województwa leszczyńskiego.
Inne miejscowości o nazwie "Maciejewo": Maciejewo, Maciejew, Maciejowice, Maciejów, Maciejowa, Maciejkowice.

</doc>
<doc id="665337" url="https://pl.wikipedia.org/wiki?curid=665337" title="Kopanie (województwo wielkopolskie)">
Kopanie (województwo wielkopolskie)

Kopanie – osada folwarczna w Polsce położona w województwie wielkopolskim, w powiecie gostyńskim, w gminie Poniec. Osada jest częścią składową sołectwa Łęka Wielka.
W okresie Wielkiego Księstwa Poznańskiego (1815-1848) miejscowość wzmiankowana jako folwark Kopanica należała do wsi mniejszych w ówczesnym pruskim powiecie Kröben (krobskim) w rejencji poznańskiej. Folwark Kopanica należał do okręgu gostyńskiego tego powiatu i stanowił część majątku Łęka Wielka, którego właścicielem był wówczas (1846) Józef Mycielski. Według spisu urzędowego z 1837 roku wieś liczyła 56 mieszkańców, którzy zamieszkiwali jeden dym (domostwo).
W latach 1975–1998 miejscowość należała administracyjnie do województwa leszczyńskiego.
Zobacz też: Kopanie, Kopaniewo

</doc>
<doc id="665338" url="https://pl.wikipedia.org/wiki?curid=665338" title="Clifford Olson">
Clifford Olson

Clifford Robert Olson Jr (ur. 1 stycznia 1940 w Vancouver w Kanadzie, zm. 30 września 2011 w Laval) – seryjny morderca i gwałciciel zwany Bestią z Kolumbii Brytyjskiej. W latach 1980-1981, zgwałcił i zamordował w New Westminster 11 dzieci.
Młodość.
Dorastał w rodzinie podobno nie wykazującej oznak patologii. Mimo to wcześnie wykazał skłonności do przestępstwa. Często wagarował, a w wieku 13 lat dokonał pierwszej kradzieży. Miał reputację łobuza i pozera, chodziły również słuchy, że torturuje i zabija zwierzęta. Jako dorosły zebrał kilkanaście wyroków za przestępstwa – od oszustw, przez nielegalne posiadanie broni, aż po napad z bronią w ręku. Spędził w więzieniu wiele czasu, chociaż kilkukrotnie udało mu się uciec.
Zbrodnie.
17 listopada 1980 Olson uprowadził 12-letnią Christine Weller w Surrey w Kolumbii Brytyjskiej. Została znaleziona w pierwszy dzień Świąt Bożego Narodzenia, uduszona paskiem i z wieloma ranami kłutymi. 16 kwietnia 1981 zniknęła 13-letnia Colleen Marian Daignault. Zanim znaleziono jej ciało, upłynęło 5 miesięcy. Do tego czasu Olson uprowadził 16-letniego Daryna Todda Johnsrude'a, zmiażdżył głowę chłopca młotkiem, a ciało porzucił w rowie.
W maju 1981 Olson ożenił się. Mniej więcej w tym czasie podejrzewano go o molestowanie miejscowej 5-letniej dziewczynki, jednak z braku dowodów nie został oskarżony.
Zaledwie 4 dni po ślubie, 19 maja, Olson uprowadził i zamordował 16-letnią Sandrę Wolfsteiner. Kolejną ofiarą w następnym miesiącu była 13-letnia Ada Court.
W lipcu 1981 Olson pozbawił życia 6 ofiar w niewielkich odstępach czasowych: 9-letni Simon Partington (porwany i uduszony 2 lipca), 14-letnia Judy Kozma (zgwałcona i uduszona tydzień później; Olson zabrał jej notatnik z adresami i dzwonił do jej przyjaciół z pogróżkami w stylu "Jesteś następny"), 15-letni Raymond King Jr (uprowadzony 23 lipca i zatłuczony na śmierć), 18-letnia niemiecka turystka Sigrun Arnd (zgwałcona i śmiertelnie pobita młotkiem dzień później) oraz 15-letnia Terri Lyn Carson (zgwałcona i uduszona).
Do tego czasu Clifford Olson zabił 10 dzieci. Ponieważ ofiary były obu płci i różniły się wiekiem, władze początkowo nie połączyły spraw (tym bardziej, że znaleziono tylko 3 ciała i wstępnie uznano, że pozostałe dzieci uciekły z domów). Teraz jednak policja w Kolumbii Brytyjskiej zdała sobie sprawę z tego, że ma do czynienia z seryjnym mordercą i rozpoczęła poważne dochodzenie. Było za późno, by uratować 17-letnią Louise Chartrand, którą Olson śmiertelnie pobił młotkiem 30 lipca. Jej ciało pochował w płytkim grobie.
Śledztwo.
Z powodu bogatej kartoteki kryminalnej Olson stał się pierwszym podejrzanym. Został przesłuchany, jednak brakowało dowodów, by go aresztować. 12 sierpnia Clifford Olson został w końcu aresztowany za próbę porwania dwóch dziewczynek.
Olson wysunął propozycję kontrowersyjnej umowy: za przyznanie się do 11 morderstw i ujawnienie tych ciał, których dotychczas nie znaleziono zażądał po 10000$ wypłaconych żonie za każdą z ofiar. Władze początkowo były oburzone. Jednak z braku dowodów, które powiązałyby Olsona z zabójstwami i naciskami ze strony rodzin ofiar, które chciały zapewnić przyzwoity pochówek ukochanym osobom, strony doszły do porozumienia. W styczniu 1982 Olson przyznał się do 11 zabójstw, za które otrzymał 11 wyroków dożywotniego więzienia. Wyrok odbywał w więzieniu "Special Handling Unit" ("Jednostka Specjalnego Traktowania", kanadyjskie więzienie o zaostrzonym rygorze, stan na rok 2002). Zgodnie z umową, 100 000$ faktycznie wypłacono jego żonie za 10 ofiar, a Olson wyjawił szczegóły jedenastego morderstwa "gratis".
W Kanadzie więźniowie mogą ubiegać się o zwolnienie warunkowe po 25 latach. Olson, który sam siebie opisał jako Bestię z Brytyjskiej Kolumbii, wystąpił o zwolnienie w 2006 roku. 18 lipca odbyła się rozprawa w sprawie zwolnienia warunkowego w więzieniu w okolicy Montrealu. Decyzja 3-osobowej komisji sędziowskiej o odmowie zwolnienia warunkowego nie była zaskoczeniem. Powszechnie uważano, że Olson nie zostanie nigdy zwolniony warunkowo z powodu charakteru jego zbrodni, wyraźnej odmowy resocjalizacji, wyraźnego braku skruchy oraz nieustannego szydzenia z rodziców ofiar.
Zgodnie z kanadyjskim prawem, Olson mógł ubiegać się o zwolnienie warunkowe co 2 lata.
We wrześniu 2011 u mordercy zdiagnozowano nowotwór w terminalnym stadium.

</doc>
<doc id="665339" url="https://pl.wikipedia.org/wiki?curid=665339" title="Nicky Cruz">
Nicky Cruz

Nicky Cruz (ur. 6 grudnia 1938 w San Juan, Portoryko) – bohater książki "Nicky Cruz opowiada" (obecnie wydawanej jako "Uciekaj mały, uciekaj"), przywódca najgroźniejszego gangu Nowego Jorku lat pięćdziesiątych XX wieku, gangu Mau Mau.
Życiorys.
Jako nastolatek został wysłany do Nowego Jorku, ponieważ rodzina nie mogła znieść jego buntowniczej natury. Wtedy został przestępcą i uzależnił się od narkotyków. Był przywódcą najpotężniejszego w latach 50. gangu, Mau-Mau. Kilkadziesiąt razy był aresztowany, kilka razy stawał przed sądem.
Mając 19 lat, spotkał pastora Kościoła Zielonoświątkowego – Davida Willkersona, z pomocą którego przeżył nawrócenie.
Został kierownikiem "Teen Challenge" – organizacji zajmującej się pomocą dzieciom i młodzieży niedostosowanej społecznie.
Cruz uczęszczał do Instytutu Biblijnego w La Puente w Kalifornii. Tam poznał swoją żonę – Glorię. Później został kaznodzieją i wrócił do swojej starej dzielnicy, gdzie zaczął głosić Ewangelię i nawracać członków gangu Mau-Mau. Jednym z nich był nowy przywódca gangu, Israel Navarez.
Cruz stworzył program "Nicky Cruz Outreach". Jest to program pomagający nastolatkom w życiowych trudnościach. Odniósł olbrzymi sukces, obecnie prowadzony jest m.in. w Stanach Zjednoczonych, Ameryce Łacińskiej i Europie. Cruz założył również ośrodek, w którym powadzona jest terapia dla narkomanów.
Nicky Cruz należy do Honorowego Komitetu "Presidential Prayer Team", w skład którego wchodził m.in. Gerald Ford i Jerry Colangelo.
Obecnie Nicky Cruz mieszka w Kolorado i kontynuuje głoszenie Słowa Bożego całemu światu. W latach 80. prowadził ewangelizację m.in. w Polsce.

</doc>
<doc id="665340" url="https://pl.wikipedia.org/wiki?curid=665340" title="Bitwa pod Rajgrodem">
Bitwa pod Rajgrodem

Bitwa pod Rajgrodem – bitwa stoczona 29 maja 1831 roku pod Rajgrodem w czasie powstania listopadowego.
Historia.
W ramach wyprawy wojsk polskich na rosyjskie gwardie polski korpus gen. Antoniego Giełguda liczący 12 000 żołnierzy i 10 dział zmusił do odwrotu z Łomży wojska rosyjskie gen. Osten-Sackena. Rosjanie (7 i 3/4 baonu, 4 szwadrony, 300 Kozaków i 14 dział - razem 5800 żołnierzy) wycofali się pod Rajgród, gdzie 22 maja zajęli mocną pozycję obronną.
Po bitwie pod Ostrołęką korpus Giełguda ruszył na Litwę i skierował się na Rajgród. Także Osten-Sacken otrzymał rozkaz opanowania Łomży i z tego powodu o świcie 29 maja opuścił umocnienia. Rankiem niedaleko wsi Miecze Rosjanie wpadli na straż przednią Giełguda i zaskoczeni ponieśli duże straty. Osten-Sacken cofnął się do Rajgrodu. W kolejnej fazie bitwy wojska polskie zdobyły miasto Rajgród i zaczęły obchodzić lewe skrzydło sił rosyjskich. W tej sytuacji Osten-Sacken postanowił dokonać odwrotu na Augustów.
Straty wojsk carskich wyniosły 800 zabitych i 1200 wziętych do niewoli. Straty polskie były wielokrotnie mniejsze.
Było to ważne strategiczne zwycięstwo Polaków, ponieważ Rosjanie, zmuszeni do odwrotu, odsłonili im drogę na Litwę, gdzie od lutego działała już polska partyzantka.

</doc>
<doc id="665342" url="https://pl.wikipedia.org/wiki?curid=665342" title="Włostki">
Włostki

Włostki – mała osada w Polsce położona w województwie wielkopolskim, w powiecie gostyńskim, w gminie Poniec. Osada jest częścią składową sołectwa Sarbinowo.
W okresie Wielkiego Księstwa Poznańskiego (1815-1848) miejscowość wzmiankowana jako folwark Włostki należała do wsi mniejszych w ówczesnym pruskim powiecie Kröben (krobskim) w rejencji poznańskiej. Folwark Włostki należał do okręgu bojanowskiego tego powiatu i stanowił część majątku Sarbinowo, którego właścicielem był wówczas Szczaniecki. Według spisu urzędowego z 1837 roku wieś liczyła 11 mieszkańców, którzy zamieszkiwali dwa dymy (domostwa)
W latach 1975–1998 miejscowość należała administracyjnie do województwa leszczyńskiego.

</doc>
<doc id="665344" url="https://pl.wikipedia.org/wiki?curid=665344" title="Afery">
Afery



</doc>
<doc id="665346" url="https://pl.wikipedia.org/wiki?curid=665346" title="AMD Virtualization">
AMD Virtualization

AMD Virtualization ("AMD-V") – technologia przeznaczona dla maszyny wirtualnej wykorzystującej rodzinę procesorów AMD64 produkowanych z gniazdem F i AM2 polegająca na wykorzystaniu wirtualizacji – jeden komputer może uruchomić kilka wirtualnych komputerów działających z własnymi systemami operacyjnymi i zainstalowanymi programami. Oprócz wsparcia ze strony chipsetu technologia ta potrzebuje do pracy oprogramowania pośredniczącego i zarządzającego jak np. Xen, Hyper-V, VirtualBox lub VMware.
AMD-V to poszerzenie technologii AMD64 o Direct Connect Architecture, nowy model i nowe funkcje procesora i kontrolera pamięci. Rozwinięcie wyłącznie programowych rozwiązań w wirtualizacji, o rozwiązania sprzętowe, ma na celu zmniejszenie złożoności i zwiększenie bezpieczeństwa w nowych zastosowaniach.
Technologia AMD–V dostępna jest od drugiej połowy 2006 roku, pierwotnie znana pod nazwą kodową Pacifica.

</doc>
<doc id="665348" url="https://pl.wikipedia.org/wiki?curid=665348" title="Dzięczynka">
Dzięczynka

Dzięczynka – mała kolonia w Polsce położona w województwie wielkopolskim, w powiecie gostyńskim, w gminie Poniec. Osada jest częścią składową sołectwa Dzięczyna.
W latach 1975–1998 miejscowość należała administracyjnie do województwa leszczyńskiego.

</doc>
<doc id="665349" url="https://pl.wikipedia.org/wiki?curid=665349" title="Selsele">
Selsele

Selsele – szahrestan (jednostka administracyjna II rzędu) w prowincji Lorestan w zachodnim Iranie z siedzibą w miejscowości Alesztar.

</doc>
<doc id="665352" url="https://pl.wikipedia.org/wiki?curid=665352" title="Franciszkowo (powiat gostyński)">
Franciszkowo (powiat gostyński)

Franciszkowo – osada w Polsce położona w województwie wielkopolskim, w powiecie gostyńskim, w gminie Poniec.
Osada jest częścią sołectwa Czarkowo.
W okresie Wielkiego Księstwa Poznańskiego (1815-1848) miejscowość wzmiankowana jako kolonia Franciszkowo należała do wsi mniejszych w ówczesnym pruskim powiecie Kröben (krobskim) w rejencji poznańskiej. Franciszkowo należało do okręgu krobskiego tego powiatu i stanowiło część majątku Drzewce, którego właścicielem była wówczas (1846) Kunegunda Mycielska. Według spisu urzędowego z 1837 roku kolonia liczyła 38 mieszkańców, którzy zamieszkiwali 6 dymów (domostw).
W latach 1975–1998 miejscowość należała administracyjnie do województwa leszczyńskiego.
Inne miejscowości o nazwie "Franciszkowo": Franciszkowo, Franciszków

</doc>
<doc id="665354" url="https://pl.wikipedia.org/wiki?curid=665354" title="Zwarcienko">
Zwarcienko

Zwarcienko (kaszb. "Małé Zwôrtowò") – osada kaszubska w Polsce położona w województwie pomorskim, w powiecie wejherowskim, w gminie Choczewo na zachodnim krańcu obszaru Lasów Lęborskich. Osada jest częścią składową sołectwa Zwartówko. W pobliżu miejscowości znajduje się farma wiatrowa.
W latach 1975–1998 miejscowość administracyjnie należała do województwa gdańskiego.
Inne miejscowości o nazwie zbliżonej: Zwartowo.

</doc>
<doc id="665356" url="https://pl.wikipedia.org/wiki?curid=665356" title="Fortescue">
Fortescue

Fortescue – rzeka okresowa w Australii o długości 660 km. Przepływa przez miasto Hamersley, wpada do Oceanu Indyjskiego.

</doc>
<doc id="665357" url="https://pl.wikipedia.org/wiki?curid=665357" title="Paramount Pictures Corporation">
Paramount Pictures Corporation



</doc>
<doc id="665358" url="https://pl.wikipedia.org/wiki?curid=665358" title="Nowa Jerozolima">
Nowa Jerozolima

Nowa Jerozolima – nazwa trzech wsi lub historycznych osiedli:

</doc>
<doc id="665360" url="https://pl.wikipedia.org/wiki?curid=665360" title="Bob Fosse">
Bob Fosse

Bob Fosse (ur. 23 czerwca 1927 w Chicago, zm. 23 września 1987 w Waszyngtonie) – amerykański reżyser, choreograf, tancerz i aktor. Zdobywca Oscara i nagrody BAFTA za najlepszą reżyserię filmu "Kabaret" (1972). Laureat Złotej Palmy na 33. MFF w Cannes za na poły autobiograficzny musical "Cały ten zgiełk" (1979).
Zaczynał karierę jako aktor wodewilowy.

</doc>
<doc id="665361" url="https://pl.wikipedia.org/wiki?curid=665361" title="Twentieth Century Fox Film Corporation">
Twentieth Century Fox Film Corporation



</doc>
<doc id="665362" url="https://pl.wikipedia.org/wiki?curid=665362" title="Warner Bros. Entertainment">
Warner Bros. Entertainment



</doc>
<doc id="665363" url="https://pl.wikipedia.org/wiki?curid=665363" title="Fotodermatoza">
Fotodermatoza

Fotodermatoza – choroba skóry spowodowana ekspozycją na światło słoneczne, związana z nadwrażliwością na promieniowanie UV, zależna od mechanizmów immunologicznych lub czynników egzogennych.
Nadwrażliwość mogą spowodować niektóre substancje znajdujące się w pożywieniu lub stosowane jako leki bądź kosmetyki, wykazujące tzw. działanie fototoksyczne. Do substancji tych należą niektóre środki spożywcze, barwniki, dziegcie, substancje roślinne. Gdy nadwrażliwość na promieniowanie wynika z zakłóceń układu odpornościowego, mówi się o fotoalergiach albo fotouczuleniach. Najczęstszym z nich jest tzw. polimorficzna osutka świetlna (ang. polymorphous light eruption, PLE), dotycząca 10-20% populacji.
Fotodermatozom można zapobiec stosując preparaty ochronne z filtrami UV.

</doc>
<doc id="665364" url="https://pl.wikipedia.org/wiki?curid=665364" title="Piskorek Kuhla">
Piskorek Kuhla

Piskorek Kuhla cierniooczek Kuhla ("Pangio kuhlii") – gatunek słodkowodnej ryby karpiokształtnej z rodziny piskorzowatych (Cobitidae). Bywa spotykany w hodowlach akwariowych.
Występowanie.
Południowo-wschodnia Azja (Indonezja i Malezja).
Klasyfikacja.
W starszej literaturze wyróżniano dwa podgatunki piskorka Kuhla:
Opis.
Ryba spokojna, stadna, towarzyska, zajmująca dno zbiornika. Aktywna głównie nocą, w ciągu dnia ukrywa się na dnie w skrytym miejscu, a czasem zakopuje się w podłożu, jeżeli jest wykonane z miękkiego piasku. Wszystkożerna. Może przebywać w akwariach wielogatunkowych. Dorasta do 12 cm. Łatwo wyskakuje z akwarium, więc należy je dobrze przykrywać. Podczas nagłych zmian ciśnienia atmosferycznego potrafi bardzo szybko pływać po całym akwarium. Z tego powodu minimalna długość akwarium powinna wynosić 60 cm.

</doc>
<doc id="665366" url="https://pl.wikipedia.org/wiki?curid=665366" title="Wełczewo">
Wełczewo

Wełczewo (bułg. Велчево; do 1893 pod tur. nazwą: "Feda-Bej", bułg. Феда-Бей, w latach 1893-1951: "Marijno", bułg. Марийно) – wieś w środkowo-wschodniej Bułgarii, kilkanaście kilometrów na południowy zachód od Wielkiego Tyrnowa, mieszka tu 217 osób (stan z roku 2022). W odległości około 5 kilometrów od miejscowości znajduje się Monastyr Kapinowski.
Z Wełczewa pochodzili m.in. historyk Nikoła Stanew, agronom Sawa Botew i duchowny Petko Christow.

</doc>
<doc id="665368" url="https://pl.wikipedia.org/wiki?curid=665368" title="Pangio kuhlii">
Pangio kuhlii



</doc>
<doc id="665369" url="https://pl.wikipedia.org/wiki?curid=665369" title="Velchevo">
Velchevo



</doc>
<doc id="665383" url="https://pl.wikipedia.org/wiki?curid=665383" title="Nowa Wieś (gmina Bakałarzewo)">
Nowa Wieś (gmina Bakałarzewo)

Nowa Wieś – wieś w Polsce położona w województwie podlaskim, w powiecie suwalskim, w gminie Bakałarzewo.
Historia.
W 1784 roku "Wieś Nową" zamieszczono w oficjalnym opisie parafii Bakałarzewo. W 1819 roku tę miejscowość nazwano "Nowa Wioska". W latach 1975–1998 miejscowość należała administracyjnie do województwa suwalskiego.
W okresie międzywojennym stacjonowała tu placówka Straży Celnej „Nowa Wieś”.
Do 1 września 1939 wieś była polską miejscowością nadgraniczną na granicy polsko-niemieckiej (granica przebiegała na zachód i północ od Nowej Wsi). 7 września 1939 wieś została spacyfikowana przez wojska niemieckie.
Pierwsze wzmianki o Nowej Wsi pochodzą z metryki bakałarzewskiej z 1783 roku. Rok później zamieszczono ją w oficjalnym opisie parafii Bakałarzewo. Należała do rodu Chlewińskich. Na początku lat 40. XIX wieku wieś zależała do Stefana Horaczki, później do Edwarda Schejmana. Administracyjnie wchodził w skład gminy Garbaś, której siedziba znajdowała się w Bakałarzewie. Następnie została odłączona od dóbr Bakałarzewo i wcielona do Nowopola.
Okres I wojny światowej przyniósł znaczne znaczne straty ludnościowe i materialne.
8 września 1939 żołnierze Wehrmachtu wraz z cywilami noszącymi odznaki NSDAP zaatakowali wieś, pomimo iż ta nie była broniona przez Wojsko Polskie. W czasie „akcji” zabito jedną osobę a dwie zostały ranne. Wszystkich mieszkańców załadowano na samochody i wywieziono do obozu przejściowego w Olecku. Wieś została zrabowana i doszczętnie spalona.
Początek XXI wieku przyniósł szybki rozwój budownictwa głównie letniskowego w Nowej Wsi.

</doc>
<doc id="665385" url="https://pl.wikipedia.org/wiki?curid=665385" title="Podgórze (powiat suwalski)">
Podgórze (powiat suwalski)

Podgórze – osada w Polsce położona w województwie podlaskim, w powiecie suwalskim, w gminie Bakałarzewo.
W latach 1975–1998 miejscowość administracyjnie należała do województwa suwalskiego.
Osada jest częścią składową sołectwa Stara Chmielówka.

</doc>
<doc id="665394" url="https://pl.wikipedia.org/wiki?curid=665394" title="Santiago Calatrava">
Santiago Calatrava

Santiago Calatrava Valls (ur. 28 lipca 1951 w Walencji) – hiszpański architekt i inżynier budownictwa, który stworzył wiele charakterystycznych budowli na całym świecie.

</doc>
<doc id="665396" url="https://pl.wikipedia.org/wiki?curid=665396" title="Milwaukee Art Museum">
Milwaukee Art Museum

Muzeum Sztuki w Milwaukee (ang. Milwaukee Art Museum skrót MAM) – muzeum sztuki, które znajduje się przy jeziorze Michigan w Milwaukee w stanie Wisconsin. 4 maja 2001 otworzono nowy budynek zaprojektowany przez hiszpańskiego architekta Santiago Calatravę.

</doc>
<doc id="665397" url="https://pl.wikipedia.org/wiki?curid=665397" title="Helmut Jahn">
Helmut Jahn

Helmut Jahn (ur. 4 stycznia 1940 w Norymberdze, zm. 8 maja 2021 w Campton Hills) – niemiecki architekt, który większą część życia spędził w Stanach Zjednoczonych.
Życiorys.
W 1965 ukończył studia architektoniczne na Uniwersytecie Technicznym w Monachium. W 1966 wyjechał do Chicago, gdzie na Illinois Institute of Technology podjął studia podyplomowe w dziedzinie architektury. Poznał tam Miesa van der Rohe, i jak sam uważał, znalazł się pod jego silnym wpływem. W 1967 rozpoczął pracę w biurze C. F. Murphy Associates, które w 1981 przekształciło się w firmę Murphy/Jahn. Od 1983 do śmierci Jahn był dyrektorem generalnym firmy.
Zginął w wypadku drogowym na swoim rowerze 8 maja 2021 roku. Do kolizji doszło w Campton Hills, w Illinois, w pobliżu jego domu, na przedmieściach położonych około 40 mil na zachód od Chicago, miał 81 lat.

</doc>
<doc id="665400" url="https://pl.wikipedia.org/wiki?curid=665400" title="Bełosław">
Bełosław

Bełosław – miasto na północno-wschodniej części Bułgarii, w obwodzie Warna. Miasto znajduje się w pobliżu Warny, Dewnji, oraz Prowadii.
Bełosław jest starożytnym miastem, osiedlonym już ok. dwanaście tysięcy lat temu W V wieku, Trakowie zasiedlili te ziemie.

</doc>
<doc id="665402" url="https://pl.wikipedia.org/wiki?curid=665402" title="Boris Szeremietiew">
Boris Szeremietiew

Boris Pietrowicz Szeremietiew (ros. Борис Петрович Шереметев; ur. w Moskwie, zm. 28 lutego 1719 tamże) – rosyjski hrabia, przedstawiciel dyplomatyczny, dowódca wojskowy, i marszałek podczas III wojny północnej. W roku 1702 sprzedał Aleksandrowi Mienszykowowi swoją posługaczkę Martę Skowrońską – późniejszą żonę cara Piotra I i cesarzową Rosji Katarzynę I.
Był kawalerem Orderu Orła Białego.

</doc>
<doc id="665403" url="https://pl.wikipedia.org/wiki?curid=665403" title="Wilczak">
Wilczak



</doc>
<doc id="665407" url="https://pl.wikipedia.org/wiki?curid=665407" title="Ambrowiec balsamiczny">
Ambrowiec balsamiczny

Ambrowiec balsamiczny, ambrowiec amerykański, styrakowiec amerykański ("Liquidambar styraciflua" L.) – gatunek drzewa pochodzący z Ameryki Północnej i Środkowej. Jego ojczyzną są wschodnie rejony Ameryki Północnej, dorzecze Missisipi i Ohio, aż po stan Nowy Jork na północy i Florydę na południu. Jest uprawiany w wielu krajach świata. Został sprowadzony do Europy w 1681 r., a obecnie rośnie w parkach zachodniej Europy. W Polsce występuje w parkach, głównie na zachodzie kraju.
Biologia i ekologia.
Kwitnie w maju, jest wiatropylny. Wymaga żyznej gleby. Może być uprawiany w strefach mrozoodporności od 10A do 5B (znosi mrozy do -26°C). 
Jest to gatunek charakterystyczny dla lasów łęgowych wiązowo-klonowych oraz bagiennych lasów cypryśnikowo-tupelowych. Wchodzi w skład górnej warstwy drzew w mieszanych lasach liściastych, wraz z topolami i dębami. Rośnie na zasobnych glebach aluwialnych. Rozprzestrzenia się agresywnie na glebach żyznych i bardzo wilgotnych, nawet długotrwale zalewanych. Nie lubi jednak bagien z zastojową wodą, jak i suchych gleb na podłożu wapiennym. Lubi pełne nasłonecznienie i może zasiedlać ugory i nieużytki.
Żyje 200-300 lat. W młodym wieku rośnie szybko i zaczyna kwitnąć w wieku 25-30 lat.
Zastosowanie.
Balsamiczna żywica ambrowców używana jest w medycynie, przemyśle kosmetycznym i spożywczym (kiedyś aromatyzowano nią gumę do żucia). Drewno czerwonawo-brązowe z ciemniejszymi smugami i cętkami, dość twarde i ciężkie, w stolarstwie cenione na równi z dębowym. Zawiera wonną oleożywicę, znaną jako "styraks amerykański", wykorzystywaną w celach leczniczych jako środek wykrztuśny i bakteriobójczy, a także jako surowiec do produkcji gumy do żucia.
Drzewo ozdobne. Jest bardzo dekoracyjny z powodu ładnego zabarwienia liści w jesieni.

</doc>
<doc id="665411" url="https://pl.wikipedia.org/wiki?curid=665411" title="ABEL (elektronika)">
ABEL (elektronika)

ABEL () – język programowania opracowany przez firmę amerykańską Data I/O w 1. połowie lat 80. XX wieku do programowania PLD.
Twórcami języka był kierowany przez dra Kyu Y. Lee zespół, w skład którego
wchodzili: Mary Bailey, Bjorn Benson, Walter Bright, Michael Holley, Charles Olivier i David Pellerin.
Obecnym właścicielem praw do języka ABEL jest Xilinx Inc.
Opis projektowanego układu może być wprowadzony w języku ABEL w jednej z trzech
postaci:
W programie w języku ABEL można wyróżnić cztery zasadnicze segmenty:

</doc>
<doc id="665412" url="https://pl.wikipedia.org/wiki?curid=665412" title="Józef Mirecki">
Józef Mirecki

Józef Anastazy Mirecki, pseudonim „Montwiłł”, „Grzegorz”, „Bronisław”, „Sawicki” (ur. 27 lutego 1879 w Kłonówku, zm. 9 października 1908 w Warszawie) – polski socjalista, jeden z przywódców Organizacji Bojowej Polskiej Partii Socjalistycznej (OB PPS) i członek jej Wydziału Bojowego. Organizator i uczestnik wielu zamachów. Stracony na stokach Cytadeli.
Dzieciństwo i młodość.
Urodził się w zamożnej rodzinie ziemiańskiej, w majątku Kłonówek koło Radomia. Jego ojcem był Teodor Mirecki, wychowanek rosyjskiego korpusu kadetów i oficer armii carskiej, który służbę wojskową odbywał w głębi Rosji, głównie w Saratowie i był rosyjskim lojalistą. Sprawy majątkowo-spadkowe spowodowały jego powrót do Kongresówki. Po sprzedaży rodzinnego majątku Chechły, ożenił się i osiadł w nabytych wspólnie z żoną dobrach Kłonów i Kłonówek. Matka, Franciszka z Gogolewskich, wdowa po hrabim Niesiołowskim, wychowana w głębokim kulcie tradycji powstania styczniowego 1863 roku, wywarła dominujący wpływ na patriotyczne wychowanie syna. W dzieciństwie Józefa dom Mireckich należał do zamożnych. W 1902 Mireccy byli jednak zmuszeni sprzedać majątki na pokrycie długów i odtąd utrzymywali się z zakupionego w Warszawie sklepu tytoniowego.
Od 1888 Józef uczył się w gimnazjum w Radomiu, kończąc szkołę przygotowawczą i cztery klasy gimnazjalne. Już w tym okresie uczestniczył w pracy kółek samokształceniowych założonych przez Kazimierza Kelles-Krauza. W 1896 jako uczeń 5 klasy gimnazjum został wydalony za zatarg z rosyjskim oficerem – nauczycielem gimnastyki – oraz protest przeciwko rusyfikacji. Uniemożliwiało to podjęcie nauki w innych szkołach na terenie zaboru rosyjskiego. Przeprowadził się do Zagłębia Dąbrowskiego, gdzie od października 1896 do lipca 1897 odbywał praktykę ślusarską w Hucie Bankowej w Dąbrowie Górniczej. Następnie wstąpił do szkoły sztygarów w Dąbrowie Górniczej. Nie ukończył szkoły, bowiem pod koniec listopada 1899 został usunięty wraz kolegami za kierowanie akcją w obronie pokrzywdzonego kolegi. Według innej wersji za udział w manifestacji przy grobie robotników, zabitych dwa lata wcześniej w starciu z rosyjskim wojskiem. Rozpoczął pracę jako pomocnik buchaltera w Kopalni „Jan” w Dąbrowie Górniczej.
Początki działania w PPS.
Od 1900 był członkiem PPS. W związku ze swoją działalności był aresztowany, ale udało mu się zbiec w czasie eskortowania. Udał się do Galicji do Borysławia, gdzie wstąpił na wyższy kurs w krajowej szkole górnictwa i wiertnictwa. Po kilku miesiącach zdał egzamin i rozpoczął kopalnianą praktykę w firmie „Mikucki i Perutz” w Borysławiu, gdzie pracował od czerwca do września 1901. Następnie wrócił do Królestwa Polskiego, gdzie rozpoczął służbę wojskową (są sprzeczne relacje czy zgłosił się sam czy został zmobilizowany). Według oceny Pawła Dubera,
Po przydziale do batalionu saperów lejb-gwardii w Petersburgu został aresztowany 2 maja 1902 w związku z działalnością w PPS i osadzony w więzieniu piotrkowskim, a następnie 7 maja 1903 przeniesiony do Radomia. Kilka tygodni później zorganizował w więzieniu demonstrację.
10 maja 1904 został skazany w drodze administracyjnej na wykluczenie z wojska i zesłanie na wschodnią Syberię na okres 6 lat pod jawny dozór policyjny. 19 kwietnia 1904 wyjechał na zesłanie, a po miesiącu znalazł się w guberni ołonieckiej. Po ośmiu miesiącach pobytu na zesłaniu uciekł 16 stycznia 1905. Trzy dni później dostał się do Warszawy, a następnie Galicji.
W szeregach Organizacji Bojowej PPS.
Natychmiast przystąpił do nowo utworzonej Organizacji Bojowej PPS (OB PPS). Podczas rewolucji 1905-1907 dowodził wieloma brawurowymi akcjami ekspropriacyjnymi m.in. pod Opatowem (5 sierpnia 1905), gdzie zdobyto 12 tys. rubli. Był członkiem Wydziału Spiskowo-Bojowego PPS. Ponownie wrócił do Warszawy.
20 sierpnia 1905 uczestniczył w konferencji warszawskiej PPS, przy ul. Mokotowskiej 23. Dom, w którym odbywały się obrady konferencji został otoczony przez carską ochranę. „Montwiłł”, ostrzeliwując się, wydostał się na dach. Gdy w magazynku pozostał mu ostatni nabój, przyłożył lufę do głowy, nie chcąc dać się wziąć żywcem. Strzał nie okazał się jednak śmiertelny. Jak pisał historyk Paweł Duber:
Ranny trafił do Cytadeli, a następnie na Pawiak. W związku z operacją skierowany został do szpitala św. Ducha, skąd uciekł 18 października 1905. Wyjechał do Galicji. Niebawem powrócił do Warszawy, gdzie ponownie uciekł policji w czasie zbrojnego starcia na ul. Mokotowskiej.
26 maja 1906 roku uczestniczył w nieudanej akcji bojowej na jadący do Gostynina furgon pocztowy, oraz w udanym (28 lipca 1906) ataku na pociąg w okolicach Pruszkowa. Wkrótce po tym został kierownikiem okręgu bojowego w Łodzi. Jako szef okręgu zorganizował, mimo zakazu władz PPS, 12 października 1906 akcję pod Rogowem, na wagon pocztowy.
Po rozłamie w PPS w 1906 znalazł się w PPS-Frakcji Rewolucyjnej. W sierpniu 1907 został członkiem Wydziału Bojowego PPS-Frakcji Rewolucyjnej. Organizował kolejne akcje. 7 lipca 1907 zorganizował pod Łapami nieudany napad na pociąg, wiozący oddział znienawidzonego pułku „wołyńców”.
28 listopada 1907 został wydany żandarmom przez prowokatora Charewicza, schwytany wraz z żoną i osadzony na X Pawilonie Cytadeli Warszawskiej. Rok później trzykrotnie sądzony (30 maja, 3 i 4 sierpnia, 6 października), skazany na śmierć, 9 października 1908 został stracony na Cytadeli. Miejsce jego pochówku do dziś pozostaje nieznane.
W liście napisanym przed śmiercią stwierdził:
Rodzina.
Józef Mirecki osierocił córkę, której ojcem chrzestnym był Józef Piłsudski. Podpisy pod aktem chrztu złożyli adwokat i obrońca w procesach rewolucjonistów Stanisław Patek i działacz Organizacji Bojowej PPS Czesław Świrski. Jego żoną była Maria, wcześniej zamężna z Marcinem Woyczyńskim, także członkiem Organizacji Bojowej PPS.
Upamiętnienie.
Wraz ze Stefanem Okrzeją i Henrykiem Baronem stanowi symbol walki Polaków podczas rewolucji 1905-1907 o niepodległość i sprawiedliwość społeczną. Pośmiertnie, 19 grudnia 1930, został odznaczony Krzyżem Niepodległości z Mieczami
Imię Józefa Mireckiego nosił Batalion Polski im. Józefa Mireckiego w Orle, który był polską jednostką w Armii Czerwonej podczas wojny domowej w Rosji.
W Łodzi imieniem Montwiłła-Mireckiego nazwano wybudowane w latach 1928–1931 nowoczesne osiedle mieszkaniowe. W ścianę budynku przy ul. Srebrzyńskiej 75 wmurowano tablicę pamiątkową poświęconą socjaliście – 15 stycznia 1933. Ulice jego imienia istnieją w: Bielsku-Białej, Dąbrowie Górniczej, Gdyni, Grodzisku Mazowieckim, Koszalinie, Krakowie, Kutnie, Legionowie, Mińsku Mazowieckim, Piotrkowie Trybunalskim, Radomiu, Siedlcach, Sochaczewie, Szczecinie, Sosnowcu, Tomaszowie Mazowieckim, Toruniu, Warszawie, Żyrardowie, Skierniewicach, Zamościu, Dębnie oraz nieprzerwanie od lat 30. XX wieku w Częstochowie. W Gdańsku do 2002 istniała ulica Montwiłła-Mireckiego, przemianowana przez Radę Miasta na ul. Józefa Zator-Przytockiego.
W 1983 odznaczony został Gwiazdą Wytrwałości.

</doc>
<doc id="665416" url="https://pl.wikipedia.org/wiki?curid=665416" title="Ścinawa (stacja kolejowa)">
Ścinawa (stacja kolejowa)

Ścinawa – stacja kolejowa w Ścinawie, w województwie dolnośląskim, w Polsce. Według klasyfikacji PKP ma kategorię dworca lokalnego.
W roku 2017 stacja obsługiwała 300–499 pasażerów na dobę.
Pociągi pasażerskie zlecane przez samorząd województwa dolnośląskiego obsługuje wg umowy na lata 2020-2030 kontrolowana przez Skarb państwa spółka Polregio, w relacjach w ramach ciągu Wrocław Główny — Zielona Góra Główna przez Głogów.
Przed dworcem kolejowym w Ścinawie funkcjonują przystanki regionalnej linii autobusowej nr 512 Ścinawa — Lubin.

</doc>
<doc id="665419" url="https://pl.wikipedia.org/wiki?curid=665419" title="Ziemia lwowska">
Ziemia lwowska

Ziemia lwowska (łac. "terra Leopoliensis") – jednostka administracyjna Królestwa Polskiego, część województwa ruskiego w okresie I Rzeczypospolitej, 1340-1772. Stolicą ziemi lwowskiej był Lwów. Sejmiki ziemskie odbywały się we Lwowie, Trybunał Prowincji Małopolskiej we Lwowie, na równych prawach co Lublin, orzekał sprawy dla woj. ruskiego, bełskiego, wołyńskiego, podolskiego, bracławskiego, czerniechowskiego i kijowskiego. 
Podział administracyjny.
Powiaty
Starosta lwowski zwoływał popis całej szlachty ziemi : lwowskiej i żydaczowskiej pod Glinianami. Powiaty obierały 6 deputatów na Trybunał Koronny i Trybunał Skarbowy Radomski na sejmiku deputackim i gospodarczym.
Granice.
Ziemia lwowska graniczyła:
W skład ziemi lwowskiej, jako jednostki administracyjnej, wchodziła również ziemia żydaczowska (lub powiat żydaczowski), z którą właściwa ziemia lwowska graniczyła od południa.
Wg lustracji królewskiej sporządzonej w roku 1676 znajdowało się w całej ziemi lwowskiej 42 miasta i 618 wsi, w powiecie (ziemi żydaczowskiej) 9 miast i 170 wsi.

</doc>
<doc id="665423" url="https://pl.wikipedia.org/wiki?curid=665423" title="Bohdan Stiszynski">
Bohdan Stiszynski



</doc>
<doc id="665427" url="https://pl.wikipedia.org/wiki?curid=665427" title="Twarda Kopa">
Twarda Kopa

Twarda Kopa (2026 m) – niewybitne wzniesienie w północno-zachodniej grani Ciemniaka oddzielającej Dolinę Kościeliską od jej odnogi – Doliny Miętusiej w polskich Tatrach Zachodnich.
Znajduje się w podwierzchołkowej części tej grani zwanej Twardym Grzbietem i jest jego kulminacją. Od szczytu Ciemniaka oddziela ją płytka przełęcz Szerokie Siodło, znajdująca się ok. 80 m od Twardej Kopy. W przeciwnym, północno-zachodnim kierunku stok Twardej Kopy opada do Chudej Przełączki (1850 m). Od Twardej Kopy odchodzą trzy grzędy:
Dawniej cała północno-wschodnia grań Ciemniaka wraz z Twardą Kopą była wypasana i wchodziła w skład Hali Upłaz. Jej trawiasty, wschodni stok górale nazwali Twardym Upłazem, gdyż przykryty jest twardymi, granitowymi skałami, podczas gdy cała grań poniżej zbudowana jest z miękkich skał osadowych. Na granitach rośnie typowy dla tego typu podłoża zespół roślinny – niska murawa z sitem skuciną, który już w połowie lata wybarwia stoki na czerwonawy kolor. Trawiaste są całe stoki Twardej Kopy, z wyjątkiem urwistych ścianek opadających do Lodowego Żlebu.
Twarda Kopa jest najwyższym szczytem w Tatrach Zachodnich położonym w całości w Polsce, ale ma jednak bardzo niewielką wybitność i dlatego zazwyczaj podaje się, że takim szczytem jest Wielki Giewont.

</doc>
<doc id="665428" url="https://pl.wikipedia.org/wiki?curid=665428" title="Centralne Warsztaty Lotnicze">
Centralne Warsztaty Lotnicze

Centralne Warsztaty Lotnicze (CWL) - zakłady służby lotnictwa i aerostatyki Wojska Polskiego II RP.
W listopadzie 1918 na lotnisku mokotowskim przy ulicy Puławskiej 2a por. inż. Michał Tłuchowski zorganizował warsztaty. 20 grudnia tego roku warsztaty otrzymały nazwę - Centralne Warsztaty Lotnicze i podporządkowane zostały szefowi Sekcji Żeglugi Napowietrznej Departamentu Technicznego Ministerstwa Spraw Wojskowych. W 1921 CWL podporządkowane zostały kierownikowi Centralnych Zakładów Lotniczych, jako Warsztaty Lotnicze. Z dniem 1 stycznia 1928 Warsztaty Lotnicze przekształcone zostały w Państwowe Zakłady Lotnicze.
Początkowo głównym zadaniem warsztatów były remonty silników i samolotów, ale w latach dwudziestych podjęto także produkcję samolotów Hanriot H-28 i SPAD 61, a także skonstruowano:
Kadra warsztatów.
Oficerowie:

</doc>
<doc id="665433" url="https://pl.wikipedia.org/wiki?curid=665433" title="Rezerwat przyrody Brodogóry">
Rezerwat przyrody Brodogóry

Rezerwat przyrody „Brodogóry” – rezerwat stepowy położony w województwie zachodniopomorskim, w powiecie pyrzyckim, w gminie Warnice; osobny płat rezerwatu o powierzchni 0,78 ha znajduje się w gminie Pyrzyce. Rezerwat leży na wschód od wsi Grędziec, 1,8 km na wschód-północny wschód od ujścia Płoni do Miedwia, 8 km na północ-północny wschód od Pyrzyc, po północno-zachodniej stronie drogi nr 106. Powierzchnia rezerwatu rozciąga się na odcinku ok. 1,4 km, po wschodniej stronie drogi Stary Przylep – Wierzbno.
Rezerwat został utworzony zarządzeniem Ministra Leśnictwa i Przemysłu Drzewnego z dnia 14 lutego 1957 r. w sprawie uznania za rezerwat przyrody. Pierwotnie zajmował powierzchnię 9,00 ha. W 1978 r. zarządzeniem Ministra Leśnictwa i Przemysłu Drzewnego z dnia 10 kwietnia (Monitor Polski nr 15, poz. 53) powierzchnię rezerwatu zmniejszono do obecnej powierzchni 5,24 ha.
Celem ochrony jest zachowanie reliktowych i unikatowych na Pomorzu muraw kserotermicznych ("Potentillo arenaria-Stipetum", "Adonido-Brachypodietum", "Sileno-Festucetum") z chronionymi i rzadkimi gatunkami roślin kserotermicznych i grzybów. Występują tu między innymi ostnica włosowata ("Stipa capillata"), pajęcznica liliowata ("Anthericum lilago"), a także dzwonek boloński ("Campanula bonionensis") i syberyjski ("Campanula sibirica").
Obszar rezerwatu objęty jest ochroną czynną.
Rezerwat jest położony w granicach dwóch obszarów sieci Natura 2000: obszaru specjalnej ochrony ptaków „Jezioro Miedwie i Okolice” (PLB 320005) oraz specjalnego obszaru ochrony siedlisk „Dolina Płoni i Jezioro Miedwie” (PLH320006).
Wzdłuż rezerwatu prowadzi znakowany czerwony turystyczny Szlak Ziemi Pyrzyckiej im. Stanisława Jansona (długość 58 km; Morzyczyn – Koszewo – Wierzbno – Stary Przylep – Przelewice – Brzesko – Pyrzyce)

</doc>
<doc id="665437" url="https://pl.wikipedia.org/wiki?curid=665437" title="RŚA">
RŚA



</doc>
<doc id="665440" url="https://pl.wikipedia.org/wiki?curid=665440" title="Filozofia świata islamu">
Filozofia świata islamu

Filozofia świata islamu, filozofia muzułmańska (zwłaszcza dla średniowiecza używa się także niedokładnych określeń filozofia arabska, klasyczna filozofia arabska, średniowieczna filozofia arabska) – zespół tradycji filozoficznych kultywowanych na terenach objętych przez islam, przy czym nie zawsze zgodnych z islamską ortodoksją religijną.
Powstała ona pod wpływem filozofii greckiej, syryjskiej i bizantyjskiej (zwłaszcza neoplatonizmu i arystotelizmu). Rozwijała się początkowo (od VIII wieku) na gruncie arabskim, pod wpływem interpretacji koranicznej i rozmaitych tradycji wschodnich (zwłaszcza perskich, koptyjskich, gnostyckich i żydowskich) w całym świecie islamskim, ale zwłaszcza z jednej strony w Iranie i krajach Azji Środkowej, z drugiej na Półwyspie Iberyjskim. Średniowieczna filozofia świata islamu powstawała przede wszystkim w języku arabskim, ale także w perskim. Wywarła ona, szczególnie dokonane na jej gruncie przekłady dzieł starożytnych, znaczny wpływ na rozwój średniowiecznej filozofii żydowskiej i filozofii średniowiecznej Zachodu. Na terenach objętych przez islam rozwinęła się także lub kontynuowała swój rozwój myśl chrześcijańska (zwłaszcza syryjska) i żydowska. Po okresie rozkwitu w średniowieczu, w czasach nowożytnych znaczenie myśli filozoficznej w świecie islamu zmniejszyło się. Filozofia świata islamu obejmuje także myślicieli muzułmańskich z Indii i Pakistanu, z Indonezji (wpływy mistyki jawajskiej) oraz myśl tatarsko-muzułmańską z Rosji XIX i XX w.
Średniowieczna filozofia muzułmańska.
Filozofia muzułmańska rozwijała się na rozległych obszarach podbitych we wczesnym średniowieczu przez Arabów. Główne czynniki kulturowe scalające jej rozwój to religia (islam), przynajmniej początkowo jednolita sfera prawno-administracyjna, dość ściśle związana z religią, a także język arabski, również posiadający istotne znaczenie religijne. Prócz czynników jednoczących myśl islamską występowało jednak również wiele czynników różnicujących, wiele tendencji odśrodkowych, za sprawą których myśl islamska jest bardzo zróżnicowana geograficznie, historycznie i treściowo. Do czynników tych należy zwłaszcza rozpad kalifatu, związany z nim podział islamu na kilka konkurencyjnych nurtów, to, że islam opanował niezwykle zróżnicowane kulturowo i językowo obszary, z których wszystkie wywarły w różnym stopniu wpływ na kulturę świata islamu, różnorodność samych tradycji filozoficznych wpływających na islam (grecka i syryjska, perska, w mniejszym stopniu indyjska). Zdzisław Kuksewicz odchodzi od tradycji osobnego omawiania rozwijających się na terenie objętych przez islam filozofów wyznających islam, chrześcijaństwo, judaizm czy religie irańskie, motywując to tym, że wśród filozofów różnych religii na terenach objętych przez islam istniała jedność myśli i ścisła współpraca.
Główne ośrodki i periodyzacja.
Na wskroś podziałów religijnych wyróżnić można trzy główne terytoria na terenach objętych przez islam, w których rozwijała się myśl filozoficzna. Są to tzw. „Zachód” (tj. Półwysep Iberyjski), tzw. „Wschód” (to jest Iran, Turkiestan i Irak) oraz Egipt. Na wszystkich tych terytoriach istniała ciągłość myśli filozoficznej odróżniająca je od pozostałych ośrodków oraz łączność historyczna i instytucjonalna. Pozostałe rejony świata islamu nie wydały znaczącej myśli filozoficznej.
Na Wschodzie od początku silne były wpływy perskie, z biegiem czasu nasilające się coraz bardziej. Islam i tradycja arabska początkowo wywarły tu wpływ jednoczący, ustępowały jednak stopniowo językowi perskiemu. Także władza polityczna na tych obszarach przechodziła od Arabów do ludów irańskich oraz tureckich i mongolskich. Egipt znaczył w myśli mniej niż Zachód i Wschód, mimo że w pewnym stopniu starał się konkurować ze Wschodem. Od połowy IX do niemal końca XII wieku rządzony był przez władców ismailickich z dynastii Fatymidów, podczas gdy ludność była w większości sunnicka, co nie tworzyło sprzyjającej atmosfery dla rozwoju nauk. Na Półwyspie Iberyjskim filozofia rozwijała się wśród etnicznych Arabów, natomiast ludność berberska należała do niższych warstw społecznych. Różne są także przyczyny zmierzchu myśli filozoficzno-naukowej świata islamu na tych trzech obszarach, dokonującego się w ostatnich wiekach średniowiecza.
W pierwszym okresie rozwoju myśli islamskiej (VII i VIII w.) wyżej opisany podział geograficzny nie jest jeszcze zaznaczony, ale też myśl ta nie osiągnęła wtedy jeszcze wysokiego poziomu. Brak różnorodności terytorialnej wiąże się z jednością państwa i zmierzającej do jedności, ukierunkowanej na podboje terytorialne pierwszych kalifów („kalifów sprawiedliwych”), nie popierających integracji arabskiej ludności islamskiej z nieislamską ludnością podbitą, podobnie zresztą jak późniejsza dynastia Umajjadów. Początkowo rozwinęła się tylko myśl teologiczna. Drugim okresem rozwoju myśli na Wschodzie jest panowanie Abbasydów (IX i X wiek), dbających o rozwój kultury. To dopiero za ich panowania rozwinęła się właściwa filozofia islamska. W trzecim okresie kalifat Abbasydów (od XI w.) ulega rozdrobnieniu politycznemu – znaczenie osiągają wtedy dynastie lokalne, jak syryjscy Hamdanidzi czy tureckiego pochodzenia Seldżucy. W rozwoju filozofii na Wschodzie można więc wyróżnić etap przedfilozoficzny, etap recepcji tradycji obcej i etap rozkwitu, po którym następuje etap upadku. Upadek ten wiąże się zwłaszcza z rozpadem całej sfery gospodarczej i politycznej na skutek najazdów, zwłaszcza najazdów mongolskich. Największe znaczenie ma tu zniszczenie przez Mongołów Bagdadu i jego bibliotek oraz późniejszy charakter ich panowania. Nie można jednak mówić o jakimś nagłym upadku filozofii na Wschodzie – przeciwnie, był to proces stopniowy, po którym zresztą nastąpiło odrodzenie na gruncie szyizmu myśli perskiej.
Na Zachodzie filozofia rozwijała się w trzech okresach historycznych – w okresie wczesnym (jedności politycznej), okresie rozkładu politycznego i okresie panowania Almorawidów i Almohadów. Długi okres czwarty, kiedy na Półwyspie Iberyjskim istniało ostatnie państwo muzułmańskie, Emirat Grenady, nie wydał już myśli filozoficznej. Mimo że tak najazdy chrześcijańskie, jak i berberskie, oraz walki wewnętrzne wyczerpywały potencjał kultury islamskiej na Zachodzie, można tu, inaczej niż w przypadku Wschodu, mówić o końcu nagłym, który miał miejsce w wieku XII na skutek szybkich sukcesów tzw. rekonkwisty i emigracji Arabów. W Egipcie natomiast trudno mówić o jakiejś periodyzacji – filozofia rozwijała się tam niemal wyłącznie w wieku XI i XII i miała zawsze mniejsze znaczenie niż w pozostałych ośrodkach, stopniowo wygasając.
Początki myśli muzułmańskiej.
W początkowym okresie rozwoju islamu (VII w.) kultura arabska ograniczała się zasadniczo do tradycji wyniesionych z Półwyspu Arabskiego, więc zwłaszcza tradycji beduińskiej i problematyki koranicznej, a kultura podbijanych terytoriów pozostawała dla niej obca. Terytoria te to Syria, Palestyna, Irak, Egipt, Afryka Północna, Półwysep Iberyjski, Iran, Turkiestan i zachodnie Indie – na terytoriach tych istniały wtedy przynajmniej cztery wielkie kultury – grecko-bizantyjska (przy czym w Egipcie, Syrii i na terenach przyległych znaczenie większe niż prawosławie miały kościoły przedchalcedońskie), łacińska (tylko nieznacznie zmieszana z elementami germańskimi), perska i indyjska. W czasie panowania Umajjadów kalifat arabski dopiero się organizował, a kontakt z cywilizacjami podbitych terytoriów był wciąż pobieżny. Panujący od 750 Abbasydzi wprowadzili, w dużej mierze planowo, nową politykę kulturalną, bardziej niż Umajjadzi podlegając wpływom obcym (początkowo zwłaszcza perskim). Mimo wrogości między Kalifatem a Cesarstwem Bizantyjskim, wytworzyły się stopniowo więzi między obu państwowościami, czasem nawet przyjazne relacje – kalif Al-Mamun utrzymywał z Bizantyjczykami żywe relacje kulturalne, Focjusz miał wielu przyjaciół wśród muzułmanów, uczeń Focjusza i patriarcha Konstantynopola Mikołaj Mistyk pisał do emira Krety, że „dwie światowe zwierzchności, saraceńska i rzymska” jako szczególnie wyróżniające się w świecie winny utrzymywać przyjazne relacje. Wpływ Focjusza polegał na wprowadzeniu do islamu alegorycznej metody interpretacji, zastosowanej przez muzułmanów do Koranu. Arabowie zaczęli się zapoznawać z pismami greckimi, upowszechnianymi i tłumaczonymi z aramejskiego na arabski zwłaszcza przez środowiska syryjskich monofizytów.
Sytuacja społeczno-gospodarczo-polityczna w wieku VII i VIII.
Starożytne kultury istniejące na Półwyspie Arabskim (Saba) i zhellenizowane lub poddane wpływom perskim plemiona jego północnych pograniczy (Nabatejczycy, Ghassanidzi) nie są dobrze znane i nie wywarły niemal żadnego wpływu na kulturę Arabów od powstania islamu. Półwysep Arabski, suchy i niegościnny, ukształtował koczowniczy tryb życia jego mieszkańców – beduini dzielili się na bitne, wojownicze plemiona. W wieku VII plemiona te osiągnęły stopień rozwoju umożliwiający powstanie większych wspólnot politycznych. Ta sytuacja historyczna i ich siła militarna umożliwiły ich zjednoczenie przez Mahometa i dalsze sukcesy wojskowe. Mahomet (570-632), pochodzący z plemienia Kurajszytów, w imieniu nowej religii zdołał zgromadzić wokół siebie wszystkie plemiona Półwyspu i rozpoczął najazdy na tereny Syrii i Palestyny.
Po śmierci Mahometa nastąpił okres pierwszych kalifów, zwanych „kalifami sprawiedliwymi”, trwający do 661. Najważniejszym z nich był Umar, rządzący do 644, uznawany często za właściwego twórcę militarnej potęgi Arabów oraz struktury społecznej i politycznej wczesnego kalifatu. Kalifat rozwijał się niezwykle szybko – już w 635 Chalid ibn al-Walid odebrał Bizantyjczykom Syrię, z której rozpoczęła się ekspansja na zachód. W tym samym roku Arabowie zajęli mezopotamski Ktezyfon, stolicę Sasanidów. Atak na Egipt był koniecznością strategiczną po zajęciu Syrii, gdyż stacjonowała tam zagrażająca Arabom silna flota bizantyjska – w roku 649 padła Aleksandria, a następnie zajęto Trypolitanię. W sumie w okresie rządów kalifów sprawiedliwych Arabowie zajęli prawie cały Iran i znaczną część posiadłości bizantyjskich.
Po panowaniu kalifów sprawiedliwych władzę przejęli Umajjadzi, panujący w latach 661-750. Wprowadzili oni nową politykę społeczną, czego wyrazem było przeniesienie stolicy z Mekki do Damaszku. Przejęcie rządów przez Umajjadów wiązało się z wielkim konfliktem w islamie i jego podziałem na dwie gałęzie – akceptujący aktualną władzę sunnizm i przeciwstawiający się jej szyizm, zgodnie z którym kalifami mogą być jedynie spokrewnieni z Mahometem Alidzi. Pierwszym kalifem umajjadzkim był Mu'awija I, który jeszcze jako rządca Syrii zajął Cypr, Kretę i Rodos przyczyniając się do zwycięstwa nad flotą Cesarstwa w Bitwie Masztów w roku 655. Rozpoczęło to drugą falę ekspansji terytorialnej Arabów. W latach 674 – 678 oraz 717 – 718 oblegali oni nawet sam Konstantynopol, zostali jednak po rocznym oblężeniu odparci, m.in. dzięki użyciu ognia greckiego przez Bizantyjczyków. Na wschodzie Arabowie zajęli wtedy wyznające buddyzm tereny Indii zachodnich (Sindh) i Turkiestan z mającymi odegrać znaczną rolę w dziejach muzułmańskiej kultury Bucharą, Samarkandą i Taszkentem, docierając aż do dzisiejszych granic Chin i Mongolii. Na zachodzie wyparli Bizantyjczyków z Afryki Północnej, zajmując Kartaginę, a następnie zwrócili się przeciw Berberom, docierając do Atlantyku. W 708 cała Afryka Północna znajdowała się pod panowaniem arabskim.
W 711 stanowiące część armii dowodzonej przez Musę oddziały berberyjskie Tarika przeprawiły się na Półwysep Iberyjski. Stoczyły z panującymi tam Wizygotami bitwę nad rzeką Guadelete, w której, opuszczony przez wasali, zginął wizygocki król Roderyk. Berberowie szybko zajęli stolicę Gotów Toledo, Kordobę i Grenadę. Następnie jednak napotkały większy opór, przybyła więc im na pomoc armia arabska Musy, która w ciężkich walkach zajęła Merdidę i Sewillę. Do 731 władza chrześcijan utrzymała się już tylko w górach północnego zachodu Półwyspu. W 718 Arabowie przekroczyli Pireneje, zajmując Septymanię i Narbonę. W 721 Arabowie ponieśli klęskę w Galii, ale nie porzucili zamiarów jej podbicia. W 732 zajęli Bordeaux i skierowali się na Tours – w drodze jednak zostali zatrzymani przez władcę Franków Karola Młota, ponosząc wielką klęskę w bitwie pod Poitiers. Odtąd Arabowie poniechali prób ekspansji poza Pireneje.
W okresie podbojów kalifat utrzymywał jedność polityczną, stanowiąc państwo o charakterze ściśle teokratycznym. Coraz częściej trapiony był jednak wstrząsami wewnętrznymi, zwłaszcza ze względu na działalność szyitów. Szyizm przyjął się zwłaszcza na Wschodzie, wśród Persów, którzy nie byli zadowoleni z panowania arabskiego. Dzięki pomocy Persów, wszystkich szyitów i muzułmanów niearabskiego pochodzenia w 750 kalifat Umajjadów upadł (zachowali oni władzę jedynie na Półwyspie Iberyjskim), a władzę przejęli spokrewnieni z Prorokiem Abbasydzi. Zmiana stosunków wewnętrznych, symbolizowana przez przeniesienie stolicy kalifatu z Damaszku na wschód, do Bagdadu, oznaczała koniec epoki podbojów i koniec dominacji politycznej najeźdźców z Półwyspu Arabskiego nad całym światem islamu, kres militarnego charakteru państwa muzułmańskiego, i nową politykę kulturalną i społeczną, polegającą na próbie syntezy kultury arabskiej z kulturą ludów podbitych i coraz szerszego ich udziału w aparacie państwowym. Przełom ten umożliwił recepcję myśli greckiej i w konsekwencji powstanie filozofii, sztuki i nauki islamskiej.
Znaczenie dla rozwoju kultury islamskiej miało także to, że najazdy Arabów nie naruszyły struktury społeczno-gospodarczych podbitych terenów, nie wywołały też większych strat ekonomicznych. Cały bizantyjski aparat fiskalno-administracyjny zachowano na potrzeby armii arabskiej. Egipt i Syria były jej spichlerzem, działały też rozwinięte systemy irygacyjne i kontynuowano wymagające systematyczności i scentralizowanego zarządzania prace niezbędne dla ich utrzymania. Do najważniejszych upraw żywieniowych poza zbożami należały daktyle, figi, trzcina cukrowa (stanowiąca źródło bogactwa), winogrona, a nawet uprawiany w Iraku i nad Morzem Kaspijskim ryż. Turkiestan dostarczał bawełny, a Egipt lnu, w Iranie rozwinęła się natomiast uprawa morwy, niezbędna do hodowli przyjętego z Chin jedwabnika. Egipt dostarczał cennych henny i szafranu, a Iran kwiatowych esencji zapachowych. Na terenach zajętych przez Arabów istniało też wiele kopalni srebra i złota. W Mezopotamii, a przede wszystkim w Syrii, rozwinęła się metalurgia i produkcja broni (stal damasceńska). Fenicja dostarczała naczyń szklanych, Irak i Iran ceramiki. W 712, po zdobyciu Samarkandy, Arabowie poznali produkcję papieru (wpierw lnianego, następnie bawełnianego). Egipt i Transoksania produkowały wielkie ilości tekstyliów. Dzięki korzystnemu położeniu świata arabskiego i tradycjom rozwijał się handel – z Chinami, Indiami, Czarną Afryką, Bizancjum i portami Morza Śródziemnego, tak lądowy (karawany) jak i morski. We wczesnym okresie cała produkcja pozostała w rękach ludności podbitej, handel natomiast przejęli i znacznie rozwinęli Arabowie, mający w tej dziedzinie długie tradycje i opierający się na pochwale tego zajęcia głoszonej przez Mahometa.
Za rządów kalifów sprawiedliwych trwała ścisła izolacja Arabów od ludności podbitej. Arabowie nie mieszkali w podbitych osiedlach, ale w odosobnionych obozach wojskowych, zachowując system społeczny przejęty z Półwyspu Arabskiego. Kalifowie sprawiedliwi ograniczali grabież i indywidualne posiadanie ziemi, znaczna część łupów wojennych przechodziła zaś na własność gminy wyznaniowej, nie poszczególnych jednostek. System ten, ujęty w tzw. „konstytucji Umara” miał na celu utrzymanie militarno-religijnego charakteru państwa, na dłuższą metę zamrażał jednak rozwój stosunków społeczno-gospodarczych, został więc zarzucony przez Umajjadów. Umajjadzi dokonali szeregu zmian, przekształcając kalifat w wielkie państwo o charakterze zbliżonym do feudalnego. Zmiany te to usunięcie rodu Proroka z kluczowych stanowisk wojskowo-administracyjnych, likwidacja konstytucji Umara i rozdzielenie ogromnych obszarów wśród zwolenników dynastii umajjadzkiej, pełniących rolę „wasali”, zniesienie federalizmu plemiennego na rzecz centralizacji, zniesienie obieralności kalifów i przekształcenie kalifatu w dziedziczną monarchię. Tytuł kalifa nie stracił jednak charakteru religijnego – także na kalifach umajjadzkich ciążył obowiązek cnotliwego życia i dobrej znajomości prawa koranicznego.
Przekłady tekstów greckich i syryjskich.
Za kalifatu Al-Mansura (754-774) zapoczątkowano szeroką akcję tłumaczenia dzieł greckich na język arabski. Znalazły one poparcie u Al-Mamuna (813-833), założyciela bagdadzkiej szkoły tłumaczy "Bajt ul-Hikma" (arab. "dom mądrości"). Na czele szkoły stanął jeden z pierwszych tłumaczy, syryjski chrześcijanin Hunajn Ibn Ishak. Jego prace kontynuowali syn, Iszak Ibn Hunajn, i siostrzeniec Hubajsz Ibn al-Hasan. Tłumaczyli oni nie tylko z aramejskiego, ale czasem także bezpośrednio z greki. Innym znanym tłumaczem był Costa ben Luka (Kuszta ibn Luka, zm. 923), arabski lekarz, tłumacz Arystotelesa, Plutarcha, Euklidesa i Herona z Aleksandrii, a także autor dzieła znanemu Zachodowi od XII wieku pod tytułem "De differentia spiritus et animae", w którym usiłował wytłumaczyć pochodzenie duszy za pomocą fizjologii. Dzieło to cenione było m.in. przez św. Alberta i Rogera Bacona.
Do przełomu IX i X w. tłumaczono przede wszystkim traktaty medyczne i pisma Arystotelesa – w następnych wiekach zakres tematyczny przekładów znacznie się poszerzył. W IX wieku przełożono czwartą i szóstą "Enneadę" Plotyna, którego znano dotąd z przekładu łacińskiego, nazywanego błędnie "Teologia Arystotelesa", a także fragmenty Proklosa ("Stoicheiosis theologike", znane później na Zachodzie jako przypisywana Arystotelesowi "Liber de causis"). Zaczęto przyswajać sobie także więcej filozofii perskiej i indyjskiej – ta ostatni wywarła wpływ zwłaszcza na rozwój matematyki i arabskiego platonizmu. W X wieku z Bagdadem zaczął rywalizować ośrodek w Basrze. Z końcem X wieku świat muzułmański znał już niektóre teksty przedplatońskie, całego Platona, większość zachowanych do dziś pism Arystotelesa (prócz "Polityki"), fragmenty stoików, wiele pism neopitagorejskich, a z filozofii naturalnej Galena, Euklidesa, Hipokratesa, Ptolemeusza i Archimedesa.
Charakter wpływów zewnętrznych.
W znacznie większym stopniu niż filozofia bizantyjska na rozwój myśli arabskiej wpłynęła myśl syryjska. Dla Syryjczyków – w odróżnieniu do Bizantyjczyków – filozofia nie tyle była ukoronowaniem nauk i mistyczną drogą do Absolutu, ale pomocą metodologiczną w rozwiązywaniu sporów religijnych. Dlatego też większe znaczenie niż metafizyka miał dla niej "Organon" (logika). W związku z tym filozofia arabska rozwijała się początkowo wolniej niż literatura, matematyka, muzyka, fizyka, czy medycyna arabska. Mimo pewnego liberalizmu Abbasydów, nie można zapominać, że grecki tryb życia i grecka wiedza pozostawały ważne przede wszystkim dla wąskich kręgów intelektualnych i dworskich i były obce i podejrzane dla ortodoksji islamskiej. Na skutek wpływu syryjskiego i poglądu, że sama religia wystarczająco zapewnia człowiekowi wszystko, co mu potrzebne do życia, arabski "fajlasuf" (filozof) często popadał w konflikt między wiarą i rozumem. Prześladowań doświadczyli m.in. Al-Kindi (spalenie ksiąg), potępiony Al-Farabi, Awicenna czy skazany na wygnanie Awerroes.
Obok wpływów syryjskich i bizantyjskich znaczenie mają także różnorakie wpływy wschodnie. Z wpływów wschodnich korzystał także neoplatonizm i neopitagoreizm, łatwa więc była ich synteza z nimi, zwłaszcza w muzułmańskiej mistyce i kosmologii, a także w rozwiniętych praktykach magicznych. Pochodzenie tych tradycji jest często niepewne, nieraz dorabiały sobie one same długie i fałszywe tradycje, by okryć się nimbem tajemniczości. Zaliczyć można do nich wpływy religii irańskich, teologiczne koncepcje hinduskie, żydowski monoteizm, rozmaite wizje gnostyckie, zwłaszcza pochodzące z Egiptu, takie jak wyobrażenie Chrystusa-Eonu. Wszystkie te prądy odbiły się przede wszystkim na islamskiej heterodoksji.
Pierwsi filozofowie i teolodzy.
Pod wpływem przekładów z czasów Al-Mansura i całej względnie liberalnej polityki gospodarczej i kulturalnej dążących do integracji muzułmańskiego państwa Abbasydów religijno-wyznaniowy świat arabski zaczął otwierać się na zachodni racjonalizm, a wiarę zaczął ujmować pojęciowo. Pierwsze muzułmańskie spory religijne, którym można przypisywać dążenie do pojęciowego charakteru, pojawiły się już na przełomie VII i VIII wieku. Jednymi z pierwszych arabskich myślicieli byli Wasil Ibn Ata (699-748) i syn szyickiego imama Dżafara As-Sadika Ismai'l (zm. ok. 765).
Mutazylici.
Wasil Ibn Ata jako jeden z pierwszych zapoznał się z grecką filozofią. Po zapoznaniu się z nią wystąpił ostro przeciw muzułmańskiej ortodoksji, zwłaszcza przeciw swojemu nauczycielowi Hasanowi al-Basri (642-728). Utrzymywał, że skoro Bóg jest Absolutem, nie można mu przypisywać szczegółowych atrybutów, o których mówi Koran, a które są jedynie wytworami myśli ludzkiej. Wbrew Koranowi zaprzeczał także predestynacji, przyznając człowiekowi całkowicie wolną wolę jako konsekwencję konieczności ludzkiej odpowiedzialności za czyny. Ostatecznie uznał świętą księgę islamu za spisaną w czasie, a nie wieczną, a więc za podległą krytycznej interpretacji, zapoczątkowując w ten sposób działalność mutazylitów.
Według tradycji Hasan al-Basri wyróżniał na podstawie Koranu 99 atrybutów Boga (Allaha), uznając je za przynależne jedynie Jemu, przysługujące mu realnie i wchodzące w skład jego istoty. Wszystkie inne niż te koraniczne atrybuty Boga cechy są cechami rzeczy stworzonych, zależą wyłącznie od Allaha i mają czasowy charakter. Wasil Ibn Ata z pozycji racjonalistycznych zaprzeczył tym twierdzeniom Hasana, uznając atrybuty Boga za jego wytwory, nie przyznając im współwieczności z Nim. Twierdzenia Wasila były otwartym wystąpieniem przeciw ortodoksji, które afirmował słowami "ana mutazilum minkum" (arab. "oto ja oddzielam się od was"). Od słowa "mutazila" (arab. "oddzielenie") powstała nazwa kierunku filozoficzno-teologicznego utworzonego przez zwolenników Wasila, mutazylitów. Najwybitniejszymi przedstawicielami mutazylizmu byli Abu al-Huzajl al-Allaf (zm. 841?), An-Nazzam (782-836), Biszr Ibn al-Mu'tamir (zm. 825), Mu'ammar (zm. 842), Al-Dżahiz (zm. 869), Abu Ali Muhammad al-Dżubba'i (ok. 848 – 915) i jego syn Abu Haszim Abd al-Salam al-Dżubba'i (861 – 933), oraz podsumowujący nauczanie szkoły Abd al-Dżabbar (zm. 1025) i jej ostatni wybitny przedstawiciel Az-Zamachszari (zm. 1144). We wczesnym okresie swojego rozwoju mutazylici stali w ostrym sporze z muzułmańską ortodoksją – wraz z rozwojem myśli islamskiej spór ten jednak stopniowo słabł, a mutazylizm pozostając na marginesie życia religijnego dostarczał islamowi spełnienia potrzeby racjonalizacji wiary, upowszechniając tym samym filozofię i jej zastosowanie do badań szczegółowych, tj. dostarczając im logiki i metodologii. Na gruncie doktryny podstawowym sporem pozostawało zagadnienie statusu atrybutów Boga, ujmowanych coraz częściej nie teologicznie, a filozoficznie – zaczęto je rozumieć jako uniwersalia, pojęcia ogólne. Rozumiane jako pojęcia ogólne atrybuty traktowano podobnie jak w zachodnim nominalizmie – traktowano je jako wyłącznie "nazwy" istniejących w rzeczach właściwości, odmawiano im istnienia realnego, uznawano za twory czasowe i istniejące wyłącznie w umyśle, które w orzekaniu o Bogu przenosi się dopiero na Boga. Paradoksalnie, mimo daleko posuniętego racjonalizmu tej doktryny, powodowało to podkreślenie ograniczoności ludzkiego poznania, jako że umysł nie może mieć dostępu do istoty rzeczy stworzonych i Boga, ale dysponuje jedynie złudnymi konstruktami, którymi stara się określać przedmioty jednostkowe. Do samych przedmiotów jednostkowych (którym jedynie, jak w nominalizmie, przysługuje istnienie realne) nie ma jednak dostępu i nie może nic o nich prawdziwie orzekać. Tworzenie tych konstruktów (nazw) pojmowano natomiast jako subiektywne i umowne obrazy powstające w umyśle na drodze zestawiania jednostkowych części przedmiotów.
Sądzi się czasem, że te doktrynalne spekulacje podejmowane przez mutazylitów nad naturą atrybutów Boga powstawały nie same dla siebie, nie ze względu na przekonanie o samoistnej wartości czystej metafizyki, ale ze względu na to, że mogły stanowić podbudowę dla metodologii. Skoro bowiem wszelkie orzekanie o Bogu za pomocą nazw jest orzekaniem wyłącznie za pomocą wytworów umysłu ludzkiego, to także sam Koran, jako orzekający o Bogu za pomocą nazw nie może być, jak chce islamska ortodoksja, współwieczny z Bogiem, ale musi być od niego późniejszy, musi stanowić wytwór umysłu ludzkiego, a jako taki, jak każda ludzka myśl, musi być niedoskonały i dostępny rozbiorowi krytycznemu. Mutazylici nie negowali tego, że Koran został objawiony przez Boga, a tylko przypisywali mu czasowy charakter odmawiając mu współwieczności z Absolutem. Pogląd taki umożliwił rozwój alegorycznej interpretacji Koranu – w przypadku, gdy jest on niezgodny z rozumem, należy tłumaczyć go przenośnie. W ten sposób mutazylici stworzyli metodologię badań filozoficznych, którą zastosować można było i którą zastosowano także do badań przyrodniczych.
Aszaryci.
Mniej radykalni niż mutazylici byli aszaryci, których eponimicznym założycielem był Abu al-Hasan al-Aszari (ok. 874-936). Do czterdziestego roku życia był on mutazylitą, uczniem Abu Ali Muhammada al-Dżubba'iego, jednak ostatecznie stwierdził, że jego mistrz pozostaje w błędzie i stworzył własną doktrynę teologiczną, w której przechowało się jednak wiele pozostałości mutazylizmu. Późniejsi ważni przedstawiciele aszaryzmu to m.in. Al-Bakillani (zm. 1013), Al-Dżuwajni (zm. 1085), najważniejszy z nich, Al-Ghazali (ok. 1058 – 1111), oraz Al-Idżi (zm. 1355).
Jedną z najbardziej istotnych cech myśli tego nurtu jest determinizm, który umożliwił im recepcję stoicyzmu. Aszaryci wierzyli, że wszystko w świecie jest z góry ustanowione i kierowane przez Boga, w związku z czym najbliższą im ontologią był wzorowany na starożytnym atomizm. Każda rzecz stworzona składa się z pewnej określonej liczby identycznych atomów, różnice jakościowe między nimi wyznaczane są przez ich konfiguracje, a ich istnienie i przemijanie polega na łączeniu i dzieleniu się atomów. Konsekwencje etyczne tej ontologii umożliwiają filozoficzne, racjonalne ugruntowanie ortodoksyjnej muzułmańskiej tezy, że wszystko na świecie dzieje się z woli Allaha, której ludzie powinni być bezwzględnie poddani. Człowiek jest więc biernym narzędziem Boga. System ten Al-Aszari połączył z sunną w spójną, złożoną doktrynę teologiczną. Deterministyczna koncepcja przyczynowości pozwoliła tu pogodzić racjonalną myśl z Koranem, ale także afirmowała przyczynowe, racjonalne wyjaśnianie zjawisk, które jako w pełni zgodne z nim było uważane nawet za równe mu.
Isma'ilici.
W isma'ilizmie, odłamie szyizmu stanowiącym żywą do dziś grupę religijną, znalazły wyraz pierwsze islamskie tendencje platońskie i mistyczne, zwracające uwagę bardziej na treść Koranu niż na jego status i związane z nim zagadnienia metodologiczno-logiczne. Ich celem było pogodzenie rozumu i wiary przy jednoczesnym zachowaniu ortodoksji dla dobra i jedności całego islamu. Starali się oni trzymać uznawanych za objawione prawd tej religii, przypisując im jednak znacznie ezoteryczne. W rozumieniu zadań filozofii istniały platońskie koncepcje elitarystyczne – filozofia miała być islamem „dla wybranych”, pogłębionym, a nauczanym i przekazywanym odpowiednio do stopnia zaawansowania intelektualnego wyznawców. Isma'ilici skojarzyli koncepcję Jedna zawartą w "Ennedach" Plotyna z podstawowymi monoteistycznymi zasadami Koranu (jedności Boga, Proroka i prawdy). Na wzór Plotyna utworzyli też emanacyjną metafizykę: podstawową jednością jest Bóg, jego emanacją jest Jedność wtórna – rozum powszechny, z której wyłania się i w której skład wchodzi wielość rzeczy. Trzecia postać Jedności to „dusza świata”, wywodząca z siebie dusze ludzkie i jako umysł czynny kształtująca bierną materię. Dusza świata kształtuje także hierarchicznie, warstwowo uporządkowany wszechświat, którego ostatnią warstwą jest Ziemia. Podobną konstrukcję ismailici przypisali samemu islamowi: Jedno jest analogiczne do jedyności samego Allaha, rozum powszechny jest analogiczny do Proroka i jego następcy Alego jako jedynego rzecznika jedynej prawdziwej wiary, do duszy świata analogiczni są imamowie i wszyscy uczeni krzewiący wiarę. Stąd w isma'ilizmie intelektualizm, wielki szacunek do wszystkich uczonych i filozofów oraz szczególna pozycja imamów, którym przypisywano znajomość ezoterycznej strony objawienia i którym jako jedynym pozwalano ostatecznie interpretować Koran.
Dojrzała filozofia muzułmańska.
Rozwój wiedzy przyrodniczej i coraz szersza znajomość filozofii starożytnej doprowadził do fermentu intelektualnego w świecie islamskim, zwłaszcza do konfliktu między wiedzą religijną opartą na islamskim objawieniu a filozofią. Coraz częstsze w myśli islamskiej było odchodzenie od ortodoksyjnej religijności na rzecz racjonalizmu (czego skrajnym przykładem jest myśl Rhazesa), a także mistycyzmu i ezoteryzmu.
Na muzułmański racjonalizm największy wpływ wywarły przekłady pism Arystotelesa i Platona. Arystotelesowski "Organon", "Metafizyka" i Arystotelesowskie pisma przyrodnicze dały światu islamskiemu możliwość metodologicznego ugruntowania wiedzy faktograficznej. Arystotelizm w islamie jest słabiej oddzielony od platonizmu niż w kulturze łacińskiej i greckiej. Przyczyną tego stanu rzeczy jest m.in. to, że muzułmanie błędnie przypisali Stagirycie neoplatońskie dzieło "Teologia Arystotelesa", w którym dopatrywali się rozszerzenia arystotelesowskiej metafizyki o aspekty spirytualistyczne i które uznawali za zgodne z treściami "Metafizyki". Dla myślicieli pochodzących z Syrii, którzy wywarli ogromny wpływ na filozofię świata islamu, neoplatonizm był nie tylko podstawową doktryną filozoficzną, ale też symbolem racjonalizmu greckiego – ich wpływy ogarnęły także muzułmańskich arystotelików, którzy często interpretowali wszystkie dzieła Arystotelesa w duchu Platona. Te obecne w filozofii islamskiej próby trwałego pogodzenia sprzecznych poglądów Platona i Arystotelesa doprowadziły do stałej oscylacji między elementem mistycznym i racjonalnym, czasem do zaprzepaszczania elementu racjonalnego w skomplikowanej interpretacji ezoterycznej i do wielu, czasem jałowych, sporów teologicznych.
Głównym ośrodkiem islamskiego arystotelizmu był Bagdad, skąd szerzył się on na cały świat muzułmański. Dzięki poparciu rezydujących w Bagdadzie Abbasydów uczeni muzułmańscy mieli możliwość otwartego, krytycznego prowadzenia badań. Chociaż bagdadzcy arystotelicy nie zwalczani wprost ortodoksji islamskiej, ani nawet nie odżegnywali się od niej, to nie była ona głównym celem ich dociekań. Ze względu na szeroki zakres działalności filozoficznej Arystotelesa, także u islamscy arystotelicy prowadzili wielodziedzinowe badania, uwzględniając szczególnie wiedzę przyrodniczą. Zajmowali się także etyką, psychologią i analizami życia politycznego.
Rhazes.
Rhazes (Muhammad-Abu Bakr ibn Zakarija ar-Razi, ok. 865-925) był jednym z najwybitniejszych lekarzy średniowiecznego świata islamu, autorem licznych dzieł medycznych, w tym wielu tłumaczonych na łacinę. Był on symptomatycznym przedstawicielem panującej w okresie formowania się dojrzałej filozofii świata islamu tendencji do odchodzenia od ortodoksji. Jako filozof zajmował się przede wszystkim przyrodą, był materialistą zbliżającym się do ateizmu. Uznawał, że objawienie i nauka imamów nie dają się w żaden sposób pogodzić z rozumem. Wyznawał atomizm Demokryta, któremu jednak nie przydawał żadnej religijnej ani alegorycznej interpretacji. Zajmował się też zagadnieniem powstawania i ginięcia, odróżniając z jednej strony niezmienne podłoże rzeczywistości jaki stanowi czas, dzielony na absolutny i względny, oraz przestrzeń, także dzielona na absolutną i względną, od zmiennego wszechświata. Zmienne dla Rhazesa są także byty duchowe, uznane za zależne od przestrzeni i czasu. Objawienie i Koran nawet jeśli zawierają jakieś pierwiastki duchowe nie są dla Rhazesa czymś wiecznym i niezmiennym.
Platonizm.
Ibn Masarra.
Ibn Masarra (ur. 883 r., zm. 931 r.) był radykalnym neoplatonikiem, budującym metafizykę na neoplatońskim emanatyzmie. Do neoplatonizmu włączał syntetyzujące się z nim często już dawniej elementy manicheizmu i bliskowschodniego okultyzmu. Początek wszystkiego, co istnieje upatrywał w ezoterycznie rozumianym Prabycie, który można interpretować jako element boski, z którego wyłoniła się pierwotna materia, o charakterze duchowym i świetlistym. Materia świetlisto-duchowa wydaje z siebie kolejne emanacje – anima mundi, dusza świata, z której wyłania się duch świata przyziemnego, z którego kolejno wyłaniają się dusze wegetatywne i zwierzęce, czysto duchowe, i wreszcie dusze rozumne. Wszystkie te duchy złączone są z duchem świata za pomocą uniwersalnego prawa miłości. Prawu miłości przeciwstawia się również wywodząca się z duszy świata kierująca się prawem nienawiści przyroda, która wprowadza w Bycie wielość i zróżnicowanie.
Na tej inspirowanej manicheizmem podstawie metafizycznej Ibn Masarra utworzył także etykę i antropologię. Inspiracja manichejska polega u na wizji Bytu jako ciągłego sporu między przeciwstawnymi siłami – złem a dobrem, ciemnością a świetlistością. Pod wpływem kierowanej prawem nienawiści przyrody poszczególne dusze odwracają się od prawa miłości i jedności z duszą świata i zwracają do tego, co zewnętrzne (zwłaszcza tego, co zmysłowe – także potępienie zmysłowości stanowi tu manichejską inspirację), co jest występkiem moralnym. Dusza świata umożliwia jednak im powrót do siebie, inspirując wybrane, natchnione jednostki do wzniecania kultu religijnego. Koncepcja wybrańców tworzących kulty religijne inspirowana jest legendą otaczającą w islamie Mahometa, chociaż sama w sobie odległa jest od ortodoksji muzułmańskiej. Filozofia Ibn Masarry nie jest jedynie czystą spekulacją o ezoterycznym charakterze, ale zawiera w sobie silny element racjonalistyczny. W odróżnieniu od tendencji czysto religijnych, opartych na fideizmie i legalizmie, mamy tu do czynienia ze zbliżoną do gnostycyzmu próbą "poznania" sensu rzeczywistości. Nie oznacza to jednak, by racjonalizm ten miał charakter logiczny – przeciwnie, rozum pojmuje się tu po neoplatońsku jako coś duchowego, mistycznego i zbawczego, co prowadzi do licznych niespójności i trudności logicznych – postawie takiej sprzeciwiał się zwłaszcza fideistyczny platonizm Al-Ghazalego.
Algazel.
Al-Ghazali (Abu Hamid Muhammad ibn Muhammad at-Tusi-asz-Szafi, 1058-1111) pochodził z miejscowości Tus położonej w Chorasanie. Pobierał nauki w różnych miejscowościach, w Tus, w nadkspijskim Gurganie, od 1077 uczył się w słynnej szkole Nizamijja w perskim Niszapurze, jego nauczycielem był al-Dżuwajni, jeden z największych teologów muzułmańskich swoich czasów. Po śmierci nauczyciela w 1085 udał się na dwór seldżuckiego wezyra Nizama al-Mulka, gdzie mimo młodego wieku został powitany z wielkimi honorami. Nie wiadomo na pewno co robił między 1085 a 1091, prawdopodobnie nie nauczał w Niszapurze, ale pozostawał na dworze sułtana. Nizam Al-Mulk w 1091 skierował go do szkoły Nizamijja w Bagdadzie. Opuścił ją w 1095 by przenieść się do Syrii, gdzie wypracował podstawy swojego systemu. W 1105 na krótko powrócił do szkoły w Niszapurze aby zwalczać wykładami tamtejszych arystotelików, opuścił ją jednak wkrótce by zostać pustelnikiem w rodzinnej miejscowości Tus, w której pozostał do końca życia.
Już w młodości zetknął się z sufizmem, któremu pozostał wierny do końca życia. Z sufickiej mistyki i ascezy przejął silną niechęć do reprezentowanego przez arystotelizm racjonalizmu logicznego i braku zaufania do wiary i prawd objawionych. Jednocześnie w swojej krytyce filozofii i logiki nie stronił od metod logicznych i filozoficznych, w czym przypomina filozofię mistyczną Bernarda z Clairvaux i jego spór z Abelardem i dialektyką. Świadczą o tym już same tytuły najbardziej znanych czterech spośród wielu jego dzieł: "Al-Munkidh min ad-dalal" ["Wybawiciel z błędu"], "Ihya ulum ad-din" ["Ożywienie nauk religijnych"], "Makasid al-Falasifa" ["Cele filozofów"] i "Tahafut al-falasifa" ["Sprzeczności filozofów"], znane też pod łacińskim tytułem "Destructio philosophorum".
Neoplatonizm dostarczył Al-Ghazaliemu aparatu umożliwiającego potwierdzenie racjonalności jego wiary – potwierdzenie to nie miało jednak mieć charakteru czysto rozumowego, ale miało być oparte na przekazanym przez Boga doświadczeniu wewnętrznym. W przygotowaniu umysłu do przyjęcia tego doświadczenia miały pomóc promowane tak przez Plotyna, jak i przez muzułmańskich derwiszów praktyki ascetyczne. Praktyki te miały doprowadzić umysł do uświadomienia sobie własnej małości, co miało umożliwić pokorne i pełne otwarcie się człowieka na boże oświecenie. Tak filozofowie, jak i ortodoksyjni, racjonalistyczni teolodzy krytykowani przez Al-Ghazalego w "Sprzecznościach filozofów" posługują się tylko omylnym, a więc stale wiodącym do sprzeczności rozumem – jedyną drogą, która może doprowadzić do pewnego poznania jest więc dla niego wyłącznie nie posługujące się nim doznanie mistyczne. Te poglądy doprowadziły Al-Ghazalego do ostrego konfliktu z empirycznym arystotelizmem, modnym wśród uczonych arabskich jego czasów. Al-Ghazali uznawał interpretację Koranu za pomocą pojęć greckiej filozofii za odwodzące od wiary, która w całości zawarta jest w samym Koranie. Ostatecznie "zrozumieć" Koran może człowiek dopiero po śmierci, przed obliczem Boga.
Duże znaczenie dla filozofii Al-Ghazalego ma jego koncepcja przyczynowości, na której próbuje on zbudować obronę muzułmańskiej ortodoksji przed filozofią arystotelesowską. Pierwszą i jedyną przyczyną wszystkiego, co istnieje, jedynym bytem koniecznym, jest według niego Bóg. Wszystko co istnieje objęte jest uniwersalnym prawem przyczynowości, wszystko zdarza się wyłącznie na mocy Jego utajonego zamysłu i woli. Wynika stąd wniosek, że człowiek nie realizuje własnej woli, ale w istocie wyłącznie zamysł i wolę Boga. Ponadto skoro człowiek nie zna myśli Boga, nie ma on też możliwości poznania skutków i przyczyn rzeczy, od których wyłącznie są one zależne – dlatego też właśnie wszystkie wysiłki poznawcze na drodze rozumu i empirii są próżne, a jedyną możliwością poznania pewnego jest całkowite zdanie się na bożą wolę.
Arystotelizm.
Al-Kindi.
Al-Kindi (Abu Jusuf Jakub ibn Ishak al-Kindi, ok. 800-873) był synem gubernatora mezopotamskiej Kufy, jednego z najważniejszych miast średniowiecznego świata islamu. Był pochodzenia arabskiego, nazywa się go często „filozofem Arabów”. Nauki pobierał w Bagdadzie i Basrze, gdzie związał się z mutazylitami. Podjął, prawdopodobnie w bagdadzkiej szkole Bajt al-Hikma, badania nad tekstami greckimi, hinduskimi i perskimi. Gruntownie znał Arystotelesa i to jemu świat muzułmański zawdzięcza jego pogłębioną recepcję. Pisał bardzo wiele (wylicza się, że mógł napisać nawet 200 dzieł), choć z większości jego pism znamy tylko tytuły. Spośród zachowanych, 23 traktują o geometrii, 32 o astronomii i astrologii, 8 o muzyce i arytmetyce, 10 o optyce, 23 o medycynie, 5 o psychologii, 14 o meteorologii i 14 o kwestiach politycznych. Dzieła te nie mają charakteru jedynie skrótów i komentarzy, ale zbierają też rezultaty własnych badań al-Kindiego, poszerzających i poprawiających osiągnięcia greckie. Pomimo prób godzenia ortodoksji wyznaniowej z postawą przyrodnika, Al-Kindi naraził się na potępienie ze strony środowisk religijnych – został posądzony o „helleńskie pogaństwo” i siłą pozbawiony swoich dzieł.
To właśnie Al-Kindi stał się przyczyną występującego w filozofii islamskiej słabego rozróżnienia między platonizmem a arystotelizmem – co ma znaczenie także dla samej jego myśli. Dzięki jego staraniom przetłumaczono w Bagdadzie "Teologię Arystotelesa". To neoplatońskie, mistyczne dzieło było kompilacją opartą przede wszystkim na "Ennedach" Plotyna, występują w nim też fragmenty uznawanego przez Arabów za arystotelika Porfiriusza, autentycznych pism Arystotelesa i innych pism. Al-Kindi za głównego autora uznał Arystotelesa, a Platonowi przypisał współautorstwo. Dlatego też w jego filozofii obok czysto arystotelesowskiej metafizyki i empirycznej fizyki pojawia się platońska mistyka, a w momencie, gdy filozof odbiega od zagadnień przyrodniczych, tzn. tam, gdzie chce godzić rozum i wiarę, łączy stanowisko racjonalne z wieloma irracjonalnymi treściami. Ten sposób myślenia wywarł wielki wpływ na całą filozofię świata islamu, a za jej inspiracją także na średniowieczną filozofii Zachodu. Również kosmologia i psychologia Al-Kindiego pozostają pod wpływem platońskim – kosmologia opiera się na "Timajosie", psychologia na "Fedonie". Pozostałe aspekty filozofii platońskiej miały natomiast dla Al-Kindiego o wiele mniejsze znaczenie.
Podstawowymi dziedzinami myśli filozoficznej, które uprawiał Al-Kindi, są epistemologia i filozofia umysłu. Al-Kindi główny warunek prawidłowego poznania upatrywał w jego zmatematyzowaniu – dzięki matematyce umysł ludzki może w pełni rozwinąć swoje możliwości poznając to, co najbardziej ogólne, czyli właśnie to, czym matematyka się zajmuje. Al-Kindi za Arystotelesem widział w filozofii przede wszystkim poznanie ostatecznej prawdy i najwyższych rzeczy, filozofię pierwszą ("al-Falsafa al-ula"), więc sądząc, że to matematyka mówi o tym, co ostateczne i najbardziej ogólne, to w niej właśnie dostrzegał możliwość najwyższego poznania. Na tym poglądzie oparł swoją filozofię umysłu, zachowaną głównie w łacińskim przekładzie Gerarda z Kremony "De intelectu et intellecto". Wyróżnił cztery rodzaje umysłu: umysł pierwszy – czynny, umysł drugi – bierny, umysł trzeci – wyrażający się w rozwoju myślenia i umysł czwarty – stanowiący sam proces myślenia. Umysł czynny to umysł o charakterze ogólnym, przypisany do wszystkich ludzi jako rodzaju ludzkiego, mający charakter samoistnej substancji duchowej i pozostający aktywnym niezależnie od czasu i miejsca. Umysł bierny to umysł przysługujący stale każdemu jednostkowemu człowiekowi, całkowicie zawdzięczający swoją aktywność umysłowi pierwszemu. Umysł trzeci zależy jednocześnie od pierwszego i drugiego – jest on rozwojem ludzkiego myślenia, tym, w co ono się wzbogaca dzięki ludzkiej aktywności umysłowej. Umysł czwarty jest to natomiast samo myślenie rozumiane jako proces myślenia, umysł logiki, dzięki któremu człowiek może poznawać przyrodę i budować dowody. Wyraz umysłu czwartego Al-Kindi widzi także (a nawet zwłaszcza) w działalności proroków, jako że są oni inspirowani przez Allaha, więc pozwala mu to uznać działalność proroków za filozoficzną, przypisać jej charakter filozofii pierwszej, inspirowanej przez Boga. Zrównanie działalności proroków i filozofii pierwszej ma pomóc Al-Kindiemu odpierać ataki ortodoksji muzułmańskiej, a zarazem pomóc mu godzić rozum i wiarę.
W metafizyce Al-Kindi zajmuje nieco inne stanowisko, niż zajmował Arystoteles. Uznając materię za to, co pierwotne, podłoże formy, ruchu, przestrzeni i czasu oraz to, bez czego żadne formy nie mogłyby istnieć ani nawet dać się pomyśleć, Al-Kindi odrzuca Arystotelesowskie rozumienie materii jako czystej potencjalności, przypisując jej aktualność. Aktualność materii jest źródłem form, a formy stanowią jedynie przejawy wspólnego materialnego podłoża. Al-Kindi na podstawie tej koncepcji materii i Arystotelesowskiej koncepcji Pierwszego Poruszyciela przypisuje jej odwieczność, odmawia jednak wieczności. Materia jako podłoże wszystkiego, co istnieje, musi być odwieczna, jednak jako że jej manifestacje podlegają przyczynowym uwarunkowaniom i jako skończona, sama musi mieć swój początek, którym jest właśnie Nieruchomy Poruszyciel, Bóg.
Al-Farabi.
Al-Farabi ("Abu Nasr Muhammad ibn Muhammad ibn Tarhan ibn Uzlugh al-Farabi", 870-950) bardzo rozwinął filozofię muzułmańską, można powiedzieć, że dopiero on stworzył jej podstawy. Arabowie nazwali go „Drugim Nauczycielem” (pierwszym jest Arystoteles) – nawet Awicenna przyznał, że tylko dzięki komentarzowi Al-Farabiego mógł pojąć "Metafizykę". Większość informacji o życiu Al-Farabiego jest bardzo niepewna – urodził się w Turkiestanie jako syn naczelnika twierdzy Wasiga, z pochodzenia był Turkutem, być może Persem. Uczył się wpierw w Iranie, a od 25. roku życia w Bagdadzie, gdzie spędzić miał około 40 lat życia. Poznał tam język arabski, podstawy filozofii i logikę – jego nauczycielem był sławny chrześcijański lekarz, filozof i komentator Arystotelesa Abu Biszr Matta ibn Junus. Zapoznał się także z pismami Porfiriusza i całą późną filozofią grecką oraz z działalnością ośrodka matematyczno-astronomicznego w Harranie, zwłaszcza z działalnością jego głównego przedstawiciela, filozofa Juhanny ibn Hajlana. Musiał wraz z uczniami opuścić Bagdad na skutek ataku muzułmańskiej ortodoksji i ismailitów. Udał się wpierw do Aleppo, następnie do Damaszku, gdzie spędził ostatnie lata życia i gdzie zmarł. W życiu prywatnym był człowiekiem wyciszonym i skromnym, zainteresowanym muzyką i poezją, prowadzącym ascetyczny tryb życia, chętnie przebywającym wśród uczniów. Był bardziej ustępliwy w stosunku do ortodoksji muzułmańskiej niż Al-Kindi – mimo głębokiej znajomości Arystotelesa, pomijał często wyrażanie "explicite" poglądów arystotelejskich, opierając się bardziej na religijnej "Teologii Arystotelesa". Jest to jedna z przyczyn faktu, że filozofia Al-Farabiego ma charakter mieszany, arystotelesowsko-platoński, i tego, że podejmował próby godzenia i syntezy neoplatonizmu i arystotelizmu oraz neoplatonizmu z islamem.
W Bagdadzie powstała większość dzieł Al-Farabiego. Najobszerniejszą, obejmującą 191 pozycji ich listę utworzył w 1950 turecki uczony Ahmed Atesza. Polski arabista Józef Bielawski dokonał systematyzacji pism Al-Farabiego, dzieląc je na pięć grup: pisma logiczne, pisma etyczne i polityczne, pisma ogólnofilozoficzne i metafizyczne, pisma o Platonie i Arystotelesie oraz pisma matematyczne, astrologiczne, alchemiczne, muzyczne i inne. Szczególne znaczenie dla filozofii ma stanowiąca pewnego rodzaju podsumowanie poglądów filozoficznych Al-Farabiego jego encyklopedia nauk filozoficznych, "Kitab ihsa al-ulum" ("Wyliczenie nauk"), znana filozofii średniowiecznej Zachodu w przekładzie Gerarda z Kremony "Liber de scientiis". W języku polskim dostępne są tłumaczone przez Józefa Bielawskiego platonizujące dzieła polityczne Al-Farabiego, "Kitab fi mabadi ara ahl-madina al fadila" ("Państwo doskonałe") i "Kitab as-sijasa al-madanijja" ("Polityka").
Inaczej niż w przypadku Al-Kindiego, działalność Al-Farabiego ma charakter o wiele bardziej filozoficzny niż przyrodniczy. Uchodził za najwybitniejszego znawcę filozofii greckiej wśród filozofów muzułmańskich. Mniej niż Al-Kindi koncentrował się na próbach uzasadnienia wiedzy faktograficznej za pomocą logiki i metafizyki oraz na próbach uzgodnienia ich z religią objawioną, a bardziej pragnął uprawiać je w postaci czystej, dla nich samych. Za naczelne zadanie postawił sobie udoskonalenie metody zdobywania wiedzy za pomocą logiki. W "Wyliczeniu nauk" Al-Farabi przedstawił muzułmańską koncepcję stosunku filozofii i nauki, przejawiającą się w systemie klasyfikacji nauk. Podzielił całość wiedzy na pięć części: naukę o języku, logikę, matematykę (w tym geometrię, optykę, astronomię, geografię, muzykę), fizykę i metafizykę oraz politykę, prawo i teologię. Jego encyklopedia stanowi więc sumę całej wiedzy dostępnej za czasów Al-Farabiego świata islamskiemu, a właśnie poszukiwanie wiedzy samej dla siebie uznał Al-Farabi za naczelne zadanie filozofii. Al-Farabi uznając, że istnieje tylko jedna prawda i tylko jedna prawdziwa wiedza filozoficzna, twierdził, że prawda ta przenika w jednym stopniu wszystkie dziedziny wiedzy.
Z tej koncepcji prawdy wywodzi się koncepcja stosunku filozofii do teologii Al-Farabiego, zbliżająca go do mutazylitów. W perspektywie ostatecznej, jednej prawdy różnica między teologią a filozofią jest pozorna. Różne są tylko drogi dochodzenia do prawdy w filozofii i w teologii – w pierwszej drogą jest rozum, w drugiej intuicja. Podobnie jak mutazylici (od których przejął wiele poglądów w tej dziedzinie) Al-Farabi próbował więc godzić filozofię i teologię – próby te nie zadowalały jednak muzułmańskiej ortodoksji, jako eklektyczne i mogące zawierać w sobie wiele sprzeczności.
Bracia czystości.
Bracia czystości ("Ichwan as-safa") to tajny związek religijny powstały w Basrze w IX w., który wkrótce swoim zasięgiem objął także Bagdad. Związek był zamknięty, opierał się na systemie inicjacji o intelektualnym charakterze i stopni wtajemniczeń. Istniały cztery takie stopnie – „bracia czyści”, do 30. roku życia, dopiero rozpoczynali naukę; „bracia dobrzy”, do 40 roku życia, mający się wyróżniać życzliwością; „bracia szlachetni”, do 50. roku życia, mieli cechować się dobrą wolą i zajmować rządzeniem; „bracia mądrości i prawdy”, po 50. roku życia, mieli zajmować się sprawami ducha, uprawiać nauki i filozofię i cechować się zdolnością do pełnego mistycznego wglądu w treść Objawienia. Bracia uważali, że łączy ich „jedna dusza”, w związku z czym leżał na nich obowiązek wzajemnej troski, ścisłej współpracy i zachowywania emocjonalnej wspólnoty. Celem bractwa było poszukiwanie prawdy.
Bracia uważali, że prawda jest podzielona na gałęzie – ani w żadnej dyscyplinie naukowej, ani nawet w żadnej religii nie może odnaleźć pełni prawdy. Dlatego też byli zwolennikami badań nad całokształtem wiedzy, na drodze których powstało dzieło encyklopedyczne, "Traktaty braci czystości" ("Rasa'il Ichwan as-Safa") w 51 tomach, mające zawierać całość wiedzy. Dzieło to, oparte na źródłach indyjskich i perskich, ale także na Arystotelesie, "Teologii Arystotelesa", Galenie, Ptolemeuszu, Al-Farabim i Al-Kindim.
Wpływ na średniowieczną filozofię Zachodu.
Wpływ filozofii świata islamu na filozofię Zachodu w wiekach średnich jest szeroki – oprócz niezwykle ważnego dla jej rozwoju przywrócenia wielu pism starożytnych, obejmuje także recepcję wielu muzułmańskich koncepcji filozoficznych, chociaż często recepcja ta miała charakter burzliwej kontrowersji, jak w przypadku dyskusji nad poglądami Awerroesa i awerroizmem łacińskim. Bez pośrednictwa kultury muzułmańskiej większość starożytnych dzieł nie przetrwałaby kilku wieków upadku społecznego po upadkiem cesarstwa zachodniorzymskiego.
Szczególnym przełomem w filozofii Zachodu był dokonany pod wpływem recepcji myśli islamskiej zwrot od wczesnośredniowiecznego i XII-wiecznego platonizmu i augustynizmu, w którym przejawiał się często fideizm, do racjonalizmu arystotelesowskiego pozwalającego na stworzenie wielkich sum Alberta Wielkiego i Tomasza z Akwinu, na wieki systematyzujących teologię katolicką w arystotelesowskim duchu i stanowiących jeden z większych przełomów w kulturze Zachodu, pozwalający znacznie przyspieszyć jej rozwój intelektualny i naukowo-techniczny. Wpływ ten jednak zaczął się dość późno – obejmuje przede wszystkim wiek XIII. Wcześniejsze kontakty Zachodu z islamem nie miały intelektualnego charakteru, a te kontakty intelektualne, które już przedtem istniały, miały charakter przygodny i raczej powierzchowny. Ponadto tyczyły się mniej filozofii, a bardziej nauk szczegółowych. Należy tu wymienić Gerbera z Aurillac (ok. 945-1003), autora ksiąg "Geometria" i "Liber de astrolabio", któremu przypisuje się wprowadzenie na Zachodzie cyfr arabskich; Konstantyna Afrykańczyka (ok. 1020-1087), poliglotę i lekarza, pierwszego tłumacza pism arabskich na łacinę, zwłaszcza pism medycznych Rhazesa, które przyczyniły się do bujnego rozwoju wiedzy medycznej w szkole w Salerno i Montpellier; Adelarda z Bath, który znał dobrze nauki przyrodnicze i przetłumaczył na łacinę "Elementy" Euklidesa, aż do XIX wieku stanowiącą główny podręcznik matematyki. Herman z Karyntii i Robert z Chester przetłumaczyli na łacinę Ptolemeusza i Koran.
Szczególne miejsce w udostępnianiu dzieł arabskich łacińskiemu Zachodowi miały ośrodki w Hiszpanii. Już w X w. zaczęto tłumaczyć je na łacinę na północy Hiszpanii (np. w klasztorze Santa María de Ripoll. Przełomem było zdobycie Toledo przez chrześcijan w 1085 – ilość przekładów w wieku XII znacznie się zwiększyła, a Rajmund z Toledo (1126-1151) założył tam specjalną szkołę tłumaczy, na której czele stanął Dominik Gundissalvi. W szkole tej działali m.in. Jan Hiszpan, Gerard z Kremony, Platon z Tivoli i Anglicy Daniel z Morley i Roger z Hereford. W tym okresie największe znaczenie miała działalność translatorska Gerarda z Kremony, który prócz tekstów przyrodniczych i medycznych tłumaczył pisma Arystotelesa ("Analityki wtóre", "Fizykę", część dzieł przyrodniczych oraz część "Metafizyki") i mylnie przypisywane wtedy Arystotelesowi fragmenty dzieł Proklosa. W XII-wiecznym Toledo tłumaczono też samych filozofów muzułmańskich (Al-Ghazalego, Al-Farabiego, Al-Kindiego, Awicennę, a w okresie późniejszym także Awerroesa) – tu także najbardziej istotne były prace Gerarda z Kremony. Szkoła w Toledo kontynuowała działalność także później, w końcu wieku XII i wieku XIII. Działali w niej wtedy Alfred Anglik (zm. ok. 1220), Michał Scottus (zm. ok. 1235), Hermann Alemannus (zm. ok. 1272), Bartłomiej z Messyny (zm. ok. 1266) i nieznany bliżej franciszkanin Piotr Callego (zm. ok. 1267). To oni przełożyli na łacinę pisma Awerroesa, zwłaszcza jego komentarze do Arystotelesa.
Drugim obok Toledo ośrodkiem studiów nad myślą islamską był Neapol. Cesarz rzymski Fryderyk II, który sam posiadał dobrą znajomość arabskiej literatury i którego nie ograniczała katolicka ortodoksja założył w Neapolu w 1224 Nową Akademię. Działali w niej uczeni toledańscy, Michał Scottus i Hermann Alemannus. Z Neapolu znajomość filozofii Arystotelesa rozprzestrzeniła się nie tylko w całym świecie zachodnim (to tutaj w młodości poznał ją Tomasz z Akwinu), ale i wśród zamieszkujących Zachód Żydów. Innymi ważnymi przekładami był przekład "Teologii Arystotelesa" nieznanego bliżej kleryka Filipa pochodzący z XIII wieku (dzieło to wywarło duży wpływ na filozofię Zachodu, choć mniejszy niż na filozofię muzułmańską) a szczególnie monumentalny przekład całości pism Arystotelesa dokonany przez Wilhelma z Moerbeke (ok. 1215-1286). Wilhelm z Moerbeke dokonał uporządkowania i systematyzacji już istniejących przekładów, a nieistniejące (w tym wszystkie pisma nieznane Arabom) przekłady uzupełnił. Przekłady te odznaczają się wyższym poziomem niż przekłady starsze – częściowo inspirowane przez Tomasza z Akwinu, umożliwiły mu głębsze poznanie filozofii Arystotelesa, niezbędne do budowy całego jego gmachu filozoficznego.
Nowożytna filozofia świata islamu.
Zmierzch filozofii sunnickiej i dalszy rozwój szyickiej.
Awerroes był ostatnim wielkim filozofem sunnickim. Myśl Ibn Chalduna (1332-1406), który był przede wszystkim filozofem dziejów, ma już nieco inny charakter. Innym późnym nurtem filozoficznym w islamie jest sadilijja, ruch derwiszów nawiązujących do działalności Al-Sadiliego. Między Ibn Chaldunem a połową wieku XIX filozofia na terenach sunnickich nie istnieje, a nawet same wzmianki i opinie o niej są bardzo nieliczne i prawie zawsze nieprzychylne (wyjątkiem jest Ibn Chaldun, uznawany za historyka). Istnieją wprawdzie różnego rodzaju komentarze i spisy dzieł pochodzące z tego okresu, mają one jednak charakter kompilacyjny i wtórny. Boga. Nauczanie w tym okresie ogranicza się do prawa i tradycji – wykłada się Koran i teologię, zwłaszcza w interpretacji aszaryzmu. Przyczyną tego stanu rzeczy jest to, że po upadku muzułmańskich państw na Półwyspie Iberyjskim i dokonanych przez Mongołów zniszczeniach na Wschodzie nie było już miejsca dla żywej myśli filozoficznej, rozwinął się natomiast typowy dla muzułmańskiej umysłowości fatalizm, przekonanie, że wszystko zostało dokonane już przez Boga, dzieje się wyłącznie z jego woli, więc że nie jest możliwy jakiś dalszy postęp w świecie ludzkim.
W Iranie filozofia nie upadła całkowicie i stopniowo odżywała, osiągając kolejny szczyt rozwoju za panowania Safawidów. Jeszcze w XIII, XIV i XV w. rozwijały się w niej nowe tendencje filozoficzne, głównie gnostyckie, ezoteryczne i mistyczne oraz neoplatońskie. Szyizm zawsze otwarty był na te różnorodne prądy, które tworzyły w nim różnego rodzaju syntezy. Gnostycyzm reprezentowali przede wszystkim Šohrazūrī, Ibn Kammuna i Kutb ad-Din al-Szirazi, interpretatorzy Suhrawardiego. Pod wpływem Ibn Arabiego znajdowała się natomiast mistyka szyicka ("tašawwūf"). Wszystkie te tendencje występowały w synkretycznej myśli przygotowujących odrodzenie safawidzkie, do których należą ‘Alā al-Dawl Simnāni (XIV w.),
Hajdar al-Amuli (XIV w.) i Sa'id ad-Din Ali Turki al-Isfahani.
Filozofia muzułmańska w XX wieku.
Socjalizm arabski.
Termin „socjalizm arabski” był w czasie zimnej wojny bardzo rozpowszechniony i czynnie propagowany przez władze wielu krajów arabskich, jest on jednak dość luźnym i niedookreślonym konglomeratem idei.
Marksizm.
Marksizm w świecie islamu powstał na skutek recepcji myśli europejskiej – w dużym stopniu na tle zacofania gospodarczego i społecznego wielu krajów muzułmańskich, a także ich współpracy politycznej z ZSRR w czasie zimnej wojny. Prócz europejskich zapożyczeń ma także pewne cechy oryginalne – np. próbuje opierać materializm dialektyczny na specyficznie zinterpretowanej filozofii Ibn Chalduna. Zgodnie z panującym w historiografii marksistowskiej paradygmacie, odnosi się do tradycji klasycznej próbując odnajdywać w niej elementy materialistyczne, dialektyczne i „postępowe”, zarazem krytykując w niej motywy, które uznaje za „reakcyjne”. Ze względu na sytuację polityczną szczególnie akcentuje obecne w myśli lewicowej aspekty antyimperialne, antykolonialne, antyamerykańskie, antysyjonistyczne itp. Rozpowszechniony w czasie zimnej wojny, obecnie ma mniejsze znaczenie.
Już pod koniec XIX wieku powstawały pierwsze organizacje komunistyczne w Egipcie. Jednym z pierwszych znaczniejszych marksistów świata islamu był Sultan Galijew, który związał się już z rewolucją październikową w Rosji – jest on jednak w świecie islamskim mało znany. Działalność polityczna komunistów była zresztą w świecie islamskim bardziej rozpowszechniona niż myśl marksistowska, zwłaszcza w początkowym okresie. Do znanych marksistów świata islamu należą m.in. profesor filozofii w uniwersytecie w Kairze Atif al-Iraki (ur. 1935), Samir Amin, Albert Hourani, Salan ud-Din Bitar, Salam Musa, Afif al-Bahsi, autora książki "Wprowadzenie do socjalizmu arabskiego " (1957), reprezentanci tzw. „marksizmu humanistycznego” Razzaz i Abd al-Mu'min al-Sawi, autor książki "O doktrynie socjalistycznej" Abd al-Kadir Hatim, Raif el-Huri (1911-1966), Mahmud Amin al-Alim, libański psycholog Halim Barakat, Sadik Dżalal al-Azma, tłumacz dzieł Hồ Chí Minha Sargun Bulus i Irańczyk Chosrou Sakiri. Samir Amin (ur. 1931) przez pewien czas był członkiem Francuskiej Partii Komunistycznej, następnie jednak zbliżył się do maoizmu, wywierając nawet wpływ na poglądy Czerwonych Khmerów. Działał społecznie i pisał liczne prace o „zacofaniu społeczno gospodarczym” krajów Trzeciego Świata, zwłaszcza Afryki. Albert Habib Hourani (1915-1993), autor znanych prac "A History of the Arab Peoples" (przekł. pol. "Historia Arabów", 2002), "Arabic Thought in the Liberal Age 1789-1939" był mieszkającym od dzieciństwa na Zachodzie historykiem idei. Salam Musa (1887-1958) był pisarzem, z pochodzenia koptyjskim chrześcijaninem, autorem autobiografii "Tarbiyat Salam Musa" ["Edukacja Salama Musy"]. Przeciwstawiając się brytyjskiemu panowaniu w Egipcie i ubóstwu tego kraju, w czasie podróży po Francji i Wielkiej Brytanii przejął się marksizmem umiarkowanym typu (zbliżonym do fabianizmu), a także poglądami H.G Wellsa, G.B Shawa i Sigmunda Freuda – nawiązując do koncepcji europejskiego oświecenia chciał indywidualnego oświecenia dla siebie i oświecenia dla swojego kraju, możliwości rozwoju Egiptu i drogi do jego niepodległości upatrując w racjonalizmie, sekularyzacji, tzw. światopoglądzie naukowym i socjalizmie. Syryjski socjolog Sadik Dżalal al-Azm (ur. 1937), mieszkający w Damaszku, Bejrucie i Stanach Zjednoczonych, związany jest z marksizmem leninowskim. Jest krytykiem polityki Stanów Zjednoczonych i Izraela. W znanej pracy "Self-Criticism After the Defeat" nawołuje do poszukiwania słabości politycznej świata arabskiego, wierząc, że problemy polityczne (w tym problem Palestyny) mogą być rozwiązane dopiero po rozwiązaniu problemów społecznych krajów arabskich i potępiając reprezentowany przez przywódców świata muzułmańskiego fatalizm ukształtowany na gruncie religijnym. W "Critique of Religious Thought" (1969) podejmuje marksistowską krytykę islamu, wymierzoną zwłaszcza w przywódców religijnych.
Największe znaczenie spośród marksistów świata islamu miał jednak wywodzący się z tradycji szyickiej Libańczyk Husayn Muruwwa (1910-1987), który podjął próbę analizy całokształtu problemów społecznych, politycznych i ekonomicznych świata arabskiego z punktu widzenia marksizmu. Jednocześnie jego prace miały być próbą interpretacji i krytyki klasycznej filozofii muzułmańskiej z punktu widzenia marksizmu, zwłaszcza znalezienia w niej elementów materialistycznych i dialektycznych. Kształcił się w An-Nadżaf, w 1956 wstąpił do partii komunistycznej w Libanie, w 1987 został zamordowany w Bejrucie. Głosił uniwersalizm kulturowy próbując odpowiedzieć na pytanie o miejsce kultury muzułmańskiej na tle kultury światowej którą uznawał za całość, zarazem z tego samego punktu widzenia krytykował Marksa i Engelsa za niedostateczne naświetlenie problemów świata islamskiego – to, że uznali oni świat islamski za część „azjatyckiej formacji gospodarczej” uznał za wynik jej niedostatecznej znajomości, zaprzeczając przy tym, że antagonizm miejskiej i beduińskiej kultury arabskiej ma charakter klasowy i wysuwając twierdzenie, że są one raczej komplementarne niż antagonistyczne.

</doc>
<doc id="665443" url="https://pl.wikipedia.org/wiki?curid=665443" title="Władysław Zalewski (konstruktor)">
Władysław Zalewski (konstruktor)

Władysław Zalewski (ur. 28 stycznia 1892 w Warszawie, zm. 25 listopada 1977 w Londynie) – inżynier mechanik, konstruktor samolotów i silników lotniczych. W latach 1908–1913 skonstruował samolot dwupłatowy "WZ I".
Życiorys.
Absolwent Szkoły Mechaniczno-Technicznej Wawelberga i Rotwanda w Warszawie. W odróżnieniu od wielu ówczesnych konstruktorów był doskonałym matematykiem. W doborze materiałów nie stosował żadnego, bez wcześniejszego sprawdzenia jego właściwości.
W roku 1908 zbudował dwa jednopłatowe modele latające. Rok później, będąc jeszcze studentem, przystąpił do opracowania swego pierwszego samolotu WZ-1. Dwupłatowa maszyna swoim układem przypominała Farmana III, lecz o znacznie mniejszych wymiarach.
Do samolotu tego Zalewski zaprojektował własny silnik. Dwucylindrowy dwusuwowy silnik rotacyjny o mocy 20 KM. Z uwagi na brak środków finansowych musiał przerwać dalsze prace nad jednostką.
W 1911 Zalewski wraz z bratem Bronisławem przystąpił do opracowania jednopłatowego szybowca WZ-II, jego budowę ukończyli rok później. Próby wzlotów szybowca wykonano na łąkach Milanówka.
Z początkiem I wojny światowej Zalewski był ochotnikiem-szeregowcem w 2 Pułku Lotniczym wojsk rosyjskich. Tam przy współpracy rosyjskiego inżyniera Władimira F. Sawielewa zaprojektował dwa czteropłatowe samoloty, które otrzymały one oznaczenia Sawielew-Zalewski S.-Z.-1 i S.Z.-2. Później Zalewski oznaczył go W.Z.III. Prototypy zbudowano w Smoleńsku i wykorzystano na froncie.
W 1916 zaprojektował samolot czteropłatowy oznaczony później WZ-V.
Zalewski opracował w 1917 projekt olbrzymiego bombowca wyposażonego w cztery silniki Sunbeam „Arab” po 215 KM każdy. Był to także czteropłat oznaczony później jako W.Z.-VI. Prace nad tymi samolotami były rozpoczęte na Centralnym Lotnisku Doświadczalnym w Chersoniu nad Morzem Czarnym, zostały jednak przerwane z powodu wybuchu rewolucji październikowej.
Natychmiast po zakończeniu wojny Zalewski powrócił do Polski i rozpoczął pracę nad projektem skrzydłowca (ornitoptera) W.Z.-VII. oraz prace teoretyczne nad zasadami lotu wiropłatów (wiatrakowców). Teoria lotu wiatrakowców (autożyra), całkowicie opracowana w latach 1918–1922, została opublikowana w jednym z czasopism lotniczych wychodzących w Poznaniu. Studium konstrukcyjne skrzydłowca W.Z.-VII przygotowane było całkowicie, ale brak funduszów uniemożliwił jego wykonanie. Była to niewątpliwie jedna z najciekawszych prac Zalewskiego.
Niezależnie od tych prac Zalewski zaprojektował w 1919 dwumiejscowy dwupłat liniowy (samolot rozpoznawczo-bombardujący) nazwany W.Z.-VIII „De-Że-Pe”. Został zamówiony przez Departament Żeglugi Powietrznej Ministerstwa Spraw Wojskowych. Była to pierwsza polska konstrukcja lotnicza po I wojnie światowej. Był on budowany przez Centralne Warsztaty Lotnicze w Warszawie. Budowa tego samolotu została przerwana w 1920 w związku z wojną polsko-sowiecką.
W połowie 1923 nowo utworzona Wielkopolska Wytwórnia „Samolot” w Poznaniu, chcąc podjąć budowę samolotu W.Z.-VIII, zatrudniła Zalewskiego jako konstruktora, lecz choroba uniemożliwiła mu objęcie tego stanowiska. W tym samym roku Wojskowa Centrala Badań Lotniczych w Warszawie przedstawiła Zalewskiemu propozycję ponownego przystąpienia do budowy samolotu WZ-VIII, uznał on jednak za konieczne przeprojektowanie samolotu.
W tym samym czasie zorganizował w WCBL jedno z pierwszych w Polsce lotniczych biur konstrukcyjnych, w którego pracach brali udział późniejsi znani konstruktorzy lotniczy, m.in. Szczepan Grzeszczyk, Jerzy Dąbrowski, Jerzy Drzewiecki i Antoni Uszacki. Dwupłatowy samolot WZ-X został oblatany w sierpniu 1926 na Polu Mokotowskim (powstało 5 maszyn). Była to pierwsza całkowicie polska konstrukcja samolotu bojowego w niepodległej Polsce.
W 1928 Franciszek Żwirko i Edward Peterek wzięli na nim udział w Locie Małej Ententy i Polski. Ze względu na duże zakupy w tamtym okresie samolotów zagranicznych WZ-X nie wszedł do produkcji seryjnej. Zalewski zajmował się także pracami nad trójsilnikowym ciężkim bombowcem. Jego jednopłat metalowy WZ- IX zdobył pierwszą nagrodę w konkursie ogłoszonym w 1925 przez Departament Żeglugi Powietrznej. Samolot jednak nie został zbudowany.
W 1921 Zalewski zaprojektował jednomiejscowy samolot sportowy WZ-XI „Kogutek”. Do budowy płatowca konstruktor wykorzystał części elementów z maszyny WZ-1. Konstruktor postanowił w tym samolocie skupić się na możliwie małej masie samolotu, krótkiej drodze startu i lądowania, kosztem prędkości maksymalnej. Sama budowa samolotu oraz 5-cylindrowy silnik gwiazdowy do tego płatowca o nazwie WZ-18 była wykonywana w jego przydomowym warsztacie w Milanówku niedaleko Warszawy. Na jesieni 1927 samolot był gotowy. WZ-XI „Kogutek” z silnikiem WZ-18 był pierwszym polskim samolotem napędzanym silnikiem polskiej konstrukcji. Płatowiec ten został oblatany 9 października 1927 przez pilota Zbigniewa Babińskiego, podczas lotu z Milanówka do Warszawy z zamiarem uczestnictwa w I Krajowym Konkursie Awionetek na lotnisku mokotowskim. Samolot spóźnił się jednak na start i wziął udział w zawodach poza konkursem. W 1928 Zbigniew Babiński wziął udział na Kogutku w II Krajowym Konkursie Awionetek w Warszawie.
W 1930 dla potrzeb Polskich Linii Lotniczych Zalewski zaprojektował metalowe narty do samolotów pasażerskich Fokker F-VII. W1927 w wytwórni Maszyn Precyzyjnych „Avia” w Warszawie zbudował 7-cylindrowy silnik gwiazdowy Avia WZ-7, który był testowany na samolocie PZL-5 (wykonano 3 sztuki silników). Jeden z nich został użyty do drugiego prototypu samolotu Bartel BM-4d w wytwórni lotniczej „Samolot”.
W latach 1928–1929, pracując w Państwowych Zakładach Lotniczych, zaprojektował czterosilnikowy samolot bombowy PZL.3, który miał silniki umieszczone nad skrzydłami. Projekt ten nie został zrealizowany, głównie ze względu na zbyt wysokie koszty. Część założeń projektu wykorzystano w pracach nad PZL.37 Łoś. Taką koncepcję umieszczenia silników wykorzystali Francuzi przy budowie samolotu Potez 41 w 1933 roku.
W 1930 w „Avii” zbudowano według konstrukcji Zalewskiego prototyp 5-cylindrowego silnika gwiazdowego Avia WZ-100 oraz 5-cylindrowy silnik gwiazdowy Avia WZ-40. Silniki te jednak nie zostały wykorzystane w samolotach.
W 1934 razem z inżynierem J. Falkiewiczem zbudował w firmie „Aeromotor” 2-cylindrowy silnik lotniczy ZF „Bobo” o mocy 10 KM z myślą o zastosowaniu go do napędu motoszybowców lub motocykli.
W 1937 w swoim przydomowym warsztacie w Milanówku zaprojektował i zbudował jednomiejscowy samolot WZ-XII „Kogutek II” przeznaczony do własnego użytku.
W 1939 znalazł się pod okupacją sowiecką. Po podpisaniu umowy Sikorski-Majski przedostał się do Anglii, gdzie otworzył warsztat mechaniczny, w którym projektował jachty oraz silniki do nich. Opatentował wiatrakowy napęd jachtów wielokadłubowych i zbudował prototyp takiego jachtu. Publikował też artykuły w czasopiśmie „Aircraft Engineering”.
Inżynier Władysław Zalewski był pierwszym polskim konstruktorem samolotów i silników, którego konstrukcje były w pełni udane. Poza płatowcami i silnikami wykonał też wiele śmigieł lotniczych.
Zmarł 25 listopada 1977 w Londynie i tam został pochowany.

</doc>
<doc id="665445" url="https://pl.wikipedia.org/wiki?curid=665445" title="Annabrzeskie Wąwozy">
Annabrzeskie Wąwozy

Rezerwat przyrody „Annabrzeskie Wąwozy” – rezerwat przyrody w południowo-zachodniej Polsce, na terenie nadleśnictwa Szprotawa, województwo lubuskie, powiat nowosolski, gmina Bytom Odrzański.
Rezerwat położony jest w północno-zachodniej części Wzgórz Dalkowskich, na pograniczu województwa dolnośląskiego i województwa lubuskiego, około 1,0 km na południe od miejscowości Bonów.
Rezerwat został utworzony w 1977 r. Jest to rezerwat leśny o powierzchni 56,11 ha. Celem ochrony jest: zachowanie naturalnego zróżnicowania ekosystemów leśnych z zachowaniem cennych gatunków flory i fauny. Rezerwat służy dla celów naukowych, dydaktycznych i krajobrazowych.
Rezerwat obejmuje bardzo ciekawą pod względem florystycznym i krajobrazowym, sfałdowaną część zalesionej wierzchowiny Wzgórz Dalkowskich poprzecinaną wąwozami. Obszar rezerwatu charakteryzuje się silnie rozwiniętą rzeźbą terenu. Najwyższe wzniesienie osiąga wysokość 220 m n.p.m. Różnice względne między szczytami wzniesień a dnem wąwozów dochodzą do 50 m. Występuje na nim las z żyzną i kwaśną buczyną niżową i rosnącymi sporadycznie dębami i świerkami. Starodrzew występujący miejscowo datuje się na 250–400 lat – buk i do 300 lat – dąb. Pozostała część lasów ma około 40–60 lat. W rezerwacie stwierdzono 192 gatunki roślin naczyniowych oraz faunę typową dla starodrzewów bukowych. Zidentyfikowano również płaty roślinności ciepłolubnej z dziurawcem nadobnym ("Hypericum pulchrum"). Ochroną częściową objęte są gatunki występujące w runie leśnym: gnieźnik leśny, widłak jałowcowaty oraz podrzeń żebrowiec. W rezerwacie stwierdzono następujące zespoły leśne: "Carici elongatae-Alnetum", "Circaeo-Alnetum", "Ficario-Ulmetum", "Galio-Carpinetum", "Luzulo pilosae-Fagetum", "Melico-Fagetum", "Pino-Quercetum".

</doc>
<doc id="665446" url="https://pl.wikipedia.org/wiki?curid=665446" title="Grigorij Rosen">
Grigorij Rosen

Grigorij Włądimirowicz Rosen (ros. Григорий Владимирович Розен, niem. "Georg Andreas von Rosen"; ur. 30 września (11 października) 1782, zm. 6 (18) sierpnia 1841, Moskwa) – generał rosyjski pochodzenia niemieckiego, baron.
Życiorys.
Pochodził z estońskiej rodziny arystokratycznej. Imię jego tłumaczy się jako Grzegorz, jeśli przyjąć za punkt wyjścia wersję rosyjską, lub też Jerzy, jeśli przyjąć wersję niemiecką. Już jako siedmiolatek przystał na służbę wojskową.
Walczył w kampanii francuskiej lat 1805-1807, potem bił się ze Szwedami na terenie Finlandii (1808-1809). Walczył również w kampanii lat 1812-1814, odznaczył się w bitwie pod Borodino, doszedł do Paryża.
Od 1809 generał-major, generał-lejtnant od 1813 roku, generał-adiutant od 1818 roku, generał piechoty od 1826 roku.
Od 1827 roku był dowódcą 6 korpusu litewskiego. Walczył w czasie powstania listopadowego.
W końcu września 1831 roku wyznaczony dowódcą korpusu kaukaskiego, którym był do 1837 roku. W tym okresie między innymi tłumił zrywy narodowowyzwoleńcze, w tym powstanie listopadowe i powstanie Czeczenów.
W ostatnich latach życia, od 1837 roku pełnił również godność senatorską. Odznaczony Orderem Świętego Andrzeja, Orderem Świętego Aleksandra Newskiego, Orderem Świętego Jerzego II, III i IV klasy, Orderem Świętego Włodzimierza I, II i III klasy, Orderem Świętej Anny I klasy, Krzyżem Wielkim Polskiej Odznaki Zaszczytnej za Zasługi Wojenne, pruskim Pour le Mérite, Orderem Czerwonego Orła, perskim Orderem Lwa i Słońca.
Zmarł w Moskwie i tam też jest pochowany.

</doc>
<doc id="665447" url="https://pl.wikipedia.org/wiki?curid=665447" title="Jerzy Rosen">
Jerzy Rosen



</doc>
<doc id="665448" url="https://pl.wikipedia.org/wiki?curid=665448" title="Le Boudin">
Le Boudin

Le Boudin – oficjalny marsz Legii Cudzoziemskiej.
Marsz został skomponowany przez szefa orkiestry – Wilhema, krótko przed wyjazdem na kampanię do Meksyku. "Le Boudin" śpiewa się wyłącznie stojąc na baczność. Można przy nim maszerować, ale w żadnym wypadku nie śpiewa się go maszerując. Marsze defiladowe wykonywane są wolnym krokiem (88 na minutę). Krok marszowy Legii jest znacznie wolniejszy od innych francuskich oddziałów wojskowych (ok. 120 kroków/min). Ten majestatyczny marsz powoduje że na defiladzie 14 lipca z okazji narodowego święta Francji (zdobycie Bastylii) legioniści znacznie się wyróżniają i są entuzjastycznie nagradzani brawami przez tłum.
Znaczenie słowa "Le Boudin" tłumaczone jest na dwa sposoby. Jedni mówią, że chodzi o kaszankę bo takie jest dosłowne, francuskie znaczenie tego słowa, inni twierdzą, że chodzi o zwinięty, wełniany koc umocowany na plecaku dawnego legionisty. Większość przychyla się do tej drugiej wersji ponieważ chodziło o kształt tego koca, który przypominał wielką kaszankę. Z czasem ten niebieski koc, który był częścią polowego wyposażenia legionisty, przekształcił się w długą chustę. W umundurowaniu paradnym, owija się go parokrotnie powyżej bioder i nosi pod pasem polowym.
Słowa „Le Boudin”.
&lt;poem&gt;Tiens, voilà du boudin, voilà du boudin, voilà du boudin,
pour les Alsaciens, les Suisses et les Lorrains,
pour les Belges y en a plus, pour les Belges, y en a plus,
ce sont des tireurs au cul.
Nous sommes des dégourdis,
nous sommes des lascars,
des types pas ordinaires,
nous avons souvent notre cafard,
nous sommes des légionnaires.
Au Tonkin, la Légion immortelle
à Tuyen-Quang illustra notre drapeau,
héros de Camerone et frères modèles,
dormez en paix dans vos tombeaux.
Tiens, voilà du boudin, voilà du boudin, voilà du boudin,
pour les Alsaciens, les Suisses et les Lorrains,
pour les Belges y en a plus, pour les Belges, y en a plus,
ce sont des tireurs au cul.
Nos anciens ont su mourir
pour la gloire de la Légion,
nous saurons bien tous périr,
suivant la tradition.
Au cours de nos campagnes lointaines,
affrontant la fièvre et le feu,
oublions avec nos peines,
la mort qui nous oublie si peu,
nous, la Légion.
Tiens, voilà du boudin, voilà du boudin, voilà du boudin,
pour les Alsaciens, les Suisses et les Lorrains,
pour les Belges y en a plus, pour les Belges, y en a plus,
ce sont des tireurs au cul.&lt;/poem&gt;

</doc>
<doc id="665450" url="https://pl.wikipedia.org/wiki?curid=665450" title="Czosnek askaloński">
Czosnek askaloński

Czosnek askaloński ("Allium ascalonicum" L.), nazywany także szalotką lub cebulą szalotką, rzadziej „cebuloczosnkiem” – gatunek rośliny należący do rodziny amarylkowatych, podrodziny czosnkowych. Pochodzi z Bliskiego Wschodu – Izrael, Jordania, Syria. Według części ujęć taksonomicznych właściwą nazwą gatunkową jest "Allium hierochuntinum" Boss. .
Morfologia.
Bylina, geofit. Cebula główna okryta fioletowymi łuskami i otoczona licznymi cebulami potomnymi. Odmiany uprawne mają także inną barwę łusek okrywających.

</doc>
<doc id="665461" url="https://pl.wikipedia.org/wiki?curid=665461" title="Stefan Moszoro-Dąbrowski">
Stefan Moszoro-Dąbrowski

Stefan Moszoro-Dąbrowski (ur. 16 listopada 1957 w Rosario) – kapłan rzymskokatolicki, numerariusz, wikariusz regionalny Prałatury Personalnej Opus Dei w Polsce. Obecnie mieszka w Warszawie.
Życiorys.
Rodzina.
Pochodzi z rodziny ormiańskiej. Jego matka Ludmiła Dąbrowska (1917–2012) uniknęła aresztowania przez NKWD we Lwowie w 1939, uciekła do Krakowa. Krótko później została aresztowana, pod koniec wojny trafiła do obozu koncentracyjnego w Auschwitz. Po wojnie wyemigrowała do Londynu, gdzie poznała męża, polskiego emigranta Kazimierza Moszoro (1911–1998). Przed wojną rodzice byli działaczami akademickimi we Lwowie. Osiedlili się w Rosario, gdzie mieli czwórkę dzieci.
Studia.
Studiował elektrotechnikę na wydziale elektroniki w Argentynie, w grudniu 1980 uzyskując tytuł inżyniera elektronika jako pierwszy i najmłodszy w swoim roczniku. Studiował teologię w Rzymie. Obronił doktorat na Uniwersytecie Nawarry w Pampelunie (Hiszpania).
Opus Dei.
Wychowany w rodzinie katolickiej, która w latach 70. nawiązała kontakt z pracą apostolską Opus Dei w Argentynie. Uczestniczył w działaniach ośrodka akademickiego "El Litoral" w Rosario. W sierpniu 1972 poprosił o przyjęcie do Opus Dei. Osobiście poznał św. Josemarię Escrivę de Balaguera, gdy ten odwiedził Argentynę w czerwcu 1974 roku. Po studiach inżynierskich przeniósł się do Rzymu. Wiele razy miał okazję spotykania się z bł. Alvaro del Portillo. W dniu 6 czerwca 1982 roku w bazylice św. Piotra papież Jan Paweł II udzielił mu święceń kapłańskich (ks. Moszoro był wówczas wyświęcony w gronie 33 alumnów Opus Dei). W latach 1984–1989 był duszpasterzem akademickim w Tucuman i kapelanem ośrodka "El Cebil".
Jest jednym z pierwszych członków Opus Dei w Polsce. Na prośbę bł. Alvaro del Portillo przybył do Polski w listopadzie 1989, aby rozpocząć stałą pracę apostolską Opus Dei w Polsce. W latach 1989–1999 pełnił funkcje wikariusza regionalnego Opus Dei na Polskę, jego następcą został ks. Piotr Prieto. W latach 1999–2013 pełnił funkcję Kierownika duchowego Prałatury w Polsce. 19 kwietnia 2013 ponownie został mianowany Wikariuszem Regionalnym.
Twórczość.
Ks. Moszoro-Dąbrowski pisze felietony w katolickim tygodniku "Idziemy", które w roku 2015 zostały opublikowane w dwóch książkach:
Życie prywatne.
Jego bratem jest Bartłomiej Moszoro.

</doc>
<doc id="665462" url="https://pl.wikipedia.org/wiki?curid=665462" title="Podcerkwy">
Podcerkwy

Podcerkwy (też: "Podcerkiew") – osada leśna w Polsce położona w województwie podlaskim, w powiecie hajnowskim, w gminie Białowieża na obszarze Puszczy Białowieskiej.
W latach 1975–1998 miejscowość administracyjnie należała do województwa białostockiego.
Wskazówka.
W potocznym użyciu także alternatywna nazwa miejscowości "Podcerkiew".

</doc>
<doc id="665464" url="https://pl.wikipedia.org/wiki?curid=665464" title="Surfbarre">
Surfbarre



</doc>
<doc id="665465" url="https://pl.wikipedia.org/wiki?curid=665465" title="Surfbarr">
Surfbarr



</doc>
<doc id="665469" url="https://pl.wikipedia.org/wiki?curid=665469" title="Przewłoka (województwo podlaskie)">
Przewłoka (województwo podlaskie)

Przewłoka (też: "Przawiołka") – nadgraniczna osada leśna w Polsce położona w województwie podlaskim, w powiecie hajnowskim, w gminie Białowieża. 
Osada leży na obszarze Puszczy Białowieskiej. Obecnie jest wyludniona. Znajduj się tam ruiny dawnego hotelu dla myśliwych.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Świętych Cyryla i Metodego w Hajnówce.
Wskazówka.
W potocznym użyciu także alternatywna nazwa miejscowości "Przawiołka".

</doc>
<doc id="665470" url="https://pl.wikipedia.org/wiki?curid=665470" title="Ryjówki">
Ryjówki

Ryjówki (Soricinae) – podrodzina ssaków z rodziny ryjówkowatych (Soricidae).
Występowanie.
Podrodzina obejmuje gatunki występujące w Eurazji i Ameryce.
Podział systematyczny.
Do podrodziny należą następujące występujące współcześnie plemiona:
Opisano również plemię wymarłe:
Rodzaje wymarłe nie należące do żadnego z ww. plemion:

</doc>
<doc id="665471" url="https://pl.wikipedia.org/wiki?curid=665471" title="Wizon amerykański">
Wizon amerykański

Wizon amerykański, norka amerykańska, wizon ("Neogale vison") – gatunek drapieżnego ssaka z rodziny łasicowatych (Mustelidae).
Nie jest blisko spokrewniony z norką europejską i oba gatunki nie mogą się krzyżować. W Polsce gatunek łowny bez okresu ochronnego.
Taksonomia.
"M. vison" i "M. microdon" zostały przeniesione w 1997 roku do rodzaju "Neovison", ale liczne badania genetyczne wykazały, że "M. vison" jest zagnieżdżony w amerykańskim kladzie rodzaju "Mustela". Alternatywna hipoteza wykazała przeniesienie amerykańskiego kladu ("M. vison", "M. frenata", "M. felipei", "M. africana") do rodzaju "Neogale".
Nazwa zwyczajowa.
W wielu polskich publikacjach dotyczących literatury zoologicznej dla określenia gatunku "Neovison vison" używana jest nazwa zwyczajowa „norka amerykańska”. W publikacji „Polskie nazewnictwo ssaków świata” wydanej przez Muzeum i Instytut Zoologii Polskiej Akademii Nauk nadano jednak temu gatunkowi nową nazwę „wizon amerykański” aby podkreślić odrębność tego taksonu od norki europejskiej.
Występowanie.
Norka amerykańska jest powszechnie spotykana w Ameryce Północnej. Występuje niemal w całej Kanadzie i 48 z 50 stanów USA.
Od lat 50. XX w. norka amerykańska występuje dziko także w Europie, gdzie została sprowadzona jako zwierzę futerkowe.
Dzikie populacje tego gatunku, zostały zapoczątkowane poprzez wypuszczenia w latach 50. XX wieku na terenach ówczesnego Związku Radzieckiego i obecnie występują na Islandii, w krajach skandynawskich, Wielkiej Brytanii, Hiszpanii, Francji, Niemczech, Polsce i części Rosji.
Wygląd.
Norki amerykańskie mają wydłużone ciało z relatywnie krótkimi łapami i ogonem. Głowa norki jest mała i dość płaska; palce tylnych nóg spięte błoną.
Pokryte są gęstym, miękkim, nieprzepuszczającym wody futrem, zwykle barwy brązowej. Podbródek zwykle biały.
Norka amerykańska jest większa i cięższa od norki europejskiej.
Ciało norki amerykańskiej ma długość 30 – 43 cm, zaś długość ogona to ok. 13 – 23 cm. Masa ciała zawiera się w przedziale od 0,7 do 1,3 kg. Samce i samice dość znacznie różnią się wielkością; podane przedziały wielkości i masy w swych górnych granicach dotyczą samców, zaś w dolnych – samic.
Hodowlana odmiana tego gatunku osiąga większe rozmiary o 30% w stosunku do dzikiej.
Tryb życia.
Gatunek ten żyje w pobliżu śródleśnych wód. Norki amerykańskie przejawiają aktywność głównie w nocy i o zmierzchu, w ciągu dnia przebywają w samodzielnie wykopanych norach ziemnych, które mogą mieć do 3 metrów długości. Niekiedy norka nie buduje własnej nory, lecz zajmuje już istniejącą lub osiedla się w nisko położonej dziupli lub wykrocie.
Poza okresem godowym prowadzą samotniczy tryb życia i agresywnie reagują na innych przedstawicieli własnego gatunku. Granice własnego terytorium oznaczają przy pomocy wydzieliny gruczołów okołoodbytowych. Wielkość terytorium poszczególnych osobników związana jest z płcią zwierzęcia: samice mają rewiry wielkości 8 – 20 ha, obszar samca dochodzi niekiedy do 440 ha.
Dobrze pływają i potrafią nurkować do głębokości 6 metrów. U płynącej norki skóra nie ulega zamoczeniu dzięki warstwie powietrza, tworzącej izolację. Lecz podczas deszczu czy w kontakcie z rosą łatwo może ulec przeziębieniu (szczególnie w czasie linienia i w zimne dni).
Norki wydają dość mało dźwięków i są zaliczane do zwierząt cichych.
Pożywienie.
Norki amerykańskie są mięsożerne i są zręcznymi myśliwymi. Zjadają drobne ssaki (piżmaki, zające, ryjówki), a także żaby, bezkręgowce – stawonogi (np. raki) i owady, a często również ryby i ptactwo wodne. Norki zjadają także jaja ptaków.
Rozmnażanie.
Raz do roku samica po ok. 40 – 80-dniowej ciąży rodzi 2 – 8 młodych (najczęściej 2 – 3). Okres godowy przypada na okres od lutego do początku kwietnia, narodziny młodych – na koniec kwietnia lub maj. Samica rodzi w gnieździe wyścielonym włosami, piórami i suchymi roślinami. Młode spędzają w nim pierwsze tygodnie życia. Po ok. 6 tygodniach są już częściowo samodzielne, zaś na jesieni matka opuszcza je ostatecznie. Dojrzałość płciową samice osiągają po ok. roku, zaś samce – po 18 miesiącach. Żyją do 4 – 6 lat.
Podgatunki.
Wyróżnia się kilkanaście podgatunków norki amerykańskiej:
Norki w hodowli.
Norki amerykańskie są w wielu krajach europejskich (w tym także w Polsce) i na rosyjskiej Syberii dość powszechnie hodowane na fermach norek, jako zwierzęta futerkowe.
Forma fermowa tego gatunku jest znacznie większa od dzikiej (30 – 50 cm długości, ogon – 12 – 20 cm, waży dwukrotnie więcej aniżeli dzika).
W warunkach fermowych uzyskano ponad 200 odmian barwnych norki m.in.:
Od 1991 r. istnienie ferm hodujących norki amerykańskie jest zakazane w Szwajcarii (mimo że wcześniej norki nie były tam nawet hodowane), od 1998 – w Austrii (istniały tam 3 fermy), a od 2003 – w Wielkiej Brytanii.
Norki hodowlane nie radzą już sobie tak dobrze w środowisku naturalnym jak ich przodkowie.
Największym producentem skór norek na świecie są (stan w roku 2010): Dania (na ten kraj przypada ponad połowa światowej produkcji), Holandia, Norwegia, Finlandia i Szwecja.
W 2013 roku Polska zajęła drugie miejsce w produkcji i eksporcie futer m.in. z norek.
Użytkowość.
Norki hodowane na fermach żywią się produktami ubocznymi pochodzenia zwierzęcego (zarówno z ubojni drobiu, jak i zakładów przetwórstwa rybnego). Kontrolę nad obrotem tymi produktami oraz fermami pełni Inspekcja Weterynaryjna. Fermy poddawane są obligatoryjnej kontroli na podstawie listy kontrolnej SPIWET 52.
W Polsce opracowany został także tak zwany „wskaźnik sprawności utylizacyjnej fermy”. Wskazuje on, w jakim procencie fermy zwierząt futerkowych mięsożernych redukują ilość odpadów pochodzenia zwierzęcego poprzez podawanie ich jako pokarmu.
Z norek hodowlanych, poza futrem używanym do wyrobu: ubrań, etoli, galanterii, biżuterii i rzęs, otrzymuje się także tłuszcz, z którego powstaje olej norkowy.
Wpływ na przyrodę.
Norki amerykańskie sprowadzone zostały do Europy jako zwierzęta futerkowe. W stanie dzikim gatunek ten występuje w Ameryce Północnej, ale obecnie można go już również spotkać na terenie całej Eurazji, gdzie została introdukowana. Zdania na temat jej wpływu na populację rodzimej dla Europy norki europejskiej są podzielone: niektórzy uważają, że norka amerykańska wyparła europejską, a inni - że zajęła miejsce wcześniej wytępionej norki europejskiej.
Do powstania dzikiej populacji norek amerykańskich przyczynił się ZSRR, na terenie którego prowadzono od roku 1937 do lat 50. XX w. na szeroką skalę jej aklimatyzację. Szacuje się, że wypuszczono wtedy celowo ponad 20 tysięcy tych zwierząt. Do lat 70. obserwacje norek były sporadyczne i pochodziły z północnej i wschodniej części Polski (Pomorze, Pojezierze Warmińsko-Mazurskie, Podlasie, Mazowsze). Na początku lat 80. obserwacje stały się liczniejsze, pochodziły najczęściej z dolin rzecznych Narwi, Biebrzy, Supraśli, z Mazur, Suwalszczyzny i Podlasia, Mazowsza, oraz Pomorza Zachodniego (Ruprecht 1996). W latach 80. kolonizacja terenu Polski nabrała tempa i gatunek zajął kolejne rejony kraju, należące dziś do województw: kujawsko-pomorskiego, wielkopolskiego, lubuskiego i dolnośląskiego. Do końca lat 90. norka amerykańska skolonizowała niemal cały obszar Polski. Wkrótce po rozpowszechnieniu się norka amerykańska zaczęła wśród przyrodników uchodzić za gatunek bardzo destrukcyjny dla rodzimych zoocenoz, wręcz wyniszczający lokalne populacje niektórych ptaków i ssaków. Szczególnie wiosną i latem ptaki w okresie lęgów i wyprowadzania piskląt są bardzo wrażliwe na jej drapieżnictwo. Ponadto samice kaczek, gęsi, łysek i perkozów podczas wychowu piskląt pierzą się na kilka tygodni, tracąc zdolność lotu i stając się wówczas bezbronne wobec drapieżników. Przypuszcza się, że ekspansja norki amerykańskiej odpowiada za obserwowane spadki populacji wielu gatunków ptaków, szczególnie łyski, a także za spadek liczebności piżmaka. W ramach ochrony przyrody podejmowane są próby eliminacji tego gatunku ze środowiska (jak dotąd na wyspach Szkocji i Morza Bałtyckiego), lub ograniczania liczebności populacji (np. w wielu parkach narodowych w Polsce, m.in. w ramach projektu "Polskie ostoje ptaków" finansowanego przez europejski instrument LIFE+).
Opinie na temat znaczenia współczesnych ferm norek dla zagrożenia dzikiej przyrody przez norkę amerykańską są podzielone. Współczesne badania genetyczne wskazują, że w Polsce dzika populacja norek amerykańskich jest wciąż zasilana w osobniki z różnych źródeł, a w pobliżu ferm norek wykazuje podobieństwa genetyczne do norek na fermie, co oznacza, że ucieczki norek z ferm wciąż zasilają dziką populację tego gatunku. Zwolennicy hodowli norek podkreślają natomiast, że tylko niewielki procent norek dziko żyjących pochodzi od hodowanych fermowo przodków, obecnie hodowane norki dalece odbiegają od swoich dzikich protoplastów i wątpliwe, czy obecnie utrzymywane na fermach zwierzęta potrafiłyby tak dobrze się zaaklimatyzować i przeżyć jak norki hodowane 20 i więcej lat temu. Ponadto obecne przepisy zabezpieczają fermy przed ucieczkami zwierząt, a także hodowcom nie zależy na utracie cennych zwierząt.

</doc>
<doc id="665473" url="https://pl.wikipedia.org/wiki?curid=665473" title="Messier 62">
Messier 62

Messier 62 (znana również jako M62 lub NGC 6266) – gromada kulista w gwiazdozbiorze Wężownika. Odkrył ją 7 czerwca 1771 roku Charles Messier, 4 czerwca 1779 roku znalazła się w katalogu Messiera.
Obiekt jest oddalony o 22,5 tys. lat świetlnych od Ziemi oraz 6,1 tys. lat świetlnych od centrum Galaktyki. Ma jasność 6,5. W M62 znajduje się 89 gwiazd zmiennych, głównie typu RR Lyrae, oraz wiele rentgenowskich układów podwójnych.

</doc>
<doc id="665474" url="https://pl.wikipedia.org/wiki?curid=665474" title="NGC 6266">
NGC 6266



</doc>
<doc id="665475" url="https://pl.wikipedia.org/wiki?curid=665475" title="M62">
M62



</doc>
<doc id="665479" url="https://pl.wikipedia.org/wiki?curid=665479" title="Zwierzyniec (województwo podlaskie)">
Zwierzyniec (województwo podlaskie)

Zwierzyniec – osada śródleśna w Polsce położona w województwie podlaskim, w powiecie hajnowskim, w gminie Białowieża. Leży na obszarze Puszczy Białowieskiej w pobliżu drogi wojewódzkiej nr 689.
Osada jest częścią składową sołectwa Czerlonka. Znajduje się tu również rezerwat hodowlany żubrów.
W latach 1975–1998 miejscowość administracyjnie należała do województwa białostockiego.
24 marca 1903 urodził się tu Igor Newerly – polski pisarz i pedagog.
Do 2008 w Zwierzyńcu mieszkał Włodzimierz Pirożnikow – leśnik, myśliwy i przewodnik puszczański, wieloletni kierownik Ośrodka Hodowli Żubrów Białowieskiego Parku Narodowego.
Wierni kościoła rzymskokatolickiego należą do parafii św. Teresy od Dzieciątka Jezus w Białowieży.
Pomnik żubra.
W Zwierzyńcu, na pamiątkę polowania cara Aleksandra II Romanowa w dniach 7-8 października 1860, w roku 1862 postawiono wykonany ze spiżu, ważący ok. 4 ton, pomnik żubra (odlany w Petersburskiej Fabryce Ogariewa). Figura stała na kamiennej płycie, która z kolei spoczywała na żeliwnym cokole. Z czterech stron postumentu umieszczono krótką informację o pobycie cara, a okolicę obsadzili drzewami sam car i jego goście. Pomnik ten wspomina Igor Newerly w swojej autobiografii "Zostało z uczty bogów".
Podczas I wojny światowej wojska rosyjskie zabrały pomnik do Moskwy, skąd po wojnie polsko-bolszewickiej na wniosek rządu polskiego wrócił na ziemie polskie i stanął na dziedzińcu Zamku Królewskiego w Warszawie. W 1928 pomnik został przeniesiony do letniej rezydencji prezydentów RP w Spale, gdzie znajduje się do dziś. W Zwierzyńcu pozostały jedynie fragmenty postumentu pomnika, jednakże nieopodal ustawiono jego kopię. 18 września 2014 roku odsłonięto kolejną kopię pomnika żubra. 

</doc>
<doc id="665480" url="https://pl.wikipedia.org/wiki?curid=665480" title="Norka">
Norka

Norka – nazwa dwóch gatunków zwierząt z rodziny łasicowatych:

</doc>
<doc id="665482" url="https://pl.wikipedia.org/wiki?curid=665482" title="Józef Walenty Krzyżanowski">
Józef Walenty Krzyżanowski

Józef Walenty Krzyżanowski (ur. 1799 w Krakowie, zm. 19 kwietnia 1849 tamże) – prawnik, poseł do Sejmu Ustawodawczego w Wiedniu w 1848 roku, Prezes Rady Miejskiej w Krakowie.
Życiorys.
W 1815 rozpoczął studia prawnicze na Uniwersytecie Jagiellońskim, po ich ukończeniu pracował w sądownictwie Wolnego Miasta Krakowa; od 1833 był członkiem Towarzystwa Naukowego Krakowskiego. W 1846 został ministrem sprawiedliwości w Rządzie Narodowym Rzeczypospolitej Polskiej. Od 29 marca 1848 przewodniczył Komitetowi Obywatelskiemu starając się nie dopuścić do radykalizacji nastrojów społecznych; po zbombardowaniu Krakowa przez Austriaków podpisał akt kapitulacji miasta 26 kwietnia 1848. Od lipca do września 1848 był posłem do parlamentu wiedeńskiego.
2 października 1848 został jednym z radnych w wyborach do przywróconej (po likwidacji Rzeczypospolitej Krakowskiej) Rady Miejskiej. Nowa rada składała się z 40 osób; jej skład zatwierdził Gubernator Galicji Wacław Zalewski w dniu 7 października 1848, mianując jej prezesem Józefa Krzyżanowskiego, zaś wiceprezesem – Ignacego Paprockiego.
Nowa rada była przez mieszkańców oskarżana o bierność, z kolei władze austriackie robiły co mogły, aby ograniczyć jej kompetencje i utrudnić działalność. W czasie półrocznych rządów Krzyżanowskiego udało się rozpocząć wydawanie dziennika: 3 listopada 1848 zaczął ukazywać się „Czas” (wychodził codziennie nieprzerwanie do września 1939 przez 91 lat).

</doc>
<doc id="665486" url="https://pl.wikipedia.org/wiki?curid=665486" title="Korsakowo">
Korsakowo

Korsakowo (ros. "Корсаково") – wieś w Rosji, w obwodzie orłowskim, ośrodek administracyjny rejonu korsakowskiego.

</doc>
<doc id="665487" url="https://pl.wikipedia.org/wiki?curid=665487" title="Krasnaja Zaria">
Krasnaja Zaria

Krasnaja Zaria (ros. "Красная Заря") - wieś w Rosji, w obwodzie orłowskim, ośrodek administracyjny rejonu krasnozorieńskiego.

</doc>
<doc id="665492" url="https://pl.wikipedia.org/wiki?curid=665492" title="Léopold Sédar Senghor">
Léopold Sédar Senghor

Léopold Sédar Senghor (ur. 9 października 1906 w Joal, zm. 20 grudnia 2001 w Verson) – senegalski polityk i poeta. Pierwszy prezydent Republiki Senegalu.
Życiorys.
Urodził się w 1906 roku w miejscowości Joal-la-Portugaise. Pochodził z kupiecko-plantatorskiej rodziny z ludu Sererów. W 1913 roku został wysłany przez rodziców do katolickiej szkoły z misyjnej internatem. Planował zostać księdzem, z czego zrezygnował w wieku 20 lat, kiedy to porzucił szkołę katolicką i przeniósł się do liceum w Dakarze. W 1928 roku korzystając ze stypendium wyjechał do Paryża, gdzie kontynuował naukę w Lycée Louis-le-Grand i na Sorbonie. W trakcie studiów zetknął się z wieloma czarnoskórymi intelektualistami. Szczególnie znajomość z Aimé Césaire’m i Léonem Damasem miała istotny wpływ na powstanie i sformułowanie przez niego w przyszłości koncepcji „négritude”.
Po ukończeniu studiów pracował jako nauczyciel literatury francuskojęzycznej w szkole średniej w Tours. Był pierwszym tak wysoko wykwalifikowanym czarnoskórym nauczycielem we Francji. Od listopada 1933 roku uczestniczył w tworzeniu Towarzystwa Zachodnioafrykańskich Studentów (później został przewodniczącym organizacji). W 1934 roku rozpoczął wydawanie pisma L’Etudiant Noir” („Czarny Student”). W 1937 roku wydał zbiór wierszy „Pigments“. W latach 30. zaangażował się ponadto w politykę. W 1936 roku zasilił listę członków Francuska Sekcja Międzynarodówki Robotniczej (SFIO).
Wziął udział w II wojnie światowej jako żołnierz armii francuskiej. Dostał się do niewoli i dwa lata spędził w hitlerowskich obozach koncentracyjnych. Z okresu obozowego pochodzą liczne wiersze Senghora. Następnie uczestniczył w działaniach ruchu oporu. W 1944 roku przez kilka tygodni ukrywał Żydówkę i jej syna. Po wyzwoleniu kraju w 1944 roku zdobył zatrudnienie jako wykładowca w Narodowym Instytucie Zamorskich Terytoriów, w Katedrze Lingwistyki Afrykańskiej. Prowadził badania nad narodową poezją Sererów. W karierze akademickiej udało mu się osiągnąć tytuł profesora. W 1945 roku został wybrany do francuskiego Zgromadzenia Narodowego i Rady Wykonawczej Senegalu. W 1948 roku odszedł z SFIO i utworzył Bloc Démocratique Sénégalais. W 1951 roku ponownie wybrany do Zgromadzenia Narodowego a w 1956 na burmistrza Thiès. W 1956 utworzył nową partię - Narodowy Blok Senegalski a w 1959 Senegalski Związek Postępowy reprezentujący nurt socjaldemokratyczny.
W grudniu 1959 roku wygłosił apel, w którym domagał się od Francji przyznania niepodległości. W sierpniu 1960 roku rozpadła się krótkotrwała Federacja Mali, a Senegal stał się niezależną republiką. Senghor odniósł jednoznaczne zwycięstwo w wyborach prezydenckich w 1961. Jako prezydent próbował zmodernizować rolnictwo, zaszczepić poczucie społeczeństwa obywatelskiego i zacieśnić współpracę z sąsiadami (kontynuując przy tym współpracę gospodarczą i wojskową z Francuzami). Opowiadał się za socjalizmem opartym na realiach afrykańskich (tzw. afrykański socjalizm). Socjalistyczne idee Senghora były demokratyczne i humanistyczne, a on sam unikał radykalnych haseł. Umiarkowanie Senghora doprowadziło do jego sporu z premierem Mamadou Dia. Premier opowiedział się za utworzeniem w Senegalu państwa socjalistycznego, typu autorytarnego oraz zerwaniem więzi z Francją. W nocy z 17 na 18 grudnia 1962 roku popierająca Dia część armii przeprowadziła zamach stanu. Pucz nie powiódł się, a Dia został skazany na karę więzienia. 3 marca 1962 roku po referendum zatwierdzono nową konstytucje, zgodnie z nią Senegal stał się republiką prezydencką (co obowiązywało od 1963 do 1970), a oficjalną opcją polityczną republiki ogłoszono „socjalizm afrykański”. Rok później wprowadzono system rządów jednopartyjnych.
Uchodził za rzecznika Trzeciego Świata. Wielokrotnie protestował przeciwko nieuczciwym warunkom handlu, które działały na niekorzyść państw kontynentu. Opowiadał się przeciwko sympatyzującymi z blokiem wschodnim ruchami afrykańskiej lewicy i krytykował politykę bloku wschodniego w Afryce (w tym obecność wojskową Kubańczyków w Angoli). Zrobił wiele dla ochrony praw i wykształcenia kobiet a w 1976 roku zezwolił na działalność partii opozycyjnych. Od 1976 do 1981 funkcjonował system trójpartyjny. Władzę sprawowała Socjalistyczna Partia Senegalu (tak w 1976 przemianowano Senegalski Związek Postępowy) a rolę opozycji stanowiła liberalna Senegalska Partia Demokratyczna (PDS, założona 1974) i marksistowska Afrykańska Partia Niepodległości (zdelegalizowana w 1960). Od tamtego czasu znaczenie opozycji znacznie wzrosło. Problemami kraju pod rządami Senghora były animozje plemienne i rosnące zadłużenie.
W grudniu 1980 roku dobrowolnie podał się do dymisji. W trakcie rządów jego następcy, Abdou Dioufa sprawował honorowy urząd przewodniczącego Socjalistycznej Partii Senegalu (tak przemianowano w 1976 roku Senegalski Związek Postępowy) oraz wiceprezydenta.
Frankofonia.
W 1981 Senghor odwiedza Frankfurt, gdzie wspiera inicjatywę powstania 
Międzynarodowej Organizacji Frankofonii i staje się jej wiceprzewodniczącym. 
W 1962 ukazuje się założycielski tekst ruchu frankofońskiego jego autorstwa pt. Le français, langue de culture, w którym znajduje się słynna definicja Frankofonii: "ten humanizm i symbioza potencjalnych energii wszystkich kontynentów, narodów, kultur i ras, stają się wzajemnie uzupełnionym i spotęgowanym ciepłem”.
Jego teoria przedstawia ideał uniwersalnej frankofonii, która szanuje różne tożsamości i nie wyklucza nawet współpracy z innymi językami romańskimi.
W 1969 wysłannicy Senghora wyruszają na pierwszą międzyrządową konferencję państw francuskojęzycznych w Niamey z następującym przekazem:
„Powstanie wspólnoty frankofońskiej może będzie pierwszym takim przedsięwzięciem w historii. Wydarzenie to wskazuje na potrzebę epoki, w której człowiek zagrożony jest przez rozwój technologiczny, mimo że sam jest jego twórcą. Wspólnota ma na celu stworzenie nowego humanizmu, który odnosiłby się zarazem do nas, jak i otaczającego nas wszechświata." 
Leopold Senghor uznawany jest za jednego z założycieli frankofonii wraz z takimi politykami jak Habib Burgiba z Tunezji, Hamani Diori z Nigru oraz Norodom Sihanouk z Kambodży.
W 1971 Sedar Senghor obejmuje patronat nad muzeum La Maison de la Négritude w Champagney we Francji. Miasta, które jako jedyne w spisywanych przed rewolucją zeszytach skarg (cahiers de doléances) uwzględniło zniesienie niewolnictwa. 
W 1982 został jednym z założycieli l'Association France et pays en voie de développement (Stowarzyszenie Francja i kraje rozwijające się), której głównym celem było ukazanie problemów rozwojowych krajów globalnego południa. Był również członkiem komitetu honorowego la Maison internationale des poètes et des écrivains (Międzynarodowy Dom poetów i pisarzy) w Saint-Malo.
Członkostwo w Akademii (1983).
W 1978 otrzymuje tytuł Prince de poètes (dosł. Książę poetów), następnie 2 czerwca 1983 roku zostaje wybrany do Akademii Francuskiej. Był pierwszym pisarzem pochodzenia afrykańskiego zasiadającym w coraz mniej hermetycznej Akademii, która trzy lata wcześniej zaprosiła do swojego grona pierwszą kobietę - Marguerite Yourcenar. Ceremonia przyjęcia do grona Nieśmiertelnych miała miejsce 29 marca 1984 w obecności ówczesnego prezydenta Francji François Mitterranda.
Ceremonia pogrzebowa.
Chory Senghor ostatnie lata swojego życia spędza z żoną w Verson w Normandii, gdzie umiera 20 grudnia 2001. Ceremonia pogrzebowa miała miejsce 29 grudnia w Dakarze z udziałem takich osób jak prezydent Senegalu Abdoulaye Wade, były prezydent Abdou Diouf, przewodniczący Zgromadzenia Narodowego we Francji Raymond Forni oraz Charles Josselin, sekretarz stanu do spraw frankofonii w ministerstwie spraw zagranicznych. Prezydent Jacques Chirac pożegnał Senghora słowami „Poezja straciła mistrza, Senegal męża stanu, Afryka wizjonera, a Francja przyjaciela”, jednak nie pojawił się na uroczystości, podobnie jak ówczesny premier Lionel Jospin.
Postawa Francji została odebrana jako brak szacunku i wywołała ostrą polemikę. Przy okazji sporu przypomniano sprawę senegalskich strzelców, którzy po walkach o wyzwolenie Francji musieli czekać ponad 40 lat na prawo do emerytur równych emeryturom strzelców francuskich. Uczony Erik Orsenna, sam mocno przywiązany do Senegalu jak i całego kontynentu pisze w Le Monde „Jest mi wstyd”. W kręgach literackich nieobecność dwóch najważniejszych osobistości francuskiej sceny politycznej została oceniona jeszcze surowiej. Można było przeczytać:
„Z ontologicznego punktu widzenia - unikając konfrontacji z ogromem intelektualnej siły afrykańskiego poety, złożyli temu piewcy frankofonii najwyższy możliwy hołd i jednocześnie ukazali intelektualne ubóstwo swojej wizji świata."
Po śmierci senegalskiego poety szesnasty fotel w Akademii zajmuje Valéry Giscard d’Estaing. By złożyć hołd swojemu poprzednikowi, 16 grudnia 2004 wygłasza on zgodnie z tradycją uroczystą przemowę, w której decyduje się ukazać różne oblicza poety:
„Przykładny uczeń, wykorzeniony student, zgłaszający sprzeciwiający się kolonializmowi i niewolnictwu poeta, głos ruchu négritude, a w końcu poeta pogodzony z wpływem Francji na kulturę swojego kraju i poszukujący recepty na współistnienie różnorodnych kultur na świecie.”
29 listopada 2014 prezydent Republiki Francuskiej François Hollande zjawia się na grobie Leopolda Sedara Senghora, w ramach szczytu Frankofonii zorganizowanego w Dakarze, ze słowami „w imieniu wszystkich moich poprzedników i społeczności francuskiej, istotnym było bym złożył w tym miejscu wyrazy uznania i wdzięczności dla prezydenta Senghora” oraz przeprowadza uroczystość otwarcia muzeum Un musée Senghor, które powstało na miejscu dawnej rezydencji senegalskiego prezydenta.
Poezja.
Poezja Senghora pozostaje nierozłączna z działaniem ruchu négritude, który w swych dążeniach pragnął rewaloryzacji Afryki pozbawionej własnego języka i historii. Rozważając nad jego poezją nie możemy oddzielić jego tożsamości poety od polityka. Jego twórczość ewoluowała na przestrzeni kolejnych zbiorów, od uobecnienia kultury afrykańskiej samej w sobie po Absolut czyli nadejście cywilizacji opisanej przez niego w Une Civilisation de l'Universel. Senghor staje się twórcą nowego ducha, który staje na straży takiej wartości jak synteza kultur. Dla przykładu, w zbiorze Éthiopiques autor przypisuje greckie aethiops (czarny; spalony) afrykańskiemu obszarowi geograficznemu.
Senghor definiował négritude bardziej subiektywnie niż Aimé Césaire, którego koncepcja jest raczej polityczna. 
„Oto fundamentalne wartości négritude: rzadki dar wyrażania emocji, egzystencjalna i jednorodna ontologia prowadząca przez mistyczny surrealizm do sztuki zaangażowanej i funkcjonalnej, kolektywnej i aktualnej, której styl charakteryzuje się analogicznym obrazem i asymetrycznym paralelizmem” (Liberté 3, p.469).
Dzieła.
Poezja 
Eseje
Bajki 

</doc>
<doc id="665493" url="https://pl.wikipedia.org/wiki?curid=665493" title="Discoverer 12">
Discoverer 12

Discoverer 12 – amerykański satelita technologiczny. Stanowił część tajnego programu CORONA. 
Przebieg misji.
Start nie powiódł się. Człon Agena przyjął nieprawidłowe położenie w przestrzeni, nosem w kierunku powierzchni Ziemi, z powodu usterki czujnika horyzontu.
Statek miał sprawdzić działanie techniki wystrzeliwania, napędu, komunikacji i pracy na orbicie. Statek nie przenosił systemu kamer. Jego ładunek był taki sam, jak statku Discoverer 8. Dodatkowo dołączono zewnętrzne oświetlenie i radiolatarnię dopplerowską. 

</doc>
<doc id="665494" url="https://pl.wikipedia.org/wiki?curid=665494" title="Rejon soskowski">
Rejon soskowski

Rejon soskowski
(ros. 
"Сосковский район"
) - rejon w zachodniej Rosji, w obwodzie orłowskim. 
Położenie.
Rejon, tak jak cały obwód orłowski leży we wschodniej Europie, na terenie Wyżyny Środkoworosyjskiej.
Rejon soskowski
leży w 
zachodniej
części obwodu orłowskiego.
Powierzchnia.
Rejon ma powierzchnię 
600
km.²
Teren ten stanowi niewysoka wyżyna, stanowiąca część Wyżyny Środkoworosyjskiej. Powierzchnię rejonu stanowią głównie grunty orne i lasy, złożone przede wszystkim z drzew liściastych z niewielką domieszką gatunków iglastych, które zawierają także gatunki roślin typowe dla obszarów lasostepu. Na terenie rejonu występują także skupiska roślinności stepowej.
Przez obszar rejonu przepływają liczne drobne rzeczki i strumienie, spośród których największymi są Kroma i Icka
Ludność.
W rejonie zamieszkuje ok. 
7,9
tys. osób; liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Całą populację rejonu stanowi ludność wiejska, gdyż na terenie tej jednostki podziału terytorialnego brak jest ośrodków miejskich.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi
13,2
os./km².
Stolica i ośrodki osadnicze.
Ośrodkiem administracyjnym jest 
wieś
Soskowo.
Poza nim na obszarze tej jednostki podziału administracyjnego znajduje się 
87
punktów osadniczych - większych i mniejszych wsi, liczących od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w rolnictwie, przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica – 
wieś
Sosokowo.
Znajdują się tam niewielkie zakłady przemysłu
spożywczego.
Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka - kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy (jak szwalnie) i budowlany.
Duże znaczenie w gospodarce rejonu odgrywa rolnictwo, któremu sprzyjają korzystne warunki klimatyczne i glebowe. Najczęściej uprawiane są zboża, głównie kukurydza i pszenica, w mniejszym stopniu żyto, a także konopie siewne, buraki cukrowe, rośliny pastewne oraz ziemniaki i warzywa, a także, na niewielką skalę - owoce.
Hodowla obejmuje głównie bydło i trzodę chlewną, a także drób, a w mniejszym zakresie – owce i kozy.
Rys historyczny.
Historia ziem wchodzących w skład rejonu
soskowskiego
jest zbieżna z historią całego obwodu orłowskiego. Jako odrębna jednostka administracyjna rejon został utworzony w 
1985
roku.
Klimat.
W rejonie panuje klimat umiarkowany ciepły, o charakterze kontynentalnym. 
Zima jest niezbyt długa i dość ciepła (średnia temperatura stycznia to ok. -7°C), zaś lato długie i ciepłe (średnia temperatura lipca to nieco ponad +19°C).
W rejonie notuje się dość wysoki poziom opadów, głównie w postaci deszczu, którego największe nasilenie przypada na czerwiec.

</doc>
<doc id="665495" url="https://pl.wikipedia.org/wiki?curid=665495" title="Soskowo">
Soskowo

Soskowo (ros. "Сосково") - wieś w Rosji, w obwodzie orłowskim, ośrodek administracyjny rejonu soskowskiego.

</doc>
<doc id="665497" url="https://pl.wikipedia.org/wiki?curid=665497" title="Ziemia przemyska">
Ziemia przemyska

Ziemia przemyska – jednostka administracyjna Korony Królestwa Polskiego, (województwa ruskiego) w okresie I Rzeczypospolitej, 1434–1772. Stolicą ziemi przemyskiej był Przemyśl. Sejmiki ziemskie w Przemyślu.
Podział administracyjny.
Powiaty (od 1434).
Starosta przemyski zwoływał popis całej szlachty ziemi przemyskiej pod Przemyślem. Powiaty obierały 6 deputatów na Trybunał Koronny i Trybunał Skarbowy Radomski na sejmiku deputackim i gospodarczym.
W XVI wieku największymi miastami były Przemyśl i Jarosław (powyżej 5 tys. mieszkańców), Stryj (powyżej 4 tys. mieszkańców), Drohobycz, Grodzisko, Leżajsk, Rzeszów i Żołynia (powyżej 3 tys. mieszkańców).
Według lustracji królewskiej sporządzonej w roku 1676 znajdowało się w całej ziemi przemyskiej 32 miasta i 980 wsi.

</doc>
<doc id="665502" url="https://pl.wikipedia.org/wiki?curid=665502" title="Korabl-Sputnik 2">
Korabl-Sputnik 2

Korabl-Sputnik 2 (Sputnik 5) – testowy radziecki statek kosmiczny, prototyp statków Wostok, część programu Wostok. Wyniósł na orbitę psy Biełkę ("Wiewiórka", również "Biała" albo "Bialutka") (4,5 kg) i Striełkę ("Strzałka") (5,5 kg) i dokonał pierwszego udanego powrotu organizmów żywych z przestrzeni kosmicznej. Jedno ze szczeniąt wydanych później na świat przez Striełkę, podarowane zostało prezydentowi USA Johnowi F. Kennedy’emu.
Nieudany start.
Wkrótce po względnie udanym locie pierwszego prototypu Wostoka, 15 maja 1960, Siergiej Korolow, "ojciec" radzieckiego programu kosmicznego, pragnął wykonać testy systemów podtrzymywania życia oraz dokonać pierwszego powrotu statku kosmicznego na Ziemię. Temu właśnie miał służyć lot Korabla-Sputnika 2. Misja ta powiodła się dopiero za drugim razem. Pierwszy lot, który w wypadku powodzenia oznaczony byłby właśnie tak, zakończył się eksplozją rakiety Wostok 8K72 i śmiercią dwóch psów, mieszańców, znajdujących się w statku Wostok: Czajki (niektóre źródła podają też imię Bars – "Lampart") i Lisiczki. Start odbył się 28 lipca 1960, o godz. 09:31 GMT, z kosmodromu Bajkonur. Oznaczono go w indeksie COSPAR jako 1960-F09. Awaria nastąpiła podczas zapłonu jednego ze stopni zerowych Wostok 8K72-0, oznaczonego literą "B" lub "G". Oddzielił się on od rakiety w 17 sekundzie lotu. Rakieta eksplodowała parę sekund później, w 28,5 sekundzie lotu. Oba psy zginęły na miejscu. Była to pierwsza próba wystrzelenia w pełni sprawnego statku Wostok. Unaoczniła ona konstruktorom potrzebę wyposażenia kapsuły powrotnej w zabezpieczenia, mogące ocalić człowieka w katastrofie podobnego rodzaju, gdyby ta miała się powtórzyć. Przyczynę awarii, przepalenie się powierzchni komory spalania, szybko zlokalizowano i naprawiono. Osiemnaście dni później następny statek serii Wostok, wraz z psami Biełką i Striełką, był gotowy do startu.
Opis misji.
Zadaniami Korabla-Sputnika 2 miało być zbadanie wpływu lotu kosmicznego na organizmy żywe, sprawdzenie działania łączności radiowej i systemów podtrzymywania życia oraz pomiar czynników mogących wpłynąć na zachowanie się człowieka podczas lotu kosmicznego. Wyposażenie temu służące było prawie takie same jak Sputnika 2. Do zestawu przyrządów badających zachowanie psów dodano elektrookulograf i przyrząd rejestrujący odgłos pracującego serca.
Druga próba startu miała odbyć się dwa tygodnie po tej nieudanej, 15 sierpnia 1960. Jednak z powodu awarii zaworu tlenu w rakiecie, przełożono go na 19 sierpnia.
Po jednodniowym pobycie w Kosmosie, około godziny 10:20 dnia 20 sierpnia 1960, w odległości 8000 km od miejsca lądowania, statek na sygnał nadany z Ziemi włączył silniki hamujące. Około 10:50 z kapsuły powrotnej, w celach testowych, katapultowano fotel (w przyszłości mający być zajętym przez człowieka) oraz pojemnik z psami. Oba na spadochronach. Około 11:02 lądownik dotknął Ziemi w miejscu odległym o 10 km od przewidywanego. Zaraz potem na Ziemię opadła kapsuła powrotna. Wszystkie zwierzęta powróciły zdrowe. Powrót nie przebiegł bez zakłóceń. Korabl-Sputnik 2, tak jak i Korabl-Sputnik 1, doświadczył usterki czujnika horyzontu wykorzystującego promieniowanie podczerwone. Do poprawnej orientacji wykorzystano więc zapasowy system pozycjonowania. Wykorzystywał on czujnik Słońca, który wyznaczał odpowiednią wysokość, na której miały włączyć się silniki hamujące.
Udany lot Korabla-Sputnika 2 został szybko ujawniony światu. Już 13 sierpnia 1960 media spekulowały, że radziecki ekspert i przewodniczący Międzynarodowej Federacji Astronautycznej, Leonid Siedow, który przyjechał wówczas do Sztokholmu na 14. Międzynarodowy Kongres Astronautyczny, może mieć w zanadrzu jakieś sensacyjne wieści z radzieckiego programu kosmicznego. Mówiono o załogowym locie suborbitalnym lub miękkim lądowaniu na Księżycu. Lot Sputnika 5 miał miejsce w ostatnim dniu Kongresu i wywarł duże wrażenie na zebranych. Szczegóły lotu były praktycznie nieznane, a podczas konferencji prasowej 19 sierpnia, Leonid Siedow kwitował pytania o aspekty techniczne słowami "Moskwa nie poinformowała nas jeszcze o szczegółach". Pozytywnie o sukcesach Sowietów wypowiadał się też m.in. Hermann Oberth, niemiecki pionier podboju Kosmosu.
Kapsuła powrotna Sputnika 5 była zaopatrzona w instrukcję postępowania dla ewentualnego znalazcy, jeśli kapsuła spadłaby poza przewidywaną strefą lądowania. Znalazca był proszony o natychmiastowy kontakt z miejscowymi władzami. Proszono także, aby nie otwierać i nie przemieszczać kapsuły, a co najwyżej ustawić ją w prostym położeniu.
Biełka, Striełka i jej szczeniaki.
Biełka i Striełka były samicami psów o mieszanym rodowodzie. Tak jak w wypadku Łajki, rasowe psy okazały się za mało inteligentne i odporne na stres, dlatego też zdecydowano się wybrać mieszańce.
Jedno z sześciu szczeniąt, "Puszynka", wydanych później na świat przez Striełkę, podarowane zostało prezydentowi USA Johnowi F. Kennedy’emu. Na kolacji w Wiedniu, podczas spotkania prezydenta USA i I sekretarza Związku Socjalistycznych Republik Radzieckich Nikity Chruszczowa w czerwcu 1961, Chruszczow siedział obok żony Johna F. Kennedy’ego, Jacqueline Kennedy. Podczas rozmowy wspomniał o locie radzieckich psów w Kosmos i o tym, że jeden z psów, Striełka, ma szczeniaki. By podtrzymać rozmowę, i raczej w formie żartu, pierwsza dama USA powiedziała do Chruszczowa „Może mógłbyś mi przysłać jednego?”. Przypomniała sobie o tych słowach dopiero wtedy, gdy dwa miesiące później radziecki ambasador Menszikow, podczas wizyty w Białym Domu, wręczył szczeniaka zdumionej pani prezydentowej.
Po naturalnej śmierci, ciała Biełki i Striełki zostały zakonserwowane i wypchane. Przechowywane są w muzeum astronautyki w Moskwie. Biełka, pod szklanym kloszem, stanowi część wystawy stałej. Striełka jest częścią wystawy ruchomej, która odwiedziła USA, Chiny, Australię, Izrael i inne kraje.
Ładunek.
Wewnątrz satelity znajdował się pojemnik, w którym przebywały dwa psy, 12 myszy, owady,rośliny, hodowle bakterii, nasiona kukurydzy, pszenicy, grochu i cebuli (m.in. alga chlorella). Na zewnątrz pojemnika wewnątrz rakiety, znajdowało się dalszych 28 myszy i dwa białe szczury. Zwierzęta miały do dyspozycji karmniki, system wentylacji oraz urządzenia asenizacyjne. Psy w czasie lotu były odżywiane z automatu galaretowatą substancją zawierającą mięso, tłuszcz, płatki owsiane, agar-agar, wodę, kiełbasę i witaminy. Urządzenia pomiarowe rejestrowały ciśnienie krwi, uderzenia serca, częstość oddechu, temperaturę ciała i poruszanie zwierząt. Równocześnie było mierzone ciśnienie, temperatura i wilgotność powietrza w kabinie. Dwie kamery rejestrowały ruchy psów, przekazując obraz na Ziemię. Jedna umieszczona na wprost Biełki rejestrowała jej obraz od przodu, druga przekazywała widok Striełki z boku. Gdy nastał stan nieważkości psy początkowo zawisły w kabinie jak nieżywe, z opuszczoną głową i łapami. Pomimo pewnego osłabienia wkrótce psy przywykły do tego stanu, ożywiły się i zaczęły spożywać pokarm. Obserwacja zwierząt i roślin rozpoczęta w trakcie lotu była kontynuowana po wylądowaniu oraz prowadzona na następnych generacjach zwierząt. Poza żywymi zwierzętami umieszczono na pokładzie sputnika fragment czynnej biologicznie skóry ludzkiej i skóry królika celem zbadania wpływu promieni kosmicznych na strukturę komórkową żywej tkanki. Poza tym na statku umieszczono kilka przyrządów naukowych: licznik fotonów, licznik Czerenkowa, płytę z emulsją czułą na promieniowanie jądrowe, oraz nadajnik radiowy na częstotliwości 19,995 MHz. Sygnały nadawane przez ostatni przyrząd zostały odebrane w Bonn, w Niemczech, a podczas trzeciego okrążenia Ziemi przez Korabla-Sputnika 2, także przez stację odbiorczą szwedzkiej agencji telekomunikacyjnej w Enköping, między godzinami 13:22 i 13:32 GMT i ponownie między godzinami 14:55 i 15:05 GMT. Sygnał z systemu monitorującego stan zdrowia psów został odebrany przez amerykański wywiad. Energię dostarczały baterie chemiczne oraz baterie słoneczne. Baterie były umieszczone na dwóch płytkach o średnicy 1000 mm, które dzięki specjalnemu urządzeniu, stale były kierowane na Słońce.

</doc>
<doc id="665507" url="https://pl.wikipedia.org/wiki?curid=665507" title="PATA">
PATA



</doc>
<doc id="665508" url="https://pl.wikipedia.org/wiki?curid=665508" title="Kantal">
Kantal

Kantal (kanthal) – to stop żelaza i chromu z niewielkim dodatkiem glinu i kobaltu. Charakteryzuje się dużym oporem właściwym i ma zastosowanie w produkcji drutów oporowych oraz elementów grzejnych.
Przykłady: "Kanthal A1" (72% Fe, 20% Cr, 5% Al, 3% Co), ma oporność 1,45 Ω mm²/m, temperaturę topnienia , pracy do ; "Kanthal D" (69% Fe, 22% Cr, 5,8% Al, 3% Zn, Si) – oporność 1,35 Ω mm²/m i temperaturę pracy do . Pod względem temperatury pracy i oporności kanthale przewyższają chromonikieliny, które mogą być stosowane, zależnie od składu, do temperatury .
Oporność stopów kanthal w niewielkim stopniu zwiększa się z temperaturą, ale nieliniowo (w odróżnieniu od konstantanu, który ma zależność liniową) i silniej niż w przypadku manganinu, więc stopy kanthal stosuje się do wykonywania oporników grzejnych pracujących w wysokiej temperaturze, ale niewymagających dużej precyzji.

</doc>
<doc id="665509" url="https://pl.wikipedia.org/wiki?curid=665509" title="Rejon swierdłowski">
Rejon swierdłowski

Rejon swierdłowski
(ros. 
"Свердловский район"
) - rejon w zachodniej Rosji, w obwodzie orłowskim. 
Położenie.
Rejon, tak jak cały obwód orłowski leży we wschodniej Europie, na terenie Wyżyny Środkoworosyjskiej.
Rejon swierdłowski
leży w 
środkowej
części obwodu orłowskiego.
Powierzchnia.
Rejon ma powierzchnię 
1.130
km.²
Teren ten stanowi niewysoka wyżyna, stanowiąca część Wyżyny Środkoworosyjskiej. Powierzchnię rejonu stanowią głównie grunty orne i lasy, złożone przede wszystkim z drzew liściastych z niewielką domieszką gatunków iglastych, które zawierają także gatunki roślin typowe dla obszarów lasostepu. Na terenie rejonu występują także skupiska roślinności stepowej.
Przez obszar rejonu przepływają liczne drobne rzeczki i strumienie, spośród których największymi są Nierucz i Optucha.
Ludność.
W rejonie zamieszkuje ok. 
17,9
tys. osób; liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Ludność miejska stanowi ok.
35%
mieszkańców rejonu.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi
10,4
os./km².
Stolica i ośrodki osadnicze.
Ośrodkiem administracyjnym jest 
osiedle typu miejskiego
Zmijowka, liczące
6.237
mieszkańców (1 stycznia 2005 r.). Jest ono jedynym ośrodkiem miejskim na terenie rejonu.
Poza nim na obszarze tej jednostki podziału administracyjnego znajduje się 
113
punktów osadniczych - większych i mniejszych wsi, liczących od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w rolnictwie, przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica – 
osada
Zmijowka.
Znajdują się tam m.in.zakłady przemysłu
olejowego, włókienniczego (obróbka konopi), mięsnego, kombinat paszowy, fabryka wytwarzająca słód oraz wylęgarnia ptaków.
Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka - kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy (jak szwalnie) i budowlany.
Duże znaczenie w gospodarce rejonu odgrywa rolnictwo, któremu sprzyjają korzystne warunki klimatyczne i glebowe. Najczęściej uprawiane są zboża, głównie kukurydza i pszenica, w mniejszym stopniu żyto, a także konopie siewne, buraki cukrowe, rośliny pastewne oraz ziemniaki i warzywa, a także, na niewielką skalę - owoce.
Hodowla obejmuje głównie bydło i trzodę chlewną, a także drób, a w mniejszym zakresie – owce i kozy.
Rys historyczny.
Historia ziem wchodzących w skład rejonu
swierdłowskiego
jest zbieżna z historią całego obwodu orłowskiego. Jako odrębna jednostka administracyjna rejon został utworzony w 
1928
roku.
Klimat.
W rejonie panuje klimat umiarkowany ciepły, o charakterze kontynentalnym. 
Zima jest niezbyt długa i dość ciepła (średnia temperatura stycznia to ok. -7°C), zaś lato długie i ciepłe (średnia temperatura lipca to nieco ponad +19°C).
W rejonie notuje się dość wysoki poziom opadów, głównie w postaci deszczu, którego największe nasilenie przypada na czerwiec.

</doc>
<doc id="665510" url="https://pl.wikipedia.org/wiki?curid=665510" title="Parallel ATA">
Parallel ATA



</doc>
<doc id="665511" url="https://pl.wikipedia.org/wiki?curid=665511" title="Zmijowka">
Zmijowka

Zmijowka (ros. Змиёвка) – osada typu miejskiego w zachodniej Rosji, na terenie obwodu orłowskiego.
Miejscowość leży w rejonie swierdłowskim, którego ośrodek administracyjny stanowi i liczy 6237 mieszkańców (1 stycznia 2005 r.), tj. ok. 35% całej populacji rejonu.
Osada jest jedynym ośrodkiem miejskim na terenie tej jednostki podziału administracyjnego.
Zmijowka jest lokalnym centrum kulturalnym i gospodarczym. W miejscowości tej znajdują się m.in. zakłady przemysłu olejowego, włókienniczego (zajmujący się obróbką konopi), mięsnego, kombinat paszowy, fabryka wytwarzająca słód oraz wylęgarnia ptaków.

</doc>
<doc id="665512" url="https://pl.wikipedia.org/wiki?curid=665512" title="Filozofia muzułmańska">
Filozofia muzułmańska



</doc>
<doc id="665515" url="https://pl.wikipedia.org/wiki?curid=665515" title="Gromada galaktyk 1E0657-558">
Gromada galaktyk 1E0657-558

Gromada galaktyk 1E0657-558 ("Gromada Pocisk") – gromada galaktyk położona w gwiazdozbiorze Kila. Jej przesunięcie ku czerwieni wynosi "z" = 0,296, co odpowiada odległości od Ziemi wynoszącej ok. 3,5 miliarda lat świetlnych. Gromada powstała w wyniku kolizji dwóch gromad galaktyk, zderzających się ze sobą z prędkością 4700 km/s.
Gromada ta jest jedną z najgorętszych i najjaśniejszych w zakresie promieniowania rentgenowskiego spośród znanych gromad galaktyk. Temperatura gazu międzygwiazdowego wewnątrz gromady wynosi ok. 200 milionów K, co odpowiada promieniowaniu rentgenowskiemu (kolor czerwony na zdjęciu), poza nim gromada składa się z gwiazd skupionych w galaktykach.
Obserwacje tej gromady dają najlepszy znany do tej pory dowód na istnienie ciemnej materii we Wszechświecie, choć istnieją także alternatywne wyjaśnienia opierające się na barionowej ciemnej materii.
Zderzenie dwóch gromad galaktyk spowodowało powstanie gigantycznej fali uderzeniowej, która w wyniku ciśnienia gazu utworzyła stożek (po prawej), przybierający kształt pocisku, stąd angielska nazwa całej gromady – Gromada Pocisk (ang. "Bullet cluster"). Centra emisyjne dwóch gromad minęły się ok. 100 milionów lat przed momentem emisji obserwowanego obecnie promieniowania. Ciemna materia, jako że oddziałuje z materią widzialną tylko grawitacyjnie, unikając tarcia i działań aerodynamiki w gazie, oddala się szybciej (na zdjęciu kolor niebieski). Ciemna materia została wykryta pośrednio - poprzez porównanie rozkładu przestrzennego wielkości soczewkowania grawitacyjnego z rozkładem zwyczajnej materii, utożsamionej ze źródłami promieniowania rentgenowskiego.

</doc>
<doc id="665516" url="https://pl.wikipedia.org/wiki?curid=665516" title="1E0657-558">
1E0657-558



</doc>
<doc id="665518" url="https://pl.wikipedia.org/wiki?curid=665518" title="Muhammad Iqbal">
Muhammad Iqbal



</doc>
<doc id="665522" url="https://pl.wikipedia.org/wiki?curid=665522" title="Muhammad Ikbal">
Muhammad Ikbal

Muhammad Ikbal (ang.: "Muhammad Iqbāl", urdu:"محمد اقبال"; ur. 9 listopada 1877 w Sijalkocie, zm. 21 kwietnia 1938) – indyjski teolog muzułmański, mistyk, filozof, działacz polityczny, poeta i prawnik; obywatel Wielkiej Brytanii.
Urodził się w Sialkot. Studiował w Trinity College na Uniwersytecie Cambridge i w Monachium. W 1908 r. został członkiem palestry. Powrócił do Indii, aby podjąć praktykę prawniczą i został mianowany profesorem filozofii. Zdobył pozycję czołowego poety tworzącego w językach urdu i perskim. Uczestniczył w konferencjach okrągłego stołu w 1931 i 1932 r. Był mistykiem przybierając imię "„Ja” i Jedności Boga". Jego wykłady zebrane w tomie "Odbudowa religijnej myśli islamskiej" (org.: "The Reconstruction of Religious Thought in Islam"), wydanym w 1934 r., odegrały ważną rolę w umacnianiu wiary we własne siły wśród społeczności muzułmańskiej. W programowym przemówieniu do członków Ligi Muzułmańskiej, której był aktywnym działaczem, podczas jej konferencji w Allahabadzie, przedstawił koncepcję oddzielnego państwa muzułmańskiego, o charakterze republiki islamskiej, w północno-zachodnich Indiach. W kwestii tej dyskutował m.in. z Mahatmą Gandhim. Doczekała się ona jednak realizacji dopiero 9 lat po jego śmierci w postaci państwowości pakistańskiej.

</doc>
<doc id="665523" url="https://pl.wikipedia.org/wiki?curid=665523" title="Korporant">
Korporant

Korporant – członek korporacji akademickiej. Członkostwo w korporacjach akademickich nie wygasa wraz z ukończeniem studiów, a jest kontynuowane aż do śmierci. Czasami w korporacjach występuje zasada, że student należący do niej, zmieniając uniwersytet, nie ma prawa wstąpić do kolejnej, lokalnej korporacji. Czyli jednorazowo może należeć tylko do jednej korporacji. Nie dotyczy to statusu tzw. filistra honoris causa.
W korporacjach istnieje swoista hierarchia. Najczęściej stosowane są dwa stopnie:
Kończący studia najczęściej zachowuje pełne prawa członka korporacji. W polskiej terminologii korporant po okresie studiów nazywany jest filistrem.

</doc>
<doc id="665524" url="https://pl.wikipedia.org/wiki?curid=665524" title="Ignacy Dobrzyński">
Ignacy Dobrzyński

Ignacy Feliks Dobrzyński (ur. 25 lutego 1807 w Romanowie na Wołyniu, zm. 9 października 1867 w Warszawie) – polski kompozytor, dyrygent, pianista i pedagog.
Dzieciństwo i nauka.
Wychował się w rodzinie muzykującej: jego ojciec, Ignacy Dobrzyński (ur. 2 lutego 1779, zm. 17 sierpnia 1841), studiował muzykę w Wiedniu, komponował opery, kantaty, polonezy. W latach 1798–1817 był dyrygentem orkiestry dworskiej, w majątku hrabiego J.A. Ilińskiego w Romanowie. W latach 1817-1825 był nauczycielem muzyki w Gimnazjum Podolskim w Winnicy. Matka, Eudoksja z Karelinów (ur. ok. 1783, zm. 18 stycznia 1859), była córką kapelmistrza orkiestry rogowej na dworze carskim w Petersburgu.
Dobrzyński pobierał nauki w kolegium jezuickim w Romanowie, a następnie w latach 1817-1821 w Winnicy, gdzie ukończył słynne Gimnazjum Podolskie, prowadzone przez pijara M.J. Maciejowskiego. Muzykę studiował początkowo u ojca (już w 1816 popisywał się grając koncerty fortepianowe Jana Ladislava Dusska), od 1825 u Józefa Elsnera w Warszawie, początkowo prywatnie, potem w latach 1826-1828 w Szkole Głównej Muzyki. Elsner w raportach egzaminacyjnych oceniał Dobrzyńskiego słowami „zdolność niepospolita”. 
Praca kompozytorska.
Komponować zaczął w Winnicy; powstały wtedy — obok kilku polonezów fortepianowych i okolicznościowych kantat — "Uwertura symfoniczna" opus 1 i "Koncert fortepianowy As-dur" opus 2. W Warszawie pozostał Dobrzyński do końca życia, rozwijając ożywioną działalność kompozytorską i pedagogiczną. Jako nauczyciel gry fortepianowej zdobył sobie szczególne uznanie; owocem tej pracy stała się "Szkoła na fortepian" (Warszawa 1845). Jego pierwszym koncertem publicznym 29 września 1827 "Uwerturą" opus 1 Dobrzyńskiego dyrygował Karol Kurpiński. Na lata trzydzieste XIX w. przypadł okres rozkwitu jego twórczości, przy czym Dobrzyński komponował różne gatunki muzyki. W 1835 zgłosił na konkurs "Gesellschaft der Musikfreunde" w Wiedniu "Symfonię c-moll" opus 15, która zdobyła drugie miejsce, zgłosił ją również na konkurs "Concerts spirituels"; była potem wykonana w Wiedniu (17 marca 1836), fragmenty w Warszawie (7 października 1836), także w Lipsku (1839) pod dyrygenturą Felixa Mendelssohna-Bartholdyego, a wydana w Warszawie 1862 w opracowaniu fortepianowym na 4 ręce pt. "Symfonia charakterystyczna w duchu muzyki polskiej"; pierwotne "Andante" zastąpił w niej Dobrzyński "Elegią" ze swego "Sekstetu Es-dur" opus 39. W latach 1836-1838 skomponował Dobrzyński pierwszą swoją operę, "Monbar czyli Flibustierowie", dokonując jej przeróbek jeszcze w 1861. Koncertowe wykonanie jej fragmentów miało miejsce nie tylko w Warszawie, ale i w Poznaniu, Berlinie i Dreźnie; sceniczna prapremiera odbyła się 1863 w Teatrze Wielkim w Warszawie. Od 1834 Dobrzyński związał swą działalność muzyczną z Resursą Kupiecką, organizując zespoły kameralne oraz dyrygując chórem i orkiestrą. W latach 1841-1843 uczył muzyki w Instytucie Aleksandryjskim Wychowania Panien. Między 4 marca 1845, a 28 września 1847 odbył podróż artystyczną do Poznania, Berlina, Lipska, Drezna, Monachium, Bonn, Frankfurtu nad Menem i Wiednia, prezentując na koncertach własną twórczość kompozytorską. W Berlinie musiał pozostać dłużej, zarabiając lekcjami muzyki, ponieważ zamknął sobie drogę powrotu do kraju napisaniem kilku pieśni patriotycznych, m.in. "Do matki Polki" (do słów Adama Mickiewicza); do Warszawy mógł powrócić dopiero we wrześniu 1847. Od 15 czerwca 1852 do stycznia 1853 był dyrygentem opery w Teatrze Wielkim, w dalszych latach sporadycznie dyrygował koncertami i 1854 dwiema premierami operowymi. W październiku 1857 zorganizował "Orkiestrę Polską Ignacego Feliksa Dobrzyńskiego", która dawała cotygodniowe koncerty do grudnia 1857 w Nowej Arkadii przy ul. Mokotowskiej. W latach 1858–1860 brał czynny udział w pracach komitetu powołanego do założenia Instytutu Muzycznego. W tym czasie został członkiem lwowskiego Towarzystwa Muzycznego. Po 1860 ze względu na zły stan zdrowia Dobrzyński stopniowo rezygnował z udziału w życiu muzycznym stolicy. W latach 1859–1864 komponował muzykę do udramatyzowanej przeróbki "Konrada Wallenroda" Adama Mickiewicza, ale jej nie ukończył.
W ostatnim roku życia napisał pieśni solowe "Cyganka", 2 utwory religijne: "Zdrowaś Maria" na tenor solo i chór mieszany oraz "Benedictus" na chór mieszany, a także "Studium na temat oryginalny w dubeltowym kontrapunkcie w ośmiu postaciach" na kwartet smyczkowy.
Na przeszło 170 utworów Dobrzyńskiego złożyły się: 2 symfonie, około 25 utworów orkiestrowych, 17 kameralnych, około 55 fortepianowych, 15 na instrumenty solowe z akompaniamentem, około 22 religijne, 5 kantat i około 50 pieśni solowych i chóralnych. W miniaturach Dobrzyńskiego widoczny jest wpływ Chopina ("Trois nocturnes" op. 21, "Mazurki" op. 27).
Dobrzyński był żonaty z Joanną Müller (1813–1879), śpiewaczką opery warszawskiej w latach 1832–1834 i 1840–1860, uczennicą Carlo Evasio Solivy.
Spoczywa na cmentarzu Powązkowskim w Warszawie (kwatera 11, rząd 6, grób 32).
Po latach zapomnienia, twórczość Dobrzyńskiego obecnie wraca na estrady. Do jego najczęściej grywanych dzieł należą uwertura do opery "Monbar" oraz "II Symfonia c-moll „Charakterystyczna”".

</doc>
<doc id="665526" url="https://pl.wikipedia.org/wiki?curid=665526" title="Rejon szabłykiński">
Rejon szabłykiński

Rejon szabłykiński, ros. Шаблыкинский район – rejon w zachodniej Rosji, w obwodzie orłowskim.
Położenie.
Rejon, tak jak cały obwód orłowski leży we wschodniej Europie, na terenie Wyżyny Środkoworosyjskiej.
Rejon szabłykiński leży w zachodniej części obwodu orłowskiego.
Powierzchnia.
Rejon ma powierzchnię 900 km².
Teren ten stanowi niewysoka wyżyna, stanowiąca część Wyżyny Środkoworosyjskiej. Powierzchnię rejonu stanowią głównie grunty orne i lasy, złożone przede wszystkim z drzew liściastych z niewielką domieszką gatunków iglastych, które zawierają także gatunki roślin typowe dla obszarów lasostepu. Na terenie rejonu występują także skupiska roślinności stepowej.
Przez obszar rejonu przepływają liczne drobne rzeczki i strumienie, spośród których największymi są Nawla, Wołocza i Con.
Ludność.
W rejonie zamieszkuje ok. 8,9 tys. osób; liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Ludność miejska stanowi ok. 42% mieszkańców rejonu.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi 9,9 os./km².
Stolica i ośrodki osadnicze.
Ośrodkiem administracyjnym jest osiedle typu miejskiego Szabłykino, liczące 3.730 mieszkańców (1 stycznia 2005 r.). Jest ono jedynym ośrodkiem miejskim na terenie rejonu.
Poza nim na obszarze tej jednostki podziału administracyjnego znajduje się 81 punktów osadniczych - większych i mniejszych wsi, liczących od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w rolnictwie, przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica – osada Szabłykino.
Znajdują się tam zakłady przemysłu olejowego, przedsiębiorstwo produkujące skrobię (mąkę ziemniaczaną), fabryka obróbki konopi, cegielnie i drukarnia.
Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka - kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy (jak szwalnie) i budowlany.
Duże znaczenie w gospodarce rejonu odgrywa rolnictwo, któremu sprzyjają korzystne warunki klimatyczne i glebowe. Najczęściej uprawiane są zboża, głównie kukurydza i pszenica, w mniejszym stopniu żyto, a także konopie siewne, buraki cukrowe, rośliny pastewne oraz ziemniaki i warzywa, a także, na niewielką skalę - owoce.
Hodowla obejmuje głównie bydło i trzodę chlewną, a także drób, a w mniejszym zakresie – owce i kozy.
Rys historyczny.
Historia ziem wchodzących w skład rejonu szabłykińskiego jest zbieżna z historią całego obwodu orłowskiego. Jako odrębna jednostka administracyjna rejon został utworzony w 1964 roku.
Klimat.
W rejonie panuje klimat umiarkowany ciepły, o charakterze kontynentalnym.
Zima jest niezbyt długa i dość ciepła (średnia temperatura stycznia to ok. –7°C), zaś lato długie i ciepłe (średnia temperatura lipca to nieco ponad +19°C).
W rejonie notuje się dość wysoki poziom opadów, głównie w postaci deszczu, którego największe nasilenie przypada na czerwiec.

</doc>
<doc id="665527" url="https://pl.wikipedia.org/wiki?curid=665527" title="Podolany (Białowieża)">
Podolany (Białowieża)

Podolany – część wsi Białowieża w Polsce, położona w województwie podlaskim, w powiecie hajnowskim, w gminie Białowieża, na obszarze Puszczy Białowieskiej i przy trasie nieczynnej linii kolejowej Hajnówka-Białowieża. 
1 czerwca 1952 zniesiono istniejące od 1934 roku gromady Podolany (z Podolanami i Białowieżą), Stoczek i Zastawa tworząc z nich wspólną gromadę o nazwie Białowieża.
W latach 1975–1998 Podolany administracyjnie należały do województwa białostockiego.
Wierni kościoła rzymskokatolickiego należą do parafii św. Teresy od Dzieciątka Jezus w Białowieży.
Znajduje się tu nieczynny dworzec kolejowy Białowieża Towarowa, obecnie Restauracja Carska.
21 grudnia 1998 włączone do Białowieży.

</doc>
<doc id="665529" url="https://pl.wikipedia.org/wiki?curid=665529" title="Szabłykino">
Szabłykino

Szabłykino (ros. Шаблыкино) – osada typu miejskiego w zachodniej Rosji, na terenie obwodu orłowskiego.
Miejscowość leży w Rejonie szabłykińskim, którego ośrodek administracyjny stanowi i liczy 3414 mieszkańców (1 stycznia 2010 r.)
Osada jest jedynym ośrodkiem miejskim na terenie tej jednostki podziału administracyjnego.
Szabłykino jest lokalnym centrum kulturalnym i gospodarczym. W miejscowości tej znajdują się m.in. zakłady przemysłu olejowego, przedsiębiorstwo produkujące skrobię (mąkę ziemniaczaną), fabryka obróbki konopi, cegielnie i drukarnia.

</doc>
<doc id="665532" url="https://pl.wikipedia.org/wiki?curid=665532" title="Rejon trosniański">
Rejon trosniański

Rejon trosniański, ros. Троснянский район – rejon w zachodniej Rosji, w obwodzie orłowskim.
Położenie.
Rejon, tak jak cały obwód orłowski leży we wschodniej Europie, na terenie Wyżyny Środkoworosyjskiej.
Rejon trosniański leży w południowej części obwodu orłowskiego.
Powierzchnia.
Rejon ma powierzchnię 760 km².
Teren ten stanowi niewysoka wyżyna, stanowiąca część Wyżyny Środkoworosyjskiej. Powierzchnię rejonu stanowią głównie grunty orne i lasy, złożone przede wszystkim z drzew liściastych z niewielką domieszką gatunków iglastych, które zawierają także gatunki roślin typowe dla obszarów lasostepu. Na terenie rejonu występują także skupiska roślinności stepowej.
Przez obszar rejonu przepływają liczne drobne rzeczki i strumienie, spośród których największą jest Swapa
Ludność.
W rejonie zamieszkuje ok. 12 tys. osób; liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Całą populację rejonu stanowi ludność wiejska, gdyż na terenie tej jednostki podziału terytorialnego brak jest ośrodków miejskich.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi 15,8 os./km².
Stolica i ośrodki osadnicze.
Ośrodkiem administracyjnym jest wieś Trosna.
Poza nim na obszarze tej jednostki podziału administracyjnego znajduje się 97 punktów osadniczych - większych i mniejszych wsi, liczących od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w rolnictwie, przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica – wieś Trosna.
Znajdują się tam m.in. zakłady przemysłu spożywczego.
Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka - kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy (jak szwalnie) i budowlany.
Duże znaczenie w gospodarce rejonu odgrywa rolnictwo, któremu sprzyjają korzystne warunki klimatyczne i glebowe. Najczęściej uprawiane są zboża, głównie kukurydza i pszenica, w mniejszym stopniu żyto, a także konopie siewne, buraki cukrowe, rośliny pastewne oraz ziemniaki i warzywa, a także, na niewielką skalę - owoce.
Hodowla obejmuje głównie bydło i trzodę chlewną, a także drób, a w mniejszym zakresie – owce i kozy.
Rys historyczny.
Historia ziem wchodzących w skład rejonu trosniańskiego jest zbieżna z historią całego obwodu orłowskiego. Jako odrębna jednostka administracyjna rejon został utworzony w 1985 roku.
Klimat.
W rejonie panuje klimat umiarkowany ciepły, o charakterze kontynentalnym. 
Zima jest niezbyt długa i dość ciepła (średnia temperatura stycznia to ok. –7°C), zaś lato długie i ciepłe (średnia temperatura lipca to nieco ponad +19°C).
W rejonie notuje się dość wysoki poziom opadów, głównie w postaci deszczu, którego największe nasilenie przypada na czerwiec.

</doc>
<doc id="665533" url="https://pl.wikipedia.org/wiki?curid=665533" title="Leszczyny (Sierockie)">
Leszczyny (Sierockie)

Leszczyny – część wsi Sierockie w Polsce, położona w województwie małopolskim, w powiecie tatrzańskim, w gminie Biały Dunajec.
W latach 1975–1998 Leszczyny administracyjnie należały do województwa nowosądeckiego.

</doc>
<doc id="665534" url="https://pl.wikipedia.org/wiki?curid=665534" title="Trosna">
Trosna

Trosna () – wieś (ros. село, trb. sieło) w zachodniej Rosji, w obwodzie orłowskim, centrum administracyjne rejonu trosniańskiego.

</doc>
<doc id="665536" url="https://pl.wikipedia.org/wiki?curid=665536" title="Rejon uricki">
Rejon uricki

Rejon uricki, ros. Урицкий район – rejon w zachodniej Rosji, w obwodzie orłowskim.
Położenie.
Rejon, tak jak cały obwód orłowski leży we wschodniej Europie, na terenie Wyżyny Środkoworosyjskiej.
Rejon uricki leży w zachodniej części obwodu orłowskiego.
Powierzchnia.
Rejon ma powierzchnię 820 km².
Teren ten stanowi niewysoka wyżyna, stanowiąca część Wyżyny Środkoworosyjskiej. Powierzchnię rejonu stanowią głównie grunty orne i lasy, złożone przede wszystkim z drzew liściastych z niewielką domieszką gatunków iglastych, które zawierają także gatunki roślin typowe dla obszarów lasostepu. Na terenie rejonu występują także skupiska roślinności stepowej.
Przez obszar rejonu przepływają liczne drobne rzeczki i strumienie, spośród których największymi są Orlik, Orlica i Con.
Ludność.
W rejonie zamieszkuje ok. 20 tys. osób; liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Ludność miejska stanowi ok. 48,5% mieszkańców rejonu.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi 24,4 os./km².
Stolica i ośrodki osadnicze.
Ośrodkiem administracyjnym jest osiedle typu miejskiego Naryszkino, liczące 9.717 mieszkańców (1 stycznia 2005 r.). Jest ono jedynym ośrodkiem miejskim na terenie rejonu.
Poza nim na obszarze tej jednostki podziału administracyjnego znajduje się 165 punktów osadniczych - większych i mniejszych wsi, liczących od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w rolnictwie, przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica – osada Naryszkino.
Znajdują się tam m.in. zakłady przemysłu spożywczego (zakład mleczarski i fabryka konserw) oraz przedsiębiorstwo produkujące półprzewodniki.
Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka - kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy (jak szwalnie) i budowlany.
Duże znaczenie w gospodarce rejonu odgrywa rolnictwo, któremu sprzyjają korzystne warunki klimatyczne i glebowe. Najczęściej uprawiane są zboża, głównie kukurydza i pszenica, w mniejszym stopniu żyto, a także konopie siewne, buraki cukrowe, rośliny pastewne oraz ziemniaki i warzywa, a także, na niewielką skalę - owoce.
Hodowla obejmuje głównie bydło i trzodę chlewną, a także drób, a w mniejszym zakresie – owce i kozy.
Rys historyczny.
Historia ziem wchodzących w skład rejonu urickiego jest zbieżna z historią całego obwodu orłowskiego. Jako odrębna jednostka administracyjna rejon został utworzony w 1928 roku.
Klimat.
W rejonie panuje klimat umiarkowany ciepły, o charakterze kontynentalnym. 
Zima jest niezbyt długa i dość ciepła (średnia temperatura stycznia to ok. -7°C), zaś lato długie i ciepłe (średnia temperatura lipca to nieco ponad +19°C).
W rejonie notuje się dość wysoki poziom opadów, głównie w postaci deszczu, którego największe nasilenie przypada na czerwiec.

</doc>
<doc id="665537" url="https://pl.wikipedia.org/wiki?curid=665537" title="Pęcice Małe">
Pęcice Małe

Pęcice Małe – wieś w Polsce położona w województwie mazowieckim, w powiecie pruszkowskim, w gminie Michałowice. Leży nad rzeką Utratą.
Historia.
Historia Pęcic sięga przełomu XIII i XIV wieku. Wieś i majątek leżała na szlaku z Raszyńca do Błonia, niegdyś ważnego miejsca handlowego. Prowadził on przez Pęcice, Żbików i Rokitno. Stanowiły ośrodek klucza składającego się z majątków w Pęcicach i Chlebowie oraz podległych wsi Szamoty, Reguły i Kuchy.
W XIV wieku istniała parafia w Pęcicach obejmująca sąsiednie wsie. W 1603 roku spłonął drewniany kościół pod wezwaniem
św. Apostołów Piotra i Pawła. Kolejny, również drewniany kościół, został konsekrowany w 1766 roku. Obecny klasycystyczny, jednonawowy, murowany, zbudowano w latach 1824-32. Został on poważnie uszkodzony podczas I wojny światowej jesienią 1914 roku. Po wojnie odbudowany staraniem mieszkańców, otrzymał nowe organy i dzwonnicę. W południowej ścianie wmurowano, ku pamięci, dwa pociski artyleryjskie. Drugą pamiątką po tej wojnie jest cmentarz wojskowy na łąkach.
Początkowo w Pęcicach istniał dwór drewniany, rozbudowany przez kolejnych właścicieli w XVII wieku. W latach 1808-1809 powstał dwór murowany oraz otaczający go park. Na miejscu bagiennego jeziorka utworzono staw z wyspą. Całość otaczał jednolity ceglany mur z fosą. Miał stać się miejscem spotkań loży masońskiej. Dwór został zniszczony w wyniku działań I wojny światowej. Odbudowano go w niezmienionej formie i na pierwotnych fundamentach w latach 1922-25. Podczas II wojny światowej w majątku stacjonowały wojska niemieckie. 2 września 1944 roku doszło do bitwy pomiędzy Niemcami a oddziałem Powstańców Warszawskich wycofujących się do Suchego Lasu. Pomnik Powstańców znajduje się w pałacowym parku.
Po wojnie majątek upaństwowiono, a dwór stał się filią szpitala psychiatrycznego w Tworkach. Popadł w ruinę. Odremontowany w latach 70. XX wieku.
Pęcice to też dolina Utraty. Znajdują się tam też 400-letnie drzewa i ślady dymarek z II-III w.n.e.
W latach 1975–1998 miejscowość administracyjnie należała do województwa warszawskiego.

</doc>
<doc id="665540" url="https://pl.wikipedia.org/wiki?curid=665540" title="Naryszkino">
Naryszkino

Naryszkino (ros. Нарышкино) – osada typu miejskiego w zachodniej Rosji, na terenie obwodu orłowskiego.
Miejscowość leży w rejonie urickim, którego ośrodek administracyjny stanowi i liczy 9717 mieszkańców (1 stycznia 2005 r.), tj. ok. 48,5% całej populacji rejonu.
Osada jest jedynym ośrodkiem miejskim na terenie tej jednostki podziału administracyjnego.
Naryszkino jest lokalnym centrum kulturalnym i gospodarczym. W miejscowości tej znajdują się m.in. fabryka konserw, zakłady mleczarskie i przedsiębiorstwo produkujące półprzewodniki oraz muzeum.

</doc>
<doc id="665543" url="https://pl.wikipedia.org/wiki?curid=665543" title="Szafa Lesiaka">
Szafa Lesiaka



</doc>
<doc id="665548" url="https://pl.wikipedia.org/wiki?curid=665548" title="Kaski-Budki">
Kaski-Budki



</doc>
<doc id="665554" url="https://pl.wikipedia.org/wiki?curid=665554" title="Grzędy Górne">
Grzędy Górne

Grzędy Górne (niem. "Oberkonradswaldau") – wieś w Polsce, położona w województwie dolnośląskim, w powiecie wałbrzyskim, w gminie Czarny Bór, u podnóża Pasma Lesistej (Góry Kamienne) oraz Krzeszowskich Wzgórz w Sudetach Środkowych.
Podział administracyjny.
W latach 1975–1998 miejscowość należała administracyjnie do województwa wałbrzyskiego.
Demografia.
Według Narodowego Spisu Powszechnego (III 2011 r.) liczyły 164 mieszkańców. Są najmniejszą miejscowością gminy Czarny Bór.
Nazwa.
1 czerwca 1948 nadano miejscowości, będącej wówczas administracyjnie związanej z Grzędami, polską nazwę Grzędy Górne.

</doc>
<doc id="665555" url="https://pl.wikipedia.org/wiki?curid=665555" title="Niżnia Polana Tomanowa">
Niżnia Polana Tomanowa

Niżnia Polana Tomanowa – polana w Dolinie Tomanowej, będącej górnym, wschodnim odgałęzieniem Doliny Kościeliskiej w Tatrach Zachodnich. Niewielka śródleśna polana położona jest na wysokości 1260–1340 m. Dawniej wchodziła w skład Hali Tomanowej i była koszona. Jak na polany tatrzańskie miała dużą wartość użytkową – trawa rośnie na niej dość obficie. Wypasano na obrzeżach polany, na otaczających ją zboczach gór i w lesie. Stanisław Barabasz opisał przypadek, jaki zdarzył się na tej polanie w 1885 r. i którego był świadkiem: "[Niedźwiedź] w biały dzień wpadł między pasące się bydło, skoczył na rosłą jałówkę i wbił jej pazury w boki. Juhasi z bacą [...] przybiegli z krzykiem, wywijając ciupagami i płonącymi sajtami, psy rzuciły się ujadając wściekle i wspólnymi siłami odbito szczęśliwie jałówkę".
Prawo do wykarczowania lasu i wypasania na polanie otrzymali górale od króla Zygmunta III Wazy w 1615 r. Pod koniec XIX wieku polanę wykupił hrabia Władysław Zamoyski.
Od 1957 r. po utworzeniu ścisłego rezerwatu przyrody Tomanowa-Smreczyny zniesiono wypas w całej Dolinie Tomanowej. Obecnie w jej rejonie występują niedźwiedzie i jelenie, które jesienią urządzają rykowiska w pobliżu polany. Polana stopniowo zarasta lasem ze szkodą dla walorów widokowych oraz przyrodniczych – roślinność polany, wśród której występują rzadkie gatunki górskie (tojad mocny, goździk okazały, omieg górski, ostrożeń lepki i inne) wypierana jest przez las świerkowy.

</doc>
<doc id="665563" url="https://pl.wikipedia.org/wiki?curid=665563" title="Kościół Najświętszego Zbawiciela w Warszawie">
Kościół Najświętszego Zbawiciela w Warszawie

Kościół Najświętszego Zbawiciela – świątynia rzymskokatolicka przy placu Zbawiciela w dzielnicy Śródmieście w Warszawie. Jest to kościół parafii pod tym samym wezwaniem i sanktuarium diecezjalne Matki Zbawiciela.
Historia kościoła.
Plac Rotunda nieopodal Zamku Ujazdowskiego został w swej południowej części przeznaczony na sady i ogrody. W 1822 właściciel terenu Louis Lerand sprzedał część ogrodu Piotrowi Garnier, który zbudował w tym miejscu murowaną karczmę zwaną „czerwoną”.
Z inicjatywy księdza arcybiskupa, metropolity warszawskiego, Wincentego Chościaka-Popiela i woli mieszkańców Śródmieścia Południowego i Ujazdowa chcących uczcić jubileuszowy rok 1900 budową okazałej świątyni ukonstytuował się w 1899 Komitet Budowy Kościoła pod przewodnictwem księdza prałata Jakuba Siemca. W 1900 wykupiono teren pomiędzy ulicami Marszałkowską i Mokotowską. 12 października 1901 odbyła się uroczystość wmurowania kamienia węgielnego. Konkurs na projekt kościoła wygrał wprawdzie Stefan Szyller, ale realizację powierzono architektowi, autorowi m.in. kościoła św. Wojciecha na Woli i św. Floriana na Pradze, Józefowi Piusowi Dziekońskiemu – absolwentowi Szkoły Sztuk Pięknych w Warszawie i Akademii Sztuk Pięknych w Petersburgu. Świątynia zaprojektowana została na planie krzyża łacińskiego.
Kościół został częściowo udostępniony wiernym w 1903, a w 1907, po poświęceniu przez księdza prałata Siemca, przekazany w całości do użytku. Parafię pod wezwaniem Najświętszego Zbawiciela erygowano 1 stycznia 1911, zaś 23 października 1927 świątynia została konsekrowana przez biskupa Stanisława Galla. Pierwszym jej proboszczem został ks. Prałat Roman Rembeliński. Wybuch I wojny światowej spowodował, że prace związane z wykończeniem i dekoracją wnętrza toczyły się aż do wybuchu II wojny światowej.
W czasie II wojny światowej kościół uległ poważnym zniszczeniom. We wrześniu 1939 podczas bombardowań Warszawy pociski zniszczyły sygnaturkę, zachodnią wieżę i dach. Runął także w wyniku pożaru i uległ całkowitemu zniszczeniu żyrandol (największy spośród żyrandoli w ówczesnych kościołach warszawskich). Kolejne zniszczenia przyniósł rok 1944 gdy po upadku powstania warszawskiego Niemcy przystąpili do wyburzenia domów i świątyń. W tym celu założone zostały miny w dolnym kościele, mieszczącym się równolegle do poprzecznej nawy świątyni na linii: kaplica Matki Boskiej – zakrystia. Wybuch zdetonowanych min zniszczył całkowicie sklepienie dolnego kościoła i znajdującą się bezpośrednio nad nim kaplicę, uszkodził częściowo prezbiterium głównego ołtarza i górną część ambony, spowodował znaczne uszkodzenia stropu kościoła i witraży okiennych oraz doszczętnie zrujnował organy. Stopiły się dwa dzwony, trzeci okupanci zarekwirowali.
W okresie okupacji gromadzący tłumy wiernych kościół nawiedzali także ukrywający się Żydzi. Jeden z nich, Michał Zylberg, wspominał spędzony u Zbawiciela Jom Kipur w 1943: "w pewnym momencie do garstki pogrążonych w skupieniu Izraelitów wyszedł ksiądz i zmówił modlitwę w intencji prześladowanych".
Podczas II wojny światowej posługę w parafii pełnił m.in. ks. Ignacy Subera.
Po zakończeniu wojny dzięki energii i staraniom ówczesnego administratora parafii ks. kanonika Konstantego Pogorzelskiego szybko zostały podjęte prace przygotowawcze do odbudowy zniszczeń według projektu architekta Wiesława Konowicza. Szczęśliwie nie zrealizowano planu dostosowania restaurowanego kościoła do zabudowy MDM. Nabożeństwa przeniesiono do ocalałego domu parafialnego na ulicy Mokotowskiej 13 – wykorzystując w tym celu salę widowiskową na której urządzono ołtarz (mieści się tam od 1949 Teatr Współczesny). 6 sierpnia 1946 w kościele odbył się pogrzeb ponad 5 ton prochów ofiar powstania warszawskiego, które następnie w 117 trumnach przetransportowano na powstający Cmentarz Powstańców Warszawy przy ul. Wolskiej w Warszawie.
Prace remontowe, mające na celu usunięcie najpoważniejszych zniszczeń, wywiezienie gruzu i doprowadzenie kościoła do stanu umożliwiającego odprawianie nabożeństw trwały do 1948 – wtedy to świątynia została udostępniona wiernym.
Jednym z powojennych wikariuszy w tej parafii był ks. Florian Klewiado, późniejszy Generalny Dziekan Wojska Polskiego.
3 grudnia 2006 kard. Józef Glemp podniósł kościół do rangi sanktuarium diecezjalnego - Sanktuarium Matki Zbawiciela (tytuł pochodzi od nazwy wizerunku Matki Bożej czczonej w kościele).
Świątynia pełni funkcję kościoła akademickiego dla Politechniki Warszawskiej (siedziba Duszpasterstwa Akademickiego „Sandał”).
Architektura kościoła.
Kościół Najświętszego Zbawiciela to trójnawowa bazylika z transeptem i kopułą na skrzyżowaniu naw, w stylu architektonicznym nawiązującym do form polskiego renesansu i baroku. Nad skrzyżowaniem naw istniała pierwotnie 20-metrowa sygnaturka, zniszczona w czasie bombardowań stolicy przez wojska niemieckie w 1939, po wojnie nieodbudowana. Na bryłę kościoła wpływ miał trójkątny kształt działki, na której go usytuowano, co pozwoliło na wzniesienie kaplicy Matki Bożej od strony ul. Marszałkowskiej i symetrycznie, obszernej zakrystii od strony ul. Mokotowskiej. Charakterystyczna główna fasada kościoła od strony placu Zbawiciela w formie kolumnowego portyku, flankowana jest dwiema wysmukłymi wieżami i ozdobiona rzeźbami św. Piotra i św. Pawła dłuta Feliksa Giecewicza.
Kaplica i Obraz Matki Bożej.
Świątynia ufundowana przez wiernych i wdzięcznych mieszkańców Warszawy zawsze posiadała tylko jedną kaplicę – Matki Zbawiciela. Nawiązuje ona w swej formie do kształtu Kaplicy Zygmuntowskiej katedry na Wawelu – siedzibie polskich królów. W zamyśle twórców ma podkreślać szczególne znaczenie, szczególną cześć jaką Maryja odbiera w Polsce, przypominać Jej szczególne miano, jakim obdarzyli ją Polacy – Królowej Polski.
Ołtarz został ufundowany przez Leopolda Hillera. Jest wykonany ze stiuku. Kaplica jest niezwykle pięknie ornamentowana, posiada bogate złocenia. Na bocznej ścianie znajduje się obraz, "Wizja Św. Bernarda" Michała Willmana.
Obraz Matki Zbawiciela został zamówiony przez Komitet Budowy Kościoła. Namalował go w 1909 znany artysta Franciszek Jędrzejczyk. Nabył – odpowiedzialny za Komitet – ks. prałat Jan Siemiec. Obraz ten został poświęcony na Jasnej Górze i uroczyście wprowadzony 8 grudnia 1909 roku przez przeora klasztoru o. Euzebiusza Rejmana. Wizerunek Matki Bożej jest malowidłem wykonanym na podłożu metalowym – cynkowym, które z kolei jest zamocowane do podłoża drewnianego. Wymiary obrazu: 130x87 cm.
Kopia wizerunku Jasnogórskiego przedstawia Maryję w pozycji frontalnej z Dzieciątkiem na lewym ręku. Prawą dłoń Matka Boża trzyma na piersiach, wskazując na swojego Syna. Spojrzenia Matki i Dzieciątka spoczywają na modlących się. Główka Dzieciątka jest zwrócona ku Matce, prawą dłonią wskazuje na nią, w lewej trzyma Ewangeliarz.
Twarz Maryi różni się nieco w swym wyrazie od oryginału. O Matce Bożej Jasnogórskiej mówi się, że ma spojrzenie przenikliwe i smutek na twarzy. Matka Zbawiciela ma zdecydowanie spojrzenie skupione na modlącym się, jednak z jej twarzy emanuje przede wszystkim nieziemski pokój.
Matka Boża i Dzieciątko posiadają nałożone sukienki. Są one wykonane na podłożu drewnianym. Na nim są wymodelowane formy z waty, pokryte atłasem i aksamitem na podszewce z cienkiego płótna lnianego. Atłas i aksamit stanowiące suknię Madonny i Dzieciątka są w kolorze czerwonym, płaszcz Maryi w kolorze niebieskim. Na materiał naszyte są różne ozdoby, kamienie półszlachetne oraz łańcuszki. Brzegi maforium, a także płaszcz Matki Bożej i sukienka Dzieciątka są wykończone sznurami drobnych perełek przyklejonych do złoconego podłoża.
Tło Wizerunku stanowią przymocowane do podłoża blachy mosiężne, przedstawiające cztery sceny z Ewangelii: Zwiastowanie, Boże Narodzenie, Naigrywanie (Cierniem ukoronowanie) i Biczowanie.
W roku 1994 została przeprowadzona gruntowna renowacja Obrazu.
Obraz został ukoronowany papieskimi koronami przez Jana Pawła II 13 czerwca 1999 na pl. Piłsudskiego w Warszawie.

</doc>
<doc id="665568" url="https://pl.wikipedia.org/wiki?curid=665568" title="Chaetophractus villosus">
Chaetophractus villosus



</doc>
<doc id="665569" url="https://pl.wikipedia.org/wiki?curid=665569" title="Znak hetmański">
Znak hetmański

Znak hetmański − znak noszony za podróżującym konno hetmanem (rzadko regimentarzem bądź królem) przez giermka od połowy XVI do początków XVIII stulecia. Składał się z kopii ze „skrzydłem”, czyli metalowej klamry spinającej pióra żurawie, strusie bądź orle. Znak wieńczyła mosiężna kula lub grot. W zależności od zakończenia nakładano lub nakłuwano tzw. „czapkę hetmańską” jako znak obecności wodza w wojskach.
Znak hetmański jest jedynym oryginalnym symbolem władzy wojskowej Rzeczypospolitej Obojga Narodów. Nie przeniesiono go na grunt polski jak buławy, buńczuki, sajdaki z Turcji, czy jak regimentu z Europy Zachodniej. Elementy składowe mają swoją genezę w innych kulturach. Kopie husarskie wywodzą się z Turcji i Węgier, symbolikę i upodobanie wojskowych do piór zaczerpnięto ze Wschodu, a czapka hetmańska wskazuje na wpływy węgierskie. Kompozycja jest niepowtarzalna i wyjątkowa dla Korony, a od XVII w. również Litwy. Podkreślić należy stopniową orientalizację znaku hetmańskiego. Od okresu panowania Jana III Sobieskiego pojawiają się zastępujące czapkę hetmańską poduszeczki imitujące turban, oraz podwieszany w miejsce wstążek buńczuk. 
Znak służył najwyższym urzędnikom wojskowym od chwili przejęcia buławy do pogrzebu, gdzie oznaka ta była rytualnie łamana. Symbol ten miał doniosłe znaczenie użytkowe na polach bitew, gdzie wskazywał osobę dowódcy. Jednocześnie górująca nad polem walki czapka hetmańska symbolizowała obecność hetmana z walczącymi żołnierzami. Elementy składowe prezentowały głęboką symbolikę, które podkreślają zalety urzędu hetmana i cechy charakteru osoby sprawującej ten urząd.

</doc>
<doc id="665572" url="https://pl.wikipedia.org/wiki?curid=665572" title="Manis">
Manis



</doc>
<doc id="665573" url="https://pl.wikipedia.org/wiki?curid=665573" title="Manidae">
Manidae



</doc>
<doc id="665576" url="https://pl.wikipedia.org/wiki?curid=665576" title="Gromada galaktyk Pocisk">
Gromada galaktyk Pocisk



</doc>
<doc id="665579" url="https://pl.wikipedia.org/wiki?curid=665579" title="Edmund S. Phelps">
Edmund S. Phelps

Edmund Strother Phelps (ur. 26 lipca 1933 w Evanston, Illinois) – amerykański ekonomista, profesor ekonomii politycznej na Uniwersytecie Columbia, laureat Nagrody Banku Szwecji im. Alfreda Nobla w dziedzinie ekonomii w 2006 za „analizę zależności międzyokresowych w polityce makroekonomicznej”.
Życiorys.
Ukończył Amherst College, gdzie 1955 uzyskał licencjat (B.A.), w cztery lata później otrzymał tytuł doktora na Uniwersytecie Yale. Wykładał na Uniwersytecie Pensylwanii, obecnie jest profesorem na Uniwersytecie Columbia.
Polskim studentom ekonomii znany jest przede wszystkim z tak zwanej krzywej Friedmana-Phelpsa, znanej też jako długookresowa krzywa Phillipsa. Główny wniosek jaki płynie z analizy przeprowadzonej przez Friedmana i Phelpsa mówi o braku zamienności w długim okresie między inflacją a bezrobociem. W związku z tym bezcelowe jest wykorzystywanie polityki pieniężnej w celu pobudzania koniunktury gospodarczej, a jedynym celem banku centralnego powinna być troska o utrzymanie niskiej i stabilnej inflacji.

</doc>
<doc id="665580" url="https://pl.wikipedia.org/wiki?curid=665580" title="Edmund Phelps">
Edmund Phelps



</doc>
<doc id="665582" url="https://pl.wikipedia.org/wiki?curid=665582" title="Pangoliny">
Pangoliny



</doc>
<doc id="665585" url="https://pl.wikipedia.org/wiki?curid=665585" title="Tenrec ecaudatus">
Tenrec ecaudatus



</doc>
<doc id="665599" url="https://pl.wikipedia.org/wiki?curid=665599" title="CA Acassuso">
CA Acassuso

Club Atlético Acassuso jest argentyńskim klubem piłkarskim z siedzibą w Buenos Aires.
Historia.
Klub założony został 7 września 1922 roku pod nazwą Villa Acassuso Football Club. W 1925 roku klub zmienił nazwę na Club Sportivo Acassuso. Współczesna nazwa, czyli Club Atlético Acassuso, obowiązuje od 1942 roku. Obecnie klub gra w trzeciej lidze argentyńskiej Primera B Metropolitana.

</doc>
<doc id="665608" url="https://pl.wikipedia.org/wiki?curid=665608" title="Komiliton">
Komiliton

Komiliton (łac. "commilitio" „towarzysz broni” oraz "commilitium" „wspólnota” i „towarzystwo broni”) – w czasach antycznych popularny zwrot grzecznościowy rzymskich legionistów, od XVI wieku, udokumentowany w języku studenckim określenie współstudentów i kolegów ze studiów. Pojęcie stosowane zarówno względem studentów tego samego lub innego fakultetu oraz tego samego lub innego semestru nauki. Od XX wieku pojawia się czasem forma: komilitonka. 
To militarystyczne pojęcie stania po tej samej stronie barykady, pojawiło się najpierw na niemieckojęzycznych uniwersytetach, gdzie często dochodziło do konfliktów pomiędzy uniwersytetami a lokalnymi władcami. Pojęcie ma korzenie również w dawnym związkowym charakterze uniwersytetów – bursy. 
W krajach niemieckojęzycznych słowo komiliton jest nadal powszechnie używane i oznacza szerszy krąg kolegów ze studiów. 
Słownik wyrazów obcych Władysława Kopalińskiego uznaje to słowo za przestarzałe. Rzeczywiście per komiliton zwracają się do siebie już nieliczni studenci w Polsce. „Komilitonie!” – często usłyszymy obecnie wśród korporacji akademickich, gdzie znaczenie „wspólnota” i „towarzystwo broni” jest wciąż bardzo aktualne.

</doc>
<doc id="665611" url="https://pl.wikipedia.org/wiki?curid=665611" title="Alicja Majewska">
Alicja Majewska

Alicja Lucyna Majewska-Budzyńska (ur. 30 maja 1948 we Wrocławiu) – polska piosenkarka popowa.
Współpracowała z artystami, takimi jak Wojciech Młynarski, Łucja Prus, Magda Czapińska czy Włodzimierz Korcz, z którym nadal tworzy duet artystyczny.
Życiorys.
Wczesne dzieciństwo spędziła w Olbierzowicach, gdzie jej rodzice byli nauczycielami. Ojciec, absolwent Seminarium Nauczycielskiego w Krzemieńcu, uczył matematyki i śpiewu, był kierownikiem szkoły w Olbierzowicach. Matka uczyła polskiego i rosyjskiego.
Jest absolwentką Liceum Ogólnokształcącego im. Tomasza Zana w Pruszkowie oraz Wydziału Psychologii i Pedagogiki Uniwersytetu Warszawskiego na kierunku andragogika.
Zadebiutowała w 1968 na IV Festiwalu Piosenki Radzieckiej w Zielonej Górze. W latach 1971–1974 była solistką zespołu Partita i występowała w warszawskim Teatrze na Targówku. W 1975 za wykonanie utworu „Bywają takie dni” zdobyła nagrodę główną Ministerstwa Kultury i Sztuki na 13. Krajowym Festiwalu Piosenki Polskiej w Opolu. W 1980 za wykonanie piosenki „Jeszcze się tam żagiel bieli” otrzymała drugą nagrodę na 18. KFPP w Opolu oraz Grand Prix na Międzynarodowym Festiwalu w Rostocku. W 1985 uhonorowana została na festiwalu w Hawanie, a za wykonanie utworu „Dla nowej miłości” otrzymała nagrodę na 22. KFPP w Opolu. Rok później została nagrodzona za utwór „Odkryjemy miłość nieznaną” na kolejnej edycji opolskiego festiwalu.
Uhonorowana Brązowym (2005) i Złotym (2020) Medalem „Zasłużony Kulturze Gloria Artis”.
14 czerwca 2015 podczas 52. KFPP w Opolu, na koncercie z okazji 90-lecia Polskiego Radia i 40-lecia współpracy artystycznej, wraz z Włodzimierzem Korczem odebrała Honorowy Złoty Mikrofon. Niedługo po występie na festiwalu podpisała kontrakt z wytwórnią płyt Sony Music, która w 2016 wydała jej kolejny album pt. "Wszystko może się stać".
Od 2019 uczestniczy jako trenerka w pierwszych trzech edycjach programu TVP2 "The Voice Senior". 6 września 2020 w ramach 57. KFPP w Opolu odbył się koncert "Majewska &amp; Korcz - okrągłe 45" z okazji 45 lat jej współpracy artystycznej z Włodzimierzem Korczem.
31 marca 2022 roku otrzymała nagrodę Superwiktora 2021 za całokształt kariery zawodowej. 11 listopada 2022 ukazał się kolejny premierowy album artystki "Piosenki Korcza i Andrusa", który promowany jest przez utwory "Niedaleko stąd", "Szczęście chodzi piechotą" oraz "Koneserzy kolejnego dnia".
Życie prywatne.
W latach 1972–1984 była żoną konferansjera Janusza Budzyńskiego (zm. 1990). 

</doc>
<doc id="665613" url="https://pl.wikipedia.org/wiki?curid=665613" title="Gheorghe Cantacuzino">
Gheorghe Cantacuzino

Gheorghe Cantacuzino (ur. 1837, zm. 1913) – był konserwatywnym rumuńskim politykiem, który dwa razy sprawował stanowisko premiera Rumunii: pomiędzy 23 kwietnia 1899 a 19 lipca 1900 oraz między 4 stycznia 1906 a 24 marca 1907 roku.
Urodził się w rumuńskiej rodzinie szlacheckiej Cantacuzino, był potomkiem cesarzy bizantyjskich oraz hospodarów i kajmakamów mołdawskich i wołoskich. Zbudował m.in. Pałac Cantacuzino w Bukareszcie (dziś jest to Muzeum George Enescu) i Pałac Cantacuzino w Buşteni.

</doc>
<doc id="665617" url="https://pl.wikipedia.org/wiki?curid=665617" title="Józef Kentenich">
Józef Kentenich



</doc>
<doc id="665618" url="https://pl.wikipedia.org/wiki?curid=665618" title="Przenajświętszy Sakrament">
Przenajświętszy Sakrament



</doc>
<doc id="665619" url="https://pl.wikipedia.org/wiki?curid=665619" title="Lekcja historii (album Sedesu)">
Lekcja historii (album Sedesu)

Lekcja historii – album kompilacyjny polskiej grupy muzycznej Sedes. Wydany został 8 maja 2004 roku nakładem wydawnictwa Lou &amp; Rocked Boys.

</doc>
<doc id="665621" url="https://pl.wikipedia.org/wiki?curid=665621" title="William Stanhope (2. hrabia Harrington)">
William Stanhope (2. hrabia Harrington)

William Stanhope (ur. 18 grudnia 1719, zm. 1 kwietnia 1779) – brytyjski arystokrata, polityk i wojskowy, syn Williama Stanhope’a, 1. hrabiego Harrington i Anne Griffith, córkę pułkownika Edwarda Griffitha.
W 1741 r. wstąpił do Gwardii Pieszej. Brał udział w wojnie o sukcesję austriacką w armii księcia Cumberland. Brał udział w przegranej bitwie pod Fontenoy 11 maja 1745 r., gdzie został ranny. Za postawę na polu bitwy został 5 czerwca awansowany do rangi pułkownika 2. Regimentu Konnych Grenadierów Gwardii. Ten urząd sprawował do końca życia.
W wojnie brał udział już jako członek Izby Gmin. Zasiadał w niej od 1741 r., jako reprezentant okręgu Aylesbury. W 1747 r. został wybrany ponownie, tym razem z okręgu Bury St Edmunds. W niższej izbie Parlamentu zasiadał do 1754 r. W 1756 r., po śmierci ojca, odziedziczył tytuł hrabiego Harrington i zasiadł w Izbie Lordów.
W 1755 r. został awansowany do rangi generała-majora, w 1758 r. został generałem-porucznikiem zaś w 1770 r. - generałem.
11 sierpnia 1746 r. poślubił lady Caroline FitzRoy (8 kwietnia 1722 - 26 czerwca 1784), córkę Charlesa FitzRoya, 2. księcia Grafton i lady Henrietty Somerset, córki markiza Worcester. William i Caroline mieli razem dwóch synów i pięć córek:

</doc>
<doc id="665627" url="https://pl.wikipedia.org/wiki?curid=665627" title="Constantin Coandă">
Constantin Coandă

Constantin Coandă (ur. 4 marca 1857 w Krajowej, zm. 30 września 1932 w Bukareszcie) – rumuński żołnierz i polityk, generał armii rumuńskiej i profesor matematyki w Narodowej Szkole Mostów i Dróg w Bukareszcie. Jednym z jego (siedmiorga) dzieci był Henri Coandă, wynalazca pierwszego silnika odrzutowego.
W czasie I wojny światowej, przez krótki czas (24 października – 29 listopada 1918) był premierem Rumunii i ministrem spraw zagranicznych. Uczestniczył w paryskiej konferencji pokojowej i w podpisaniu traktatu w Neuilly-sur-Seine pomiędzy Ententą a Bułgarią.
Później został przewodniczącym rumuńskiego Senatu. Reprezentował wówczas Partię Ludową Alexandru Averescu. W czasie pełnienia swojej kadencji został ciężko ranny w zamachu, który miał miejsce 8 grudnia 1920 roku, kiedy to komunista Max Goldstein użył przeciwko niemu materiałów wybuchowych.

</doc>
<doc id="665628" url="https://pl.wikipedia.org/wiki?curid=665628" title="Aleksander Płatek">
Aleksander Płatek

Aleksander Płatek (ur. 26 lutego 1924 w Wysocicach, zm. 4 grudnia 1996 w Krakowie) – polski geodeta, profesor Akademii Górniczo-Hutniczej.
W latach 1942-1945 uczeń Szkoły Górniczo-Mierniczej w Krakowie. W 1950 ukończył studia na Akademii Górniczo-Hutniczej im. Stanisława Staszica w Krakowie z tytułem inżyniera geodety i magistra nauk technicznych. Od 1954 pracownik Katedry Geodezji Przemysłowej AGH, gdzie w 1964 r. obronił pracę doktorską pt. "Zagadnienie dokładności wyznaczenia bezwzględnych przemieszczeń punktów w powierzchniowych sieciach trygonometrycznych położonych na obszarach górniczych", a w 1972 rozprawę habilitacyjną "Geodezyjne pomiary przemieszczeń fundamentów maszyn". W 1982 r. Rada Państwa nadała mu tytuł profesora nadzwyczajnego, a 28 kwietnia 1989 profesora zwyczajnego.
Pracował na Wydziale Geodezji Górniczej i Inżynierii Środowiska AGH.
Członek wielu instytucji naukowych, m.in.: Stowarzyszenia Geodetów Polskich i Polskiej Akademii Nauk (Komitet Geodezji). Przewodniczący Grupy Studiów C Komisji 6 Międzynarodowej Federacji Geodetów (FIG).
Za działalność naukową i dydaktyczną otrzymał m.in.:
Dorobek naukowy prof. dr hab. Aleksandra Płatka obejmuje ok. 100 pozycji z czego prawie 30 prac opublikowanych za granicą i 18 referatów wygłoszonych na międzynarodowych sympozjach.
Prof. Aleksander Płatek był autorem podręczników akademickich z zakresu geodezji:
Jako badacz dziejów kościoła i parafii wysocickiej, był też autorem opracowania:
Aleksander Płatek był od 1976 r. żonaty z Barbarą Bonner-Płatek i miał syna Ryszarda (ur. 1977).

</doc>
<doc id="665629" url="https://pl.wikipedia.org/wiki?curid=665629" title="Rejon wierchowski">
Rejon wierchowski

Rejon wierchowski (ros. "Верховский район") – rejon w zachodniej Rosji, w obwodzie orłowskim.
Położenie.
Rejon, tak jak cały obwód orłowski leży we wschodniej Europie, na terenie Wyżyny Środkoworosyjskiej.
Rejon wierchowski leży w środkowo-wschodniej części obwodu orłowskiego.
Powierzchnia.
Rejon ma powierzchnię 1 060 km².
Teren ten stanowi niewysoka wyżyna, stanowiąca część Wyżyny Środkoworosyjskiej. Powierzchnię rejonu stanowią głównie grunty orne i lasy, złożone przede wszystkim z drzew liściastych z niewielką domieszką gatunków iglastych, które zawierają także gatunki roślin typowe dla obszarów lasostepu. Na terenie rejonu występują także skupiska roślinności stepowej.
Przez obszar rejonu przepływają liczne drobne rzeczki i strumienie, stanowiące dopływy głównej rzeki regionu - Oki. spośród których największymi są Trudy, Pszewka i Lubowsza.
Ludność.
W rejonie zamieszkuje ok. 21 tys. osób. Liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Ludność miejska stanowi ok. 38,5% mieszkańców rejonu.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi 19,8 os./km².
Stolica i ośrodki osadnicze.
Ośrodkiem administracyjnym jest osiedle typu miejskiego Wierchowie, liczące 8.080 mieszkańców (1 stycznia 2005 r.). Jest ono jedynym ośrodkiem miejskim na terenie rejonu.
Poza nim na obszarze tej jednostki podziału administracyjnego znajdują się 92 punkty osadnicze - większe i mniejsze wsie, liczące od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w rolnictwie, przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica – osada Wierchowie.
Znajdują się tam m.in. zakłady przemysłu mleczarskiego, wytwórnia konserw, cegielnia, a także mieszalnia pasz oraz niewielki zakład produkujący na potrzeby przemysłu kolejowego.
Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka - kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy (jak szwalnie) i budowlany.
Duże znaczenie w gospodarce rejonu odgrywa rolnictwo, któremu sprzyjają korzystne warunki klimatyczne i glebowe. Najczęściej uprawiane są zboża, głównie kukurydza i pszenica, w mniejszym stopniu żyto, a także konopie siewne, buraki cukrowe, rośliny pastewne oraz ziemniaki i warzywa, a także, na niewielką skalę - owoce.
Hodowla obejmuje głównie bydło i trzodę chlewną, a także drób, a w mniejszym zakresie – owce i kozy.
Rys historyczny.
Historia ziem wchodzących w skład rejonu wierchowskiego jest zbieżna z historią całego obwodu orłowskiego. Jako odrębna jednostka administracyjna rejon został utworzony w 1928 roku.
Klimat.
W rejonie panuje klimat umiarkowany ciepły, o charakterze kontynentalnym. 
Zima jest niezbyt długa i dość ciepła (średnia temperatura stycznia to ok. -7°C), zaś lato długie i ciepłe (średnia temperatura lipca to nieco ponad +19°C).
W rejonie notuje się dość wysoki poziom opadów, głównie w postaci deszczu, którego największe nasilenie przypada na czerwiec.

</doc>
<doc id="665632" url="https://pl.wikipedia.org/wiki?curid=665632" title="Maria Andrzej Gołębiowski">
Maria Andrzej Gołębiowski

Leon Maria Andrzej Gołębiowski (ur. 11 kwietnia 1867, zm. 20 marca 1933) – biskup Kościoła Starokatolickiego Mariawitów, pierwszy mariawicki biskup diecezji śląsko-łódzkiej i pierwszy w historii biskup sprawujący urząd w Łodzi.
Leon Gołębiowski urodził się w miejscowości Spice-Szelugi w powiecie pułtuskim, jako syn Jana i Pauliny. Mając 16 lat wstąpił do Seminarium Duchownego w Płocku, po ukończeniu którego jako wybitnie uzdolniony został skierowany do Akademii Duchownej w Petersburgu, którą ukończył w 1892 z tytułem magistra teologii.
Rok wcześniej otrzymał święcenia kapłańskie z rąk biskupa Michała Nowodworskiego w katedrze płockiej. Od 1892 pełnił funkcję profesora w płockim Seminarium Duchownym, będąc nominalnym administratorem parafii Kucice; był spowiednikiem w seminarium, ale nie pełnił funkcji ojca duchownego (takiej funkcji w seminarium płockim jeszcze wtedy nie było). W 1894 poznał założycielkę mariawityzmu, Marię Franciszkę Kozłowską, i jej posłannictwo objawione w "Dziele Wielkiego Miłosierdzia" przez Jezusa Chrystusa. W tym czasie wstąpił, jako jeden z pierwszych, do ukrytego Zgromadzenia Kapłanów Mariawitów. W 1903 przetłumaczył na język polski encyklikę papieża Leona XIII "O Przenajświętszym Sakramencie" (jest to drugie tłumaczenie na język polski), na mocy której kapłani mariawici szerzyli cześć Przenajświętszego Sakramentu. W 1903 był członkiem delegacji kapłanów mariawitów, która zawiozła papieżowi do zatwierdzenia treść objawień, jednak zanim delegacja dotarła do Rzymu, papież Leon XIII zmarł, a jego następca, Pius X, w 1906 nakazał rozwiązanie Zgromadzenia Kapłanów Mariawitów.
Ks. Gołębiowski za przynależność do mariawityzmu był szykanowany. Najpierw usunięto go z zajmowanego stanowiska profesora w seminarium, a następnie dyscyplinarnie przeniesiono na odległą parafię. W 1906, w czasie rozłamu pomiędzy Kościołem rzymskokatolickim a Kościołem Starokatolickim Mariawitów bp M. Andrzej Gołębiowski bez wahania pozostał przy mariawityzmie. 3 lutego 1907 bp Apolinary Wnukowski nakłada na ks. Leona Gołębiewskiego ekskomunikę za niepodporządkowanie się dekretowi Kongregacji Świętego Oficjum z 5 grudnia 1906. W tym czasie został proboszczem parafii w Łodzi, przy ul. Franciszkańskiej 27.
Od stycznia 1907 ks. M. Andrzej kierował redakcją tygodnika "Mariawita" oraz "Wiadomości Mariawickich", które wydawano we własnej drukarni w Łodzi aż do wybuchu I wojny światowej. 4 września 1910 otrzymał w Łowiczu sakrę biskupią z rąk bpa M. Michała Kowalskiego, współkonsekratorami byli biskupi starokatoliccy z Holandii; abp Gerard Gul z Utrechtu i bp Jan van Thiel z Haarlemu. Bp M. Andrzej bardzo boleśnie przeżył powrót swego pomocnika ks. Marksa do Kościoła rzymskokatolickiego i utratę dwóch kościołów w Łodzi - przy ul. Nawrot i Podleśnej (mariawickie obiekty sakralne były w owym czasie zapisywane na proboszczów).
Bp Gołębiowski pracował również jako organizator wielu placówek oświatowych i opiekuńczych dla ludzi biednych. Zmarł w 1933 w Łodzi. Współczesny mu biskup Maria Jakub Próchniewski we wspomnieniu pośmiertnym napisał: "Znałem go od 1891 r. i muszę przyznać, że nigdy w niczym nie sprzeniewierzył się głosowi delikatnego sumienia, które szukało tego, co Bóg chce. Uprzejmy, gościnny, przyjacielski, śmiało dający świadectwo prawdzie, promieniował jedną żądzą - spełnienia nauki i wzoru, jakie nakreśliła mu bł. M. Franciszka".

</doc>
<doc id="665634" url="https://pl.wikipedia.org/wiki?curid=665634" title="Sraka praptaka">
Sraka praptaka

Sraka praptaka – album studyjny polskiej grupy muzycznej Sedes, wydany został w 1995 roku nakładem wydawnictwa Silverton.

</doc>
<doc id="665636" url="https://pl.wikipedia.org/wiki?curid=665636" title="Hrabia Harrington">
Hrabia Harrington

Informacje ogólne.
Arystokratyczny tytuł brytyjski, przysługujący młodszej gałęzi rodziny Stanhope. Starsza, wygasła w 1967 gałąź używała tytułu hrabiów Chesterfield i Stanhope.
Hrabiowie Harrington 1. kreacji (parostwo Wielkiej Brytanii)
Następca 11. hrabiego Harrington: Charles Henry Leicester Stanhope, wicehrabia Petersham
Następca wicehrabiego Petersham: William Henry Leicester Stanhope

</doc>
<doc id="665641" url="https://pl.wikipedia.org/wiki?curid=665641" title="VOA Special English">
VOA Special English

VOA Special English (Voice of America Special English) – uproszczona odmiana języka angielskiego używana przez rozgłośnię „Głos Ameryki” w celu przekazywania informacji osobom nieanglojęzycznym oraz do nauki języka angielskiego.

</doc>
<doc id="665642" url="https://pl.wikipedia.org/wiki?curid=665642" title="K.... jego mać">
K.... jego mać

K... jego mać – drugi studyjny album zespołu Sedes nagrany w studiu „Fotoplastykon” we Wrocławiu. Wydany w listopadzie 1993 przez wytwórnię Silverton.

</doc>
<doc id="665643" url="https://pl.wikipedia.org/wiki?curid=665643" title="Wyżnia Polana Tomanowa">
Wyżnia Polana Tomanowa

Wyżnia Polana Tomanowa – polana w Dolinie Tomanowej w Tatrach Zachodnich. Niewielka śródleśna polana położona jest na wysokości 1350–1410 m n.p.m. Od północnej strony ze stoków Ciemniaka wpada do niej Czerwony Żleb, spod Tomanowej Przełęczy Kamienisty Żleb&lt;re name=wit/&gt;. Na polanie występuje długi, dobrze zachowany wał moreny czołowej (prowadzi po nim ścieżka), a w górnej części polany duże głazy – w przeszłości cała Dolina Tomanowa pokryta była lodowcem.
Dawniej wchodziła w skład Hali Tomanowej. Prawo do uzyskania polany i jej użytkowania otrzymali górale od króla Zygmunta III Wazy w 1615 r. Pod koniec XIX wieku polanę wykupił hrabia Władysław Zamoyski. Przed II wojną światową wydzierżawił ją Krajowy Patronat Spółdzielni Rolniczych i urządził na niej pokazową bacówkę. W czasie wojny stanowiła ona schronienie dla partyzantów radzieckich. Jeszcze w 1946 na wewnętrznych ścianach bacówki można było odczytać pozostawione przez nich adresy, nazwiska i komunikaty.
Od 1957 r. zniesiono wypas na całej Dolinie Tomanowej. Wskutek zaprzestania wypasu polana stopniowo zarasta lasem i widoki stają się coraz bardziej ograniczone. Jeżeli nie zostaną przedsięwzięte żadne działania, grozi jej całkowite zalesienie ze szkodą dla walorów widokowych oraz przyrodniczych – wyginie roślinność polany, wśród której występują rzadkie gatunki górskie. W 1955 miała powierzchnię ok. 28 ha, ale w 2004 w wyniku zarośnięcia jej powierzchnia zmniejszyła się o 80%. Obecnie w rejonie polany występują niedźwiedzie i jelenie, które jesienią urządzają rykowiska w pobliżu polany.
Z polany dobry widok na Ornak, Kominiarski Wierch i szczyty grani głównej Tatr; Bystrą, Kamienistą, Smreczyński Wierch, Tomanową Kopę, Tomanowy Wierch Polski, Suchy Wierch Tomanowy oraz polodowcowy kocioł Doliny Suchej Tomanowej.
Z rzadkich roślin na polanie rośnie sybaldia rozesłana – gatunek w Polsce występujący tylko w Tatrach i to na nielicznych stanowiskach, oraz szczwoligorz tatarski, również znany z nielicznych stanowisk.
Szlaki turystyczne.
Czerwony szlak prowadzący Kamienistym Żlebem na Tomanową Przełęcz został zamknięty przez TPN od 22 maja 2009 Już rok wcześniej (w czerwcu 2008) zamknięto słowacki czerwony szlak z Tomanowej Przełęczy do Rozdroża pod Tomanową w Dolinie Cichej.

</doc>
<doc id="665646" url="https://pl.wikipedia.org/wiki?curid=665646" title="Wszyscy pokutujemy">
Wszyscy pokutujemy

Wszyscy pokutujemy – debiutancki album zespołu Sedes wydany przez wydawnictwo Silverton w październiku 1992. Nagrania zrealizowano we wrocławskim studiu M. Jureckiego.

</doc>
<doc id="665649" url="https://pl.wikipedia.org/wiki?curid=665649" title="APU">
APU



</doc>
<doc id="665650" url="https://pl.wikipedia.org/wiki?curid=665650" title="Łucja Prus">
Łucja Prus

Łucja Weronika Prus (ur. 25 maja 1942 w Białymstoku, zm. 3 lipca 2002 w Warszawie) – polska piosenkarka.
Życiorys.
Zadebiutowała jako piosenkarka w pierwszej połowie lat 60. Znana jest z występów na polskiej estradzie oraz z tworzenia muzyki do filmów animowanych i fabularnych. Współpracowała z TVP przy produkcjach telewizyjnych i filmowych. Wylansowała przeboje, takie jak m.in. „Dookoła noc się stała”, „Nic dwa razy się nie zdarza”, „Twój portret”, „W żółtych płomieniach liści”, „Walc chopinowski” i „Tango z różą w zębach”.
Współpracowała m.in. z Januszem Muniakiem, Włodzimierzem Nahornym, Jonaszem Koftą, Janem Wołkiem, Agnieszką Osiecką, Alicją Majewską, Jerzym Połomskim oraz zespołem Skaldowie.
Życie prywatne.
Pierwszym mężem piosenkarki był kompozytor Andrzej Mundkowski. Małżeństwo rozpadło się, a Prus poślubiła Ryszarda Kozicza, menedżera m.in. zespołu Skaldowie. Mieli córkę, Julię.
Zmarła na raka piersi. Została pochowana na cmentarzu Bródnowskim (kwatera 15D-1-13) w Warszawie.
Nagrody i odznaczenia.
Wielokrotnie uhonorowana na Festiwalu w Opolu. Za zasługi dla kultury została pośmiertnie odznaczona Krzyżem Kawalerskim Orderu Odrodzenia Polski.
Festiwal Piosenki Literackiej im. Łucji Prus „W żółtych płomieniach liści”.
Od 2009 roku w Białymstoku corocznie odbywa się Festiwal Piosenki Literackiej „W żółtych płomieniach liści” im. Łucji Prus. Pomysłodawcą tego festiwalu jest Piotr-Bogusław Jędrzejczak, a organizatorem Wojewódzki Ośrodek Animacji Kultury w Białymstoku. W jury na stałe zasiadają niegdysiejsi współpracownicy Łucji Prus: Włodzimierz Nahorny, Janusz Strobel i Jan Wołek.

</doc>
<doc id="665651" url="https://pl.wikipedia.org/wiki?curid=665651" title="Live (album Sedesu)">
Live (album Sedesu)

Live – koncertowy album zespołu Sedes nagrany w studiu przy udziale zaproszonej publiczności. Wydany w maju 1993 przez wytwórnię Melissa Productions.

</doc>
<doc id="665667" url="https://pl.wikipedia.org/wiki?curid=665667" title="Blaubeuren">
Blaubeuren

Blaubeuren – miasto w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, siedziba wspólnoty administracyjnej Blaubeuren. Leży w Górnej Szwabii, nad rzeką Blau, ok. 15 km na zachód od Ulm, przy drogach krajowych B28 i B492.
Zabytki.
Dawny klasztor Benedyktynów obecnie jedno z najstarszych w Niemczech ewangelickich seminariów o tradycji sięgającej XVI wieku. Klasztor istnieje od 1085 roku w obecnej postaci jest późnogotycki z II poł. XV wieku. Wśród zabudowań skupionych wokół czworobocznego wirydarza kościół św. Jana Chrzciciela "(Johannes der Täufer)" z gotyckim ołtarzem głównym, dzieło artystów z Ulm, m.in. Michela Erharta i Jörga Syrlina Młodszego.
Współpraca.
Miejscowości partnerskie:

</doc>
<doc id="665670" url="https://pl.wikipedia.org/wiki?curid=665670" title="Droga wojewódzka nr 752">
Droga wojewódzka nr 752

Droga wojewódzka nr 752 – droga wojewódzka z Górna do Rzepina Pierwszego o długości 27 km. Droga przebiega przez teren powiatów kieleckiego i starachowickiego w województwie świętokrzyskim.

</doc>
<doc id="665672" url="https://pl.wikipedia.org/wiki?curid=665672" title="DW752">
DW752



</doc>
<doc id="665673" url="https://pl.wikipedia.org/wiki?curid=665673" title="Port lotniczy Gran Canaria">
Port lotniczy Gran Canaria

Port lotniczy Gran Canaria ("Aeropuerto de Gran Canaria") – międzynarodowy port lotniczy położony na wyspie Gran Canaria, 18 km na południe od Las Palmas de Gran Canaria. Jeden z największych portów lotniczych Hiszpanii. W 2008 obsłużył ponad 10,2 mln pasażerów.

</doc>
<doc id="665675" url="https://pl.wikipedia.org/wiki?curid=665675" title="Port lotniczy Lanzarote">
Port lotniczy Lanzarote

Port lotniczy Lanzarote – port lotniczy położony koło Arrecife, na Lanzarote, na Wyspach Kanaryjskich. W 2005 obsłużył około 5,5 mln pasażerów.

</doc>
<doc id="665679" url="https://pl.wikipedia.org/wiki?curid=665679" title="Droga wojewódzka nr 753">
Droga wojewódzka nr 753

Droga wojewódzka nr 753 (DW753) – droga wojewódzka z Woli Jachowej do Nowej Słupi o długości 20 km. Droga znajduje się w całości na terenie powiatu kieleckiego w województwie świętokrzyskim.

</doc>
<doc id="665680" url="https://pl.wikipedia.org/wiki?curid=665680" title="DW753">
DW753



</doc>
<doc id="665683" url="https://pl.wikipedia.org/wiki?curid=665683" title="Sedes (zespół muzyczny)">
Sedes (zespół muzyczny)

Sedes – polski zespół punkowy.
Historia grupy.
Powstał w 1980 we wrocławskiej dzielnicy Krzyki. Jego założycielami byli: wokalista Jan „Młody” Siepiela, gitarzysta Adam „Kucharz” Zalewski (wcześniej grający na perkusji w zespole Zwłoki), perkusista Mariusz „Kajtek” Janiak oraz grający na gitarze basowej „Kufel”. Ten ostatni wkrótce opuścił zespół, a jego funkcję przejął „Młody”. Jako trio zespół zaczął grać koncerty biorąc udział m.in. w przeglądzie „Muzyczny Start” we wrocławskim Parku Południowym.
W 1982 grupa po raz pierwszy wzięła udział w festiwalu w Jarocinie. Rok później podczas jej występu na jarocińskiej „Dużej Scenie” punkową publiczność odgrodzono drewnianym parkanem od reszty uczestników festiwalu. W 1984 szeregi zespołu opuścił „Kucharz”, a na jego miejsce dołączył gitarzysta Sławomir Celej. Do zespołu dołączył również basista Dariusz „Maju” Maj. W czteroosobowym składzie Sedes zaprezentował się m.in. po raz kolejny szerokiej widowni w Jarocinie. W 1985 drogi muzyków rozeszły się – „Kajtek” i „Celej” utworzyli grupę Program 3.
W 1991 „Młody” reaktywował Sedes z całkiem nowymi muzykami: gitarzystą Wojciechem Maciejewskim, basistą Dariuszem „Parą” Paraszczukiem oraz perkusistą Dariuszem „Rudym” Wieczorkiem. Latem 1992 pojawili się ponownie na jarocińskim festiwalu, a następnie dokonali pierwszych nagrań demo, które zostały wydane na albumie "Wszyscy pokutujemy". Jesienią Sedes zagrał wraz z zespołem Defekt Muzgó trasę złożoną z kilkudziesięciu koncertów pod patronatem Wielkiej Orkiestry Świątecznej Pomocy co udokumentowała wydana później ich wspólna płyta koncertowa "Sedes Muzgó – Live".
W 1993 ukazał się nagrany w studiu przy udziale zaproszonej publiczności album "Live". W listopadzie tego samego roku na rynku pojawił się premierowy materiał pt. "K... jego mać". W tym czasie z grupy został usunięty Dariusz Paraszczuk. Jego funkcję przejął „Młody” i jako trio Sedes nagrał kolejną płytę "Sraka praptaka", która wyszła w 1995. W 1996 na skutek wewnętrznych tarć personalnych zespół ograniczył działalność koncertową i nagrał kolejny materiał wydany w 1997 jako "Delirium".
W 2004 ukazał się retrospektywny album "Lekcja historii" na którego publikację złożyły się utwory znane z wcześniejszych płyt, a także niepublikowane nagrania z sesji która miała stanowić ponowną rejestrację albumu "Wszyscy Pokutujemy". W 2005 „Rudego” zastąpił Waldemar „Valdi” Ogrodniczak. W lipcu 2006 do zespołu jako drugi gitarzysta dołączył Sławomir „Płetwa” Trocha (ex–Sajgon) i grał do 2007 roku, W tym czasie do zespołu powrócił „Rudy”. Na przełomie 2011/2012 współpracował też jako basista z Defektem Muzgó.

</doc>
<doc id="665686" url="https://pl.wikipedia.org/wiki?curid=665686" title="Ach">
Ach



</doc>
<doc id="665687" url="https://pl.wikipedia.org/wiki?curid=665687" title="Wierchowje">
Wierchowje

Wierchowje (ros. Верховье) – osiedle typu miejskiego w zachodniej Rosji, na terenie obwodu orłowskiego.
Miejscowość leży w rejonie wierchowskim, którego ośrodek administracyjny stanowi i liczy mieszkańców (1 stycznia 2005 r.), tj. blisko 40% całej populacji rejonu.
Osiedle jest jedynym ośrodkiem miejskim na terenie tej jednostki podziału administracyjnego.
Wierchowje jest lokalnym centrum kulturalnym i gospodarczym. W miejscowości tej znajdują się m.in. zakłady przemysłu mleczarskiego, wytwórnia konserw, cegielnia, a także mieszalnia pasz oraz niewielki zakład produkujący na potrzeby przemysłu kolejowego.

</doc>
<doc id="665691" url="https://pl.wikipedia.org/wiki?curid=665691" title="New Plymouth">
New Plymouth

New Plymouth (maori "Ngāmotu") – miasto portowe w Nowej Zelandii, na Wyspie Północnej, w regionie Taranaki, siedziba dystryktu New Plymouth. Miasto położone jest nad zatoką North Taranaki, u podnóża wulkanu Mount Taranaki (Egmont). W 2012 roku liczyło 53 000 mieszkańców.
Założony w 1841 roku, New Plymouth otrzymał prawa miejskie w 1949 roku.
W mieście znajduje się ogród botaniczny Pukekura Park oraz Govett-Brewster Art Gallery - jedna z najlepszych regionalnych galerii sztuki w Nowej Zelandii.
Nieopodal miasta znajduje się port lotniczy New Plymouth.
Z New Plymouth pochodzi Melanie Lynskey, nowozelandzka aktorka.
W mieście rozwinął się przemysł spożywczy, maszynowy oraz metalowy.

</doc>
<doc id="665697" url="https://pl.wikipedia.org/wiki?curid=665697" title="Tauranga">
Tauranga

Tauranga – miasto w Nowej Zelandii, na Wyspie Północnej, nad Zatoką Obfitości. Jest to 9. miasto pod względem liczby ludności, około 107 tys. mieszkańców. Położone jest 105 km na wschód od Hamilton i 85 km na północ od Rotorua.
W odległości 4 km na północny wschód od centrum miasta znajduje się port lotniczy Tauranga.

</doc>
<doc id="665703" url="https://pl.wikipedia.org/wiki?curid=665703" title="Whangarei">
Whangarei

Whangarei (wym. ) – miasto w Nowej Zelandii, na Wyspie Północnej, nad Zatoką Whangarei, najdalej na północ położone miasto Nowej Zelandii. Około 48,3 tys. mieszkańców.

</doc>
<doc id="665704" url="https://pl.wikipedia.org/wiki?curid=665704" title="Rejon zalegoszczeński">
Rejon zalegoszczeński

Rejon zalegoszczeński (ros. "Залегощенский район") – rejon w zachodniej Rosji, w obwodzie orłowskim.
Położenie.
Rejon, tak jak cały obwód orłowski leży we wschodniej Europie, na terenie Wyżyny Środkoworosyjskiej.
Rejon zalegoszczeński leży w środkowej części obwodu orłowskiego.
Powierzchnia.
Rejon ma powierzchnię 1130 km².
Teren ten stanowi niewysoka wyżyna, stanowiąca część Wyżyny Środkoworosyjskiej. Powierzchnię rejonu stanowią głównie grunty orne i lasy, złożone przede wszystkim z drzew liściastych z niewielką domieszką gatunków iglastych, które zawierają także gatunki roślin typowe dla obszarów lasostepu. Na terenie rejonu występują także skupiska roślinności stepowej.
Przez obszar rejonu przepływają liczne drobne rzeczki i strumienie, należące do dorzecza głównej rzeki regionu - Oki. Spośród których największymi są Nerucz, Zusza i Alesznia.
Ludność.
W rejonie zamieszkuje ok. 17,3 tys. osób; liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Ludność miejska stanowi ok. 33% mieszkańców rejonu.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi 15,3 os./km².
Stolica i ośrodki osadnicze.
Ośrodkiem administracyjnym jest osiedle typu miejskiego Zalegoszcz, liczące 5.736 mieszkańców (1 stycznia 2005 r.). Jest ono jedynym ośrodkiem miejskim na terenie rejonu.
Poza nim na obszarze tej jednostki podziału administracyjnego znajduje się 135 punktów osadniczych - większych i mniejszych wsi, liczących od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie. Podstawowymi źródłami utrzymania dla mieszkańców rejonu jest praca w rolnictwie, przemyśle i usługach. Głównym centrum gospodarczym i ośrodkiem przemysłowym na terenie rejonu jest jego stolica – osada Zalegoszcz. Znajdują się tam zakłady przemysłu cukierniczego, mleczarskiego, budowlanego (cegielnie) oraz drukarnia. Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka - kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy (jak szwalnie) i budowlany.
Duże znaczenie w gospodarce rejonu odgrywa rolnictwo, któremu sprzyjają korzystne warunki klimatyczne i glebowe. Najczęściej uprawiane są zboża, głównie kukurydza i pszenica, w mniejszym stopniu żyto, a także konopie siewne, buraki cukrowe, rośliny pastewne oraz ziemniaki i warzywa, a także, na niewielką skalę - owoce.
Hodowla obejmuje głównie bydło i trzodę chlewną, a także drób, a w mniejszym zakresie – owce i kozy.
Rys historyczny.
Historia ziem wchodzących w skład rejonu zalegoszczeńskiego jest zbieżna z historią całego obwodu orłowskiego.
Klimat.
W rejonie panuje klimat umiarkowany ciepły, o charakterze kontynentalnym. Zima jest niezbyt długa i dość ciepła (średnia temperatura stycznia to ok. -7°C), zaś lato długie i ciepłe (średnia temperatura lipca to nieco ponad +19°C).
W rejonie notuje się dość wysoki poziom opadów, głównie w postaci deszczu, którego największe nasilenie przypada na czerwiec.

</doc>
<doc id="665705" url="https://pl.wikipedia.org/wiki?curid=665705" title="Lewitacja (technika)">
Lewitacja (technika)

Lewitacja ( „lekkość”) – unoszenie się obiektu w wyniku oddziaływania sił równoważących siłę grawitacji i utrzymywanie bez kontaktu z podłożem. Istnieje wiele technik utrzymywania obiektów w stanie lewitacji, między innymi oddziaływania hydro- i aerodynamiczne, akustyczne, optyczne, elektrostatyczne i elektromagnetyczne. W przypadku, gdy obiekt podtrzymywany jest mechanicznie w jednym ze stopni swobody mówi się o quasilewitacji, natomiast lewitacja otrzymywana poprzez połączenie kilku metod nazywana jest lewitacją hybrydową.
Historycznie znane są określenia lewitacji jako fenomenu parapsychologicznego lub efekt iluzjonistyczny.
Lewitacja oparta na sile wyporu.
Lekkie przedmioty mogą unosić się stabilnie w przestrzeni wypełnionej gazem, jeśli gaz otaczający wykazuje odpowiedni gradient gęstości. Balon, który z powodu powłoki nie zmienia objętości przy wznoszeniu się w spokojnym powietrzu będzie miał tendencję do utrzymywania się na pewnej wysokości.
Lewitacja aero- i hydrodynamiczna.
Lewitacja aerodynamiczna wytwarzana jest przez strumień gazu skierowany na ciało tak, aby równoważyć siłę grawitacji. Obiekt może utrzymywać się stabilnie w pionowym strumieniu powietrza stabilizowany przez siłę Bernoulliego. W oparciu o tego typu lewitację piłka utrzymuje się stabilnie na wierzchołku pionowej fontanny.
Lewitacja obiektu może być uzyskana przez działanie sprężonego powietrza na lewitujący przedmiot. W przypadku gry zręcznościowej Air Hockey, powietrze jest wydmuchiwane przez zespół małych dysz znajdujących się na stole, tak że lekki obiekt unosi się na małej wysokości nad nim i może być z minimalnym oporem przesuwany. Podobne, dużo większe urządzenia umożliwiają nawet lewitację ludzi. 
Alternatywnie powietrze może być wypychane przez obiekt w dół (ewentualnie przy jednoczesnym wytworzeniu podciśnienia powyżej). Tę zasadę wykorzystuje się w poduszkowcu oraz w systemach do przenoszenia maszyn działających na tej samej zasadzie co poduszkowiec.
Lewitację hydrodynamiczną uzyskuje się podobnie jak aerodynamiczną, ale czynnikiem wytwarzającym siłę unoszącą jest strumień cieczy. Tego typu rozwiązanie wykorzystywane jest do unoszenia wirników pomp odśrodkowych, najczęściej w układach hybrydowych z innymi rodzajami lewitacji.
Lewitacja akustyczna.
W tej metodzie małe próbki materii są umieszczane w węzłach stojących fal ultradźwiękowych. Metodę tę zademonstrowano po raz pierwszy w 1933 roku.
Wykorzystuje się to rozwiązanie w badaniach w stanie nieważkości na stacjach kosmicznych. Próbki materiałów mogą być umieszczane bez kontaktu z innymi przedmiotami a ich pozycja precyzyjnie kontrolowana. Metoda ta może być też stosowana w metodach mieszanych (np. w kombinacji z polem magnetycznym lub elektrostatycznym). Służy wtedy stabilizacji niestabilnego układu.
Metody oparte na drganiu podłoża mogą wywołać efekty sprawiające, że przedmiot zachowuje się jakby nie dotykał podłoża, a przy odpowiednio dobranej charakterystyce drgań może przesuwać się po równi w górę. Metody te są stosowane w przenośnikach i sortownikach drobnych przedmiotów. W wyniku drgań podłoża gdy podłoże podnosi się przedmiot jest podnoszony i nabiera prędkości, przy odpowiednio dużej częstości drgań i ich amplitudzie, przedmiot dotyka do podłoża tylko przez niewielką część okresu drgań.
Lewitacja optyczna.
Bardzo drobne cząstki mogą stabilnie lewitować stabilizowane przez silne lasery. 
Lewitacja magnetyczna.
Pole magnetyczne umożliwia lewitację w dowolnym ośrodku, również w próżni, przez co dla tego rodzaju lewitacji nie występuje żaden rodzaj mechanicznego kontaktu lewitującego obiektu z podłożem. W zależności od polaryzacji pola magnetycznego ciała wzajemnie się przyciągają lub odpychają równoważąc w ten sposób siłę grawitacji. 
Lewitacja może być wytwarzana przez statyczne lub dynamiczne (zmienne w czasie i/lub przestrzeni) pola magnetyczne. W przypadku lewitacji statycznej, zgodnie z twierdzeniem Earnshawa nie istnieje statyczny stabilny układ sił magnetycznych umożliwiający lewitację, przez co konieczne jest stosowanie dodatkowych metod stabilizacji. Stabilizacji nie wymagają układy w których występują materiały diamagnetyczne oraz nadprzewodniki. W przypadku lewitacji dynamicznej wytwarzane są w wyniku indukcji magnetycznej prądy wirowe będące przyczyną znacznych strat mocy w lewitującym materiale, a tym samym silnego nagrzewania się obiektu. 
Lewitacja magnetostatyczna może być wytwarzana poprzez układy magnesów trwałych lub elektromagnesów. Bardzo często stosowane są również układy hybrydowe (elektromagnes oddziałujący z magnesem trwałym lub ferromagnetykiem). W przypadku magnesów trwałych stabilizację realizuje się poprzez wykorzystanie sił żyroskopowych. Na tej zasadzie działa urządzenie zwane Lewitronem. W przypadku elektromagnesów najczęściej stosuje się aktywną regulację prądu w układzie sprzężenia zwrotnego (z czujnikami położenia elementu lewitującego).
Bardzo skuteczną i ostatnio bardzo intensywnie rozwijaną metodą lewitacji jest lewitacja nadprzewodnikowa. Jest to lewitacja magnetostatyczna nie wymagająca stabilizacji. Dzięki zjawisku pułapkowania wirów pola magnetycznego w nadprzewodniku lewitacja zachodzi we wszystkich kierunkach niezależnie od siły grawitacji (nadprzewodnik może lewitować nad magnesem, ale może też być lewitacyjnie podwieszony pod magnesem). Właściwość ta jest wykorzystywana do budowy układów lewitacyjnych w szczególności do zawieszeń pojazdów trakcyjnych.
Lewitacja elektrodynamiczna może być uzyskiwana w polu magnetycznym zmiennym w czasie (układy wymagają dużej częstotliwości prądu zasilającego wzbudnik) lub w polu magnetycznym zmiennym w przestrzeni (układy wirujące lub napędy liniowe dużych prędkości). W wyniku zmiennego pola magnetycznego w materiale będącym w pobliżu wzbudnika indukują się prądy wirowe. Prądy te wytwarzają siłę przeciwną sile wytwarznej przez prądy wzbudnika zapewniając stabilną lewitację obiektu. 
Lewitacja w polu elektrostatycznym.
Oddziaływanie elektrostatyczne w praktyce trudniej wykorzystać do uzyskania stabilnej lewitacji. Ponieważ ładunki w polu elektrycznym podlegają twierdzeniu Earnshawa, nie istnieje statyczny układ ładunków tworzący lokalne minimum potencjału. Podobnie jak w przypadku pola magnetycznego, możliwym rozwiązaniem jest regulowanie natężenie pola w zależności od położenia obiektu. Przykładem zastosowania tej zasady jest mocowanie żyroskopów w projekcie Gravity Probe B.

</doc>
<doc id="665706" url="https://pl.wikipedia.org/wiki?curid=665706" title="Dietenheim">
Dietenheim

Dietenheim – miasto w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, siedziba związku gmin Dietenheim. Leży w Górnej Szwabii, przy granicy z Bawarią, nad rzeką Iller, ok. 22 km na południe od Ulm i ok. 4 km od autostrady A7 (zjazd 124 "Illertissen").

</doc>
<doc id="665709" url="https://pl.wikipedia.org/wiki?curid=665709" title="Dolph Lundgren">
Dolph Lundgren

Dolph Lundgren, właściwie Hans Lundgren (ur. 3 listopada 1957 w Spånga-Tensta) – szwedzki aktor kina akcji, okazjonalnie reżyser, producent i scenarzysta filmowy.
Dolph Lundgren obok Sylvestera Stallone, Arnolda Schwarzeneggera, Chucka Norrisa, Bruce’a Willisa, Stevena Seagala oraz Jeana-Claude’a Van Damme’a zaliczany jest do pokolenia aktorów filmowych stanowiących plejadę gwiazd kina akcji lat 80. XX w.. Według analizy magazynu „Superinteressante” Dolph Lundgren zabił w filmach najwięcej osób - ogółem: 662 zgony. 
Życiorys.
Wczesne lata.
Dorastał w rodzinie luterańskiej w Sztokholmie jako syn Sigrid Birgitta (z domu Tjerneld), nauczycielki języka szwedzkiego, i Karla Johan Hugo Lundgrena, inżyniera i ekonomisty szwedzkiego rządu. Wychowywał się z dwiema siostrami i starszym bratem Johanem. Jak twierdził Lundgren, jego ojciec był tyranem, dał upust swojej frustracji wyżywając się na swojej żonie i najstarszym synu, a w trakcie jego tyrad, nazwał Dolpha „przegranym”, co zmotywowało go później, że stał się coraz bardziej ambitny, starając się udowodnić sobie i innym, że „da radę, bo jest silny i inteligentny”. Ale też powiedział: „Ja wciąż kocham ojca, bez względu na to, co się stało. Jest wiele rzeczy, które w nim nadal podziwiam. Jako dziecko byłem chyba za bardzo uparty”. Miał trudne relacje z ojcem, co było powodem jego uczestnictwa w ciężkich sportach takich jak boks czy karate.
Jako dziecko był niepewny i cierpiał z powodu alergii. W wieku siedmiu lat próbował trenować judo i gōjū-ryū. Jako 10-latek trenował kyokushin karate. Mając 13 lat przeniósł się do domu dziadków w Nyland w Ångermanland. Początkowo grał na bębnach i miał aspiracje, aby stać się gwiazdą rocka. Jako nastolatek zaczął trenować z hantlami i ciężarkami. Mimo wczesnego zainteresowania muzyką i sztuką chciał zostać inżynierem (podobnie jak jego ojciec). W wieku czternastu lat rozpoczął regularne treningi karate. Stał się też zapalonym fanem piłki nożnej, kibicującym klubowi Everton F.C. i śledzącym mistrzostwa Europy i świata w piłce nożnej.
Po ukończeniu szkoły średniej, w latach 70. spędził trochę czasu w Stanach Zjednoczonych korzystając z różnych stypendiów naukowych, studiując chemię na Uniwersytecie Stanu Waszyngton i Uniwersytecie w Clemson. Z tego pierwszego otrzymał dyplom w dziedzinie chemii, idąc w ślady ojca i starszego brata, a następnie przez rok służył w szwedzkiej piechocie morskiej w Kustjägare (KJ). Podczas służby wojskowej poznał inne sztuki walki. Ukończył potem studia magisterskie w zakresie inżynierii chemicznej w Królewskim Instytucie Technicznym w Sztokholmie.
W czasie swoich lat nauki, Lundgren doskonalił swoje umiejętności karate poprzez twarde treningi w okresie pięciu lat, osiągając w 1975 dan czarnego pasa w kyokushin. W 1978 był kapitanem szwedzkiej drużyny kumite-karate. W 1979 był groźnym konkurentem w World Open Tournament (zorganizowanym przez Kyokushin Karate Organization). Wygrał Mistrzostwa Europy w wadze ciężkiej w karate kyokushin w 1980 i 1981, a w 1982 uzyskał mistrzostwo w Australii.
W 1982 odebrał dyplom magistra chemii na Uniwersytecie w Sydney. Podczas pobytu w Sydney, zarabiał na życie jako ochroniarz w nocnym klubie w okolicy King Cross. W 1983 za bardzo dobre wyniki w nauce otrzymał stypendium Fulbrighta, dające mu wstęp na Instytut Techniczny Massachusetts. Gdy jednak przygotował się do przeprowadzki do Bostonu, został zauważony w klubie w Sydney i zatrudniony przez Grace Jones jako ochroniarz, a dwa lata później stał się jej narzeczonym i wyjechał z nią do Nowego Jorku.
Początki kariery.
W 1983 pracował jako model dla nowojorskiej Zoli Agency, reklamując odzież i sprzęt sportowy. Zarabiał na życie jako ochroniarz na Manhattanie w nocnym klubie The Limelight, skąd został zwolniony. Współpracował też z Chazzem Palminteri. W ciągu dnia uczył się aktorstwa w Warren Robertson Theatre Workshop. Tańczył w Studio 54, gdzie poznał takie sławy jak Andy Warhol, Keith Haring czy Iman, i studiował aktorstwo z Andie MacDowell i Tomem Hulce.
Na dużym ekranie pojawił się w niewielkiej roli oficera KGB w scenie z generałem Gogolem (Walter Gotell) w czternastym z kolei oficjalnym filmie z cyklu o Jamesie Bondzie, zatytułowanym "Zabójczy widok" ("A View to a Kill", 1985) u boku Rogera Moore, Christophera Walkena i Grace Jones, z którą w lipcu 1985 wziął udział w sesji zdjęciowej Helmuta Newtona dla magazynu „Playboy”. 
Był przesłuchany do roli w sequelu "Rambo II" (1985). Zwrócił na siebie uwagę kreacją radzieckiego boksera Iwana Drago w sensacyjnym dramacie sportowym "Rocky IV" (1985), za którą otrzymał nagrodę Marshall Trophy na festiwalu filmowym w Naperville w Illinois. Znalazł się na okładkch magazynów: „Bravo” (11/86, 06.03.1986, 17/86, 17.04.1986), „Sports &amp; Fitness” (w marcu 1986), „Men’s Fitness” (we wrześniu 1987), „Muscle &amp; Fitness” (w sierpniu 1987, w grudniu 1991, w maju 2015, w styczniu 2017 w edycji brytyjskiej) czy „The Muscle Magazine” (1988 w hiszpańskiej edycji).
Był brany pod uwagę do roli Bena Richardsa w "Uciekinierze" (1987), którego ostatecznie zagrał Arnold Schwarzenegger. Wkrótce wsławił się główną rolą komiksowego He-Mana w filmie fantasy "Władcy wszechświata" ("Masters of the Universe", 1987), adaptacji popularnej kreskówki. Jednak krytycy nie szczędzili mu słów krytyki, wytykając, że jedyne plusy jego aktorstwa wynikają z jego fizyczności. Wcielił się następnie w rosyjskiego agenta KGB w sensacyjnym filmie wojennym "Czerwony skorpion" ("Red Scorpion", 1989) oraz zagrał samotnego mściciela, policjanta-weterana wojennego Franka Castle, w filmie "Punisher" ("The Punisher", 1989), gdzie wykonał większość popisów kaskaderskich.
W dreszczowcu fantastycznonaukowym "Mroczny anioł" ("Dark Angel", 1990) zagrał postać policjanta Jacka Caine’a, walczącego z tytułowym przybyszem z kosmosu, który zagraża ludzkości. Andrzej Żuławski powierzył mu rolę francuskiego kapitana Criona w przygodowym dramacie wojennym "Tygrys" ("Le Tigre", 1990), którego akcja rozgrywała się podczas upadku Điện Biên Phủ; jednak projekt został przerwany ze względu problemy finansowe producenta. W czarnej komedii sensacyjnej "Ostry poker w Małym Tokio" ("Showdown in Little Tokyo", 1991) u boku Brandona Lee pojawił się jako detektyw z Los Angeles Chris Kenner, tropiący szefa Yakuzy.
Rozwój kariery.
Lundgren stał się ikoną kina akcji po udziale w sensacyjnym dramacie fantastycznonaukowym Ronalda Emmericha "Uniwersalny żołnierz" ("Universal Soldier", 1992), gdzie został obsadzony w roli antagonisty sierżanta Andrew Scotta – żołnierza-cyborga GR13, przeciwnika Jeana-Claude’a Van Damme’a. Emmerich miał ambicje, aby konflikt dwóch żołnierzy przywodził na myśl "Czas apokalipsy". W 1992 Van Damme i Lundgren promowali "Uniwersalnego żołnierza" na 45. Festiwalu Filmowym w Cannes, gdzie na czerwonym dywanie obaj cedząc słowa przepychali się na oczach dziennikarzy i ochroniarzy, a tym samym stali bohaterami jednego z najsłynniejszych skandali w historii festiwalu. Po latach Lundgren przyznał, że bójka została dokładnie zaplanowana. Film Emmericha powstał za 23 mln dolarów i przyniósł producentom 13 mln zysku. Van Damme i Lundgren spotkali się planie filmowym wielokrotnie. Zagrali razem w dwóch sequelach ' (2009) i ' (2012), dwóch sequelach "Niezniszczalnych 2" (2012) i "Niezniszczalnych 3" (2014) oraz w dreszczowcu "W Otchłani" ("Black Water", 2018), opowieści dziejącej się w tajemniczej łodzi podwodnej, która służy jako więzienie dla CIA. 
Wystąpił gościnnie w teledyskach: „Body Count’s in the House” (1992) zespołu Body Count, „Space” (2006) Irson Kudikowej i „Believer” (2017) grupy Imagine Dragons. W 1994 związał się z nowojorskim Ensemble Studio Theater i występował z Group of Eight. W cyberpunkowym dreszczowcu sci-fi "Johnny Mnemonic" (1995) z Keanu Reevesem wystąpił w roli ulicznego kaznodziei-zabójcy. Kolejne projekty przeznaczane na rynek wideo z jego udziałem nie przykuwały zbyt dużej uwagi. Był kapitanem drużyny pięcioboistów Stanów Zjednoczonych na igrzyskach w 1996. Był kandydatem do roli Fantoma / Kita Walkera w filmie przygodowym "Fantom" (1996). 
Od 2004 zajął się reżyserią. Wśród projektów wyreżyserowanych przez Lundgrena znalazły się filmy akcji klasy „B”, w tym "Obrońca" ("The Defender", 2004), "" ("The Mechanik", 2005) w roli Nikolaja Czerenienko, byłego komandosa, pracującego w podmiejskim warsztacie jako mechanik, "Morderczy występ" ("Command Performance", 2009) i "Icarus" (2010). Do niektórych ze swoich filmów pisał scenariusze. W dramacie przygodowym "Nowe imperium" ("L’Inchiesta", 2006) wcielił się w postać nordyckiego niewolnika Briksosa. W przygodowym filmie akcji "Niezniszczalni" ("The Expendables", 2010) wystąpił z największymi gwiazdami kina sensacyjnego lat 80. i 90.: Arnoldem Schwarzeneggerem, Sylvestrem Stallone i Bruce’em Willisem.
W 2007 stoczył pokazową walkę bokserską z Olegiem Taktarowem. W 2008 prowadził odcinek szwedzkiej audycji radiowej Sveriges Radio P1 "Sommar". W 2013 został uhonorowany nagrodą za całokształt twórczości jako najlepszy aktor historycznego hitu kinowego "Rocky IV" na Międzynarodowym Festiwalu Filmowym CineRockom.
W 2016 dołączył do piątego sezonu serialu The CW "Arrow" jako czarny charakter Konstantin Kovar. W reklamie Volvo (2018) wystąpił w roli ostrego sierżanta.
W 2018, po 33 latach, powrócił na kinowy ekran jako Ivan Drago w filmie "Creed II". Wraz z Florianem Munteanu grającym jego syna Viktora trafił na okładkę „Men’s Health” (w grudniu 2018). Wraz z Frankiem Grillo został obsadzony w głównej roli jako kapitan Hans Kessler w dreszczowcu "Operacja Seawolf" ("Operation Seawolf", 2022) o ataku niemieckiego okrętu podwodnego na Nowy Jork pod koniec II wojny światowej. W 2022 został gwiazdą reklamy Old Spice.
Życie prywatne.
W latach 1990–1991 był żonaty z Peri Momm. W czasie związku z piosenkarką Grace Jones (1983-1986) regularnie uprawiał seks grupowy. Spotykał się z modelką Janice Dickinson.
27 lutego 1994 w Sztokholmie ożenił się po raz drugi z projektantką biżuterii i stylistką w Marbella Anette Qviberg, z którą ma dwie córki – Idę Sigrid (ur. 29 kwietnia 1996 w Sztokholmie) i Gretę Eveline (ur. 30 listopada 2002 w Sztokholmie). Rozwiedli się w 2011. W latach 2011–2017 był związany z młodszą o 24 lata Jenny Sandersson. W czerwcu 2020 zaręczył się z pochodzącą z Norwegii trenerką personalną, Emmą Krokdal, młodsza od niego o 39 lat.
We wrześniu 2022 przeszedł skomplikowaną operację lewej kostki ze względu na niezaleczoną kontuzję od lat 70., czasu służby w szwedzkiej piechocie morskiej w Kustjägare, gdzie spędzał czas na doskonaleniu swoich umiejętności w różnych sztukach walki.

</doc>
<doc id="665710" url="https://pl.wikipedia.org/wiki?curid=665710" title="Zalegoszcz">
Zalegoszcz

Zalegoszcz (ros. Залегощь) – osada typu miejskiego w zachodniej Rosji, na terenie obwodu orłowskiego.
Miejscowość leży w rejonie zalegoszczeńskim, którego ośrodek administracyjny stanowi, nad rzeką Nerucz.
Miasteczko liczy 5736 mieszkańców (1 stycznia 2005 r.), tj. ok. 1/3
całej populacji rejonu.
Osada jest jedynym ośrodkiem miejskim na terenie tej jednostki podziału administracyjnego.
Zalegoszcz jest lokalnym centrum kulturalnym i gospodarczym. W miejscowości tej znajdują się m.in. zakłady przemysłu cukierniczego, mleczarskiego, budowlanego (cegielnie) oraz drukarnia.

</doc>
<doc id="665711" url="https://pl.wikipedia.org/wiki?curid=665711" title="Bogdan Włosik">
Bogdan Włosik

Bogdan Jan Włosik (ur. 6 lipca 1962 w Krakowie, zm. 13 października 1982 tamże) – 20-letni uczeń III klasy technikum, pracujący w Hucie im. Lenina, zastrzelony podczas demonstracji w Nowej Hucie. 
Życiorys.
Syn Ireny i Juliana. Uczył się w technikum wieczorowym w Krakowie-Nowej Hucie oraz pracował jako elektryk na Wydziale Walcowni Zimnej Blach Huty im. Lenina. Od 9 września 1980 był członkiem Niezależnego Samorządnego Związku Zawodowego „Solidarność”. Po wprowadzeniu stanu wojennego został łącznikiem pomiędzy komitetem strajkowym a walcownią, brał udział we wszystkich strajkach i pochodach organizowanych w jego zakładzie pracy. 13 października 1982, jak 13. dnia każdego miesiąca w 1982, w miesięcznicę wprowadzenia stanu wojennego odbywały się w Krakowie manifestacje uliczne. Tego dnia były one szczególnie intensywne, gdyż 8 października 1982 Sejm PRL uchwalił nową ustawę o związkach zawodowych, która zdelegalizowała, zawieszoną 13 grudnia 1981, NSZZ "Solidarność". Pokojowe demonstracje w Nowej Hucie zostały zaatakowane przez ZOMO, co doprowadziło do wielogodzinnych walk ulicznych.
Bogdan Włosik został zastrzelony poza obszarem głównych walk – przy kościele w Bieńczycach. Według najbardziej prawdopodobnej wersji wydarzeń, kapitan SB Andrzej Augustyn ubrany po cywilnemu usiłował zatrzymać stojących tam ok. 13-letnich chłopców. Jeden z chłopców krzyknął: „Ubek!” i wtedy Augustyn rzucił się do ucieczki. Przeskakując przez żywopłot, wywrócił się. W panice sięgnął po broń i oddał śmiertelny strzał wprost w nadbiegającego Bogdana Włosika. Zgodnie z dokumentacją medyczną kula wystrzelona z pistoletu P-64 rozerwała m.in. wątrobę i śledzionę.
Śmierć młodego robotnika spowodowała kolejne demonstracje i walki uliczne w Krakowie (głównie w Nowej Hucie) aż do dnia pogrzebu – 20 października 1982. Na cmentarz Grębałowski w Krakowie przyszło 20 tys. ludzi. Uroczystość stała się kolejną manifestacją przeciwko ustrojowi PRL i wprowadzeniu stanu wojennego.
Zabójca Bogdana Włosika, kpt. Andrzej Augustyn, pracował w SB do 1987. Potem, w wieku 40 lat, przeszedł na uprzywilejowaną emeryturę. W czasach PRL nie poniósł żadnej odpowiedzialności za swój czyn. Dopiero 16 grudnia 1991 został skazany na 8 lat pozbawienia wolności. Potem sąd apelacyjny podwyższył tę karę do lat 10. Wyszedł na wolność na przedterminowe zwolnienie po pięciu i pół roku.
W 2010 Prezydent RP Bronisław Komorowski na wniosek wojewody małopolskiego Stanisława Kracika odznaczył rodziców ofiary: Irenę i Juliana Włosików Krzyżem Kawalerskim Orderu Odrodzenia Polski, za to, że – mimo osobistej tragedii, jakim była dla nich śmierć syna – od pierwszych dni uczestniczyli w działaniach, które doprowadziły do wyjaśnienia okoliczności zabójstwa i ukarania sprawców. W 2019 otrzymał pośmiertnie Krzyż Wolności i Solidarności.
Upamiętnienie.
W 1992 w Nowej Hucie naprzeciwko kościoła Arka Pana, w dziesiątą rocznicę śmierci Bogdana Włosika, odsłonięto pomnik projektu Heleny Łyżwy upamiętniający jego i inne ofiary stanu wojennego. W Nowej Hucie odbywa się coroczny Bieg Memoriałowy im. Bogdana Włosika organizowany przez hutniczą „Solidarność”.

</doc>
<doc id="665712" url="https://pl.wikipedia.org/wiki?curid=665712" title="Macchi MC.202">
Macchi MC.202

Macchi MC.202 "Folgore" (wł.: błyskawica) – włoski jednomiejscowy samolot myśliwski z okresu II wojny światowej.
Historia.
Ponieważ sytuacja sprzętowa włoskich Królewskich Sił Lotniczych po wojnie domowej w Hiszpanii nie była korzystna (najnowocześniejszym sprzętem włoskim były samoloty z silnikami gwiazdowymi), w 1939 roku główny projektant wytwórni Aeronautica Macchi, inż. Mario Castoldi, rozpoczął projektowanie nowego myśliwca. Wykorzystał on wiele elementów swojej poprzedniej konstrukcji, Macchi MC.200: identyczne były skrzydła, usterzenie i podwozie. Zmianie uległ jedynie kadłub, który otrzymał aerodynamiczną sylwetkę, przystosowaną do zainstalowania silnika rzędowego. Włosi nie produkowali w tym czasie odpowiednich silników, więc zgłosili się do niemieckiego sprzymierzeńca. Niemcy zaproponowali użycie silnika "DB 601 A", stosowanego w Bf 109 E.
Starano się stworzyć samolot, który sprostałby ówczesnym wymogom. Prototyp, oblatany 10 sierpnia 1940 roku, potwierdził spełnienie oczekiwań co do konstrukcji. Nowy samolot otrzymał nazwę Macchi MC.202 oraz przydomek "Folgore". Produkcję seryjną rozpoczęto w kwietniu 1941, a pierwsze egzemplarze trafiły do jednostek myśliwskich jeszcze w połowie roku.
W związku z trudnościami w zaopatrzeniu w silniki "DB 601", rozpoczęto ich produkcję licencyjną pod oznaczeniem "Alfa Romeo R.A.1000 R.C.41". Zabezpieczyło to regularne dostawy samolotów dla Królewskich Sił Lotniczych. Między majem 1941 a wrześniem 1943 roku (kapitulacja Włoch) wyprodukowano w macierzystej wytwórni oraz w fabrykach Breda i SAI około 1500 egzemplarzy MC.202. Poszczególne serie różniły się między sobą szczegółami wyposażenia i uzbrojeniem.
Użycie operacyjne.
Jako pierwsze otrzymały nowe samoloty jednostki "Regia Aeronautica" stacjonujące w Libii. "1° Stormo" (pułk myśliwski) używał ich bojowo nad Afryką od listopada 1941. W 1942 roku "Folgore" walczyły nad Morzem Śródziemnym oraz w składzie "Corpo Aereo Spedizione in Russia". Następnie brały aktywny udział w obronie Sycylii. Znakomite osiągi dawały mu przewagę nad alianckimi myśliwcami "Hurricane" i P-40 "Warhawk", będącymi najczęstszym przeciwnikiem samolotów "Regia Aeronautica" w tym okresie wojny. Jednak słabe uzbrojenie nie zawsze pozwalało pilotom włoskim wykorzystać lepsze właściwości swoich samolotów.
Ogółem MC.202 były używane przez 45 eskadr myśliwskich "Regia Aeronautica". Po kapitulacji Włoch we wrześniu 1943 roku większość jeszcze sprawnych samolotów pozostała na zajętym przez Aliantów południu kraju, wchodząc w skład jednostek "Aviazione Cobelligerante Italiana". Kilka latało również w lotnictwie Włoskiej Republiki Socjalnej. Jednak obie strony nie wykorzystywały ich zbyt długo. W lotnictwie walczącym u boku Aliantów zostały szybko zastąpione przez P-39 "Airacobra", zaś samoloty "ANR" służyły głównie jako treningowe, zadania bojowe wypełniały nowocześniejsze G.55 "Centauro" i MC.205 "Veltro".
Kilka egzemplarzy było używane po kapitulacji Włoch przez "Luftwaffe", trzy pozyskało w 1943 roku lotnictwo Niezależnego Państwa Chorwackiego. Dwa samoloty służyły po zakończeniu II wojny światowej jako samoloty treningowe w szkole lotniczej w Lecce.
Opis konstrukcji.
Macchi MC.202 "Folgore" był jednomiejscowym samolotem myśliwskim konstrukcji całkowicie metalowej z półskorupowym kadłubem z pracującym poszyciem z blachy duralowej. Miał zakrytą kabinę, otwieraną na prawo w bok. Podwozie było klasyczne, chowane w locie, z również chowanym kółkiem ogonowym. Napęd stanowił dwunastocylindrowy silnik widlasty "Alfa Romeo R.A.1000 R.C.41-1 Monsone" w układzie odwróconego V, o mocy 1175 KM, z trójłopatowym metalowym śmigłem o stałym skoku.
Samolot był uzbrojony w dwa karabiny maszynowe Breda-SAFAT kal. 12,7 mm, umieszczone w kadłubie nad silnikiem i strzelające przez krąg śmigła. W kolejnych wersjach dążono do wzmocnienia uzbrojenia, instalując w skrzydłach po jednym karabinie maszynowym Fiat kal. 7,7 mm, w wersji XIII zastąpione przez zasobniki strzeleckie z działkiem Mauser MG 151 podwieszane pod skrzydłami. W samolotach myśliwsko-bombowych instalowano zaczepy dla 2 bomb po 150 kg, lub dodatkowych zbiorników paliwa. Istniała także wersja tropikalna ze specjalnym wyposażeniem.

</doc>
<doc id="665714" url="https://pl.wikipedia.org/wiki?curid=665714" title="Port lotniczy Dunedin">
Port lotniczy Dunedin

Port lotniczy Dunedin – port lotniczy położony 22 km na zachód od centrum Dunedin, w Nowej Zelandii. W 2000 obsłużył około 481 tys. pasażerów.
Linie lotnicze i połączenia.
Międzynarodowe
Krajowe

</doc>
<doc id="665719" url="https://pl.wikipedia.org/wiki?curid=665719" title="Ehingen (Donau)">
Ehingen (Donau)

Ehingen (Donau) – miasto w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau-Kreis, siedziba wspólnoty administracyjnej Blaubeuren. Leży w Górnej Szwabii, przy ujściu rzeki Schmiech do Dunaju, ok. 25 km na południowy zachód od Ulm, na skrzyżowaniu dróg krajowych B311, B465 i B492.
W mieście miała siedzibę firma Schlecker, która w marcu 2012 ogłosiła upadłość.

</doc>
<doc id="665720" url="https://pl.wikipedia.org/wiki?curid=665720" title="Rejon znamieński (obwód orłowski)">
Rejon znamieński (obwód orłowski)

Rejon znamieński, ros. Знаменский район – rejon w zachodniej Rosji, w obwodzie orłowskim.
Położenie.
Rejon, tak jak cały obwód orłowski leży we wschodniej Europie, na terenie Wyżyny Środkoworosyjskiej.
Rejon znamieński leży w północno-zachodniej części obwodu orłowskiego.
Powierzchnia.
Rejon ma powierzchnię 820 km².
Teren ten stanowi niewysoka wyżyna, stanowiąca część Wyżyny Środkoworosyjskiej. Powierzchnię rejonu stanowią głównie grunty orne i lasy, złożone przede wszystkim z drzew liściastych z niewielką domieszką gatunków iglastych, które zawierają także gatunki roślin typowe dla obszarów lasostepu. Na terenie rejonu występują także skupiska roślinności stepowej.
Przez obszar rejonu przepływają liczne drobne rzeczki i strumienie, należące do dorzecza głównej rzeki regionu - Oki, spośród których największymi są Nugr i Wytiebiet.
Ludność.
W rejonie zamieszkuje ok. 6 tys. osób. Liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Całą populację rejonu stanowi ludność wiejska, gdyż na terenie tej jednostki podziału terytorialnego brak jest ośrodków miejskich.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi 7,3 os./km².
Stolica i ośrodki osadnicze.
Ośrodkiem administracyjnym jest 
Znamienskoje
Poza nim na obszarze tej jednostki podziału administracyjnego znajduje się 77 punktów osadniczych - większych i mniejszych wsi, liczących od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w rolnictwie, przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica – wieś Znamienskoje.
Znajdują się tam m.in. niewielkie zakłady przemysłu spożywczego.
Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka - kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy (jak szwalnie) i budowlany.
Duże znaczenie w gospodarce rejonu odgrywa rolnictwo, któremu sprzyjają korzystne warunki klimatyczne i glebowe. Najczęściej uprawiane są zboża, głównie kukurydza i pszenica, w mniejszym stopniu żyto, a także konopie siewne, buraki cukrowe, rośliny pastewne oraz ziemniaki i warzywa, a także, na niewielką skalę - owoce.
Hodowla obejmuje głównie bydło i trzodę chlewną, a także drób, a w mniejszym zakresie – owce i kozy.
Rys historyczny.
Historia ziem wchodzących w skład rejonu znamieńskiego jest zbieżna z historią całego obwodu orłowskiego. Jako odrębna jednostka administracyjna rejon został utworzony w 1985 roku.
Klimat.
W rejonie panuje klimat umiarkowany ciepły, o charakterze kontynentalnym. 
Zima jest niezbyt długa i dość ciepła (średnia temperatura stycznia to ok. –7°C), zaś lato długie i ciepłe (średnia temperatura lipca to nieco ponad +19°C).
W rejonie notuje się dość wysoki poziom opadów, głównie w postaci deszczu, którego największe nasilenie przypada na czerwiec.

</doc>
<doc id="665722" url="https://pl.wikipedia.org/wiki?curid=665722" title="Znamienskoje">
Znamienskoje

Znamienskoje (ros. "Знаменское") - wieś w Rosji, w obwodzie orłowskim, ośrodek administracyjny rejonu znamieńskiego.

</doc>
<doc id="665723" url="https://pl.wikipedia.org/wiki?curid=665723" title="Europejski trybunał sprawiedliwości">
Europejski trybunał sprawiedliwości



</doc>
<doc id="665726" url="https://pl.wikipedia.org/wiki?curid=665726" title="Pangio">
Pangio

Pangio – rodzaj ryb karpiokształtnych z rodziny piskorzowatych (Cobitidae).
Klasyfikacja.
Gatunki zaliczane do tego rodzaju:
Gatunkiem typowym jest "Cobitis cinnamomea" (="P. pangia").

</doc>
<doc id="665729" url="https://pl.wikipedia.org/wiki?curid=665729" title="Stegozaury">
Stegozaury

Stegozaury (Stegosauria) – grupa ptasiomiedniczych dinozaurów należących do podrzędu tyreoforów. Zaliczane są do niej rodziny Huayangosauridae i Stegosauridae. Stegozaury miały bardzo charakterystyczny wygląd: mała w stosunku do reszty ciała czaszka, beczkowaty tułów, cztery silne, dobrze zbudowane kończyny (tylne były dłuższe niż przednie) oraz masywny, trzymany wysoko nad ziemią ogon zakończony dwiema parami długich kolców. Lecz ich najbardziej charakterystyczną cechą budowy były dwa rzędy dużych (najczęściej trójkątnych lub romboidalnych) kostnych płyt, biegnących przez cały grzbiet. Ich rola nie jest pewna, jednakże część paleontologów uważa, że płyty służyły do regulacji temperatury ciała. Niektóre rodzaje stegozaurów (np. kentrozaur) miały jedną parę kolców na wysokości łopatek.
Pochodzenie.
Stegozaury najprawdopodobniej pochodzą od prymitywnych tyreoforów żyjących we wczesnej jurze, takich jak "Scelidosaurus" czy "Scutellosaurus". Jednym z najwcześniejszych przedstawicieli stegozaurów był huajangozaur, który zamieszkiwał obszar dzisiejszych Chin.
Okres rozkwitu.
Najwięcej odnalezionych rodzajów pochodzi ze środkowej i późnej jury m.in. – leksowizaur, stegozaur, kentrozaur czy znaleziony w Chinach tuodziengozaur.
Wymarcie.
Pod koniec jury stegozaury zaczęły wymierać i tylko nieliczne gatunki przetrwały do kredy. Jednym z nich jest wuerhozaur. Trudno powiedzieć, co było przyczyną wymierania stegozaurów, prawdopodobnie były to zmiany klimatyczne.
Klasyfikacja.
Infrarząd Stegosauria

</doc>
<doc id="665732" url="https://pl.wikipedia.org/wiki?curid=665732" title="Erbach (Badenia-Wirtembergia)">
Erbach (Badenia-Wirtembergia)

Erbach – miasto w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau. Leży w Jurze Szwabskiej, nad Dunajem, ok. 10 km na południowy zachód od Ulm, przy drodze krajowej B311.

</doc>
<doc id="665734" url="https://pl.wikipedia.org/wiki?curid=665734" title="Łama (jezioro)">
Łama (jezioro)

Łama () – jezioro pochodzenia tektonicznego w azjatyckiej części Rosji. Jest największym jeziorem w Kraju Krasnojarskim. Leży około 120 km na wschód od Norylska. 
Położone jest na wysokości 45 m n.p.m, otoczone przez góry Putorana. Długość jeziora to około 80 km, szerokość 8 km, powierzchnia wynosi 318 km², zaś powierzchnia zlewni 6210 km². Głębokość jeziora waha się od 300 do 600 m. Jest znane z czystej i przejrzystej wody. Jezioro zamarza zwykle w listopadzie. Pokrywa lodowa ma 80 do 100 cm grubości i zwykle jest obecna do czerwca.
Nazwa jeziora pochodzi prawdopodobnie od tunguskiego słowa "laamu", oznaczającego "ocean" lub "morze" lub od ewenkijskiego "lamu" ("morze, wielka woda"). Po raz pierwszy pojawiło się na mapie z 1911 roku pod nazwą "Dawydowo". Obecną nazwę nadano w 1921.
Łama połączone jest z leżącym niedaleko jeziorem Miełkoje rzeką Łama.
Latem odbywają się rejsy wycieczkowe na jezioro Łama z Norylska.

</doc>
<doc id="665738" url="https://pl.wikipedia.org/wiki?curid=665738" title="Sammy Morgan">
Sammy Morgan

Samuel John Morgan (ur. 3 grudnia 1946 w Belfaście) – piłkarz brytyjski, pochodzący z Irlandii Północnej. Jeden z trenerów w zespole z Ipswich.
Kariera.
W reprezentacji swojego kraju wystąpił 18 razy, zdobywając 3 gole. W karierze występował w takich klubach jak Port Vale, Aston Villa, Brighton, Cambridge. Później przeniósł się do Holandii, gdzie grał w Sparcie Rotterdam i FC Groningen. Po zakończeniu sportowej kariery był trenerem lokalnego klubu Gorleston United oraz trenerem młodzików zespołu Norwich. W styczniu 1998 jako kierownik ds. młodzieży w Norwich, otrzymał pozwolenie od UEFA pozwolenia na założenie w klubie własnej akademii piłkarskich. Od roku 2002 pracuje w klubie Ipswich Town.

</doc>
<doc id="665744" url="https://pl.wikipedia.org/wiki?curid=665744" title="Laichingen">
Laichingen

Laichingen – miasto w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Laichinger Alb. Leży w Jurze Szwabskiej, ok. 25 km na północny zachód od Ulm. W pobliżu znajduje się jaskinia Laichingen.
Współpraca.
Miejscowości partnerskie:

</doc>
<doc id="665748" url="https://pl.wikipedia.org/wiki?curid=665748" title="Langenau">
Langenau

Langenau – miasto w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, siedziba związku gmin Langenau. Leży w Jurze Szwabskiej, nad rzeką Nau, ok. 15 km na północny wschód od Ulm.

</doc>
<doc id="665750" url="https://pl.wikipedia.org/wiki?curid=665750" title="Etioplast">
Etioplast

Etioplast – rodzaj plastydu w zabarwionych na żółto tworzących się w komórkach mezofilu, pozbawionych dostępu do światła. Etioplasty powstają w wyniku przekształcenia proplastydów. Zawierają niewielkie ilości protochlorofilidu, który pod wpływem światła zostaje przekształtowany do chlorofilu. Na świetle etioplasty przekształcają się w chloroplasty, zawierające wszystkie elementy niezbędne przeprowadzania procesu fotosyntezy. Proces ten określany jest jako deetiolacja. Charakterystycznym dla etioplastów jest występowanie ciał prolamellarnych występującą pod postacią regularnej błoniastej, trójwymiarowej sieci rurek. Z ciała prolamellarnego wyodrębniają się na świetle tylakoidy.

</doc>
<doc id="665751" url="https://pl.wikipedia.org/wiki?curid=665751" title="Dmitrowsk">
Dmitrowsk

Dmitrowsk (ros. Дмитровск) – miasto w zachodniej Rosji, na terenie obwodu orłowskiego.
Miejscowość leży w rejonie dmitrowskim, którego ośrodek administracyjny stanowi, nad rzeką Obszczericą, w miejscu, gdzie wpada ona do rzeki Nierussy.
Historia.
Osadę założył w 1711 r. mołdawski władca, który uciekł do Rosji – Dimitrie Cantemir (stąd pierwotna nazwa osady – "Dmitrowka"). W 1782 r. osada Dmitrowka, już jako Dmitrowsk otrzymała prawa miejskie. Od 1929 do nazwy miejscowości dołączono człon „-Orłowskij”, dla odróżnienia miasta od innych miast noszących nazwę Dmitrowsk. W 2005 roku człon ten usunięto z nazwy.
Ludność.
Ludność miasta w ostatnich latach spada. Obecnie liczy ono 6301 mieszkańców (1 stycznia 2005 r.). Są to niemal wyłącznie Rosjanie.
Zmiany liczby mieszkańców
Gospodarka.
Dmitrowsk jest lokalnym centrum kulturalnym i gospodarczym. W mieście znajduje się m.in. niewielki przemysł spożywczy, włókienniczy, fabryka asfaltu i cegielnia.

</doc>
<doc id="665758" url="https://pl.wikipedia.org/wiki?curid=665758" title="Trijodek azotu">
Trijodek azotu

Trijodek azotu, – nieorganiczny związek chemiczny azotu i jodu.
Czysty trijodek azotu jest w warunkach normalnych ciemnoczerwonym ciałem stałym. Czysty po raz pierwszy został uzyskany w 1990 roku w wyniku reakcji azotku boru z roztworem fluorku jodu (otrzymanym "in situ" z ciekłego fluoru i jodu) w trichlorofluorometanie w temperaturze −30 °C i wyizolowany po usunięciu rozpuszczalnika przez sublimację w −20 °C:
Jest związkiem bardzo nietrwałym i rozkłada się szybko w postaci czystej i w roztworze w 0 °C, stopniowy rozkład następuje również w −78 °C, trwały jest dopiero w −196 °C.
Amoniakat trijodku azotu.
W wyniku reakcji roztworu jodu z wodą amoniakalną powstaje czarny amoniakat . Jest trwalszy o ok. 30 kJ/mol od wolnego . Nie da się z niego usunąć cząsteczek amoniaku i uzyskać wolnego jodku. W takiej formie został otrzymany w roku 1813 przez odkrywcę jodu, Bernarda Courtois. Jego budowa została potwierdzona w roku 1905. Struktura krystaliczna amoniakatu składa się z zygzakowatych łańcuchów złożonych ze współwierzchołkowych tetraedrów . Pomiędzy łańcuchami ulokowane są cząsteczki amoniaku.
Jest substancją niezwykle niestabilną, rozkładającą się w sposób wybuchowy pod wpływem lekkiego dotyku. Małe ilości trijodku azotu są syntetyzowane w celach pokazowych, ze względu na wysoką niestabilność nie ma zastosowań praktycznych. Suchy wybucha przy minimalnym bodźcu mechanicznym, np. dotknięciu ptasim piórem, dlatego wszelkie manipulacje należy przeprowadzać z substancją zwilżoną wodą. Eksploduje także pod wpływem cząstek alfa i produktów spontanicznego rozszczepienia jądra atomowego, czym wyróżnia się spośród innych związków wybuchowych (azydku ołowiu, azydku srebra, azydku kadmu i acetylenku srebra).
Reakcję rozkładu trijodku azotu ilustruje równanie:
 zostawia po wybuchu pomarańczowe do fioletowych plamy jodu trudne do zmycia wodą (można je usunąć roztworem tiosiarczanu sodu).

</doc>
<doc id="665760" url="https://pl.wikipedia.org/wiki?curid=665760" title="Aavo Pikkuus">
Aavo Pikkuus

Aavo Pikkuus (ur. 23 listopada 1954 w miejscowości Karepa) – estoński kolarz szosowy startujący w barwach Związku Radzieckiego, mistrz olimpijski, trzykrotny medalista mistrzostw świata i zwycięzca Wyścigu Pokoju.
Kariera.
Pierwszy sukces w karierze Aavo Pikkuus osiągnął w 1975 roku, kiedy wspólnie z Władimirem Kaminskim, Giennadijem Komnatowem i Walerijem Czapłyginem zdobył srebrny medal w drużynowej jeździe na czas podczas mistrzostw świata w Yvoir. W 1976 roku wziął udział w igrzyskach olimpijskich w Montrealu, wspólnie z Walerijem Czapłyginem, Władimirem Kaminskim i Anatolijem Czukanowem zwyciężając w swej koronnej konkurencji. Reprezentacja ZSRR w tym samym składzie zwyciężyła także na mistrzostwach świata w San Cristóbal w 1977 roku, a razem z Władimirem Kaminskim, Władimirem Kuzniecowem i Algirdasem Guzavičiusem Pikkuus zajął ponownie drugie miejsce na mistrzostwach w Kolonii w 1978 roku. Ponadto zwyciężył w klasyfikacji generalnej Wyścigu Pokoju i Circuit Cycliste Sarthe w 1977 roku i Giro delle Regione w 1978 roku. W 1976 roku był drugi w wyścigu Dookoła Maroka, a rok wcześniej zajął trzecie miejsce w Wyścigu Pokoju. Czterokrotnie zdobywał złote medale szosowych mistrzostw ZSRR: w latach 1974-1977 zwyciężał w indywidualnym wyścigu ze startu wspólnego.

</doc>
<doc id="665761" url="https://pl.wikipedia.org/wiki?curid=665761" title="Sejm Dzieci i Młodzieży">
Sejm Dzieci i Młodzieży

Sejm Dzieci i Młodzieży (Sejm DiM, SDiM) – akcja propagująca od 1994 r. parlamentaryzm wśród młodzieży, aktualnie szkół podstawowych i szkół ponadpodstawowych. Kadencja posłów trwa jeden rok, a jedyna sesja w roku odbywa się 1 czerwca w Dzień Dziecka.
Sejm DiM składa się, tak jak Sejm RP, z 460 posłów. Każde z 16 województw otrzymuje liczbę mandatów proporcjonalną do liczby uczniów w szkołach podstawowych i szkołach średnich w danym województwie.
Obrady Sejmu DiM (tak jak Sejmu RP) odbywają się w sali plenarnej, poprzedzają je obrady komisji sejmowej, opracowującej projekt uchwały, konsultacje projektu oraz organizowane przez organizacje pozarządowe warsztaty tematyczne dla posłanek i posłów. Posłowie wybierają spośród siebie sprawozdawcę komisji, który jest reprezentantem komisji na posiedzeniach Sejmu. Zobowiązany jest on do odczytania treści Uchwały przygotowanej wcześniej przez członków Komisji Sejmowej, wyjaśnienia niejasności i wątpliwości oraz do odpowiadania na zapytania poselskie. Ma on możliwość ustosunkowywania się do wypowiedzi posłów i zgłoszonych przez nich poprawek. Każdy poseł ma prawo zgłosić poprawkę, popartą podpisami 40 innych posłów. Wystąpienie poselskie nie może trwać dłużej niż 2 minuty, zaś posła sprawozdawcy 6 minut. W prowadzeniu obrad Sejmu Dzieci i Młodzieży pomagają marszałkowie Sejmu Rzeczypospolitej Polskiej. Posłowie mają również możliwość spotkania się z parlamentarzystami i ich klubami.
Sejm Dzieci i Młodzieży w Polsce to pierwsze tego typu przedsięwzięcie i inicjatywa w Europie. Obecnie tego rodzaju dziecięco-młodzieżowe parlamenty zostały zainicjowane także w Republice Francuskiej, Portugalii, Królestwie Wielkiej Brytanii, Finlandii i Republice Czech (stan na 2012 r.).
Zasady rekrutacji.
Do 2009 roku przyznanie mandatu odbywało się na podstawie konkursu literackiego. Kandydaci pisali pracę na jeden z tematów, wyznaczonych przez Zespół Organizacyjny. Prace spływały do Kuratoriów Oświaty przy urzędzie wojewódzkim. Wojewódzka Komisja (wyznaczona przez Kuratora Oświaty) oceniała prace i najlepszym autorom przyznawała mandaty poselskie.
Następnie prace posłów oceniał Zespół Organizacyjny. Z każdego tematu wybierał około 20 najlepszych prac – ich autorzy dodatkowo na kilkanaście dni przed obradami Sejmu DiM zasiadali w Komisji Sejmowej. Każda Komisja wybierała spośród siebie trzech równych sobie marszałków Sejmu DiM oraz opracowywała projekt uchwał sejmowych.
Od roku 2010 kandydaci i kandydatki pracują w zespołach dwuosobowych. Aby móc otrzymać mandaty poselskie, zespół musi wykonać związane z tematyką sesji działanie społeczne (w 2010 roku – szkolna debata o samorządności uczniowskiej, 2011 rok – promowanie działań wolontariackich w społeczności lokalnej), a relację z wykonanych działań zamieścić na ogólnodostępnym serwisie https://sdim.sejm.gov.pl Mandaty poselskie otrzymują te zespoły, których relacje z działań lokalnych zostały najwyżej ocenione (zgodnie z liczbą mandatów przypadających na województwo).
Inicjatorem i organizatorem nowej formuły rekrutacji do Sejmu DiM jest Fundacja Centrum Edukacji Obywatelskiej.
W 2010 r. powołano jedną komisję składającą się z 80 posłów. Komisja została podzielona na podkomisje, a spośród siebie wybrała tylko dwóch, a nie jak wcześniej trzech marszałków. Komisja spotkała się dzień przed obradami plenarnymi, czyli 31 maja.
Od 2011 r. do komisji kwalifikowane są 64 osoby (po 4 z każdego województwa). 2 tygodnie przed sesją Sejmu Dzieci i Młodzieży komisja opracowuje projekt uchwały, która będzie przez posłów poddana debacie podczas obrad 1 czerwca.
Delegacja XVI Sesji SDiM i projekt Stałej Komisji.
W wyniku inicjatywy podjętej przez posłów XVI Sesji Sejmu Dzieci i Młodzieży, obradującej nt. związany z samorządem uczniowskim, powołana została do jej reprezentowania pięcioosobowa Delegacja SDiM złożona z Marszałków XVI Sesji oraz jej najaktywniejszych posłów. Po przygotowaniu projektu regulaminu Stałej Komisji ds. Młodzieży przy Sejmie RP przez posłów Krystiana Ulbina i Bartłomieja N. Kota, dokonano prezentacji celów uznanych przez młodzież za najważniejsze na posiedzeniu sejmowej podkomisji ds. młodzieży. W celu dalszego propagowania powołania Stałej Komisji powołane zostało w porozumieniu z Marszałkami i posłami kolejnej – XVII Sesji SDiM – stowarzyszenie Byłych Posłów Sejmu Dzieci i Młodzieży.
Parlament Dzieci i Młodzieży.
Parlament Dzieci i Młodzieży to inicjatywa b. marszałka XVII Sesji Sejmu Dzieci i Młodzieży, Błażeja Papiernika, Prezydium XXIV kadencji SDiM (marszałków: Karola Zająca, Konrada Wojtowicza, Mieszka Czaplińskiego), Przewodniczącej Komisji, Aleksandry Ciżyńskiej, oraz posłów i marszałków XXIV i XXIII sesji SDiM (Małgorzaty Kuśmierczyk, Mikołaja Wolanina, Mateusza Wróblewskiego, Bartłomieja Rosiaka, Kacpra Mazurka, Zuzanny Krzemińskiej, Aleksandry Klickiej oraz Konrada Nawrotka), która była odpowiedzią na odwołanie zaplanowanej na 1 czerwca 2018 roku. XXIV sesji Sejmu Dzieci i Młodzieży oraz przeniesienie terminu obrad na wrzesień przez Marszałka Sejmu Rzeczypospolitej Polskiej, Marka Kuchcińskiego. Odwołanie SDiM uzasadniano "kwestiami organizacyjnymi oraz bezpieczeństwem wszystkich osób przebywających w budynkach sejmowych", co było bezpośrednim nawiązaniem do protestu osób niepełnosprawnych w Sejmie RP. Inicjatywa powstała oddolnie 17 maja – na dwa tygodnie przed 1 czerwca. Tematem posiedzenia PDiM było „"Demokracja oraz wrażliwość społeczna"”.
Parlament Dzieci i Młodzieży zorganizowany został w Audytorium Maximum Uniwersytetu Warszawskiego, którego rektor Marcin Pałys wyraził zgodę na organizację wydarzenia w murach uczelni. Wydarzenie zostało objęte patronatem przez Rzecznika Praw Dziecka, Prezydent Miasta st. Warszawy, Młodzieżową Radę Miasta Warszawy, Młodzieżową Radę Miasta Lublina, Młodzieżową Radę Miasta Tarnobrzega, Młodzieżową Radę Miasta Gdańska, Młodzieżową Radę Miasta Białogard, Młodzieżowy Sejmik Województwa Podlaskiego, oraz koło naukowe In Altum UW. Partnerami zostali Uniwersytet Warszawski, Fundacja Forum Obywatelskiego Rozwoju, Fundacja Młodzieży Activis oraz Stowarzyszenie Projekt: Polska.
Parlament Dzieci i Młodzieży otrzymał na organizację grant z Funduszu Obywatelskiego oraz darowizny od darczyńców. Ogłoszona również została kampania crowdfundingowa, z których zysk został przeznaczony na organizację PDiM.
Od 2019 roku Parlament Dzieci i Młodzieży działa jako Parlament Młodych Rzeczypospolitej. Od 2021 roku posiedzenia Parlamentu Młodych RP regularnie odbywają się w Senacie RP.

</doc>
<doc id="665762" url="https://pl.wikipedia.org/wiki?curid=665762" title="Województwo płockie (I Rzeczpospolita)">
Województwo płockie (I Rzeczpospolita)

Województwo płockie () – utworzone w 1495 roku, po inkorporacji do Korony księstwa płockiego. Istniało do II rozbioru Polski w 1793 roku. Składało się z 2 ziem przedzielonych Wkrą: płockiej i zawkrzeńskiej, które dzieliły się na osiem powiatów.
Herbem województwa był czarny orzeł bez korony w czerwonym polu z literą P na piersiach. Województwo posiadało trzech senatorów: biskupa, wojewodę i kasztelana płockiego.

</doc>
<doc id="665766" url="https://pl.wikipedia.org/wiki?curid=665766" title="Waga sprężynowa">
Waga sprężynowa

Waga sprężynowa jest przyrządem pomiarowym służącym do wyznaczania masy, którego główną częścią jest element sprężysty. Działa na zasadzie równoważenia sił: ciężaru ciała i siły sprężystości sprężyny, wywołanej jej odkształceniem. Zakres pomiarowy oraz dokładność pomiaru wagi sprężynowej zależą od charakterystyki sprężyny.
Waga sprężynowa stanowi właściwie siłomierz, wyskalowany w jednostkach masy przy założeniu określonej wartości przyspieszenia ziemskiego. Z tego powodu będzie wskazywać nieco inną masę tego samego ciała na biegunie, a inną na szczycie Mount Everest, ponieważ w tych miejscach występuje różne przyspieszenie grawitacyjne.

</doc>
<doc id="665767" url="https://pl.wikipedia.org/wiki?curid=665767" title="Szpara głośni">
Szpara głośni



</doc>
<doc id="665769" url="https://pl.wikipedia.org/wiki?curid=665769" title="Znamienka (obwód orłowski)">
Znamienka (obwód orłowski)

Znamienka (ros. Знаменка) – osada typu miejskiego w zachodniej Rosji, na terenie obwodu orłowskiego.
Miejscowość leży w rejonie orłowskim i liczy 12 035 mieszkańców (1 stycznia 2005 r.), tj. ok. 20% całej populacji rejonu.
Osada jest jedynym ośrodkiem miejskim na terenie rejonu, gdyż centrum administracyjne tej jednostki podziału terytorialnego - miasto Orzeł znajduje się w bezpośrednim podporządkowaniu obwodu.
W miejscowości tej znajdują się m.in. zakład przemysłu olejowego i stacja kolejowa.

</doc>
<doc id="665777" url="https://pl.wikipedia.org/wiki?curid=665777" title="Wojewodowie płoccy">
Wojewodowie płoccy

Wojewodowie księstwa płockiego i województwa płockiego I Rzeczypospolitej

</doc>
<doc id="665778" url="https://pl.wikipedia.org/wiki?curid=665778" title="Kornblumenblau">
Kornblumenblau

Kornblumenblau – polski film z 1988 roku.
Pierwowzorem filmu była książka "Uspokoić sen" autorstwa Kazimierza Tymińskiego, byłego więźnia KL Auschwitz (nr 25539).
Zdjęcia plenerowe: Oświęcim, Majdanek.
O filmie.
Tytułowy „Kornblumenblau” to pseudonim niemieckiego blokowego, który potrzebował muzyka, aby ten przygrywał mu ulubione melodie, zwłaszcza nostalgiczną pieśń pt. "Kornblumenblau" () o nadreńskiej ojczyźnie, dziewczynach i winie.
Bohater, muzyk Tadeusz Wyczyński „Bławatek”, za działalność konspiracyjną został osadzony w obozie koncentracyjnym w Oświęcimiu, tu trafił na oddział doświadczalny, gdzie wstrzykiwano mu zarazki tyfusu. Odnalazł go blokowy, który poszukiwał więźnia potrafiącego grać na akordeonie. Jego talent został szybko dostrzeżony, chłopak szybko awansował w obozowej hierarchii, pracował jako muzyk i kelner. Od śmierci uratowało go wstawiennictwo żony komendanta. Po wyzwoleniu obozu trafił do pociągu przewożącego żołnierzy Armii Czerwonej, dla których zagrał "Kalinkę".
Nagrody.
Film był wielokrotnie nagradzany na festiwalach filmowych, m.in. na 15. Festiwalu Polskich Filmów Fabularnych w Gdyni.

</doc>
<doc id="665781" url="https://pl.wikipedia.org/wiki?curid=665781" title="Pokrowskoje (obwód orłowski)">
Pokrowskoje (obwód orłowski)

Pokrowskoje (ros. Покровское) – osiedle typu miejskiego w zachodniej Rosji, na terenie obwodu orłowskiego.
Miejscowość leży w rejonie pokrowskim, którego ośrodek administracyjny stanowi, nad i liczy ok. 4600 mieszkańców (1 stycznia 2005 r.), tj. ok. 27% całej populacji rejonu.
Osada jest jedynym ośrodkiem miejskim na terenie tej jednostki podziału administracyjnego.
Pokrowskoje jest lokalnym centrum kulturalnym i gospodarczym. W miejscowości tej znajdują się m.in. mieszalnia pasz i drukarnia

</doc>
<doc id="665791" url="https://pl.wikipedia.org/wiki?curid=665791" title="Holt McCallany">
Holt McCallany

Holt Quinn McAloney (ur. 3 września 1964 w Nowym Jorku) – amerykański aktor, producent i scenarzysta.
Życiorys.
Wczesne lata.
Urodził się w Nowym Jorku jako syn Julie Wilson (1924–2015), amerykańskiej piosenkarki i aktorki, „powszechnie uważanej za królową kabaretu”, i Michaela McAloneya (1924–2000), irlandzkiego prezbiteriańskiego ministra, aktora i producenta, najbardziej znanego z nagradzanej Tony Award produkcji Brendana Behana "Borstal Boy", autobiograficznej sztuki o młodym członku Irlandzkiej Armii Republikańskiej, która była pierwszą irlandzką produkcją, która zdobyła najwyższe odznaczenia na Broadwayu. Jego matka miała pochodzenie angielskie i szwedzkie. Ponieważ jego ojciec chciał klasycznego wykształcenia dla swoich dwóch synów, Holt i jego młodszy brat Michael zostali wysłani, aby mieszkać z inną rodziną w Dublinie, podczas gdy jego rodzice zostali w Nowym Jorku, pracując. W Irlandii uczęszczał do szkoły w Howth.
Jednak po rozwodzie rodziców dzieci wróciły do Stanów Zjednoczonych. Holt najpierw uczęszczał do szkoły w New Jersey, a później został wysłany do swoich dziadków ze strony matki w Omaha w stanie Nebraska, gdzie miał niespokojne dzieciństwo i został wyrzucony z prywatnej szkoły jezuitów Creighton Preparatory School. W wieku 14 lat uciekł z domu i pojechał autobusem Greyhound Lines do Los Angeles, aby zrealizować swoje marzenie o zostaniu aktorem, ale skończyło się na pracy w fabryce wkrętek rozładowujących ciężarówki. Jego rodzice w końcu wyśledzili go i odesłali z powrotem do Irlandii do Newbridge College z internatem w hrabstwie Kildare, do której uczęszczał jego ojciec czterdzieści lat wcześniej.
Wkrótce opuścił Irlandię i ostatecznie pozwolono mu wrócić do Creighton Preparatory School, którą ukończył w 1981. Po ukończeniu szkoły średniej Holt wyjechał do Francji, aby kontynuować naukę; najpierw studiował język francuski w Sorbonie i historię sztuki w Paris American Academy, a później teatr w L'École Marcel Marceau i L'École Internationale de Théâtre Jacques Lecoq. Holt spędził lato studiując Szekspira na Uniwersytecie Oksfordzkim w Anglii, a wraz z produkcją "Wieczór Trzech Króli" udał się na Festiwal teatrów ulicznych w Edynburgu w Szkocji, po czym przeniósł się do Nowego Jorku, aby rozpocząć karierę aktorską.
Kariera.
Odbył staż na festiwalu Great Lakes Shakespeare Festival w Cleveland w Ohio. Następnie powrócił do Nowego Jorku i został obsadzony jako dubler w broadwayowskiej produkcji Neila Simona "Biloxi Blues".
W 1986 trafił na mały ekran występując jako Bruce Emory w operze mydlanej ABC "Wszystkie moje dzieci". Wystąpił w dramacie wojennym Briana De Palmy "Ofiary wojny" (1989) u boku Seana Penna i Michaela J. Foxa, filmie fantastycznonaukowym Davida Finchera "Obcy 3" (1992), komedii "Gdzie jest jednooki Jimmy?" ("The Search for One-eye Jimmy", 1994) z Samuelem L. Jacksonem i Steve’em Buscemim, dreszczowcu erotycznym Williama Friedkina "Jade" (1995) z Davidem Caruso i Lindą Fiorentino oraz jako sierżant Hamilton Fish II w miniserialu Johna Miliusa "Śmiałkowie" ("Rough Riders", 1997) z Samem Elliottem, Tomem Berengerem i Garym Buseyem.
W biograficznym filmie telewizyjnym HBO "Tyson" (1995) w reżyserii Uliego Edela z udziałem George’a C. Scotta, Paula Winfielda (Don King) i Michaela Jai White’a (Mike Tyson) zagrał trenera boksu i komentatora walki Theodore’a A. „Teddy’ego” Atlasa. Znalazł się w obsadzie dreszczowca psychologicznego Davida Finchera "Podziemny krąg" (1999) z Bradem Pittem i Edwardem Nortonem, komediodramatu wojennego Davida O. Russella "Złoto pustyni" (1999) z George’em Clooneyem i Markiem Wahlbergiem, dramatu biograficznego George’a Tillmana Jr. "Siła i honor" (2000) z Robertem De Niro, biograficznym "Królowa ringu" (2004) z Meg Ryan oraz filmu sensacyjnego Warner Bros. " (2010).
Grał detektywa z problemami psychologicznymi, który popełnia samobójstwo w finale trzeciego sezonu serialu CBS " (2003–2005), żołnierza z zaburzeniem stresu pourazowego w serialu CBS "Zabójcze umysły" (2007) i boksera Patricka „Lightsa” Leary’ego, który na skutek licznych urazów głowy cierpi na demencję bokserską w serialu FX "Lights Out" (2011).

</doc>
<doc id="665793" url="https://pl.wikipedia.org/wiki?curid=665793" title="Pustka (uczucie)">
Pustka (uczucie)

Pustka to uczucie ogólnej nudy, wyalienowania, stan apatii.
Zazwyczaj współistnieje z dystymią, depresją, samotnością, rozpaczą lub innymi zaburzeniami psychicznymi/emocjonalnymi, np. psychoza, czy zaburzenie osobowości borderline. Różny jest jednak opis przeżywanej pustki schizofrenicznej od depresyjnej. 
Często uczucie to jest naturalnym skutkiem trudnych doświadczeń (strata, żałoba).
Uczucie pustki łączy się często z bezsilnością, brakiem kontroli nad tym, co się wokół nas dzieje, nie potrafimy poradzić sobie sami z życiem i problemami, bywamy drażliwi i zamknięci w sobie. Prowadzi to do stanu depresyjnego, a w efekcie braku pozytywnych zmian do samej depresji w różnych stadiach. 
Osoba w powyższym stanie często daje otoczeniu wyraźne, lecz nie bezpośrednie sygnały, gdyż boi się jeszcze większego odrzucenia. 

</doc>
<doc id="665798" url="https://pl.wikipedia.org/wiki?curid=665798" title="Organizacja pracodawców">
Organizacja pracodawców

Organizacja pracodawców – samorządny i niezależny w swej działalności statutowej od administracji państwowej i samorządowej związek pracodawców, którego celem jest obrona interesów i praw pracodawców wobec związków zawodowych, organów władzy i administracji. 
Organizacje pracodawców w Polsce.
W Polsce działalność organizacji pracodawców reguluje ustawa z dnia 23 maja 1991. Związek pracodawców jest osobą prawną i powstaje z mocy uchwały o jego założeniu, podjętej na zgromadzeniu założycielskim przez co najmniej 10 pracodawców. Następnie zgromadzenie uchwala statut i wybiera komitet założycielski liczący co najmniej 3 osoby. Związek pracodawców podlega obowiązkowi rejestracji w Krajowym Rejestrze Sądowym. Związki pracodawców mają prawo uczestniczenia w sporach zbiorowych i zawierania układów zbiorowych pracy. Dalej idące uprawnienia posiadają organizacje pracodawców reprezentatywne w skali kraju (np. uczestniczenie w obradach Rady Dialogu Społecznego, opiniowanie projektów aktów prawnych).
W Polsce istnieje 6 organizacji pracodawców reprezentatywnych w skali kraju:
Członkowie BCC akceptują Statut organizacji zobowiązujący ich do reprezentowania wysokich norm etycznych, przestrzegania zasad kodeksu kupieckiego i działania zgodnie z ideą społecznej odpowiedzialności biznesu.
BCC prowadzi aktywny lobbing gospodarczy na rzecz rozwoju gospodarki wolnorynkowej, tworzenia dobrego prawa, obrony interesów polskich przedsiębiorców. Z członkami Klubu konsultowali się dotychczas wszyscy prezydenci i szefowie rządu RP. Eksperci BCC współtworzą i opiniują ustawy gospodarcze, uczestniczą w pracach komisji parlamentarnych, przekonują do swoich rozwiązań ministrów i posłów. Prace rządu na bieżąco ocenia grupa wybitnych fachowców tworzących Monitorujący Komitet BCC. 
Inne:

</doc>
<doc id="665800" url="https://pl.wikipedia.org/wiki?curid=665800" title="Sudbiszcze">
Sudbiszcze

Sudbiszcze (ros. Судбище) – wieś w Rosji, w obwodzie orłowskim, w rejonie nowodieriewienkowskim.
24 i 25 czerwca (według starego stylu 3 i 4 lipca) 1555 r. pod tą wsią odbyła się bitwa pomiędzy wojskami wojewody Iwana Szeriemietjewa i armią chana krymskiego Dewleta Geraja. Wydarzenie to przeszło do historii jako bitwa sudbiszczeńska (ros. "Судби́щенская би́тва"). Mimo początkowo niekorzystnego dla Rosjan początku bitwy uzyskali oni przewagę i ostatecznie pokonali Tatarów, zdobywając ich obóz. 
Na miejscu tego wydarzenia w 1995 r. postawiono upamiętniający to pomnik.

</doc>
<doc id="665802" url="https://pl.wikipedia.org/wiki?curid=665802" title="Wiklina">
Wiklina

Wiklina – młode pędy kilku gatunków wierzb, które po obróbce wykorzystywane są w wikliniarstwie (plecionkarstwie). Nazwa ta jest także zwyczajowym określeniem wierzby purpurowej.
Stosowane gatunki wierzby.
Materiał pozyskuje się z następujących gatunków wierzb:
Rzadziej stosuje się inne gatunki, np. wierzbę wawrzynkową "S. daphnoides", iwę "S. caprea", długokończystą "S. dascyclados", białą "S. alba", pięciopręcikową "S. pentandra", kruchą "S. fragilis", szarą "S. cinerea", siwą "S. eleagnos".
Obróbka.
Pozyskane młode pędy po przesortowaniu przeznaczone są do dalszej obróbki, czyli korowania. Istnieją cztery metody korowania wikliny: moczarkowanie, pędzenie, gotowanie (warzenie) i parzenie.
Zastosowania.
Z wikliny wykonuje się kosze, wózki dziecięce, ozdoby itp. Wykorzystywana jest także jako wysokoenergetyczny surowiec opałowy.

</doc>
<doc id="665805" url="https://pl.wikipedia.org/wiki?curid=665805" title="Chłodnica samochodowa">
Chłodnica samochodowa

Chłodnica samochodowa – wymiennik ciepła stosowany do chłodzenia silnika spalinowego w samochodach.
Najczęściej stosowanym sposobem chłodzenia silników w samochodach jest chłodzenie cieczą: w bloku i głowicy silnika znajdują się wydrążone kanały, przez które przepływa medium chłodzące. Może nim być woda albo płyn o niskiej temperaturze zamarzania, najczęściej wodny roztwór glikolu etylenowego. Obieg płynu chłodzącego zapewnia pompa wodna.
Chłodnica najczęściej zbudowana jest w formie panelu cienkich rurek, zaopatrzonych w odprowadzające z nich ciepło ożebrowanie z cienkiej blachy, zwiększające aktywną powierzchnię odprowadzania ciepła. Przez panel chłodnicy przepływa powietrze. Ruch powietrza jest wywoływany ruchem pojazdu i wentylatorem. Stosuje się układy z wentylatorem pracującym cały czas albo załączanym po przekroczeniu przez blok silnika określonej temperatury. Chłodnica zazwyczaj – w samochodach z silnikiem umieszczonym przed kabiną kierowcy – znajduje się na przodzie samochodu, dzięki czemu chłodnica omywana jest "świeżym" (nieogrzanym przez silnik) powietrzem.
Chłodnice samochodowe dobierane są w konstrukcji samochodu tak, aby nawet w najtrudniejszych warunkach pracy zapewnić temperaturę medium chłodzącego poniżej punktu wrzenia. W celu utrzymania temperatury silnika w układzie chłodzenia znajduje się termostat, który zamyka przepływ cieczy chłodzącej przez chłodnicę gdy jej temperatura jest niższa od około 85 °C.
Wlot powietrza do panelu chłodnicy w samochodach zasłonięty jest najczęściej ażurową osłoną (tzw. "atrapą" lub potocznie "grillem"); zwykle jest ona ważnym elementem ozdobnym samochodu, a jej wygląd bywa często "znakiem firmowym" producenta i jest powielany w różnych modelach tej samej marki.
Chłodnice o podobnej konstrukcji instalowane są praktycznie we wszystkich pojazdach samochodowych – samochodach osobowych, ciężarowych i autobusach oraz w ciągnikach i lokomotywach spalinowych, a także przy wszystkich innych silnikach spalinowych, także stacjonarnych – przy spalinowych sprężarkach, agregatach prądotwórczych, motopompach itp. Przy urządzeniach stacjonarnych kluczowym zagadnieniem jest zapewnienie dostatecznie skutecznego przepływu powietrza przez panel chłodnicy, co jest trudniejsze, niż w poruszających się pojazdach, owiewanych powietrzem otaczającym. Silniki spalinowe mniejszej mocy, instalowane np. w motocyklach, małych samochodach (np. Fiat 126), pilarkach łańcuchowych, kosiarkach, ciągnikach ogrodniczych, bywają często chłodzone powietrzem i w nich chłodnica nie jest stosowana.

</doc>
<doc id="665812" url="https://pl.wikipedia.org/wiki?curid=665812" title="Messier 58">
Messier 58

Messier 58 (M58, NGC 4579) – galaktyka spiralna z poprzeczką w gwiazdozbiorze Panny. Jest jedną z najjaśniejszych galaktyk w Gromadzie w Pannie. Odkrył ją wraz z M59 i M60 Charles Messier 15 kwietnia 1779 roku podczas obserwacji komety.
M58 znajduje się w odległości około 68 milionów lat świetlnych od Ziemi. Wymiary galaktyki szacuje się na ok. 117 × 93 tys. lat świetlnych (5,9' × 4,7').
Obserwacje.
M58 w mniejszych teleskopach wygląda jak galaktyki eliptyczne Gromady w Pannie. 4-calowy instrument pozwala na obserwację niejednorodnego halo otaczającego jądro galaktyki wraz z rozjaśnieniami, które leżą w ramionach spirali. Przy sprzyjających warunkach przez 8-calowy teleskop można dostrzec poprzeczkę jako przedłużenie jądra w kierunku wschód-zachód.
Do tej pory w M58 zaobserwowano dwie supernowe:

</doc>
<doc id="665823" url="https://pl.wikipedia.org/wiki?curid=665823" title="Atlético Chalaco">
Atlético Chalaco

Club Atlético Chalaco – peruwiański klub z siedzibą w mieście Callao.
Historia.
Klub założony został 9 czerwca 1902 roku w Callao. Klub swoje mecze domowe rozgrywa na stadionie Telmo Carbajo Stadium (nazwa pochodzi od najlepszego gracza w historii klubu). W roku 2005 Atlético Chalaco grał w Copa Peru, którego mistrz awansował do pierwszej ligi peruwiańskiej.

</doc>
<doc id="665826" url="https://pl.wikipedia.org/wiki?curid=665826" title="Polski Narodowy Katolicki Kościół w RP">
Polski Narodowy Katolicki Kościół w RP

Polski Narodowy Katolicki Kościół w Rzeczypospolitej Polskiej (PNKK w RP) – Kościół starokatolicki prawnie działający na terenie Polski. Organem kierującym związku wyznaniowego jest Rada Najwyższa Kościoła. Funkcję Zwierzchnika Kościoła pełni bp Jerzy Rybka, prezesem Rady Kościoła jest Jerzy Szymczyk. W 2020 liczył 1213 wiernych należących do 9 parafii.
Historia.
Tło historyczne.
Polski Narodowy Katolicki Kościół w RP nawiązuje do tradycji Polskiego Narodowego Kościoła Katolickiego (PNKK), założonego w 1897 przez polskich katolików w Ameryce Płn., w wyniku sprzeciwu wobec dominacji duchownych pochodzenia niemieckiego i irlandzkiego. Wierni pragnęli wglądu w finanse parafii, a przede wszystkim liturgii w języku polskim. Stolica Apostolska odrzuciła wszelkie postulaty polskich emigrantów, w tym momencie wierni wymówili wierność papieżowi i założyli własny Kościół. Jego pierwszym przywódcą i biskupem był Franciszek Hodur, który włączył nowo powstały Kościół do Unii Utrechckiej.
W 1924 powstała pierwsza w kraju narodowa parafia w Krakowie. Po 1945 władze Polski Ludowej niechętnym okiem patrzyły na starania o legalizację Polskiego Narodowego Kościoła Katolickiego, ponieważ na jego czele stał obywatel Stanów Zjednoczonych biskup Franciszek Hodur. W 1951 diecezja polska PNKK częściowo w wyniku presji władz ogłosiła autokefalię od pozostałych diecezji Polskiego Narodowego Kościoła Katolickiego i utworzyła Kościół Polskokatolicki.
Powstanie Polskiego Narodowego Katolickiego Kościoła w RP (1995–2007).
27 czerwca 1995 na kolejnym synodzie Kościoła Polskokatolickiego w Jabłonnie na zwierzchnika wspólnoty wybrano bpa prof. dr hab. Wiktora Wysoczańskiego. Ingres bpa Wysoczańskiego odbył się w grudniu 1996 w Warszawie. Nowego zwierzchnika nie zaakceptowała część duchownych i wiernych, wśród nich znalazł się ks. Tomasz Rybka (proboszcz parafii Dobrego Pasterza w Warszawie), który rozpoczął w mediach oraz wśród duchowieństwa kampanię na rzecz unieważnienia decyzji demokratycznego Synodu Kościoła. Rozmowy między stronami nie przyniosły żadnego oczekiwanego efektu a wręcz przeciwnie ich przeciąganie podsycało telewizję i prasę do nagłaśniania problemów Kościoła.
W 1997 z inicjatywy ks. bpa prof. dr hab. Wiktora Wysoczańskiego (przy zdecydowanie niskim poparciu społeczności Kościoła Polskokatolickiego w RP) zawiązano pod patronatem bpa Hansa Gernego czasowe porozumienie z ks. Tomaszem Rybką, budzące duże nadzieje na ostateczne zakończenie konfliktu. Uznane przez grupę rozłamową porozumienie zawierało jednoznaczne stwierdzenie (które obydwie strony uznały za niepodważalne) że nie można kwestionować wyboru i święceń bpa Wysoczańskiego. W piśmie polskokatolickim "Rodzina" i na stronie internetowej Kościoła Polskokatolickiego w RP w czasie trwającego porozumienia ukazywały się artykuły przedstawiające życie duszpasterskie parafii polskokatolickiej Dobrego Pasterza. 1 lipca 1998 porozumienie zostało nieoficjalnie zerwane przez ks. Tomasza Rybkę (w rozumieniu opinii bpa Hansa Gernego, zadecydowało o tym odmienne od zawartego porozumienia zachowanie ks. Rybki podczas Synodu Kościoła Polskokatolickiego w RP w czerwcu 1998).
W 2003 Rada Kościoła Polskokatolickiego w RP jednogłośnie zdecydowała o skreśleniu z listy duchownych ks. Tomasza Rybki i jego ojca ks. Jerzego Rybki (oficjalnym powodem tej decyzji była nieprawość i nieumiejętność dostosowania się do zasad panujących w Kościele Polskokatolickim w RP) i zniesieniu (2005) parafii Dobrego Pasterza w Warszawie, mimo to nadal podawał się on za jej proboszcza, do czego w świetle prawa kościoła nie miał prawa. Ks. Tomasz Rybka uznał działania ks. bpa Wiktora Wysoczańskiego za nieprawne i podyktowane chęcią spieniężenia parafii Dobrego Pasterza.
6 października 2006 Ministerstwo Spraw Wewnętrznych i Administracji zarejestrowało Polski Narodowy Katolicki Kościół w RP. Na początku Polski Narodowy Kościół Katolicki w USA i Kanadzie sprzeciwiał się używania nazwy PNKK w RP, która sugerowała jakiekolwiek związki opisywanej wspólnoty z ich Kościołem, mimo to w Polskim Narodowym Kościele Katolickim w USA i Kanadzie istniała licząca się grupa wiernych i duchownych (min. ks. bp Antoni Rysz) wspierających tę diasporę i popierających ich dążenia do jedności z macierzystym Kościołem. W pierwszej połowie 2009 odbyło się kilka nieoficjalnych spotkań przedstawicieli Rady Głównej Polskiego Narodowego Kościoła Katolickiego z przedstawicielami Polskiego Narodowego Katolickiego Kościoła w RP.
I Zbliżenie ze Światową Radą Narodowych Kościołów Katolickich (2007–2009).
W dniach 1-4 czerwca 2007 Polski Narodowy Katolicki Kościół w RP zorganizował wraz ze Światową Radą Narodowych Kościołów Katolickich pierwszą wspólną konferencję w Warszawie. Konferencja rozpoczęła się od uroczystej mszy św. w kościele centralnym PNKK pw. Dobrego Pasterza, której przewodniczył arcybiskup António José da Costa Raposo - zwierzchnik Kościoła Narodowego Portugalii i przewodniczący Światowej Rady Narodowych Kościołów Katolickich. Po konferencji wydano oświadczenie, w którym czytamy:
"Kościoły narodowe wyrosłe z pnia starokatolicyzmu, z ubolewaniem przyjmują wieści o ordynacji kobiet w Kościołach Starokatolickich Unii Utrechckiej oraz o udzielaniu ślubów kościelnym parom homoseksualnym; Uważamy to za zaprzeczenie starokatolickiej tradycji kościoła(...). W sprawie przystąpienia PNKK w RP do Światowej Rady Katolickich Kościołów Narodowych: (...) jesteśmy otwarci na kontynuację rozpoczętego dialogu. Dziś nie możemy podjąć żadnych konkretnych decyzji, ponieważ musimy poinformować wiernych o naszych rozmowach, a następnie Synod który jako jedyny, może w tej sprawie podjąć decyzje."
5 sierpnia 2007 Rada PNKK w RP postanowiła zwołać Pierwszy Synod Kościoła na czerwiec 2008. Postanowiono również nadać tytuł prałata dwóm kapłanom: ks. sen. Jerzemu Rybce i ks. sen. Franciszkowi Rygusikowi. 21 października 2007 Rada Kościoła postanowiła nadać ks. Ludwikowi Szumowskiemu jurysdykcję PNKK w RP i powierzyła misję wznowienia działalności pierwszej narodowej i katolickiej parafii w Krakowie. Obecnie parafia krakowska nie prowadzi już żadnej działalności duszpasterskiej, a sam ks. Szumowski przeszedł w 2011 do Kościoła Starokatolickiego w RP.
W dniach 19-20 stycznia 2008 w Warszawie odbyła się Pierwsza sesja I Synodu Polskiego Narodowego Katolickiego Kościoła w RP. Synod w czasie obrad potwierdził, że Kościół dąży do pełnej jedności z Polskim Narodowym Katolickim Kościołem Stanów Zjednoczonych Ameryki Północnej i Kanady. Synod na stanowisko Administratora Kościoła wybrał ks. Tomasza Rybkę, dokonał wyboru nowych Władz Kościoła. Przewodniczącym Rady Kościoła został Jerzy Szymczyk. Synod, uchwałą, poprosił arcybiskupa Starokatolickiego Kościoła Słowacji (Augustína Bačinskiego) o czasowe objęcie opieką biskupią PNKK w RP, przy zachowaniu całkowitej niezależności PNKK w RP. W tym przypadku Synod powołał się na sytuację parafii słowackich w USA, które podlegają jurysdykcji PNKK w USA. W dniach 7-8 listopada 2009 odbywała się druga sesja I Synodu Polskiego Narodowego Katolickiego Kościoła, podczas której po raz kolejny podkreślono jedność doktrynalną z Polskim Narodowym Kościołem Katolickim, a także wprowadzono na dzień 6 października Święto Dziękczynienia Matce Kościoła Maryi.
21 września 2008 arcybiskup dr Augustín Bačinský udzielił kl. Grzegorzowi Cesarczykowi święceń diakonatu, przez co stał się on pierwszym niezależnym duchownym Polskiego Narodowego Katolickiego Kościoła w RP, wyświęconym poza Kościołem Polskokatolickim w RP. Grzegorz Cesarczyk wobec konfliktu z ks. Tomaszem Rybką pod koniec 2009 odszedł ze wspólnoty PNKK w RP.
9 października 2008 Kuria Biskupia Diecezji Warszawsko-Praskiej wydała komunikat, w którym nakazała swoim duchownym zaniechanie jakichkolwiek kontaktów z Polskim Narodowym Katolickim Kościołem w RP oraz poprosiła o poinformowanie wiernych w niedzielnych ogłoszeniach, zwłaszcza w parafiach z okolic Tarchomina, że wspólnota wyznaniowa przy ul. Modlińskiej 205A nie jest parafią rzymskokatolicką i nie wolno w niej przyjmować jakichkolwiek sakramentów.
Zbliżenie z Polskim Narodowym Kościołem Katolickim w USA i Kanadzie (2009–2012).
5 maja 2009 bp Sylwester Bigaj otrzymał pełnomocnictwo Rady Głównej Polskiego Narodowego Kościoła Katolickiego w USA i Kanadzie do reprezentowania tego Kościoła w sporze administracyjnym toczącym się pomiędzy Polskim Narodowym Katolickim Kościołem w RP a Kościołem Polskokatolickim w RP. 30 czerwca 2009 wystosował pismo do duchownych Kościoła Polskokatolickiego w RP z propozycją przejścia pod swoją jurysdykcję i budowania diecezji misyjnej PNKK w Polsce - takiej, jaka istniała przed reorganizacją Kościoła w 1951.
Reakcją na działania bpa Sylwestra Bigaja z racji oficjalnego reprezentowania Polskiego Narodowego Kościoła Katolickiego na terenie Polski było zwołanie Ogólnopolskiej Konferencji Księży Dziekanów Kościoła Polskokatolickiego w RP w dn. 14 lipca 2009 w Konstancinie-Jeziornie. Z wielkim oburzeniem odebrano działania bpa Sylwestra Bigaja dążące do rozbicia jedności Kościoła Polskokatolickiego w RP, a także podważanie autorytetu i urzędu bpa Wiktora Wysoczańskiego. Wcześniej, bo 25 czerwca 2009 w piśmie przesłanym do Polskiego Narodowego Kościoła Katolickiego Rada Synodalna Kościoła Polskokatolickiego w RP poinformowała, że Polski Narodowy Katolicki Kościół w RP jest wykreślony nieprawomocną decyzją MSWiA z rejestru kościołów i innych związków wyznaniowych prowadzonego przez departament wyznań religijnych oraz mniejszości narodowych i etnicznych MSWiA oraz zanegowała obecne działania bpa Sylwestra Bigaja, które nie mieściły się w wypracowanym przez lata modelu kontaktów między skonfliktowanymi obecnie wspólnotami. 
16 kwietnia 2010 wyrokiem Sądu Rejonowego w Sopocie - wydziału karnego, ks. Tomasz Rybka został skazany prawomocnym wyrokiem za posługiwanie się nieprzysługującymi mu tytułami i stanowiskami oraz za podpisywanie dokumentów nie swoim imieniem i nazwiskiem.
W dniach 13-23 sierpnia 2011 Pierwszy Biskup PNKK Antoni Mikovsky wraz z bpem Sylwestrem Bigajem, odbył pierwszą, po wyborze na Pierwszego Biskupa, pielgrzymkę do Polski, podczas której odwiedził miejsce urodzin bpa Franciszka Hodura oraz modlił się na grobie męczennika bpa Józefa Padewskiego. 14 sierpnia 2011 biskupi odprawili uroczystą Mszę św. w Kościele Dobrego Pasterza w Warszawie.
Dekretem z 13 stycznia 2012, Pierwszy Biskup Polskiego Narodowego Kościoła Katolickiego, objął biskupim zwierzchnictwem Polski Narodowy Katolicki Kościół w RP. Bp Antoni Mikovsky mianował na opiekuna tego Kościoła bpa Sylwestra Bigaja, ordynariusza diecezji kanadyjskiej.
Podział PNKK w RP na dwie grupy (2012-2013).
W 2012 w Polskim Narodowym Katolickim Kościele w RP istniały trzy parafie, jedna z nich znajdowała się w Warszawie (kierowana przez ks. Tomasza Rybkę), druga w Tarnobrzegu (kierowana przez ks. diakona Zbigniewa Czertwana) zaś trzecia w Szczecinie (kierowana przez ks. Adama Rośka). W kwietniu 2012 ujawniona została przez Ryszarda Słupeckiego (prywatnego przedsiębiorcę) sprawa ze stosunku cywilnoprawnego, rozpatrywana przez sąd gospodarczy z powództwa Haprona GmbH przeciwko Adamowi Rośkowi za niespłacone długi, co zostało wykorzystane przez warszawską grupę Kościoła do zdyskredytowania szczecińskiego lidera Kościoła i próby odwołania go ze stanowiska sekretarza bpa Sylwestra Bigaja pełniącego już wówczas funkcję biskupiego zwierzchnika PNKK w RP (w dniu 19 maja 2012 r. dwudniowy, nadzwyczajny synod Kościoła PNKK w RP wybrał bpa Sylwestra Bigaja na zwierzchnika biskupiego wspólnoty kościelnej jednocześnie wybierając na funkcję Zwierzchnika Kościoła ks. Jerzego Rybkę, w związku z podaniem się do dymisji dotychczasowego zwierzchnika ks. Tomasza Rybki). Do pierwszej utarczki doszło jeszcze w drugim dniu synodu, kiedy bp Sylwester Bigaj wbrew sugestiom ks. Jerzego Rybki wyświęcił czterech kleryków Wyższego Seminarium Duchownego PNKK w RP nie na diakonów PNKK w RP, ale na diakonów PNKK w USA i Kanadzie (zastosowanie odmiennej formuły święceń oraz przyjęcie od diakonów w czasie mszy świętej publicznych przyrzeczeń na wierność Pierwszemu Biskupowi PNKK w USA i Kanadzie). W dniu 20 maja 2012 r., pierwszy raz od 1951 r., Polski Narodowy Kościół Katolicki w USA i Kanadzie wyświęcił na terenie Polski swoich czterech nowych diakonów, tj. ks. Władysława Czachora, ks. Zbigniewa Czertwana, ks. Daniela Makowskiego i ks. Grzegorza Wyszyńskiego. W lipcu 2012 r. w łonie Kościoła doszło do ostrego konfliktu na tle sprawowania władzy nad wspólnotą kościelną, między liderem warszawskiej wspólnoty a liderem w Szczecinie. Ks. Adam Rosiek pod pretekstem uporządkowania odpowiednich relacji pomiędzy biskupem a poszczególnymi kościelnymi jednostkami, częściowo za wiedzą bpa Sylwestra Bigaja, podjął nieudaną próbę podporządkowania sobie całej wspólnoty PNKK w RP. Działania te spotkały się z natychmiastową i zdecydowanie negatywną reakcją ze strony wspólnoty warszawskiej i jej lidera ks. Tomasza Rybki, dzięku któremu PNKK po ponad półwieczu odrodził się na ziemiach polskich. W reakcji na nie mające usankcjonowania prawnego działania ks. Adama Rośka zwierzchnik Kościoła, ks. Jerzy Rybka podjął interwencję najpierw u bpa Sylwestra Bigaja, a kiedy ta droga zawiodła zwrócił się z bezpośrednią prośbą o interwencję do Pierwszego Biskupa PNKK w USA, Antoniego Mikovskiego. Reakcją na tę interpelację była decyzja Pierwszego Biskupa PNKK w USA o wstrzymaniu już rozpoczętych intensywnych działań odtwarzających misję kościelną na terenie Polski oraz o objęciu PNKK w RP bezpośrednią opieką biskupią. W PNKK w RP w okresie od czerwca 2012 r. do sierpnia 2012 r. doszło do otwartego konfliktu pomiędzy grupą warszawską a grupą szczecińską. Trzecia, najmniej liczna grupa - tarnobrzeska, nie będąc w jakikolwiek sposób zainteresowaną tym konfliktem, zachowała w tym czasie neutralność, nie opowiadając się po którejkolwiek stronie konfliktu, ale niezmiennie uznając zwierzchnictwo biskupie bpa Sylwestra Bigaja, który w tamtym czasie (aż do 19 stycznia 2013 r., a formalnie do września 2013 r., kiedy odpowiednią decyzję zatwierdziła Rada Kościoła PNKK w USA i Kanadzie) z ramienia Rady Kościoła PNKK w USA i Kanadzie pełnił zwierzchnictwo biskupie nad PNKK w RP. We wrześniu 2012 r. bp Sylwester Bigaj zwócił się pisemnie do wyświęconych przez siebie w imieniu PNKK w USA diakonów o nie włączanie się w trwający w Kościele konflikt oraz o dochowanie mu wierności jako biskupowi reprezentującemu w Polsce Polski Narodowy Kościół Katolicki w USA i Kanadzie. 
W okresie od sierpnia 2012 r. do września 2013 r. w polskich strukturach PNKK w USA i Kanadzie powstała niejasna sytuacja dwuwładzy. Pomimo nagłej i nieoczekiwanej zmiany frontu działań Pierwszego Biskupa PNKK w USA, bpa Antoniego Mikovskiego, kltóry postanowił jednoosobową decyzją wstrzymać działania misyjne Kościoła w Polsce pozostawiając bez opieki biskupiej wówczas już kilkunastu swoich polskich duchownych i prawie półtora tysiąca wiernych skupionych w trzech krajowych parafiach, jego oficjalny (do września 2013 r.) pełnomocnik na Polskę i zwierzchnik biskupi Rady Kościoła PNKK w USA dla PNKK w Polsce, bp Sylwester Bigaj podjął decyzję o niepodporządkowaniu się niezgodnej ze statutem Kościoła decyzji Pierwszego Biskupa oraz o kontynuowaniu dalszych działań zmierzających do utworzenia na terenie Polski misji Kościoła. Ta decyzja skutkowała upoważnieniem przez bpa S. Bigaja ks. Adama Rośka do prowadzenia na terenie Polski szeroko zakrojonych działań w celu reaktywacji przerwanej przez komunistyczne władze PRL w 1951 r. Diecezji Polskiej PNKK w USA i Kanadzie. 
We wrześniu 2012 ks. Adam Rosiek postanowił nawiązać kontakt z ks. Stanisławem Będzieszakiem – byłym księdzem Kościoła Starokatolickiego w RP, zajmującym od kilku miesięcy majątek parafii pw. Miłosierdzia Bożego w Kamiennej Górze i utworzyć nową wspólnotę pod nazwą "Seniorat Misyjny PNKK". W budowę nowej organizacji, zgodnie z zaleceniem bpa Sylwestra Bigaja (nadal oficjalnie reprezentującego PNKK w USA i Kanadzie) włączyła się tarnobrzeska parafia PNKK w RP oraz większość diakonów wyświęconych wcześniej przez bpa Sylwestra Bigaja w parafii przy ul. Modlińskiej oraz inni niezależni księża, którzy wierząc w posiadaną pełną aprobatę władz PNKK w USA i Kanadzie, a nie mając jakiejkolwiek wiedzy o objęciu bezpośrednią opieką biskupią PNKK w RP przez Pierwszego Biskupa PNKK Antoniego Mikovskiego, faktycznie rozpoczęli wraz z ówczesnym pełnomocnikiem PNKK w USA dla Kościoła w Polsce, biskupem Sylwestrem Bigajem budowanie struktur nowego Kościoła od podstaw, w całkowitej opozycji do warszawskiej grupy PNKK w RP. Tak powstał zalegalizowany 27 czerwca 2014 Polski Narodowy Katolicki Kościół w Kanadzie – Seniorat Misyjny w Polsce.
19 stycznia 2013, na skutek konfliktu personalnego pomiędzy Pierwszym Biskupem PNKK w USA Antonim Mikovskym a bp Sylwestrem Bigajem, ordynariuszem Diecezji Kanadyjskiej PNKK i pełnomocnikiem Rady Kościoła PNKK w USA i Kanadzie dla PNKK w RP oraz w obliczu fiaska działań bpa Sylwestra Bigaja zmierzających do przyjęcia na powrót pod jurysdykcję PNKK w USA obecnych trzech diecezji Kościoła Polskokatolickiego (dawnej, do 1951 r. Diecezji Polskiej PNKK w USA, Kanadzie i Polsce), bp Sylwester Bigaj został jednoosobową decyzją zwierzchnika PNKK w USA złożony z wszelkich urzędów kościelnych, suspendowany i wykluczony z PNKK w USA. Bp Sylwester Bigaj odwołał się od tej decyzji do Rady Kościoła PNKK w USA i Kanadzie. Decyzja ta została jednak utrzymana w mocy i zatwierdzona przez Radę Kościoła PNKK w USA i Kanadzie jednak - dopiero we wrześniu 2013 r. Bp Sylwester Bigaj pozostał jednak nadal zwierzchnikiem Polskiego Narodowego Katolickiego Kościoła - Senioratu Misyjnego w Polsce oraz zwierzchnikiem autonomicznego od władz w USA (autokefalia od października 2013 r.) - Polskiego Narodowego Kościoła Katolickiego w Kanadzie. Warszawska wspólnota parafialna PNKK w RP pozostała objęta bezpośrednią opieką biskupią bpa Antoniego Mikovskiego, zwierzchnika PNKK w USA. W styczniu 2014 r. na głównej stronie internetowej Kościoła Polskokatolickiego w RP została opublikowana decyzja Pierwszego Biskupa PNKK w USA o wycofaniu opieki biskupiej dla warszawskiej parafii PNKK w RP oraz o jedności wiary PNKK w USA na terenie Polski wyłącznie z Kościołem Polskokatolickim w RP.
Od 2013 r. ks. Tomasz Rybka stał się aktywnym członkiem Ekumenicznej Kongregacji Cystersów Zakonu Port Royal (przyjął imię zakonne Łukasz), dzięki czemu zakon ten wszedł w skład Polskiego Narodowego Katolickiego Kościoła w RP wraz ze wspólnotami w Choszcznie i Drawnie. W pierwszej połowie 2013 Kościół sygnalizował chęć zawarcia pełnej jedności z Kościołem Polskokatolickim w RP, jednak ze względu na zaszłości ostatnich lat nie było to możliwe.
29 kwietnia 2013 biskup Antoni Mikovsky wystosował list otwarty do MSWiA w którym ostatecznie potwierdził, że Kościół Polskokatolicki w RP jest jedynym wyznaniem z którym Polski Narodowy Kościół Katolicki utrzymuje łączność na terenie Polski. Pismo to oficjalnie uregulowało na nowo stosunki pomiędzy Kościołami i utwierdziło je w jedności wiary i moralności.
Członkostwo w Światowej Radzie Narodowych Kościołów Katolickich (od 2013).
Trzeci Synod Ogólnopolski Polskiego Narodowego Katolickiego Kościoła w RP zwołany w dniu 11 sierpnia 2013 zadecydował o ponownym zbliżeniu się PNKK do Światowej Rady Narodowych Kościołów Katolickich. Synod wyznaczył ks. Jerzego Rybkę na biskupa i nakazał przyjąć święcenia biskupie w dniu 15 września 2013 w Nitrze na Słowacji. Uroczystej konsekracji biskupiej dokonali abp dr Augustín Bačinský (Kościół Starokatolicki na Słowacji), bp Antonín Jelínek (Apostolski Episkopalny Kościół Katolicki) oraz bp Leonardo Beg ze (Starokatolicki Generalny Wikariat św. Metodego w Chorwacji). W dniu 15 września 2013 abp dr Augustín Bačinský erygował Wikariat Generalny w Niemczech i powierzył pieczę nad nim swojemu biskupowi pomocniczemu Jerzemu Rybce. Siedziba Wikariatu znajduje się w Blankenfelde pod Berlinem. 26 listopada 2013 Wikariuszem Generalnym został mianowany ks. kan. Artur Jan Sitko.
13 kwietnia 2014 bp Jerzy Rybka udzielił święceń kapłańskich dwóm diakonom oraz święceń diakonatu trzem klerykom. Nowo wyświęceni kapłani objęli parafię w Krakowie oraz duszpasterstwo chorych i wychodzących z uzależnień. Diakoni odbywają praktyki przy swoich rodzinnych parafiach i przygotowują się do kapłaństwa oraz duszpasterstwa w parafii w Poznaniu i Szczecinie.
W listopadzie 2014 ks. Stanisław Będzieszak wraz ze swoją parafią odszedł z Polskiego Narodowego Katolickiego Kościoła w Kanadzie - Senioratu Misyjnego w Polsce, który wspólnie zakładał z ks. Adamem Rośkiem, i nawiązał współpracę z biskupem Jerzym Rybką. 12 grudnia 2014, zgodnie z decyzją abp. Augustína Bačinskiego, ks. Stanisław Będzieszak otrzymał tytuł kanonika
W dniach 18–20 czerwca 2016r. odbyła się I sesja IV Synodu Kościoła. Zgodnie ze Statutem Kościoła, obradom przewodniczył bp Jerzy Rybka. W spotkaniu uczestniczył również abp Augustín Bačinsky. Podczas obrad Synodu na biskupa dla Ordynariatu Zgromadzeń Zakonnych został wybrany ks. kan. Tomasz Rybka. 25 listopada 2017 w Fatimie przyjął sakrę biskupią z rąk abp. António José da Costa Raposo. 9 września 2018 ks. kan. Stanisław Będzieszak zgodnie z uchwałą Rady Kościoła otrzymał z rąk bpa Tomasza Rybki tytuł prałata tytularnego oraz został delegatem biskupa ordynariusza na Pomorze Zachodnie i Niemcy. W lipcu 2022 roku w jurysdykcję PNKK przyjęto byłą anglokatolicką wspólnotę z Pakistanu, na czele której stanął biskup Ilyas Raza Nawab.
Nauka PNKK w RP.
Kościół uznaje papieża za najczcigodniejszego wśród wszystkich Pasterzy Kościoła Powszechnego. Kult do Matki Bożej i świętych jest zachowany. Wierni kościoła najwyższą cześć oddają Bogu, zaś komunia św. jest udzielana pod dwiema postaciami: ciała i krwi Pańskiej. W okresie wielkiego postu odprawiana jest droga krzyżowa i gorzkie żale. Kościół młodzieży do 18. roku życia nakazuje spowiedź w konfesjonale, pozostałym wiernym odpuszcza się grzechy na mszy św. podczas spowiedzi powszechnej. Liturgia Polskiego Narodowego Kościoła Katolickiego jest zbliżona do liturgii Kościoła Rzymskokatolickiego.
Księży nie obowiązuje celibat. W Kościele obowiązują stroje liturgiczne podobne jak w Kościele rzymskokatolickim, administratorowi kościoła przysługuje prawo noszenia sutanny z granatowym – niebieskim obszyciem, biret z niebieskim pomponem oraz krzyż na piersi i sygnet.
W Polskim Narodowym Katolickim Kościele w RP następuje obecnie duża rotacja wiernych i duchownych. Od 2006 kilkoro wyświęconych duchownych lub przyjętych do seminarium alumnów zrezygnowało z członkostwa we wspólnocie – część z nich powróciła jako świeccy lub czynni duchowni do Kościoła Polskokatolickiego, a część do grupy "Reformowanego" PNKK w RP (obecnie pod nazwą Katolicki Kościół Narodowy w Polsce).
Jednostki Kościelne.
Parafie Polskiego Narodowego Kościoła Katolickiego w Rzeczypospolitej Polskiej.
Misja Kościoła w Islamskiej Republice Pakistanu pod wezwaniem św. Mateusza Apostoła.
Koordynator Misji: Bp Ilyas Raza Nawab
Zakonne jednostki w Ordynariacie Zakonów i Zgromadzeń Zakonnych Polskiego Narodowego Kościoła Katolickiego w Rzeczypospolitej Polskiej.
Ordynariat Zakonów i Zgromadzeń Zakonnych, ordynariusz: bp mgr Tomasz Rybka
Wyższe Seminarium Duchowne Polskiego Narodowego Katolickiego Kościoła w RP im. bpa Józefa Padewskiego.
Wyższe Seminarium Duchowne Polskiego Narodowego Katolickiego Kościoła w RP im. bpa Józefa Padewskiego w Warszawie to jedyne seminarium duchowne Polskiego Narodowego Katolickiego Kościoła w RP, założone w początkach 2006 przez ks. kan. adm. Tomasza Rybkę, ale szukające swojej genezy w okresie XX-lecia międzywojennego, kiedy to w Polsce prężnie działał Polski Narodowy Kościół Katolicki. Seminarium kształci przyszłych księży oraz świeckich pracujących w przyszłości dla dobra wspólnoty, według własnego programu metodyczno-wychowawczego.
Alumni Wyższego Seminarium Duchownego PNKK w RP odbywają swe studia teologiczne na jednej z chrześcijańskich uczelni. Przyjęcie do Seminarium jest więc również warunkowane przyjęciem na studia teologiczne. Obecnie seminarium jednak kształci w szybkim trybie na podstawie zaliczeń odpowiednich przedmiotów. Kościół uznaje seminarium za podstawowe i niezbędne środowisko formacji kandydatów do kapłaństwa. Formacja seminaryjna obejmuje wymiary: ludzki, duchowy, intelektualny i pastoralny. Jej zasadniczym celem jest całkowite związanie z Jezusem Chrystusem, "który wzywa do obcowania z sobą i do udziału w swojej misji zbawienia". Bezpośrednio odpowiedzialnymi za formację w Seminarium są w imieniu Administratora Kościoła - Rektor i wspólnota moderatorów. Zakres studiów teologii dla kandydatów do kapłaństwa obejmuje podstawowe dyscypliny filozoficzne i teologiczne oraz przygotowanie pedagogiczno-katechetyczne i pastoralne. Do głównych przedmiotów należą: nauki biblijne, teologia dogmatyczna, teologia moralna, pastoralna, liturgika, katechetyka, nauka społeczna Kościoła, historia Kościoła, historia filozofii, filozofia systematyczna, antropologia, etyka, psychologia, pedagogika, homiletyka, katechetyka. Ze studiami związana jest również praktyka pastoralna i katechetyczna w parafii. Uczelnia nie ma prawa nadawania świeckich tytułów naukowych.

</doc>
<doc id="665827" url="https://pl.wikipedia.org/wiki?curid=665827" title="Punkt P">
Punkt P



</doc>
<doc id="665828" url="https://pl.wikipedia.org/wiki?curid=665828" title="Autostrada M6 (Węgry)">
Autostrada M6 (Węgry)

Autostrada M6 (węg. "M6 autópálya") – autostrada na Węgrzech, w ciągu trasy europejskiej E73, stanowiąca umożliwiające przejazd między Budapesztem i Peczem na południu kraju.
Stanowi szybkie połączenie z Chorwacją oraz Bośnią. Tworzy także najbardziej dogodne połączenie z Dalmacją i portami Adriatyku, szczególnie po wybudowaniu autostrady A5 w Chorwacji oraz autostrady A1 w Bośni.
Historia budowy:
Odcinek od Bóly do granicy chorwackiej (przejście graniczne Ivándárda-Branjin Vrh) wcześniej był projektowany jako autostrada M56. Odcinek zostanie wybudowany gdy po stronie chorwackiej zostanie dokończona budowa autostrady A5.

</doc>
<doc id="665829" url="https://pl.wikipedia.org/wiki?curid=665829" title="Ziemnice (województwo dolnośląskie)">
Ziemnice (województwo dolnośląskie)

Ziemnice – wieś w Polsce położona w województwie dolnośląskim, w powiecie legnickim, w gminie Kunice, w odległości 2 km od Legnicy.
W latach 1975–1998 miejscowość administracyjnie należała do województwa legnickiego.
Ziemnice są położone pomiędzy jeziorami rekreacyjnymi: Kunickim i Koskowickim. Od kilkunastu lat, za sprawą sąsiedztwa z granicą administracyjną miasta Legnicy (na rzece Wierzbiak) i uwarunkowań środowiskowych (otoczenie jezior, rozległy kompleks ogródków działkowych) ulegają intensywnej rozbudowie jednorodzinnej i przekształceniu w przedmieścia Legnicy. Do Ziemnic dociera autobus podmiejski MPK w Legnicy – linia 23.
Zobacz też Ziemnice, Zimnice Małe, Zimnice Wielkie

</doc>
<doc id="665849" url="https://pl.wikipedia.org/wiki?curid=665849" title="Autostrada M56 (Węgry)">
Autostrada M56 (Węgry)

 Autostrada M56 (węg. "M56 autópálya") – planowana dawniej autostrada o długości około 19 km na Węgrzech, w ciągu trasy europejskiej E73. Miała stanowić łącznik pomiędzy autostradą M6 i granicą Chorwacji. Obecnie jest ujęta w projekcie budowy autostrady M6 (193 – 212 km).

</doc>
<doc id="665858" url="https://pl.wikipedia.org/wiki?curid=665858" title="Wolica (Stare Załubice)">
Wolica (Stare Załubice)

Wolica – przysiółek wsi Stare Załubice w Polsce położony w województwie mazowieckim, w powiecie wołomińskim, w gminie Radzymin 
Przysiółek znajduje się nad wschodnim brzegiem zalewu Zegrzyńskiego. Jest częścią składową sołectwa Stare Załubice.
W latach 1975–1998 miejscowość administracyjnie należała do województwa warszawskiego.

</doc>
<doc id="665860" url="https://pl.wikipedia.org/wiki?curid=665860" title="Dekalog III">
Dekalog III

Dekalog III ("Dekalog, trzy") – polski telewizyjny film psychologiczny z 1988 roku w reżyserii Krzysztofa Kieślowskiego, zrealizowany według scenariusza napisanego przezeń wraz z Krzysztofem Piesiewiczem. Jest to nominalnie trzecia część cyklu filmów "Dekalog", reinterpretująca trzecie przykazanie Dekalogu: „Pamiętaj, abyś dzień święty święcił”, w realiach warszawskiego Ursynowa lat 80. XX wieku.
W czasie wieczoru wigilijnego taksówkarz Janusz opuszcza rodzinną uroczystość i wraz z dawną kochanką Ewą wędruje pustymi ulicami Warszawy w poszukiwaniu jej zaginionego męża. W pewnym momencie wychodzi na jaw, że wszystko jest misternie zaplanowaną intrygą kobiety. Janusz musi dokonać wyboru między nią a wierną, wyrozumiałą żoną.
"Dekalog III" zebrał pozytywne recenzje krytyków. 
Opis fabuły.
Jest Wigilia Bożego Narodzenia. Taksówkarz Janusz spędza święta z najbliższą rodziną – dwójką małych dzieci i wyrozumiałą, kochającą go żoną. Po powrocie z pasterki do drzwi dzwoni jego dawna kochanka Ewa (Maria Pakulnis), która podstępem wywabia go z mieszkania. Kobieta twierdzi, że jej mąż Edward zaginął i prosi Janusza o pomoc w poszukiwaniach. Razem wędrują nocą po pustych, zaśnieżonych ulicach Warszawy, omal nie zderzając się przy tym z tramwajem obsługiwanym przez tajemniczego mężczyznę.
W pewnym momencie okazuje się, że wszystko jest misternie wymyśloną i metodycznie przygotowaną intrygą Ewy. Ślady po Edwardzie zostały przez nią spreparowane, a z mężem Ewa rozstała się trzy lata wcześniej i nie utrzymują kontaktów. Kobieta obiecała sobie, że w jakiś sposób skłoni Janusza do zostania z nią do siódmej rano. Rano Ewa odkrywa przed niechętnym jej kierowcą i pomocnikiem, że nieświadomie uratował jej życie. Bojąc się zostać sama w Wigilię, bez jego pomocy popełniłaby samobójstwo.
Janusz wraca do domu. W mieszkaniu wszyscy śpią, oprócz żony, która domyśliła się, że to Ewa była przyczyną jego nieobecności na wieczorze wigilijnym. Janusz obiecuje, że już więcej nie wróci do Ewy.
Produkcja.
"Dekalog III" jest nominalnie trzecią częścią cyklu filmów telewizyjnych "Dekalog", nakręconych przez Krzysztofa Kieślowskiego według scenariusza napisanego przezeń wraz z adwokatem Krzysztofem Piesiewiczem. Piesiewicz przy tworzeniu scenariusza do "Dekalogu III" nawiązywał do swoich dziecięcych wspomnień ze Świąt Bożego Narodzenia, spędzanych w gronie kilkudziesięciu osób. Mimo że Piesiewicz nie odczuwał pustki ani samotności w trakcie świąt, zdecydował się napisać scenariusz poświęcony samotności. Inspiracji dostarczyła mu scena, kiedy jechał małym fiatem po Krakowskim Przedmieściu w Warszawie i zobaczył małego chłopca, który w piżamie uciekł ze szpitala dziecięcego przy pałacu Staszica w stronę choinki nieopodal pomnika Mikołaja Kopernika. Właśnie ta scena stanowiła trzon opowiadania zawartego w "Dekalogu III", filmie dotykającym problemu wykluczenia i izolacji społecznej. Jak Piesiewicz deklarował: „Boże Narodzenie ze swym nastrojem, klimatem, pozytywną energią pogłębia w ludziach samotnych poczucie samotności i wykluczenia”.
Do głównej roli Janusza Kieślowski zaangażował Daniela Olbrychskiego, któremu w roli Ewy partnerowała Maria Pakulnis. Już na etapie pisania scenariusza Kieślowski i Piesiewicz ustalili, że rola Ewy będzie napisana z myślą o Pakulnis, ponieważ obaj twórcy doceniali jej kreację Joanny Stach w filmie "Bez końca". Za zdjęcia do "Dekalogu III" odpowiadał Piotr Sobociński, który był także współpracownikiem Kieślowskiego przy "Dekalogu IX". Telewizyjna premiera "Dekalogu III" w Polsce odbyła się 15 czerwca 1990. 
Odbiór.
Ksiądz Marek Lis interpretował rolę Ewy jako inny wariant starotestamentowej kusicielki z Księgi Rodzaju, która odgrywa w filmie podobną – destrukcyjną dla Janusza – rolę. Zdaniem Lisa Januszowi udaje się przezwyciężyć pokusę dawnej kochanki, dzięki czemu noc Bożego Narodzenia okazuje się dla głównego bohatera „czasem definitywnego przejścia od Ewy do umocnionej wierności małżeńskiej”. Joseph S. Koterski chwalił reżysera za enigmatyczność historii i zwracał uwagę na niejednoznaczność motywacji bohaterów "Dekalogu III", zauważając iż „nawet w dniu o charakterze sakralnym, dniu poświęconym pamięci narodzin Zbawiciela i dniu, który w polskiej scenerii tej opowieści wspierany jest przez ponadczasowe zwyczaje rodzinne i kultowe, bohaterowie tej historii kierują się motywami niemal zbyt niejasnymi, by je dokładnie wytłumaczyć”. Marek Haltof zauważył, że "Dekalog III" wykazuje podobieństwa do wcześniejszych filmów Kieślowskiego: "Przejścia podziemnego" oraz "Stacji".

</doc>
<doc id="665861" url="https://pl.wikipedia.org/wiki?curid=665861" title="P2M">
P2M



</doc>
<doc id="665866" url="https://pl.wikipedia.org/wiki?curid=665866" title="SN 1989M">
SN 1989M

SN 1989M – supernowa typu Ia w galaktyce M58. Odkrył ją G.N. Kimeridze 28 czerwca 1989 roku.
W momencie odkrycia miała jasność 12,2m. Była to wartość bliska maksimum.
SN 1989M rozbłysła około 33" na północ i 44" na zachód od centrum M58.

</doc>
<doc id="665872" url="https://pl.wikipedia.org/wiki?curid=665872" title="SR-71">
SR-71



</doc>
<doc id="665873" url="https://pl.wikipedia.org/wiki?curid=665873" title="Eumolpos">
Eumolpos

Eumolpos – w mitologii greckiej syn Posejdona i Chione (w innej wersji potomek Hermesa i Aglaulus). Był ponoć znakomitym muzykiem i śpiewakiem. Grał na aulosie i lirze. Miał zapoczątkować misteria eleuzyńskie.
Chione ze strachu przed ojcem wrzuciła go do morza. Uratował go Posejdon, który oddał go na wychowanie swej córce Bentesikyme, w Etiopii. Gdy dorósł mąż Bentesikyme dał mu za żonę jedną ze swych córek. Eumolpos usiłował zgwałcić jedną z jej sióstr i został wygnany. Wraz ze swym synem Ismarosem udał się wówczas do Tracji, do króla Tegyriosa. Ten dał mu za żonę swą córkę, Eumpolos wziął jednak udział w spisku przeciw królowi, a gdy sprawa się wydała uciekł do Eleusis. W Eleusis został życzliwie przyjęty. Według niektórych tradycji uchodzi za twórcę misteriów eleuzyńskich. Po śmierci Ismarosa pogodził się z Tegyriosem i został po jego śmierci jego następcą. Za jego panowania wybuchła wojna pomiędzy Atenami a Eleusis. Eumolpos wyruszył na pomoc przyjaciołom. Poniósł jednak klęskę i zginął w bitwie. Posejdon pomścił śmierć syna. Na jego prośbę Zeus raził wodza ateńskiego, Erechteusa, piorunem.
Eumpolos oczyścił Heraklesa po zamordowaniu centaurów. Od niego wywodził się kapłański ród Eumoplidów. Po śmierci Eumpolosa, jego syn Keryks (Herold) objął po nim funkcję w misteriach. Od niego pochodzili heroldowie prowadzący inicjacje w Eleusis. Niektóre tradycje wiążą postać Eumpolosa z Muzajosem, czyniąc go jego ojcem lub synem.

</doc>
<doc id="665874" url="https://pl.wikipedia.org/wiki?curid=665874" title="Tatra T5A5">
Tatra T5A5

Tatra T5A5 – typ prototypowego tramwaju wyprodukowanego w roku 1981 w zakładach ČKD w Pradze w Czechosłowacji.
Konstrukcja.
Tramwaj T5 był pierwszą konstrukcją praskich zakładów, która odchodziła od stosowanej w poprzednich seriach (T1, T2, T3, T4) specyfikacji wozów PCC. T5A5 to jednoczłonowy, jednokierunkowy tramwaj, wyposażony w troje harmonijkowych drzwi. Pudło z ryflowanymi bokami o zupełnie nowym kształcie dla tramwajów zakładów ČKD osadzone było na dwóch dwuosiowych wózkach pędnych. Silnik wyposażono w tyrystorowy układ rozruchu. Wagon nie posiadał niskiej podłogi.
Eksploatacja.
Prototyp oznaczono w Pradze numerem 8013 (następnie 0013) i testowano w nim wyposażenie elektryczne typu "TV3" i "TV4". Kiedy podjęto decyzję o nierozpoczynaniu seryjnej produkcji, został odstawiony do zajezdni Hloubětín, a w 1998 r. użyty do testów zderzeniowych z wozem Tatra RT8D5. Wrak został zezłomowany rok później.

</doc>
<doc id="665876" url="https://pl.wikipedia.org/wiki?curid=665876" title="Góry Putorana">
Góry Putorana



</doc>
<doc id="665881" url="https://pl.wikipedia.org/wiki?curid=665881" title="Rebelde Way">
Rebelde Way

Rebelde Way - argentyński serial dla młodzieży, którego premiera miała miejsce 
27 maja 2002 w argentyńskiej stacji Azul TV. W sierpniu 2003, ze względu na dużą oglądalność, serial przeniesiono na ogólnodostępną stację America TV. Finałowy odcinek w Argentynie wyemitowano 18 grudnia 2003.
Serial Rebelde Way składa się z 2 sezonów: 1 sezon ma 139 odcinków, a 2 sezon 177 odcinków + 2 specjalne odcinki. Serial doczekał się w 2004 kontynuacji w postaci filmu pełnometrażowego "Erreway 4 Caminos", którego premiera miała miejsce w Argentynie 1 lipca 2004. W 2004 roku meksykańska wytwórnia telenowel TELEVISA nakręciła remake serialu, zatytułowany "Rebelde". Także w Indiach nakręcono lokalną wersję tego serialu pod nazwą "Remix". Serial był emitowany w ponad 40 krajach na całym świecie. W Europie serial był emitowany m.in. w Austrii przez telewizję ORF1, w Niemczech przez Nickledeon, w Rosji przez REN TV, w Izraelu przez Jetix, w Hiszpanii przez Jetix, Localia TV oraz Cuatro, Macedonii przez A1 Televizja (2005/2006), w Grecji przez ET1 (2006), Bośni i Hercegowinie przez OBN (2007), w Serbii na kanale B92 (2007) oraz na Litwie na kanale TV1 i LNK (2007/2008), gdzie zdobył ogromną liczbę fanów.
Fabuła.
Serial opowiada o losach młodzieży, która uczy się w Elite Way School - prestiżowej szkole z internatem w Buenos Aires dla dzieci z bogatych rodzin i uczniów ze stypendium z całego kraju i z różnych środowisk społecznych. Wielkim problemem dla stypendystów jest Loża, która chce, by w Elite Way School uczyli się tylko najbogatsi i tym samym pozbyć się m.in. Manuela, Jose, Lupity i innych stypendystów. Bohaterowie serialu przeżywają wiele przygód, ale także dużo nieszczęść i rozczarowań. Czwórka głównych bohaterów: Mía Colucci, Marizza Pia Spirito, Pablo Bustamante, Manuel Aguirre tworzą zespół muzyczny "Erreway". Pomiędzy czwórką głównych bohaterów rodzą się silne uczucia: miłość, a niekiedy nienawiść. Serial był i nadal jest, niesamowicie popularny na całym świecie.
Obsada.
Do tej pory serial doczekał się siedmiu adaptacji językowych: w Brazylii, Chile, Grecji, Indiach, Meksyku, Portugalii i Wenezueli. Trwają prace nad amerykańską wersją serialu.

</doc>
<doc id="665884" url="https://pl.wikipedia.org/wiki?curid=665884" title="Christopher Fairbank">
Christopher Fairbank

Christopher E. Fairbank (ur. 4 października 1953 w Hertfordshire) – brytyjski aktor filmowy, teatralny i telewizyjny. W kwietniu 1974 ukończył Royal Academy of Dramatic Art i pracował w teatrze, filmie, telewizji, radiu, a także w reklamach radiowych i telewizyjnych, jako narrator filmów dokumentalnych i pokładał głos w kreskówkach. Przez lata zdobył reputację jednego z najbardziej wszechstronnych aktorów swojego pokolenia.

</doc>
<doc id="665895" url="https://pl.wikipedia.org/wiki?curid=665895" title="Ziemnice">
Ziemnice

2 miejscowości w Polsce:
Zobacz też: Zimnice Małe, Zimnice Wielkie

</doc>
<doc id="665898" url="https://pl.wikipedia.org/wiki?curid=665898" title="Ustrój polityczny Grecji">
Ustrój polityczny Grecji

Ustrój polityczny Grecji – zgodnie z konstytucją przyjętą w 1975 r. Grecja jest demokracją parlamentarną. Na czele państwa stoi prezydent, który jest wybierany przez parlament na pięcioletnią kadencję. Władzę ustawodawczą sprawuje parlament oraz prezydent. Parlament składa się z 300 parlamentarzystów, wybieranych na czteroletnią kadencję.
Władzę wykonawczą sprawuje rząd oraz prezydent. Premier wyznaczany jest przez prezydenta państwa, który powołuje na to stanowisko przewodniczącego partii posiadającej w parlamencie absolutną większość lub większość względną. Rząd musi otrzymać w parlamencie wotum zaufania.
Władza sądownicza należy do niezawisłych sądów. Sądy dzielą się na cywilne, karne i administracyjne. Istnieją sądy cywilne okręgowe oraz dwanaście sądów apelacyjnych. Sądy karne podzielone są w zależności od kategorii przestępstw. Sąd Najwyższy rozpatruje apelacje dotyczące zarówno spraw cywilnych, jak i karnych. Istnieją sądy administracyjne pierwszej instancji oraz Najwyższy Sąd Administracyjny.
Władza ustawodawcza.
Władza ustawodawcza w Grecji należy do jednoizbowego parlamentu – Izby Deputowanych ("Vouli ton Ellion"), wybieranej w wyborach powszechnych, bezpośrednich, równych, tajnych i proporcjonalnych przez wszystkich obywateli, którzy ukończyli w dniu wyborów 18 lat. Liczy on 300 deputowanych, których kadencja wynosi 4 lata. 288 deputowanych wybieranych jest w ordynacji proporcjonalnej w 48 wielomandatowych okręgach wyborczych. Pozostałych 12 deputowanych pochodzi z listy krajowej obejmującej swoim zasięgiem cały kraj. Do parlamentu wchodzą przedstawiciele partii i koalicji politycznych, które w skali kraju przekroczyły próg wyborczy wynoszący 3%. W celu stabilności rządów wprowadzono modyfikację ordynacji polegająca na tym, iż ugrupowanie, które osiągnie w wyborach 41% głosów otrzymuje automatycznie dodatkowo 40 miejsc w izbie, przy czym 260 rozdzielanych jest w systemie proporcjonalnym. Ma to na celu zapewnienie stabilności rządów. Kandydat na posła musi być obywatelem greckim i mieć ukończone 25 lat.
Władza wykonawcza.
Władza wykonawcza należy do Prezydenta Republiki i rządu, który składa się z premiera i ministrów mianowanych przez głowę państwa.
Prezydent.
Prezydent Republiki jest głową państwa i wybierany jest na kadencję 5-letnią przez Izbę Deputowanych. Może ponownie ubiegać się tylko jeden raz o reelekcję. Kandydat na prezydenta musi być co najmniej od pięciu lat obywatelem greckim, mieć ojca Greka oraz ukończone 40 lat. Kiedy wygasa kadencja prezydenta parlament zbiera się w celu wyboru jego następcy. Kandydat musi uzyskać poparcie większości 2/3 głosów (200). Jeśli tak się nie stanie powtarza się głosowanie. Za trzecim razem zmniejsza się wymaganą liczbę głosów do 3/5 (180). Gdy ponownie nie udaje się wybrać głowy państwa rozwiązuje się parlament, którego przewodniczący zarządza nowe wybory, które odbywają się w przeciągu kolejnych 30 dni.
Prezydent ma prawo do wypowiedzenia wojny, do zawierania umów w czasie pokoju, sojuszów, oraz reprezentuje państwo w organizacjach międzynarodowych; na wniosek rządu i zwykłej większości parlamentarnej jest zobowiązany do ratyfikowania umów międzynarodowych i traktatów. Bezwzględna większość lub trzech piątych jest wymagana tylko w wyjątkowych przypadkach (na przykład przystąpienie do UE wymagało głosów większości 3/5 deputowanych). Prezydent może także korzystać z pewnych uprawnień w nagłych wypadkach, zarządzenia w tych sprawach wymagają dla ważności podpisu ministra właściwego do danych spraw w gabinecie. Zmiany w konstytucji z 1986 r. znacznie ograniczyły uprawnienia prezydenta. W rezultacie prezydent nie może rozwiązać parlamentu, ani mianować rządu i zawieszać niektórych artykułów Konstytucji. Ogłasza stan wojenny w czasie zagrożenia państwa bez kontrasygnaty przez premiera lub odpowiedniego ministra. Aby zarządzić referendum musi on uzyskać zgodę parlamentu.
Rada Ministrów.
Grecki rząd składa się z premiera oraz ministrów. Prezydent Republiki mianuje na stanowisko szefa rządu lidera zwycięskiej partii politycznej, który przedstawia mu kandydatów na ministrów. Następnie głowa państwa powołuje nową radę ministrów. Według konstytucji premier kieruje pracami rządu, który prowadzi politykę wewnętrzną i zagraniczna państwa. Szef rządu jest najsilniejszą osobą w greckim systemie parlamentarnym. Funkcję tę w latach 2009–2011 pełnił przewodniczący Panhelleńskiego Ruchu Socjalistycznego Jeorios Andreas Papandreu. W listopadzie 2011 na czele rządu jedności narodowej stanął Lukas Papadimos, a w czerwcu 2012 Antonis Samaras.
Partie polityczne.
Grecja jest państwem z wielopartyjnym systemem politycznym. Jednak scena polityczna w ostatnich kilkudziesięciu latach została zdominowana przez dwa najsilniejsze ugrupowania polityczne: prawicowo-konserwatywną Nową Demokrację ("Nea Dimokratia") i centrolewicowy Panhelleński Ruch Socjalistyczny (PASOK). Obie powstały w 1974 r. Trzecią siłą polityczną w kraju ogrywającą mniejszą rolę jest Komunistyczna Partia Grecji (KKE – "Kommounistiko Komma Elladas"), założona 1924.
Władza sądownicza.
Władza sądowniczą należy do niezawisłych sądów: Sądu Najwyższego, sądów apelacyjnych (14) i sądów niższej instancji.

</doc>
<doc id="665902" url="https://pl.wikipedia.org/wiki?curid=665902" title="Tańczący z wilkami (film)">
Tańczący z wilkami (film)

Tańczący z wilkami (ang. "Dances with Wolves") – amerykański western z 1990, wyreżyserowany i wyprodukowany przez Kevina Costnera, który zagrał w nim główną rolę; filmowa adaptacja powieści "Tańczący z Wilkami" (1988) Michaela Blake’a, opowiadająca o losach oficera United States Army, przybyłego na pogranicze, by obsadzić posterunek, i jego relacjach z grupą Indian z plemienia Dakotów.
"Tańczący z wilkami" okazał się produkcją o znacznych walorach i zdobył siedem Nagród Akademii, w tym w kategorii „Najlepszy film” oraz Złoty Glob za „najlepszy film w kategorii dramat”.
Uznaje się go za istotny impuls w odnowie gatunku westernowego w Hollywood. W 2007 roku "Tańczący z wilkami" został wybrany do zachowania w Narodowym Archiwum Filmowym Biblioteki Kongresu jako obraz „znaczący historycznie, kulturalnie i estetycznie”.
Fabuła.
Akcja filmu rozpoczyna się latem 1863 roku, gdzieś w Tennessee, na froncie zachodnim wojny secesyjnej. W szpitalu polowym znajduje się porucznik John Dunbar, oficer armii Unii, ciężko ranny w nogę. Wie, że najpewniej czeka go amputacja ranionej kończyny, słysząc rozmowę lekarzy, dla których to rutynowy zabieg, pozwalający uniknąć gangreny; woli jednak zginąć niż zostać inwalidą. Wymyka się ze szpitala, mimo iż chodzenie sprawia mu duży ból i dołącza do oddziału na polu walki, którą w tym samym czasie obserwuje ze wzgórza, ze swym sztabem, generał Tide, dowódca sił federalnych. Sytuacja jest patowa: po jednej stronie pola ("St. David’s Field") stoją oddziały Unii, a po drugiej konfederaci pod dowództwem niejakiego Tuckera. Nikt z Jankesów nie chce atakować, wiedząc, że w otwartym polu mogą zostać łatwo wystrzelani przez przeciwnika. Ku zaskoczeniu wszystkich, Dunbar dosiada jednego ze stojących w pobliżu koni i zdesperowany, szukając śmierci na polu bitwy, rusza naprzeciw nieprzyjaciela, po czym skręca i przejeżdża wzdłuż konfederackiej pozycji. Żadnemu z rebeliantów nie udaje się go trafić, a żołnierze Unii wiwatują na jego cześć. Po chwili Dunbar ponownie rusza wzdłuż linii przeciwnika, przekonany, że tym razem na pewno zostanie zabity. Tak się jednak nie dzieje – żołnierze federalni, pobudzeni przykładem porucznika, rzucają się do ataku i rozbijają zaskoczonych konfederatów. Generał Tide, który też bierze udział w szaleńczym natarciu, odnajduje Dunbara i obiecuje mu, że zostanie nagrodzony i nie czeka go amputacja.
Wyleczony Dunbar otrzymuje medal, konia imieniem Cisco, na którym dokonał swego bohaterskiego czynu oraz możliwość wyboru miejsca dalszej służby. Decyduje się na zachodnie pogranicze. W Forcie Hays tamtejszy dowódca, major Fambrough, zachowujący się dziwnie i zwracający się do Dunbara per "rycerzu", wysyła go do Fortu Sedgwick, pod komendę kapitana Cargilla. Dunbar wyrusza tam w towarzystwie niejakiego Timmonsa, który prowadzi wóz, wypełniony zapasami przeznaczonymi dla załogi fortu. Tymczasem chwilę po wyjściu porucznika, Fambrough popełnia samobójstwo, strzelając sobie w głowę z rewolweru.
Podczas podróży porucznik zachwyca się pięknym krajobrazem prerii, którą przemierza. Daje temu wyraz w prowadzonym przez siebie dzienniku. Zarazem jest zdegustowany prostactwem Timmonsa. Na szlaku ani razu nie spotyka Indian, choć trafia na szczątki jakiegoś człowieka przez nich zabitego.
W końcu udaje mu się dotrzeć do Fortu Sedgwick. Placówka okazuje się całkowicie opuszczona i zaniedbana. Mimo to Dunbar decyduje się na pozostanie tam i, grożąc rewolwerem, zmusza Timmonsa do wyładowania zapasów z wozu. Po jego odjeździe zostaje sam. Zabiera się do porządkowania terenu fortu, cały czas prowadząc swój dziennik. Jedyną żywą istotą, poza jego koniem, jest wilk, który zaczyna krążyć w pobliżu fortu. Porucznik nadaje mu imię „Dwie Skarpety” ("Two Socks"), od koloru jego dwóch przednich łap. W tym samym czasie Timmons w drodze powrotnej zostaje napadnięty i zamordowany przez kilku Indian z plemienia Paunisów.
Dunbar przez cały czas oczekuje na przybycie posiłków, choć nie narzeka na samotność. Wkrótce jednak spotyka pierwszego Indianina, który szybko ucieka na jego widok. Porucznik zaczyna obawiać się, czy nie zostanie zaatakowany i przygotowuje się na taką ewentualność. Tymczasem w położonej niedaleko wiosce, Indianie (z plemienia Siuksów) podczas narady rozmawiają o nowo przybyłym białym. Szaman Kopiący Ptak uważa, iż dzięki nawiązaniu z nim kontaktu, będzie można dowiedzieć się więcej o zamiarach innych białych i zawrzeć z nimi jakiś układ. Z kolei jeden z wojowników, Wiatr we Włosach, przekonuje iż zadawanie się z nim nie przyniesie niczego dobrego.
W ciągu następnych dni kilku indiańskich chłopców, a potem Wiatr we Włosach z towarzyszami, usiłują porwać konia porucznika, ale za każdym razem Cisco wyrywa się im i wraca do fortu. W końcu porucznik, mając dość nerwowego oczekiwania na ruch czerwonoskórych, wyrusza na ich poszukiwanie w głąb prerii. Spotyka tam indiańską kobietę, która najwyraźniej usiłuje popełnić samobójstwo. Dunbar ją powstrzymuje, ale na widok białego kobieta mdleje. Porucznik opatruje ją i zawozi do wioski, którą udaje mu się odnaleźć. Zostawia tam tylko kobietę, bowiem Indianie starają się go odegnać od swojej siedziby, nie czyniąc mu jednak żadnej szkody.
Wkrótce potem do jego fortu przybywają Siuksowie – Kopiący Ptak i Wiatr we Włosach wraz z kilkoma współplemieńcami – wysłani przez wodza, Dziesięć Niedźwiedzi. Próbują jakoś porozumieć się z porucznikiem, choć nie jest to łatwe ze względu na barierę językową: żaden z Indian nie zna angielskiego, a Dunbar nie rozumie ich mowy. Mimo to, posługując się głównie gestami, porucznik dowiaduje się, że Siuksowie niecierpliwie wyczekują pojawienia się stad bizonów. Do spotkań z Indianami dochodzi jeszcze kilkakrotnie i obie strony zaczynają odnosić się do siebie z pewną sympatią.
Jak się okazuje, pomocą w rozmowach z Dunbarem może okazać się kobieta, którą odnalazł w prerii, Wzniesiona Pięść. Zna ona angielski, bowiem jest córką osadników, którzy zginęli z rąk Paunisów, kiedy była dzieckiem. Jej udało się uciec i wychowana została przez Siuksów. Mimo pewnych oporów, Wzniesiona Pięść, po namowach Kopiącego Ptaka, zaczyna uczestniczyć w spotkaniach z Dunbarem i służyć jako tłumacz.
Zaufanie Indian porucznik zdobywa pewnej nocy, kiedy wielkie stado bizonów przebiega koło fortu. Dunbar zawiadamia o tym Siuksów, a następnie rusza wraz z nimi na polowanie. Odznacza się podczas niego, gdy celnym strzałem zabija bizona, który omal nie stratował jednego z indiańskich chłopców. Podczas wieczornych rozmów przy ognisku staje się coraz bardziej akceptowany przez członków plemienia. W trakcie kilkudniowego polowania widzi również, jak niekorzystne na Indianach wrażenie sprawia działalność białych ludzi – wraz z Siuksami trafia na prerii na mnóstwo zastrzelonych bizonów, z których jedynie zdarto skóry, a ślady kół wozów wskazują, że masakry dokonali biali „myśliwi”.
Po polowaniu Dunbar wraca do fortu, ale nie wytrzymuje w samotności zbyt długo. Od czasu do czasu odwiedza wioskę Siuksów. Otrzymuje od nich nawet tipi. Indianie nadają mu imię „Tańczący z Wilkami”, widzieli go bowiem kiedyś biegającego za wilkiem, Dwiema Skarpetami (w rzeczywistości porucznik próbował go odpędzić od fortu). Na wieść o tym, że wojownicy Siuksów wybierają się na wyprawę przeciw Paunisom, Dunbar zgłasza chęć wyruszenia z nimi. Ale Kopiący Ptak powierza mu inne zadanie: prosi go, aby strzegł jego rodziny pod jego nieobecność, co jest niemałym zaszczytem. Przez kolejne dni Dunbar pozostaje w wiosce. Przez cały czas uczy się języka Indian. Stara się też często spotykać z Wzniesioną Pięścią. Dowiaduje się, iż jest ona wdową i poślubić innego mężczyznę będzie mogła dopiero wtedy, gdy jej opiekun, Kopiący Ptak, ogłosi koniec jej żałoby.
Po upływie kilku dni okazuje się, że nadciąga grupa Paunisów, którzy liczą na łatwe zdobycie wioski, w której nie ma większości wojowników. Jednak Dunbar, na wieść o zbliżającym się niebezpieczeństwie, jedzie do fortu i przywozi ukryte karabiny wojskowe. Z pomocą tej broni i samego porucznika Indianie pokonują przeciwników. Między Dunbarem a Wzniesioną Pięścią rodzi się uczucie. Potajemnie spotykają się ze sobą, a gdy Kopiący Ptak ogłasza koniec jej żałoby, Dunbar żeni się z ukochaną, przenosi do wioski Indian i praktycznie staje się członkiem plemienia.
Jakiś czas potem Dunbar w rozmowie z Kopiącym Ptakiem ostrzega go, iż zapewne wkrótce nadciągną w te strony liczne grupy białych, które mogą być zagrożeniem dla plemienia. Wódz Dziesięć Niedźwiedzi uspokaja ich obu, stwierdzając, iż nie będą to pierwsi intruzi, których Siuksowie pokonają (pokazuje im przy tym zdobyty przez jego przodków hiszpański hełm, morion). Na wszelki wypadek plemię zaczyna przygotowywać się do wyruszenia na inne tereny, gdzie spędzi zimę. Tańczący z Wilkami, który większość swoich rzeczy dawno już zabrał z fortu, wraca tam tylko po swój dziennik. Obawia się, że informacje w nim spisane mogą zaszkodzić Indianom.
Gdy dociera do Fortu Sedgwick, wygląda on zupełnie inaczej niż rok wcześniej. Wszędzie jest pełno żołnierzy, a kilku kawalerzystów na widok „Indianina” zaczyna strzelać. Cisco ginie, a Dunbar zostaje pobity i uwięziony. W forcie wyznaje swoją tożsamość. Dla większości żołnierzy i oficerów jest jednak niewiarygodny, a jego zachowanie i indiański strój wskazują na dezercję. Jedynie porucznik Elgin stara się jakoś zrozumieć zaistniałą sytuację. Dunbar usiłuje ich przekonać, iż Indian nie należy traktować jak wrogów, ale nic to nie daje. Wspomina o swoim dzienniku, w którym opisał całą swoją służbę, który poświadcza jego tożsamość i rangę, a w którym znajduje się także pisemny rozkaz oddelegowujący go do fortu. Dziennik przywłaszczył sobie jeden z żołnierzy, prymitywny brutal i analfabeta nazwiskiem Spivey, który jednak zataił ten fakt. W końcu Dunbar zostaje zabrany pod eskortą do fortu Hays, gdzie – wedle słów żołnierzy – zostanie powieszony za dezercję. W czasie podroży żołnierze zabijają wilka, Dwie Skarpety, który z wierności podąża śladem Dunbara. Ten próbuje powstrzymać kawalerzystów, ale nie udaje mu się to; zostaje ponownie pobity. Ostatecznie dalsze pastwienie się nad nim powstrzymuje dowodzący eskortą Elgin.
Podroż nie trwa długo: przy brodzie na rzece Indianie pod wodzą Wiatru we Włosach atakują żołnierzy. Zabijają ich i uwalniają Dunbara. Następnie wszyscy wracają do wioski. Tańczący z Wilkami postanawia opuścić plemię, gdyż – jak uważa – jego obecność może doprowadzić do odwetu ze strony armii. Wzniesiona Pięść jest zdecydowana wyruszyć razem z nim. Gdy wyruszają z wioski, jeden z Indian, Dużo Uśmiechów, oddaje mu dziennik, który znalazł w rzece (wypadł zabitemu Spiveyowi z kieszeni). Odjeżdżających żegna okrzyk Wiatru we Włosach: "Jesteś moim przyjacielem". W ostatnich scenach filmu widać odjeżdżającego Tańczącego z Wilkami i jego żonę oraz oddział amerykańskiej kawalerii przeszukujący teren.
Obsada.
W filmie wystąpili:
Produkcja.
"Tańczący z wilkami" pierwotnie został napisany przez Michaela Blake’a jako wstępny scenariusz, który pozostał niesprzedany do połowy lat 80. Jednak na początku 1986 roku Kevin Costner namówił autora, w którego jedynym wcześniejszym filmie ("Rycerze Stacy" z 1983) zagrał, do przerobienia scenariusza westernu na powieść, by poprawić szanse na jego wyprodukowanie. Utwór odrzuciły liczne wydawnictwa, lecz ostatecznie ukazał się w edycji broszurowej w 1988 roku. Prawa do sfilmowania zakupił Costner, z myślą o wyreżyserowaniu obrazu. Właściwa produkcja, której budżet wyniósł łącznie 22 miliony dolarów, zajęła cztery miesiące, od 18 lipca do 23 listopada 1989 roku. Większość filmu nakręcono w plenerach Dakoty Południowej, głównie na prywatnych ranczach blisko Pierre i Rapid City, zaś kilka scen sfilmowano w Wyoming. Jako charakterystyczne miejsca wykorzystano Narodowy Park Badlands, Black Hills, tereny Sage Creek Wilderness i Belle Fourche River. Scenę polowania na bizony nakręcono na ranczu "Triple U Buffalo Ranch", w pobliżu Fort Pierre w Dakocie Południowej, podobnie jak sceny w Forcie Sedgewick, zbudowanym na tym terenie. Angielskie napisy do dialogów, w których posługiwano się językiem Dakotów, zostały przetłumaczone przez Alberta White Hat, z katedry Lakota Studies Department Uniwersytetu Sinte Gleska.
Odbiór.
Na przekór oczekiwaniom, "Tańczący z wilkami" szybko okazał się filmem popularnym, o znacznych walorach, ostatecznie zdobywając wielkie uznanie krytyki i zarabiając 184 miliony dolarów w Stanach Zjednoczonych oraz 424 miliony dolarów z łącznej dystrybucji na świecie. Również w 2017 roku otrzymał pozytywną liczbę recenzji – 82% serwisu Rotten Tomatoes. Z kolei CinemaScore poinformował, że widzowie dali filmowi rzadką klasę A+. Z racji popularności i wywarcia trwałego wpływu na wizerunek rdzennych Amerykanów, Indianie Dakota obdarzyli Costnera honorowym członkostwem. W trakcie 63. Ceremonii wręczenia Nagród Akademii "Tańczący z wilkami" zyskał dwanaście nominacji i zdobył siedem spośród nich, w tym za najlepszy scenariusz, scenariusz adaptowany (Blake), najlepszą reżyserię (Costner) i najlepszy film roku. W 2007 roku Biblioteka Kongresu wybrała "Tańczącego z wilkami" do zachowania w Narodowym Archiwum Filmowym Stanów Zjednoczonych jako obraz „znaczący historycznie, kulturalnie i estetycznie”.
Russell Means, aktor i działacz ruchu rdzennych Amerykanów, był mniej łaskawy dla niektórych aspektów produkcji. W 2009 roku powiedział: „Pamiętacie Lawrence’a z Arabii? To był Lawrence z Równin. Najdziwniejsze w produkcji tego filmu jest to, że mieli kobietę uczącą aktorów języka Dakotów, ale język Dakotów ma męską odmianę i żeńską odmianę języka. Niektórzy z Indian i Kevin Costner mówili w sposób kobiecy. Kiedy poszedłem go zobaczyć z gronem mężczyzn Dakotów, śmialiśmy się”. Inny rdzenny Amerykanin, Michael Smith (Siuks), dyrektor corocznego Festiwalu Filmów Indian Amerykańskich w San Francisco, powiedział: „Jest wiele dobrych odczuć wobec tego filmu w społeczności indiańskiej, szczególnie wśród plemion. Myślę, że będzie bardzo trudno go przewyższyć”.
Niektóre recenzje zainspirował fakt, iż wymowa nie była autentyczna, ponieważ tylko dla jednego z aktorów był to język ojczysty. Filmowe dialogi w autentycznym języku były chwalone jako niezwykłe osiągnięcie. Jednakże inni autorzy zauważyli, iż inne, wcześniejsze anglojęzyczne filmy, jak "Eskimo" (1933), "Wagon Master" (1950) i "The White Dawn" (1974), również zawierały dialogi rdzennych mieszkańców.
David Sirota z „Salonu” zalicza "Tańczącego z wilkami" do filmów o „białym zbawcy”, jako że Dunbar „w pełni osadza się w plemieniu Siuksów i szybko staje się jego głównym obrońcą”. Argumentował:
Pisarz Richard Grenier był ostrym krytykiem filmu, oskarżał Costnera o zakłamanie obrazu Siuksów jako pokojowych, twierdząc, że w filmie „obraz Siuksów, najbardziej krwiożerczych ze wszystkich plemion Indian z Równin, ani pacyfistów, ani ekologów, jest w każdym aspekcie fałszywy”.
Nagrody.
Oprócz tego, iż film był pierwszym westernem, który zdobył Nagrodę Akademii za najlepszy film od "Cimarron" z 1931 roku, "Tańczący z wilkami" zyskał wiele innych wyróżnień, stając się jednym z najbardziej uhonorowanych filmów 1990 roku.
Obraz i jego twórcy otrzymali następujące spośród nominacji do wyróżnień oraz nagród otrzymali m.in.:
Sequel.
"The Holy Road", powieściowa kontynuacja Michaela Blake’a, została opublikowana w 2001 roku. Jej akcja rozgrywa się jedenaście lat po wydarzeniach opisanych w "Tańczącym z wilkami". John Dunbar nadal jest małżonkiem Wzniesionej Pięści, z którą ma troje dzieci. Ona i dzieci zostają porwani przez grupę białych zwiadowców i Tańczący z wilkami musi ich odbić. Blake od 2007 roku pisał filmową adaptację, choć Kevin Costner nie dołączył jeszcze wtedy do projektu. Ostatecznie odmówił udziału w realizacji. Pojawiały się informacje, iż Viggo Mortensen został zaangażowany w produkcję, jako odtwórca roli Dunbara. W październiku 2016 roku serwis IMDb klasyfikował "The Holy Road" jako miniserial telewizyjny, wciąż w fazie rozwoju.
Odniesienia historyczne.
Judith A. Boughter napisała: „Problem z podejściem Costnera jest w tym, iż wszyscy Siuksowie są heroiczni, podczas gdy Paunisów przedstawiono jako stereotypowych złoczyńców. Większość przekazów o relacjach Siuksów z Paunisami pokazuje Paunisów jako ofiary silniejszych Siuksów”.
Osoba nosząca nazwisko John Dunbar istniała naprawdę. Pracował jako misjonarz wśród Paunisów w latach 1830–1840 i występował po stronie Indian w sporach z rolnikami i lokalnym agentem ds. Indian. Nie wiadomo, czy to nazwisko zostało wybrane w nawiązaniu do tej realnej postaci.
Fikcyjny porucznik John Dunbar z 1863 roku został poprawnie pokazany jako noszący złotą belkę na swoim naramienniku, wskazującym na jego rangę jako pierwszego porucznika. W latach 1836–1872 stopień ten wskazywała złota belka, zaś po 1872 roku belka srebrna. Podobnie kapitan Cargill został prawidłowo przedstawiony jako noszący parę złotych belek, przynależnych jego randze w tym czasie.
Michael Blake, autor książki i scenariusza, przyznał w wywiadzie, iż postać Wzniesionej Pieści, białej, uprowadzonej kobiety, która poślubia Dunbara, w rzeczywistości opiera się na losach Cynthii Ann Parker, białej dziewczyny, pojmanej przez Komanczów, matki Quanah Parkera.
Alternatywna wersja.
Rok po wydaniu oryginalnej, kinowej wersji, pokazano czterogodzinną wersję w wybranych kinach Londynu. Zatytułowano ją "Dances with Wolves: The Special Edition". Zawierała blisko godzinę scen, które usunięto, by oryginalny film nie przekroczył przewidzianych trzech godzin.
W liście do brytyjskich krytyków Costner i producent Jim Wilson wyjaśnili powody opublikowania dłuższej wersji filmu:
Geneza czterogodzinnej wersji została szerzej wyjaśniona w artykule dla „Entertainment Weekly”, który pojawił się zaledwie dziesięć miesięcy po premierze oryginalnego filmu.
Reżyser przyznał później, iż nie pracował nad całością czterogodzinnej wersji.

</doc>
<doc id="665905" url="https://pl.wikipedia.org/wiki?curid=665905" title="Synagoga w Makowie Mazowieckim">
Synagoga w Makowie Mazowieckim

Synagoga w Makowie Mazowieckim – synagoga znajdująca się w Makowie Mazowieckim przy Zielonym Rynku 5, w pobliżu nieistniejącej już Wielkiej Synagogi.
Synagoga została zbudowana w 1857 roku z inicjatywy i funduszy rabina Salomona Fiszela. Podczas II wojny światowej hitlerowcy zdewastowali synagogę. Po zakończeniu wojny budynek przebudowano na dom mieszkalny. Do dnia dzisiejszego zachowały się jedynie cztery żeliwne kolumny dawnej bimy.

</doc>
<doc id="665907" url="https://pl.wikipedia.org/wiki?curid=665907" title="Andrzej Zarycki">
Andrzej Zarycki

Andrzej Stanisław Zarycki (ur. 7 maja 1941 w Zakopanem) – polski kompozytor muzyki rozrywkowej, symfonicznej, teatralnej, filmowej oraz poezji śpiewanej.
Życiorys.
Jest absolwentem Państwowej Wyższej Szkoły Muzycznej w Krakowie. Ma w dorobku nie tylko pieśni solowe, ale również chóralne. Był kierownikiem muzycznym Teatru Lalki, Maski i Aktora Groteska w Krakowie (1985–1997) i Teatru Dramatycznego im. Jana Kochanowskiego w Opolu (1992–1997). Od 1995 r. pracuje jako pedagog w Państwowej Szkole Muzycznej II-go stopnia w Krakowie.
Zdobył nagrody m.in. Festiwalu Piosenki Studenckiej w Krakowie (1964), XV Krajowego Festiwalu Piosenki Polskiej w Opolu (1977) oraz Opolskich Konfrontacji Teatralnych (1987, 1988, 1989). Stworzył kompozycje do ok. 200 spektakli i przedstawień telewizyjnych, m.in.: „Gdy rozum nie śpi”, „Achmatowa”, „Burzliwe życie Lejzorka Rojtszwańca”, „Zielona Gęś”, „Ja, Maria Magdalena”, a także „Hymny Janowi Pawłowi II”, „Golgota Polska” (z librettem Moniki Patryk) oraz oratorium „Zesłani” (z librettem Wacława Panka). W 2019 roku na zamówienie Krakowskiego Forum Kultury skomponował musical "Hanka" na motywach słynnej opery "Halka" Stanisława Moniuszki. Wraz z twórcą libretta - Tadeuszem Płatkiem - uwspółcześnili oryginalną historię, przenosząc ją z XIX-wiecznego Podhala do dzisiejszej Warszawy.
W 1966 rozpoczął współpracę z kabaretem „Piwnica pod Baranami” i Ewą Demarczyk, stając się współtwórcą przebojów piosenkarki: „Ballady o cudownych narodzinach Bolesława Krzywoustego”, „Skrzypka Hercowicza”, „Cyganki” czy „Na moście w Avignon”. Jego kompozycje wykonują także m.in. Beata Paluch, Anna Szałapak, Katarzyna Groniec, Katarzyna Jamróz, Hanna Banaszak, Beata Rybotycka i Janusz Radek. Współpracował z reżyserami: Agnieszką Holland, Janem Machulskim, Bogdanem Hussakowskim, Julianem Dziedziną, Andrzejem Rozhinem, Wojciechem Zeidlerem i innymi.
Działalność charytatywna.
Działania na rzecz osób niepełnosprawnych rozpoczął w 2006 roku, komponując muzykę do przedstawienia Teatru Radwanek pt. „Calineczka”. Stworzył również kompozycje do kolejnych spektakli „Radwanka”: „Kozucha Kłamczucha” (2007), „Rzepka” (2008), „Komar i Orkiestra” (2009) oraz „Święty Franciszek” (2010).
W roku 2007, na krakowskim Rynku Głównym, zasiadł w jury koncertu finałowego Festiwalu Zaczarowanej Piosenki im. Marka Grechuty dla uzdolnionych wokalnie osób niepełnosprawnych, którego organizatorem jest Fundacja Anny Dymnej „Mimo Wszystko”, za co został uhonorowany statuetką Przyjaciela Zaczarowanego Ptaszka.
Od 2009 r. zaangażował się w tworzenie nowatorskich aranżacji utworów wykonywanych przez laureatów i finalistów Festiwalu Zaczarowanej Piosenki im. Marka Grechuty podczas cyklicznych koncertów „Zaczarowane Radio Kraków”, które odbywają się w Studiu im. Romany Bobrowskiej małopolskiej rozgłośni. Objął także stałe kierownictwo muzyczne nad tym cyklem.
Filmografia.
"Źródło": FilmPolski.pl 
Muzyka teatralna.
"Źródło": Encyklopedia teatru polskiego 
Dyskografia.
"Źródło": „Modny Kraków” 

</doc>
<doc id="665909" url="https://pl.wikipedia.org/wiki?curid=665909" title="Warszawa-Babice">
Warszawa-Babice



</doc>
<doc id="665910" url="https://pl.wikipedia.org/wiki?curid=665910" title="Opole (Nowe Załubice)">
Opole (Nowe Załubice)

Opole – przysiółek wsi Nowe Załubice w Polsce, położony w województwie mazowieckim, w powiecie wołomińskim, w gminie Radzymin.
Na terenie przysiółka jest utworzone sołectwo Opole.
W latach 1975–1998 przysiółek administracyjnie należał do województwa warszawskiego.

</doc>
<doc id="665911" url="https://pl.wikipedia.org/wiki?curid=665911" title="Carlos de Saavedra Lamas">
Carlos de Saavedra Lamas



</doc>
<doc id="665912" url="https://pl.wikipedia.org/wiki?curid=665912" title="Obwód Obroża">
Obwód Obroża



</doc>
<doc id="665915" url="https://pl.wikipedia.org/wiki?curid=665915" title="Spółgłoska języczkowa">
Spółgłoska języczkowa

Spółgłoska języczkowa lub uwularna – spółgłoska atrykułowana przez uniesienie tylnej części języka tak by zetknął się on z języczkiem. Spółgłoski języczkowe są o wiele rzadsze od miękkopodniebiennych. Akustycznie są podobne, ale charakteryzują się niższą częstotliwością dźwięku.
W języku polskim nie ma spółgłosek języczkowych. W innych językach Europy znane jest w zasadzie tylko [] lub [] jako wariant []. W Polsce taka wymowa jest uważana tradycyjnie za wadę wymowy (zobacz: reranie)
Spółgłoski języczkowe są częste w językach semickich, kaukaskich, salisz i na-dene.
W IPA istnieją symbole dla następujących głosek uwularnych:

</doc>
<doc id="665923" url="https://pl.wikipedia.org/wiki?curid=665923" title="Wałerij Szewczuk">
Wałerij Szewczuk

Wałerij Szewczuk (ukr. Валерій Олександрович Шевчук) (ur. 20 sierpnia 1939) – ukraiński pisarz, tłumacz i dramaturg. Jest uważany za jednego z przedstawicieli pokolenia lat 60. ("szestydesiatnyki").
Urodził się w Żytomierzu w rodzinie szewca. W 1963 r. ukończył historyczno-filozoficzny wydział na Uniwersytecie im. Tarasa Szewczenki w Kijowie. Po studiach został skierowany do pracy w redakcji gazety „Młoda gwardia”. Pracował następnie w muzeum historycznym w Kijowie.
W 1961 roku zadebiutował opowiadaniem o Tarasie Szewczenko "Nastuńka" w zbiorze pt. "Winok Kobzarewi" wydanym w Żytomierzu. W tym samym roku napisał 18 nowel, jedna z nich została zekranizowana ("Wona czekaje, joho czekaje"). W latach 60. ukazały się kolejno trzy książki: zbiór opowiadań "Sered tyżnia" (1967), powieść "Nadbereżna,12" (1969), "Weczir swiatoj oseni" (1969). Skoncentrował się w tych utworach na wyjątkowych stanach psychicznych człowieka, jednak nadał utworom kształt realistyczny.
W latach 70., w związku z podpisaniem listu protestacyjnego przeciwko uwięzieniu bez śledztwa i sądu S. Karawańskiego, na polecenie władzy zaprzestano wydawania jego utworów. Wymuszone milczenie nie wstrzymało jego intensywnej pracy literackiej.
W latach 80. Sz. drukuje większość utworów do tej pory zakazanych przez cenzurę: "Kryk piwnia na switanku" (1979), "Dołyna dżereł" (1981), "Na poli smyrennomu" (1983), "Dim na hori" ("Dom na wzgórzu", tłum. J. Litwiniuk, 1983), "Maleńke weczirnie intermecco" (1984), "Try lystky za wiknom" (1986), "Kamienna luna" (1987), "Ptachy z newidomoho ostrowa" (1989). Następnie pojawiły się nowe książki: "Dzygar odwicznyj" (1990), "Doroha tysjaczu rokiw" (1990), "Steżka w trawi. Żytomyrska saha" (1994), "U czerwi apokaliptycznoho zwirja" (1995), "Oko prirwy" ("Oko otchłani", tłum. J. Litwiniuk 2000), "Bis ploti" (1998), "Rozłuczennia po-ukrainskomu" (1998), "Żinka-zmija" (1998), "Junaky z wohennoji peczi: zapysky standartnoho czołowika" (1999), "Sribne moloko" (2002), "Temna muzyka soson" (2005), "Na berezi czasu. Mij Kyjiw. Wchodyny" (2006),"Tini znikomi. Simejna chronika" (2006), "Prywyd mertwoho domu" (2006).
Do najbardziej znanych utworów Sz. należy "Dom na wzgórzu" – często przypisuje mu się cechy realizmu magicznego. Utwór opowiada historię rodziny – niezwykłe losy osób zamieszkujących tytułowy dom na wzgórzu w magiczny sposób powtarzają się, co staje się podstawą rodzinnej sagi.
W wyniku wytężonej pracy nad dawną ukraińską poezją w latach 80. Sz. przygotował antologie dawnej ludowej poezji ukraińskiej: "Apollona lutnia" (1982), "Pisni Kupidona. Lubowna poezija na Ukraini w XVI – pocz. XIX st." (1984), "Iwan Wyszenskij. Twory" (1986), "Marsowe pole. Heroiczna poezija na Ukraini" (1988-89). W latach 90. kontynuował pracę nad ukraińską literaturą i wydał: "Solmijło Wełyczko. Litopis" (1991), "Derewo pamiati. Knyha istorycznoho opowidannia" (1990, 1992,1995), "Dolia" (1993), "Hryhorij Skoworoda. Twory" (1996), "Katechyzyk Petra Mohyły" (1996).
Mniejsze utwory przetłumaczone na język polski:
"Jak z brata Semena wypędzano diabła", tłum. S. E. Bury, „Tygodnik Literacki”, nr 9/1990;
"Wertep o Herodzie", tłum. S. E. Bury, „Zustriczi”, nr 1/1991.

</doc>
<doc id="665924" url="https://pl.wikipedia.org/wiki?curid=665924" title="Carl Schmitt">
Carl Schmitt

Carl Schmitt (ur. 11 lipca 1888 w Plettenbergu, zm. 7 kwietnia 1985 w Plettenberg-Pasel) – niemiecki prawnik, konstytucjonalista i politolog, specjalista w zakresie nauk o państwie i prawa międzynarodowego, filozof społeczny i teoretyk prawa, teoretyk państwa autorytarnego, zwolennik decyzjonizmu, współtwórca tzw. teologii politycznej.
W latach 1933–1945 członek NSDAP.
Życie.
Młodość.
Schmitt urodził się 11 lipca 1888 jako syn katolickiego przedsiębiorcy w Plettenbergu w Westfalii; studiował prawo w Berlinie, Monachium i Strasburgu. Studia zakończył egzaminem państwowym w 1915 w – niemieckim wtedy – Strasburgu. W 1916 zgłosił się na ochotnika do służby wojskowej. W tym samym roku poślubił swoją pierwszą żonę – Serbkę – Pavlę Dorotić. Rozwiedli się w 1924. W 1925 poślubił drugą żonę: Duškę Todorović, także Serbkę; mieli jedną córkę imieniem Anima (1931–1983).
Okres pruski.
Schmitt habilitował się w 1926 w Strasburgu. W 1921 został powołany na katedrę prawa publicznego na uniwersytecie w Greifswaldzie, w 1922 objął stanowisko profesora na Uniwersytecie Fryderyka Wilhelma w Bonn, następnie w 1926 objął katedrę prawa po Hugonie Preussie w berlińskiej Wyższej Szkole Handlowej. W 1932 roku współpracował jako ekspert prawa państwowego z Kurtem von Schleicherem nad tajnym projektem delegalizacji NSDAP, którego teoretyczne podstawy wyraził w pracy "Legalność i prawomocność".
Okres nazistowski.
Schmitt wstąpił do NSDAP 1 maja 1933, a w czerwcu został mianowany przez Göringa "Preußischer Staatsrat", w listopadzie zaś – prezesem "Vereinigung nationalsozialistischer Juristen" (pol. Związku Prawników Narodowo-Socjalistycznych). W tym samym roku został profesorem na Uniwersytecie Berlińskim (posadę piastował do zakończenia II wojny światowej), wcześniej jednak wykładał na Uniwersytecie Kolońskim na semestrze letnim. Wtedy też nazistowska gazeta z Kolonii „West-deutscher Beobachter” (z 5 maja 1933) entuzjastycznie powitała Schmitta na uniwersytecie jako „koronnego jurystę Rzeszy” (niem. „"der Kronjurist des Reiches"”). Sama nazwa, w zmienionej formie jako „koronny jurysta Trzeciej Rzeszy” (niem. „"der Kronjurist des Dritten Reiches"”), rozeszła się po świecie za sprawą Waldemara Guriana, ucznia Schmitta, który w 1933 wyemigrował do Szwajcarii. Popierał palenie „nieniemieckich” i „antyniemieckich” książek, nawoływał do włączenia do tych kategorii także dzieł autorów inspirowanych przez żydowskie idee. Uważał swoje teorie za ideologiczne podstawy dyktatury nazistowskiej i uzasadnienie rządów Führera z punktu widzenia filozofii prawa – szczególnie poprzez pojęcie "auctoritas".
Pół roku później – w czerwcu 1934 – Schmitt został wydawcą i redaktorem naczelnym „Deutsche Juristen-Zeitung” (pol. „Gazety Prawników Niemieckich”), w lipcu 1934 opublikował artykuł, w którym usprawiedliwiał morderstwa polityczne nocy długich noży jako „najwyższą formę prawa administracyjnego” (niem. „"höchste Form administrativer Justiz"”). Schmitta nazwano skrajnym antysemitą także jako przewodniczącego zjazdu nauczycieli prawa w październiku 1936, gdzie domagał się, aby niemieckie prawo zostało oczyszczone z „żydowskiego ducha” (niem. „"jüdischer Geist"”), posuwając się do żądania, aby wszystkie publikacje żydowskich uczonych były od tej pory oznaczone małym symbolem.
Pomimo to w grudniu 1936 w publikacji SS „Das Schwarze Korps” oskarżono Schmitta o bycie oportunistą, myślicielem państwowym heglowskiego typu i przede wszystkim katolikiem; także jego antysemityzm uznano za zwykłe pozory, cytując przy tym jego wystąpienia, w których krytykował skrajne teorie nazistów. Po tym wydarzeniu Schmitt stracił swe prominentne urzędy i wycofał się ze stanowiska czołowego nazistowskiego prawnika, dzięki Göringowi zachował jednak posadę profesora w Berlinie.
Czasy powojenne.
W 1945 Schmitt został schwytany przez siły amerykańskie; spędził ponad rok w obozie internowania, a po jego opuszczeniu w 1946 powrócił do Plettenbergu – swego rodzinnego miasta. Następnie przeniósł się do domu swej gospodyni Anni Stand w Plettenberg-Pasel. Pomimo izolacji od głównego nurtu naukowej (nie uzyskał katedry na żadnym z zachodnioniemieckich uniwersytetów) i politycznej społeczności kontynuował swe badania (głównie z dziedziny prawa międzynarodowego po 1950) i aż do późnej starości przyjmował gości – swych współpracowników, jak i młodszych intelektualistów. Najważniejsi wśród nich to: Ernst Jünger, Jacob Taubes i Alexandre Kojève.
W 1962 Schmitt dawał wykłady we frankistowskiej Hiszpanii, na podstawie dwóch z nich powstała opublikowana rok później "Teoria partyzanta", w której opisywał hiszpańską wojnę domową jako „wojnę o wyzwolenie narodowe” przeciwko „międzynarodowemu komunizmowi”. Schmitt uznał partyzanta za wyjątkowy i znaczący fenomen, który w drugiej połowie XX w. spowodował wyłonienie się nowej teorii wojny.
Schmitt zmarł 7 kwietnia 1985 i został pochowany w Plettenbergu.
Literatura.
Polskie przekłady
Polskojęzyczne opracowania

</doc>
<doc id="665925" url="https://pl.wikipedia.org/wiki?curid=665925" title="Adopcja duchowa">
Adopcja duchowa



</doc>
<doc id="665926" url="https://pl.wikipedia.org/wiki?curid=665926" title="Folwark (Stary Dybów)">
Folwark (Stary Dybów)

Folwark – część wsi Stary Dybów w Polsce położona w województwie mazowieckim, w powiecie wołomińskim, w gminie Radzymin.
Miejscowość jest częścią składową sołectwa Stary Dybów i graniczy bezpośrednio z Radzyminem.
W latach 1975–1998 miejscowość administracyjnie należała do województwa warszawskiego.

</doc>
<doc id="665929" url="https://pl.wikipedia.org/wiki?curid=665929" title="Hlebowiczowie herbu Leliwa">
Hlebowiczowie herbu Leliwa

Hlebowiczowie herbu Leliwa – polsko-litewski ród szlachecki, jeden z najpotężniejszych rodów magnackich. Rodzina ta miała w swoich szeregach w XVI – XVII w. m.in. ośmiu wojewodów, kanclerza wielkiego i podskarbiego litewskiego.
Wzmianki o Hlebowiczach pojawiają się w „Potopie” (tom I i III) Henryka Sienkiewicza.
W polskim życiu publicznym do dziś pojawiają się potomkowie Hlebowiczów.

</doc>
<doc id="665930" url="https://pl.wikipedia.org/wiki?curid=665930" title="Park Narodowy „Mieszczora”">
Park Narodowy „Mieszczora”

Park Narodowy „Mieszczera” (ros. Hациональный парк «Мещера») – park narodowy w południowo-wschodniej części obwodu włodzimierskiego, w rejonie guś-chrustalnym, przy granicy z obwodem moskiewskim. Od południa do parku przylega Mieszczorski Park Narodowy, znajdujący się w granicach obwodu riazańskiego.
Park został utworzony w 1992 roku. w celu ochrony kompleksu przyrodniczego Niziny Mieszczorskiej. Park narodowy obejmuje blisko 1189 km² gruntów, z których 61% jest ściśle chronionych, natomiast 39% jest przeznaczone na różnego rodzaju działalność rekreacyjno-turystyczną. Mimo że w parku żyje kilkadziesiąt gatunków zwierząt powszechnie zamieszkujących tereny całej europy i nie są one zaliczane do grup zagrożonych wyginięciem. 
W parku znajduje się około 520 gatunków motyli, oraz 149 gatunków z rodziny ryjkowcowatych, spotyka się tu także wiele gatunków roślin i zwierząt wymienianych w Czerwonej Księdze Rosji, wśród nich m.in.:

</doc>
<doc id="665932" url="https://pl.wikipedia.org/wiki?curid=665932" title="Jacques Charles François Sturm">
Jacques Charles François Sturm

Jacques Charles François Sturm (ur. 29 września 1803 w Genewie, zm. 15 grudnia 1855 w Paryżu) – francuski matematyk i fizyk pochodzenia szwajcarskiego. Profesor École Polytechnique w Paryżu, członek Francuskiej Akademii Nauk i Towarzystwa Królewskiego w Londynie. Laureat Medalu Copleya (1840).
Sturm prowadził prace z algebry, geometrii rzutowej, geometrii różniczkowej, równań różniczkowych drugiego rzędu oraz optyki.
Z Colladonem w 1826 roku opisał ściśliwość cieczy oraz podał wzór określający prędkość rozchodzenia się fali dźwiękowej w wodzie.
Upamiętnienie.
Jego nazwisko pojawiło się na liście 72 nazwisk na wieży Eiffla, jako jednego z dwóch (obok Josepha Lagrange’a) wyróżnionych tam nie-Francuzów (z urodzenia lub pochodzenia).

</doc>
<doc id="665936" url="https://pl.wikipedia.org/wiki?curid=665936" title="Florencia Labat">
Florencia Labat

María Florencia Labat (ur. 12 czerwca 1971 w Buenos Aires) – argentyńska tenisistka.
Zawodniczka argentyńska, osiągnęła w 1994 roku 26. miejsce w klasyfikacji indywidualnej tenisistek, a w 1999 została 27. deblistką świata. Sezon 1994 zakończyła na 38. miejscu i to jej najlepszy rezultat na koniec roku. Wygrała 7 turniejów deblowych.
Labat zaczęła grać w tenisa w wieku 7 lat. Nigdy nie wygrała turnieju singlowego WTA Tour, ale czterokrotnie osiągnęła finał tych imprez: w 1993 roku w Curutibie, a rok później w Brisbane, Singapurze i Dżakarcie. Jej partnerkami w zwycięskich turniejach deblowych były m.in. Dominique Monami i Rika Hiraki.
Od 1990 roku reprezentowała Argentynę w Fed Cup. Uczestniczyła w letnich igrzyskach olimpijskich w Barcelonie (1992), Atlancie (1996) i Sydney (2000), najdalej dochodząc do 2 rundy w Atlancie. W 1995 roku zwyciężyła na igrzyskach panamerykańskich w Mar del Plata, zdobywając złoty medal. W karierze odniosła wiele sukcesów, pokonała tak słynne zawodniczki, jak Nathalie Tauziat, Amy Frazier, Irina Spîrlea, Jelena Lichowcewa, Pam Shriver i Chanda Rubin. W klasyfikacji juniorek zajmowała 2. miejsce, tuż za Jennifer Capriati.

</doc>
<doc id="665937" url="https://pl.wikipedia.org/wiki?curid=665937" title="Polska Liga Hokejowa">
Polska Liga Hokejowa



</doc>
<doc id="665941" url="https://pl.wikipedia.org/wiki?curid=665941" title="Popielarze (Nowe Załubice)">
Popielarze (Nowe Załubice)

Popielarze – przysiółek wsi Nowe Załubice w Polsce, położony w województwie mazowieckim, w powiecie wołomińskim, w gminie Radzymin. Leży nad Bugiem w pobliżu ujścia Bugu do Narwi. 
W latach 1975–1998 przysiółek administracyjnie należał do województwa warszawskiego.

</doc>
<doc id="665944" url="https://pl.wikipedia.org/wiki?curid=665944" title="Munderkingen">
Munderkingen

Munderkingen – miasto w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, siedziba związku gmin Munderkingen. Leży w Górnej Szwabii, nad Dunajem, ok. 30 km na południowy zachód od Ulm.

</doc>
<doc id="665946" url="https://pl.wikipedia.org/wiki?curid=665946" title="Tatra T6C5">
Tatra T6C5

Tatra T6C5 – oznaczenie prototypowego tramwaju wyprodukowanego w jednym egzemplarzu w roku 1998 w zakładach ČKD w Pradze w Czechach.
Konstrukcja.
Tramwaj T6C5 (wywodzący się z tramwajów Tatra T6A2 i Tatra T6A5) to jednoczłonowy, dwukierunkowy, wysokopodłogowy wóz z czterema (po dwa na każdą stronę wagonu) drzwiami odskokowymi. Wagon posiada dwie klimatyzowane kabiny motorniczych. Wyposażenie elektryczne typu "TV14" wyposażono w tyrystory. Wóz posiada jeden połówkowy pantograf. Montowane mogą być podwozia na rozstaw torów 1435 mm, a także inne rozstawy.
Eksploatacja.
Wagon był początkowo testowany w Pradze, a następnie (po zmianie wózków na rozstaw szyn 1587,5 mm) został przewieziony do Nowego Orleanu. Tam testowany był do roku 2000, a następnie podjęto jego liniową eksploatację. Pomimo tego, że wóz sprawował się dobrze, przewoźnik zaniepokoił się niepewną przyszłością finansową zakładów ČKD i w roku 2001 wagon został zwrócony producentowi.
Nietypowym wagonem zainteresował się wtedy przewoźnik z niemieckiego miasta Strausberg, gdzie niezbędna jest obsługa 6 kilometrowego jednotorowego odcinka bez pętli końcowej. Eksploatowano tu już na liniach nocnych wozy Tatra KT8D5, ale ze względu na ich większą niż potrzebna pojemność, zdecydowano się na zakup tramwaju T6C5. Po zmianie wózków na rozstaw 1435 mm i kolejnych jazdach próbnych w Pradze, wagon jest eksploatowany w Strausbergu od roku 2003 pod nr 30.

</doc>
<doc id="665953" url="https://pl.wikipedia.org/wiki?curid=665953" title="Sejmik deputacki">
Sejmik deputacki

Sejmik deputacki (zwany od stałego terminu zbierania 2 lutego sejmikiem gromnicznym)) – jednostka organizacyjna pełniąca funkcje samorządowe i dzielnicowe w okresie demokracji szlacheckiej Korony Królestwa Polskiego, w okresie I Rzeczypospolitej. Do podstawowych praw i zadań sejmiku deputackiego należał coroczny wybór deputatów na Trybunał Koronny i Trybunał Skarbowy Radomski, do uprawnień sejmiku poprzez uchwały ("lauda") należał wybór marszałka będącego przewodniczącym sejmiku.

</doc>
<doc id="665958" url="https://pl.wikipedia.org/wiki?curid=665958" title="Vegetto">
Vegetto



</doc>
<doc id="665961" url="https://pl.wikipedia.org/wiki?curid=665961" title="Autostrada A7 (Belgia)">
Autostrada A7 (Belgia)

Autostrada A7 () – autostrada w Belgii, łącząca Brukselę z miastem Mons i granicą Francji.
Trasy europejskie.
Autostrada obecnie znajduje się w ciągu dwóch tras europejskich: E19 i częściowo z E42. Dawniej arteria na odcinku granica BE-F – Gosselies pokrywała się z przebiegiem trasy E10.

</doc>
<doc id="665963" url="https://pl.wikipedia.org/wiki?curid=665963" title="Schelklingen">
Schelklingen

Schelklingen – miasto w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau. Leży w Górnej Szwabii, nad rzeką Ach, ok. 19 km na zachód od Ulm.

</doc>
<doc id="665967" url="https://pl.wikipedia.org/wiki?curid=665967" title="Muscovado">
Muscovado

Muscovado – rodzaj nierafinowanego cukru trzcinowego o silnym smaku melasy.
Znany jest również pod nazwami "cukier z Barbadosu", "cukier z melasy cukrowej" lub "wilgotny cukier". Muscovado charakteryzuje się bardzo ciemnobrązowym zabarwieniem, a ponadto jest nieco grubszy i bardziej lepki niż większość cukrów brązowych. Muscovado zawdzięcza swój smak i kolor sokowi z trzciny cukrowej, z którego jest wytwarzany. Charakterystyczną cechą tego cukru jest odporność na wysokie temperatury oraz długi okres przydatności do spożycia. Jest on powszechnie stosowany w wypiekach i do wytwarzania rumu. Cukier muscovado może być stosowany w większości przepisów, w których używa się cukru brązowego przy niewielkiej korekcie cieczy stosowanych w danej recepturze.
Wartość odżywcza.
Cukier muscovado ma zawartość 11 kilokalorii w 4 g (ok. 1 łyżeczka). Gdy jest wytwarzany w warunkach kontrolowanych, ma więcej wartości odżywczych niż inne cukry brązowe lub cukry rafinowane oraz zachowuje większość minerałów naturalnych obecnych w soku z trzciny cukrowej.
Zawartość związków mineralnych w cukrze muscovado (w 100 g):
Produkcja cukru muscovado.
Ten nierafinowany cukier może być używany do słodzenia kawy i innych napojów. Był on jednym z najbardziej znanych towarów eksportowanych z Filipin, zwłaszcza z regionu Negros (od XIX wieku aż do późnych lat 70. XX wieku). Produkcja cukru muscovado na Filipinach i Barbadosie przez dłuższy czas przeżywała okres recesji, po tym jak duże fabryki przejęły produkcję cukru od drobnych rolników z małych fabryk, aż do momentu gdy wzrosło zainteresowanie konsumentów organiczną i zdrową żywnością, które ożywiło rynek produkcji cukru muscovado w małych fabrykach.

</doc>
<doc id="665971" url="https://pl.wikipedia.org/wiki?curid=665971" title="Club Atlético Chalaco">
Club Atlético Chalaco



</doc>
<doc id="665972" url="https://pl.wikipedia.org/wiki?curid=665972" title="Allmendingen (Niemcy)">
Allmendingen (Niemcy)

Allmendingen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, siedziba wspólnoty administracyjnej Allmendingen. Leży w Górnej Szwabii, nad rzeką Schmiech, ok. 22 km na południowy zachód od Ulm.

</doc>
<doc id="665981" url="https://pl.wikipedia.org/wiki?curid=665981" title="Amerykańska szkoła strukturalistyczna">
Amerykańska szkoła strukturalistyczna

Amerykańska szkoła strukturalistyczna () – formacja naukowa zajmująca się językoznawstwem, szczególnie w kontekście badań nad językami Indian amerykańskich. Twórcą ruchu był Leonard Bloomfield.
Etapy rozwoju.
I etap.
Szczytowy okres rozwoju przypada na koniec lat 30. i 40. XX wieku, a prekursorami byli Franz Boas i Edward Sapir. 
Na rozwój tego kierunku złożyły się dwa czynniki: praktyczna potrzeba opisania wielkiej liczby języków Indian amerykańskich oraz wpływ behawioryzmu (kierunku psychologicznego, który głosił, że przedmiotem badań psychologicznych może być tylko dostrzegalne zachowanie się człowieka nie zaś niedostępne dla obserwacji zjawiska świadomości).
W badaniach zatem odrzucano metodę introspekcji, a przywiązywano wielkie znaczenie do tzw. "korpusu tekstowego" (tj. zbioru tekstów, które ustalano dla danego języka jako podstawę do jego opisu). Rezygnując z introspekcji ograniczono badania nad znaczeniem do minimum, którego bez odwołania się do intuicji użytkownika prowadzić się nie da. 
Bloomfield twierdził, że język należy opisywać jako część zachowania się człowieka w kategoriach bodźców i reakcji. Znaczenie wyrażenia językowego to, jego zdaniem, sytuacja, w której użytkownik danego języka je wypowiada oraz reakcja wywołana u odbiorcy.
Definicja znaczenia musi zatem uwzględnić wiedzę o użytkowniku (mówiącym i odbiorcy), w szczególności o procesach neurologicznych, doświadczeniu życiowym etc. Na obecnym etapie nauki jego zdaniem te badania są niemożliwe.
II etap.
Kontynuatorzy teorii Bloomfielda: Bernard Bloch, Zellig Sabbetai Harris, Charles F. Hockett („neobloomfieldowcy”).
Postulowali zastąpienie semantyki dystrybucją (dystrybucja: zbiór otoczeń, w jakich może wystąpić dany element językowy), swój kierunek nazwali amerykańską lingwistyką deskryptywną.
Główny nacisk kładziono na wstępną fazę analizy językowej, która miała się składać ze zbioru operacji o charakterze dystrybucyjnym. Chciano osiągnąć wyniki w pełni obiektywne i niezależne od subiektywizmu badacza. Podstawą analizy był poziom fonologiczny, potem morfologiczny, na końcu składniowy (nie wolno było ich mieszać).
Na wyczerpujący opis struktury językowej miały się składać: pełny inwentarz jednostek na każdym poziomie: ich klasyfikacja oraz prawa rządzące kombinacjami elementów różnych klas. Miała to osiągnąć substytucja.
Mimo usilnych starań nie udało im się do końca wyeliminować semantyki.
Dystrybucjonalizm wywarł olbrzymi wpływ na rozwój współczesnego językoznawstwa i dał początek gramatyce transformacyjno-generatywnej.

</doc>
<doc id="665982" url="https://pl.wikipedia.org/wiki?curid=665982" title="Altheim (powiat Alb-Donau)">
Altheim (powiat Alb-Donau)

Altheim – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład wspólnoty administracyjnej Allmendingen. Leży w Górnej Szwabii, ok. 18 km na południowy zachód od Ulm.

</doc>
<doc id="665983" url="https://pl.wikipedia.org/wiki?curid=665983" title="Stanisław Zięba (ur. 1934)">
Stanisław Zięba (ur. 1934)

Stanisław Andrzej Zięba (ur. 22 listopada 1934 w Krakowie) – polski polityk, doktor habilitowany, inżynier rolnik, minister rolnictwa i gospodarki żywnościowej (1983–1985) i minister rolnictwa, leśnictwa i gospodarki żywnościowej (1985–1988).
Życiorys.
Syn Kaspra i Marii. W 1955 ukończył Wyższą Szkołę Rolniczą w Krakowie, a następnie w 1964 studia podyplomowe w Szkole Głównej Gospodarstwa Wiejskiego w Warszawie. W 1972 obronił pracę doktorską, a w 1979 habilitował się. W 1976 został absolwentem Wyższej Szkoły Partyjnej w Moskwie.
W latach 1955–1963 pracował jako agrotechnik, zastępca dyrektora cukrowni w Leśmierzu i kolejno zastępca kierownika Wydziału Rolnictwa i Leśnictwa Prezydium Wojewódzkiej Rady Narodowej w Łodzi (1963–1969), i kierownik (1971–1973). Następnie dyrektor Wojewódzkiego Ośrodka Postępu Rolniczego w Bartoszewicach (1969–1971), i wicewojewoda łódzki (1973–1975). 
Od 1966 należał do Polskiej Zjednoczonej Partii Robotniczej, był zastępcą członka plenum komitetu wojewódzkiego w Łodzi. W latach 1975–1976 sekretarz ds. rolnych w KW partii w Piotrkowie Trybunalskim, następnie w latach 1976–1981 zastępca kierownika Wydziału Rolnictwa i Gospodarki Żywnościowej Komitetu Centralnego PZPR, a w latach 1981–1983 kierownik wydziału rolnego.
W latach 1983–1985 był ministrem rolnictwa i gospodarki żywnościowej w rządzie Wojciecha Jaruzelskiego, a od 1985 do 1988 był ministrem rolnictwa, leśnictwa i gospodarki żywnościowej w rządzie Zbigniewa Messnera. Do listopada 1988 przewodniczył Polskiemu Komitetu Organizacji Wyżywienia i Rolnictwa Organizacji Narodów Zjednoczonych (FAO). 
Był wykładowcą w AlmaMer Szkole Wyższej w Warszawie. Wcześniej wykładał także w Wyższej Szkole Ekonomicznej w Stalowej Woli.
Odznaczony m.in. Krzyżem Komandorskim i Krzyżem Kawalerskim Orderu Odrodzenia Polski. W 1986 roku otrzymał Honorowy Żeton Zasługi "Złom" Polskiego Związku Łowieckiego.

</doc>
<doc id="665992" url="https://pl.wikipedia.org/wiki?curid=665992" title="Pólko (Nadma)">
Pólko (Nadma)

Pólko – część wsi Nadma w Polsce położona w województwie mazowieckim, w powiecie wołomińskim, w gminie Radzymin. Leży przy drodze krajowej nr 8. 
Pólko jest częścią składową sołectwa Nadma Pólko.
W latach 1975–1998 Pólko administracyjnie należało do województwa warszawskiego.
Miejsce urodzenia Jana Skrzypińskiego, inżyniera, projektanta broni, współtwórcy pistoletu vis.

</doc>
<doc id="665994" url="https://pl.wikipedia.org/wiki?curid=665994" title="Benben">
Benben

Benben – staroegipski fetysz solarny, będący symbolem prawzgórza czyli pierwszego skrawka stałego lądu, stworzonego przez boga Atuma-Re. 
W późniejszym okresie przedstawiane w formie kamiennego obelisku, tzw. kamienia benben, znajdującego się w świątyni boga słońca w Heliopolis, który stanowił prawzór wszystkich piramid i obelisków egipskich. Obelisk ten miał również inną symbolikę – był kamiennym wyobrażeniem promienia słonecznego, symbolu boga słońca – stworzyciela Atuma-Re. Jego prawzorem był słup Junu, prawdopodobnie wywodzący się z pierwotnego, ginącego w mroku pradziejów, kultu lokalnego bóstwa z Heliopolis, od którego też pochodzi pierwotna nazwa egipska miasta Heliopolis czyli Junu.

</doc>
<doc id="665995" url="https://pl.wikipedia.org/wiki?curid=665995" title="Berghülen">
Berghülen

Berghülen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład wspólnoty administracyjnej Blaubeuren. Leży w Jurze Szwabskiej, ok. 20 km na północny zachód od Ulm.

</doc>
<doc id="665996" url="https://pl.wikipedia.org/wiki?curid=665996" title="Ryś (film 2007)">
Ryś (film 2007)

Ryś − polski film fabularny z 2007 w reżyserii Stanisława Tyma, trzecia część trylogii, na którą składają się również filmy "Miś" (1980) i "Rozmowy kontrolowane" (1991).
Zdjęcia realizowano od 28 sierpnia do 25 października 2006, plenery: Wigry (klasztor), Stańczyki (mosty w Stańczykach), okolice Jeleniewa, Suwałki, Warszawa.
Fabuła.
Prezes Klubu Sportowego „Tęcza” Ryszard Ochódzki (Stanisław Tym) otrzymuje przez pomyłkę list od szefa mafii Kredy (Marek Kondrat), z którego dowiaduje się, że jego liczne długi zostały wykupione przez Kredę i teraz musi mu oddać dwa i pół miliona euro. Asystentka prezesa Maria Wafel (Zofia Merle) przypomina mu, że może sprzedać ziemię na Suwalszczyźnie, którą niegdyś kupił za pieniądze klubu ("Rozmowy kontrolowane"), wigierskiemu proboszczowi, księdzu Pudrowi (Krzysztof Globisz). Ten jednak, niezainteresowany kupnem, pomaga mu zorganizować szwindel bankowy do spółki z prezesem banku – Koziczkiem (Janusz Rewiński). Uciekając z forsą, Ochódzki niespodziewanie spotyka jedną ze swoich dawnych juniorek (Anna Korcz), która zaprasza go do siebie pod nieobecność męża. Okazuje się, że jest to – ósma już – żona kapitana Zygmunta Molibdena (Krzysztof Kowalewski), obecnie policjanta. W domu Molibdenów ukrywa pieniądze. Wkrótce Molibden proponuje mu, aby został posłem mniejszości litewskiej, gdyż przypadkowo odkrywa, że Ryś mówi po litewsku. Na jego trop wpada płatny zabójca Dukan (Eryk Lubos). Ochódzki wciąż próbuje odzyskać pozostawioną w domu Molibdenów gotówkę.

</doc>
<doc id="665997" url="https://pl.wikipedia.org/wiki?curid=665997" title="Berghulen">
Berghulen



</doc>
<doc id="666000" url="https://pl.wikipedia.org/wiki?curid=666000" title="Berghuelen">
Berghuelen



</doc>
<doc id="666003" url="https://pl.wikipedia.org/wiki?curid=666003" title="Sejmik relacyjny">
Sejmik relacyjny

Sejmik relacyjny – jeden z rodzajów sejmików "partykularnych" w I Rzeczypospolitej, pełniący funkcje samorządowe i dzielnicowe. Sejmik zbierał się zawsze po obradach sejmowych sejmu walnego, w celu przeprowadzenia dyskusji i zdania relacji przez posłów z obrad sejmowych. Obradom sejmiku przewodniczył marszałek wybierany z grona szlachty. Poseł, który działał sprzecznie z instrukcją sejmiku elekcyjnego, nie był karany – jedyną konsekwencją było niewybieranie go następnym razem. Niektóre postanowienia sejmu walnego wymagały zatwierdzenia przez sejmik. W przypadku odmowy, król zwracał się z prośbą do opornego sejmiku, by ten jednak zatwierdził rozpatrywaną ustawę.

</doc>
<doc id="666007" url="https://pl.wikipedia.org/wiki?curid=666007" title="Heliogram">
Heliogram

Heliogram – to fotografia wykonana bez użycia aparatu fotograficznego. Otrzymuje się go przez umieszczenie płaskiego przedmiotu na papierze fotograficznym lub błonie fotograficznej, a następnie naświetleniu. Do tego celu zwykle wykorzystuje się powiększalnik.

</doc>
<doc id="666008" url="https://pl.wikipedia.org/wiki?curid=666008" title="Zbigniew Szałajda">
Zbigniew Szałajda

Zbigniew Karol Szałajda (ur. 11 maja 1934 w Wilnie) – polski inżynier hutnik i polityk. minister hutnictwa (1980–1981), minister hutnictwa i przemysłu maszynowego (1981–1982) oraz wiceprezes Rady Ministrów (1982–1988).
Życiorys.
Syn Jana i Gizeli. W 1956 uzyskał tytuł zawodowy magistra inżyniera mechanika na Wydziale Mechanicznym Politechniki Śląskiej. Po ukończeniu studiów pracował w hutach „Florian” (1956–67), im. F. Dzierżyńskiego (1967–70), po czym został dyrektorem naczelnym hut „Kościuszko”) (1970–74) i „Katowice” (1974–1980).
20 kwietnia 1960 został przyjęty do Polskiej Zjednoczonej Partii Robotniczej. Należał do egzekutyw oddziałowych organizacji partyjnych, jak również zakładowych i wojewódzkiej w Katowicach, wchodził również w skład plenum komitetu miejskiego w Chorzowie i Świętochłowicach. Od 8 października 1980 do 3 lipca 1981 był ministrem hutnictwa w rządzie Józefa Pińkowskiego i Wojciecha Jaruzelskiego, od 10 lipca 1981 do 9 października 1982 ministrem hutnictwa i przemysłu maszynowego. Po złożeniu teki ministerialnej został wicepremierem, funkcję tę pełnił następnie w rządzie Zbigniewa Messnera. W 1986 stanął na czele specjalnej kryzysowej komisji rządowej, powołanej w związku z katastrofą w Czarnobylu. W 1987 przewodniczył specjalnej komisji rządowej powołanej do zbadania katastrofy samolotu pasażerskiego IŁ-62M SP-LBG, rozbitego w Lesie Kabackim 9 maja 1987. W latach 1984–1988 był przewodniczącym Komitetu do Spraw Nauki i Postępu Technicznego przy Radzie Ministrów.
W latach 1986–1990 był członkiem Komitetu Centralnego PZPR. W 1983 wybrany w skład Zarządu Głównego Towarzystwa Przyjaźni Polsko-Radzieckiej. Od 1989 do 1991 pełnił funkcję zastępcy Stałego Przedstawiciela PRL w Radzie Wzajemnej Pomocy Gospodarczej w Moskwie, z tytułem ambasadora ad personam.
Po 1990 pracował w sektorze prywatnym. Od czerwca 2003 był przewodniczącym Rady Nadzorczej Stalexport Centrostal Warszawa S.A., a od stycznia 2004 członkiem Rady Nadzorczej Stalexport S.A. W tym czasie pełnił również funkcję przewodniczącego Rady Nadzorczej spółki Biproferm Sp. z o.o. (Biuro Projektów i Generalnego Wykonawstwa).

</doc>
<doc id="666013" url="https://pl.wikipedia.org/wiki?curid=666013" title="Autostrada A8 (Belgia)">
Autostrada A8 (Belgia)

Autostrada A8 (fla. "Autosnelweg A8", fra. "Autoroute A8") - autostrada w Belgii w ciągu trasy europejskiej E429. Jej fragment przy granicy francuskiej pokrywa się z trasą E42.
Autostrada łączy położone pod Brukselą Halle z miastem Tournai i granicą Francji w pobliżu Lille. 

</doc>
<doc id="666022" url="https://pl.wikipedia.org/wiki?curid=666022" title="A27">
A27



</doc>
<doc id="666029" url="https://pl.wikipedia.org/wiki?curid=666029" title="Alkohol propargilowy">
Alkohol propargilowy

Alkohol propargilowy, – organiczny związek chemiczny z grupy alkoholi nienasyconych, najprostszy alkohol z potrójnym wiązaniem. Ulega charakterystycznym reakcjom zarówno grupy alkoholowej, jak i wiązania potrójnego. Jeśli acetylenowy atom wodoru zostanie podstawiony metalem, to tworzą się wówczas trudno rozpuszczalne w wodzie, wybuchowe sole.
Na skalę przemysłową uzyskiwany jest jako produkt uboczny syntezy butynodiolu () w wyniku addycji formaldehydu do acetylenu w obecności jako katalizatora:
Można go też otrzymać w reakcji eliminacji HCl z 3-chloroprop-2-en-1-olu:
Powstaje także, jednak z niskimi wydajnościami, m.in. w reakcjach paraformaldehydu z acetylenkiem sodu () w ciekłym amoniaku oraz podczas eliminacji HCl z 2-chloroprop-2-en-1-olu ().

</doc>
<doc id="666030" url="https://pl.wikipedia.org/wiki?curid=666030" title="Tatra T5B6">
Tatra T5B6

Tatra T5B6 – typ prototypowego tramwaju wyprodukowanego w dwóch egzemplarzach w roku 1976 w zakładach ČKD w Pradze w Czechosłowacji.
Konstrukcja.
Tramwaj T5 był pierwszą konstrukcją praskich zakładów, która odchodziła od stosowanej w poprzednich seriach (T1, T2, T3, T4) specyfikacji wozów PCC. T5B6 to jednoczłonowy, jednokierunkowy tramwaj, wyposażony w troje harmonijkowych drzwi. Pudło osadzone jest na dwóch dwuosiowych wózkach pędnych. Silnik wyposażono w układ tyrystorowy "TV2". Wóz nie posiada niskiej podłogi. Wewnątrz ustawiono pikowe siedzenia w układzie 2+1.
Eksploatacja.
Wyprodukowano dwa prototypy w roku 1976. Testowane były początkowo w Pradze pod nr. 8009 i 8010, a następnie ze względu na dużą szerokość wagonów testowanie przeniesiono do Mostu i Litvínova. W 1978 r. wozy przetransportowano do Tweru w ówczesnym ZSRR, ale ze względu na dużą awaryjność wróciły do Mostu, gdzie pod numerami taborowymi 272 i 273 eksploatowane były do roku 1990, kiedy zostały wycofane. W 1996 r. z okazji jubileuszu 95 lat tramwajów w Moście wagon nr 273 odrestaurowano i przekwalifikowano na historyczny, a 272 zlikwidowano, przeznaczając niektóre elementy wyposażenia na potrzeby wozu 273. Wagon historyczny uczestniczy w przejazdach okolicznościowych.

</doc>
<doc id="666034" url="https://pl.wikipedia.org/wiki?curid=666034" title="Demerara (cukier)">
Demerara (cukier)

Demerara – rodzaj brązowego, nierafinowanego cukru z trzciny cukrowej. Jego jaśniejszy, złoty odcień wynika z procesu technologicznego produkcji, to jest poddaniu półproduktu wirowaniu w celu usunięcia z niego części nieskrystalizowanego soku (melasy) zawierającego zanieczyszczenia. Jego nazwa pochodzi od Demerary, dawnej kolonii holenderskiej w obecnej Gujanie, w której rozpoczęto jego produkcję.
Ma charakterystyczny, karmelowy posmak oraz większą wilgotność od innych rodzajów cukru. Zarówno kolor, jak i smak demerara zawdzięcza zawartości melasy.
Stosowany do słodzenia kawy, wypieków, deserów na zimno, jako glazura do mięs oraz składnik sosów i dressingów.

</doc>
<doc id="666041" url="https://pl.wikipedia.org/wiki?curid=666041" title="RTCN Kraków Chorągwica">
RTCN Kraków Chorągwica

RTCN Kraków / Chorągwica – Radiowo-Telewizyjne Centrum Nadawcze dla Krakowa i okolic zlokalizowane we wsi Mietniów w pobliżu Wieliczki.
Maszt ten jest najwyższym obiektem budowlanym na terenie województwa małopolskiego.
Zasięg obiektu nadawczego obejmuje większość województwa małopolskiego oraz południową część woj. świętokrzyskiego.
Historia.
Plany budowy telewizyjnego ośrodka nadawczego w Krakowie sięgają lat pięćdziesiątych ubiegłego stulecia. Prace rozpoczęły się w drugiej połowie 1961 roku. Według wstępnych planów miały trwać 30 miesięcy, jednak w wyniku dużego nacisku opinii publicznej udało się je ukończyć po 14 miesiącach. Montaż mierzącego 286 metrów masztu zajął Mostostalowi Zabrze nieco ponad trzy miesiące – od 7 czerwca do 15 września 1962 roku. Początkowo odbywał się za pomocą dźwigu, a po osiągnięciu 40 metrów za pomocą tzw. dźwigu pełzającego. Za budowę całego obiektu odpowiadało Krakowskie Przedsiębiorstwo Budowy Elektrowni i Przemysłu.
Oficjalne otwarcie ośrodka nastąpiło 22 grudnia 1962 roku o godzinie 12:00. Blisko rok później – 25 października 1963 roku – miała miejsce pierwsza emisja radiowa z obiektu. Łączny koszt budowy to blisko 50 milionów złotych.
W roku 1989 Chorągwica jako pierwsza telewizyjna stacja nadawcza w Polsce rozpoczęła retransmisję zachodniego programu telewizyjnego – był to włoski publiczny kanał Rai Uno, zaś w roku 1990 podjęła emisję pierwszego polskiego komercyjnego programu radiowego – Radia Małopolska Fun. Do dziś, w pobliżu masztu stoi antena satelitarna, która służyła do retransmitowania programu francuskiego radia Fun na antenie RMF.
Transmitowane programy.
Programy telewizyjne - cyfrowe.
3 czerwca 2020 w ramach uwalniania częstotliwości telewizyjnych w górnym paśmie UHF pod internet bezprzewodowy, nastąpiło przełączenie MUX-3 z częstotliwości 706 MHz (kanał 50), na docelową częstotliwość 482 MHz (kanał 22). Moce nadajników pozostały bez zmian.
Nienadawane programy telewizyjne.
Wyłączone programy telewizyjne – cyfrowe.
Programy naziemnej telewizji cyfrowej wyłączone 23 maja 2022 r.
Wyłączone programy telewizyjne – analogowe.
Programy telewizji analogowej wyłączone 20 maja 2013 r.

</doc>
<doc id="666043" url="https://pl.wikipedia.org/wiki?curid=666043" title="Sejmik elekcyjny">
Sejmik elekcyjny

Sejmik elekcyjny – sejmik zajmujący się wyborem kandydatów na urzędy ziemskie. Nie należy go mylić z sejmikiem przedsejmowym.
Inne sejmiki partykularne w okresie I Rzeczypospolitej:

</doc>
<doc id="666054" url="https://pl.wikipedia.org/wiki?curid=666054" title="Lista klanów szkockich">
Lista klanów szkockich

Lista klanów szkockich – lista zawiera prócz faktycznych klanów – w większości góralskich, także nazwiska wielkich rodów i rodzin, głównie z nizin (Lowlands), które przyjęły współcześnie tradycyjne formy i atrybuty klanowe. Renesans szkockiego poczucia tożsamości narodowej i atrakcyjność zewnętrznych atrybutów klanowych sprawiają, że powstają wciąż nowe, wzorowane na klanach, organizacje rodzinne. Rejestrowane są nowe wzory tartanów. Wiele mniejszych rodów czy nawet poszczególnych rodzin, bez większego znaczenia historycznego ma zarejestrowane w szkockiej heroldii swoje tartany, godła czy herby. Dlatego ta lista nie jest kompletna, zawiera najważniejsze klany i rody.
Niektóre wymienione klany były pierwotnie gałęziami wielkich klanów, z czasem uzyskały samodzielność, zazwyczaj zachowując tradycje dawnej przynależności.
Jako godło podane są najpopularniejsze wzory godeł klanowych (ang. – "Crest, Clan Badge"), tworzonych z klejnotu herbu rodowego naczelnika, otoczonego pasem rycerskim z wypisaną dewizą klanu, rzadziej zawołaniem bojowym. W niektórych przypadkach, z braku takiego godła zostały umieszczone zamiast godeł – herby naczelników klanów.
Podane wzory tartanów są tylko przykładowe, i pokazują podstawowy tartan danego klanu, ponieważ większość starych klanów posiada wiele wzorów na różne okazje.
Jako zawołania starano się podać klanowe zawołanie wojenne, niekiedy podana jest dewiza klanowa.
Wyróżnione zostały kolorami:

</doc>
<doc id="666055" url="https://pl.wikipedia.org/wiki?curid=666055" title="Kabalistyka">
Kabalistyka



</doc>
<doc id="666058" url="https://pl.wikipedia.org/wiki?curid=666058" title="Synagoga Poppera w Pradze">
Synagoga Poppera w Pradze

Synagoga Poppera w Pradze () – założona przed 1702 rokiem, jako skromna modlitewnia, w stylu późnego baroku. Sąsiadowała ze Starym Cmentarzem Żydowskim. Została rozebrana na przełomie XIX i XX wieku, podczas wielkiej przebudowy Josefova.

</doc>
<doc id="666061" url="https://pl.wikipedia.org/wiki?curid=666061" title="NGC 4254">
NGC 4254



</doc>
<doc id="666063" url="https://pl.wikipedia.org/wiki?curid=666063" title="NGC 4579">
NGC 4579



</doc>
<doc id="666065" url="https://pl.wikipedia.org/wiki?curid=666065" title="Andrij Małyszko">
Andrij Małyszko

Andrij Małyszko ukr. Андрiй Самійловuч Малuшко, ros. Андре́й Само́йлович (Самуи́лович) Малы́шко (ur. 14 listopada 1912, według kalendarza juliańskiego 1 listopada, we wsi Obuchów, zm. 17 lutego 1970 w Kijowie) – ukraiński poeta, tłumacz i dziennikarz.
Życiorys.
Urodził się we wsi Obuchów na Kijowszczyźnie w wielodzietnej rodzinie szewca. W 1927 r. wyjechał do technikum medycznego w Kijowie. Po ukończeniu w 1932 r. Państwowego Instytutu Narodowego na kierunku literackim do 1934 pracował jako nauczyciel w miejscowości Owrucz. W latach 1934–1935 służył w Armii Czerwonej. Od 1936 do 1939 redagował dział literacki gazety "Komsomolec Ukrainy", następnie do 1941 w "Młody bolszewik". Podczas wojny był członkiem redakcji frontowych gazet "Красная Армия" ("Krasnaja Armija"), "За честь Батьківщини" ("Za czest’ Bat’kiwsciny"), "За Радянську Україну" ("Za radjanśku Ukrajinu"). W latach 1945–1947 zatrudniony w czasopiśmie "Днiпро". Nie zagrzał tam długo miejsca i przeprowadził się do Kijowa.
We wczesnym etapie w twórczości Małyszko rysował się wyraźny wpływ rewolucyjnej romantyki, wiary w historyczną sprawiedliwość głoszoną przez bolszewików oraz nadziei na całkowitą przebudowę świata na nową komunistyczną modłę. W bardziej realistycznej konwencji napisane są późniejsze wiersze dotyczące codzienności wojny, w których nie ma już patetyczności, lecz uwaga skupia się na nieludzkich warunkach w jakich przychodzi żyć żołnierzowi i znieczulicy na ludzkie cierpienie.
W ciągu swojego życia poeta wydał prawie 40 tomików poezji. Małyszko w literaturze ukraińskiej pozostał jako autor liryki śpiewanej, a jego pieśni weszły do kanonu pieśni narodowej. Wszystkie pieśni odznaczają się ogromnym wyczuciem melodyjnym. Każda nacechowana jest głęboką lirycznością, przepojona miłością rodzinnego kraju i zachwytem nad urokami jego przyrody. Małyszko w krytyczno-literackim, programowym wystąpieniu "Dumka pro poezyju" ("Думка про поезию") cytuje słowa Niekrasowa: "Kwintesencją poezji jest synteza". Słowa te stanowią credo jego własnej twórczości, bowiem potrafił w mistrzowski sposób uczucia ubrać w słowa i przez to osiągać polifoniczną jedność świata.
Został odznaczony m.in. dwukrotnie Orderem Lenina oraz Orderem Czerwonego Sztandaru. Dwukrotny laureat Nagrody Stalinowskiej (1947 za "Прметей" i "Лирика", 1951 za "За синим морем") i Nagrody Państwowej ZSRR (1969 za "Дорога під яворами"). W 1964 otrzymał Państwową Nagrodę im. T. Szewczenki.
Twórczość.
Lata 1935-1940.
Tomiki wierszy:
Poematy:

</doc>
<doc id="666068" url="https://pl.wikipedia.org/wiki?curid=666068" title="Włodzimierz Oliwa">
Włodzimierz Oliwa

Włodzimierz Józef Oliwa (ur. 17 listopada 1924 w Sułkowicach, zm. 5 czerwca 1989 w Warszawie) – generał broni Wojska Polskiego. Minister administracji, gospodarki terenowej i ochrony środowiska (1983), minister administracji i gospodarki przestrzennej (1983–1985). Poseł na Sejm PRL VII i VIII kadencji (1976–1985).
Życiorys.
Służba wojskowa.
Syn Stanisława (kowala) i Salomei z domu Galas. W latach 1931–1938 uczęszczał do Publicznej Szkoły Powszechnej w Sułkowicach, a następnie do 1941 uczył się w Szkole Mechanicznej zdobywając zawód mechanika ślusarskiego. W latach 1941–1944 pracował jako ślusarz narzędziowy w niemieckiej Fabryce Wyrobów Emaliowanych w Krakowie. W marcu 1945 jako ochotnik wstąpił do Wojska Polskiego i skierowany został do Oficerskiej Szkoły Piechoty Nr 1 w Krakowie. Ukończył ja w sierpniu 1946. Po promocji pozostał w szkole awansując na dowódcę plutonu, a w 1948 na dowódcę kompanii. W latach 1950–1953 był sekretarzem Komitetu Partyjnego Oficerskiej Szkoły Broni Pancernej w Poznaniu. W 1953 został wyznaczony na stanowisko szefa Wydziału Politycznego – zastępcy dowódcy 11 Dywizji Zmechanizowanej do spraw politycznych w Żaganiu. Od sierpnia 1954 do listopada 1955 przebywał na Kursie Doskonalenia Oficerów przy Akademii Wojskowo-Politycznej im. Włodzimierza Lenina w Moskwie. W 1955, po ukończeniu kursu, objął stanowisko zastępcy dowódcy 1 Korpusu Armijnego do spraw politycznych w Wałczu. W listopadzie 1956 został szefem Wydziału III Kadrowego w Zarządzie Politycznym Śląskiego Okręgu Wojskowego we Wrocławiu. W maju 1957 został zastępcą komendanta Wojewódzkiego Komitetu Wojskowego w Katowicach. W lipcu 1957 powrócił do Wrocławia na stanowisko zastępcy sekretarza Komitetu PZPR Śląskiego Okręgu Wojskowego. W 1958 uzyskał maturę w Gimnazjum Ogólnokształcącym we Wrocławiu. W kwietniu 1959 został wyznaczony na stanowisko zastępcy dowódcy 3 Korpusu Obrony Przeciwlotniczej Obszaru Kraju do spraw politycznych we Wrocławiu, a w lipcu 1960 został szefem Zarządu I Organizacyjnego Głównego Zarządu Politycznego WP w Warszawie. Na tym stanowisku na mocy uchwały Rady Państwa PRL z 1 października 1963 roku awansował na stopień wojskowy generała brygady. Akt nominacyjny wręczył mu 9 października 1963 w Belwederze przewodniczący Rady Państwa PRL Aleksander Zawadzki. W latach 1963–1965 był słuchaczem Akademii Sztabu Generalnego Sił Zbrojnych ZSRR im. marszałka Klimienta Woroszyłowa w Moskwie. 
Po powrocie do kraju został szefem Zarządu II Sztabu Generalnego WP, czyli szefem wywiadu wojskowego. Z funkcji szefa Zarządu II został usunięty w 1971 w związku z ucieczką na zachód oficera Zarządu II podpułkownika Kazimierza Stefańskiego. Na stanowisku szefa Zarządu II Włodzimierza Oliwę zastąpił płk Bolesław Szczepaniak.
Od lipca 1971 do października 1972 był dowódcą 1 Warszawskiej Dywizji Zmechanizowanej im. Tadeusza Kościuszki. Podczas jego dowodzenia dywizja zdobyła tytuł "Przodującego Związku Taktycznego w Siłach Zbrojnych". Od października 1972 do 1983 dowodził Warszawskim Okręgiem Wojskowym. 29 września 1973 na mocy uchwały Rady Państwa awansowany do stopnia generała dywizji. Akt nominacyjny otrzymał 10 października 1973 w Belwederze z rąk I sekretarza Komitetu Centralnego PZPR Edwarda Gierka. Od kwietnia do czerwca 1976 ukończył Kurs Przeszkolenia Szczebla Operacyjno-Strategicznego dla kierowniczej kadry WP w Akademii Sztabu Generalnego Sił Zbrojnych ZSRR im. marszałka Klimienta Woroszyłowa w Moskwie. W latach 1981–1983 był członkiem Wojskowej Rady Ocalenia Narodowego.
Od 23 marca 1983 do 1 sierpnia 1983 był ministrem administracji, gospodarki terenowej i ochrony środowiska, a następnie do 12 listopada 1985 ministrem administracji i gospodarki przestrzennej w rządzie Wojciecha Jaruzelskiego. W latach 1985–1989 był wiceministrem obrony narodowej – głównym kwatermistrzem WP. Na tym stanowisku 3 października 1986 awansowany uchwałą Rady Państwa na generała broni. Nominację wręczył mu 10 października 1986 w Belwederze przewodniczący Rady Państwa PRL gen. armii Wojciech Jaruzelski. Był także przewodniczącym Komisji MON ds. Ochrony Środowiska i Ekologii Człowieka.
W latach 1986–1988 członek prezydium Społecznego Komitetu Odnowy Starego Miasta Zamościa. Od 25 kwietnia 1989 do 5 czerwca 1989 pełnił funkcję prezesa CWKS Legia Warszawa. Był również członkiem Prezydium Rady Głównej Przyjaciół Harcerstwa.
Działalność polityczna.
W 1947 został członkiem PPR. Od 1948 członek PZPR (pełnił m.in. funkcję sekretarza POP w latach 1949–1950). Był posłem na Sejm PRL VII i VIII kadencji z ramienia PZPR. Był delegatem na VIII (luty 1980), IX (lipiec 1981) i X (lipiec 1986) Zjazd PZPR. 
Zmarł nagle 5 czerwca 1989. 
Pochowany został 14 czerwca 1989 na Cmentarzu Wojskowym na Powązkach w Warszawie (kwatera A4-tuje-15). W pogrzebie uczestniczył I sekretarz KC PZPR, Zwierzchnik Sił Zbrojnych PRL gen. armii Wojciech Jaruzelski. Mowy pogrzebowe wygłosili: w imieniu Wojska Polskiego – minister obrony narodowej gen. armii Florian Siwicki, w imieniu współtowarzyszy służby – zastępca Głównego Kwatermistrza WP gen. bryg. Zdzisław Graczyk.
Awanse.
W trakcie wieloletniej służby w ludowym Wojsku Polskim otrzymywał awanse na kolejne stopnie wojskowe:
Życie prywatne.
Mieszkał w Warszawie. Od 1950 żonaty ze Stanisławą z domu Adamską (1926–2004), z zawodu rachmistrzem. Miał syna i córkę.

</doc>
<doc id="666072" url="https://pl.wikipedia.org/wiki?curid=666072" title="Organizm jednokomórkowy">
Organizm jednokomórkowy

Organizm jednokomórkowy – organizm składający się z tylko jednej komórki. Podstawowe funkcje życiowe, tj. rozmnażanie, odżywianie, wydzielanie, wydalanie, oddychanie, a także transport i ruch, pełnią w tych organizmach specjalne struktury, znajdujące się wewnątrz komórki. Do organizmów jednokomórkowych należą:
Komórczaki i kolonie można uznać za formy przejściowe między jedno- i wielokomórkowością.
Wirusy, które stoją na granicy materii ożywionej i nieożywionej, w ogóle nie są zbudowane z komórek.
Ewolucyjny proces łączenia się organizmów jednokomórkowych i powstawania organizmów wielokomórkowych to celularyzacja.

</doc>
<doc id="666075" url="https://pl.wikipedia.org/wiki?curid=666075" title="Rejon buski">
Rejon buski

Rejon buski – jednostka administracyjna Ukrainy, w składzie obwodu lwowskiego.
Głównym miastem jest Busk. Rejon utworzony 8 września 1966. Powierzchnia rejonu wynosi 856 km2.
Według spisu powszechnego z roku 2001 wynika, że w rejonie żyło 50 900 ludzi, w tym 300 Rosjan (0,6%) i 100 (0,2%) Polaków.

</doc>
<doc id="666078" url="https://pl.wikipedia.org/wiki?curid=666078" title="Wyspy Egejskie">
Wyspy Egejskie

Wyspy Egejskie (gr. "Νησιά Αιγαίου", tur: "Ege Adaları)" – ogólna nazwa wysp położonych na Morzu Egejskim. Ich łączna powierzchnia (wraz z nieuwzględnianymi przez niektóre źródła wyspami) to około 9,1 tys. km². Wyspy te dzielą się na kilka archipelagów:
oraz kilka innych wysp i wysepek nie tworzących archipelagów.
Większość wysp Morza Egejskiego należy do Grecji. Dwie zamieszkałe wyspy – Imroz i Bozca oraz drobne niezamieszkałe wysepki u wybrzeży Azji Mniejszej należą do Turcji. Zdecydowana większość terytorium greckich Wysp Egejskich jest częścią jednego z dwóch regionów administracyjnych: Wyspy Egejskie Północne i Wyspy Egejskie Południowe. Oprócz tego Wyspy Sarońskie przynależą do regionu Attyka, Eubea do regionu Grecja Środkowa, zaś Kreta i jej wyspy przybrzeżne stanowią samodzielny region.
Gospodarka opiera się na turystyce, a także na rolnictwie: uprawa m.in. winorośli, oliwek, drzew cytrusowych, hodowla owiec i kóz. Na wyspach znaczenie ma też górnictwo, m.in.: boksytów, marmurów, rud antymonu, chromu, żelaza i manganu.

</doc>
<doc id="666080" url="https://pl.wikipedia.org/wiki?curid=666080" title="Rejon drohobycki (1940–2020)">
Rejon drohobycki (1940–2020)

Rejon drohobycki – jednostka administracyjna Ukrainy, w składzie obwodu lwowskiego.
Głównym miastem jest Drohobycz. Rejon został utworzony 4 grudnia 1959, po likwidacji obwodu drohobyckiego. Powierzchnia rejonu wynosi 1217 km².
Według spisu powszechnego z roku 2001 wynika, że w rejonie żyło 76 300 ludzi, w tym 200 Rosjan (0,3%) i 300 (0,4%) Polaków.
Na obszarze rejonu znajduje się wydzielone miasto Truskawiec.

</doc>
<doc id="666081" url="https://pl.wikipedia.org/wiki?curid=666081" title="Egejskie Wyspy">
Egejskie Wyspy



</doc>
<doc id="666082" url="https://pl.wikipedia.org/wiki?curid=666082" title="Rejon gródecki (obwód lwowski)">
Rejon gródecki (obwód lwowski)

Rejon gródecki – jednostka administracyjna Ukrainy, w składzie obwodu lwowskiego.
Głównym miastem jest Gródek (Horodok, dawniej: Gródek Jagielloński). Rejon został utworzony 1939, powierzchnia rejonu wynosi 727 km2.
Według ukraińskiego spisu powszechnego z roku 2001 wynika, że w rejonie żyło 74 000 ludzi, w tym 700 Rosjan (0,9%) i 300 (0,4%) Polaków.

</doc>
<doc id="666084" url="https://pl.wikipedia.org/wiki?curid=666084" title="Wyspy Morza Egejskiego">
Wyspy Morza Egejskiego



</doc>
<doc id="666086" url="https://pl.wikipedia.org/wiki?curid=666086" title="Rejon jaworowski">
Rejon jaworowski

Rejon jaworiwski – jednostka administracyjna Ukrainy, w składzie obwodu lwowskiego. Głównym miastem jest Jaworów.
Historia.
W 1563 roku w Jaworowie zostało utworzone starostwo. W 1569 roku Jaworów otrzymał prawo magdeburskie. W 1772 roku tereny te w wyniku I rozbioru Polski zajęte przez Austriaków, weszły w skład Galicji. W 1855 roku utworzono sądowy powiat jaworowski, który wchodził w skład cyrkułu przemyskiego. W 1867 roku z części powiatu jaworowskiego utworzono powiat krakowiecki.
W 1869 roku na terenie powiatu było 61 007 mieszkańców.
W 1920 roku w II Rzeczypospolitej powiat wszedł w skład województwa lwowskiego. 17 września 1939 roku tereny te zostały zajęte przez Armię Czerwoną.
17 stycznia 1940 roku został utworzony rejon jaworowski, wchodzący w skład obwodu lwowskiego. 13 lutego 1940 roku Rada Komisarzy Ludowych USRR podjęła decyzję o utworzeniu "jaworowskiego poligonu wojskowego". Wówczas wysiedlono: 4 wsie z rejonu janiwskiego, 10 wsi z rejonu żółkiewskiego, 16 wsi z rejonu niemirowskiego. Wysiedlono 125 000 mieszkańców. Od czerwca 1941 do lipca 1944 roku tereny te były pod okupacją niemiecką.
17 lipca 2020 roku w wyniku decentralizacji do rejonu jaworowskiego przyłączono rejon mościski.
Podział administracyjny rejonu.
Rejon jaworowski od 2020 roku dzieli się na terytorialne hromady:

</doc>
<doc id="666087" url="https://pl.wikipedia.org/wiki?curid=666087" title="Beotuk">
Beotuk



</doc>
<doc id="666090" url="https://pl.wikipedia.org/wiki?curid=666090" title="Sztyletnicy">
Sztyletnicy

Sztyletnicy – zbrojna i dywersyjna organizacja utworzona przez polskie państwo podziemne w okresie powstania styczniowego.
Została powołana przez Komitet Centralny Narodowy – pełniący funkcję rządu powstańczego, do ochrony własnych urzędników, ministrów oraz struktur sądowych, wojskowych i administracyjnych powstania. Organizacja, na czele której stanął Ignacy Chmieleński – syn carskiego generała, składała się z sekcji żandarmerii stałej oraz sekcji żandarmerii tajnej.
Sztyletnicy z sekcji żandarmerii stałej chronili władze centralne w stolicy i na prowincji. Sztyletnicy z sekcji żandarmerii tajnej mieli za zadanie wykonywać wyroki śmierci na szpiegach, zdrajcach powstania oraz egzekwować wyroki orzeczone przez powstańcze sądy narodowe. Po przemianowaniu Komitetu Centralnego Narodowego na Rząd Narodowy organizację nazywano też Strażą Bezpieczeństwa, czyli powstańczym kontrwywiadem, a także V Oddziałem Żandarmerii (tzw. żandarmi wieszający).
Sztyletnicy w toku powstania rozszerzyli działalność zbrojną o akcje o charakterze zastraszającym, by w ten sposób złamać morale carskiej administracji, aparatu policyjnego i wojskowego. Stworzone przez przywódcę organizacji Ignacego Chmieleńskiego tzw. roty sieczne skierowały ostrze terroru w stronę najwyższych sfer rosyjskiej elity rządzącej w Królestwie Kongresowym. Warszawska organizacja sztyletników licząca 200 funkcjonariuszy i dowodzona przez naczelnika Emanuela Szafarczyka ("vel" Szafrańczyka) za pomocą tych specjalnych oddziałów uderzyła w centralne ogniwa rosyjskich władz. Sztyletnicy dokonali zamachów na naczelnika kancelarii tajnej w zarządzie oberpolicmajstra Warszawy Pawła Felknera, margrabiego Aleksandra Wielopolskiego, rosyjskiego namiestnika wielkiego księcia Konstantego, namiestnika Królestwa gen. Fiodora Berga, publicystę Józefa Aleksandra Miniszewskiego i generała carskiego Fiodora Fiodorowicza Trepowa.
Mimo że większość tych zamachów była nieudana, to liczbę ofiar sztyletników szacuje się na 1007 osób, w tym 951 śmiertelnych. W samej Warszawie przeprowadzili w latach 1862-1864 47 zamachów. Na obszarach prowincji posuwali się do pacyfikacji całych wsi, jeśli ich ludność sprzyjała Rosjanom (np. wieś Lipie). Sztyletnicy budzili głęboki strach pośród Rosjan, byli mistrzami kamuflażu używającymi w swych akcjach uniformów oficerów, urzędników, policjantów. Obmyślając swe akcje, nigdy nie powtarzali dwa razy tego samego planu.
Sztyletnicy zyskiwali w czasie powstania na znaczeniu politycznym, konsekwentnie wspierając obóz czerwonych. W czasie przewrotu czerwonych w maju 1863 roku przyczynili się do ich zwycięstwa, grożąc przywódcom białych śmiercią, a groźby swoje niejednokrotnie urzeczywistniali (zasztyletowano np. dr. Bertolda Hermaniego). Działalność sztyletników wpłynęła na kształtowanie się terroryzmu w Rosji na przełomie XIX i XX wieku.

</doc>
<doc id="666091" url="https://pl.wikipedia.org/wiki?curid=666091" title="Tatra T7B5">
Tatra T7B5

Tatra T7B5 – typ tramwaju produkowanego w latach 1988–1993 w zakładach ČKD w Pradze w Czechosłowacji.
Konstrukcja.
T7B5 to jednoczłonowy, jednokierunkowy tramwaj, wyposażony w troje drzwi, wywodzący się z wozu Tatra T6B5. Pudło osadzone jest na dwóch dwuosiowych wózkach napędowych. Silnik wyposażono w układ tyrystorowy "TV3", zamontowano także połówkowy pantograf. Wóz nie posiada niskiej podłogi. Wadą tego typu wagonu jest jego duża masa.
Prototypy.
Dwa prototypy wyprodukowane w 1988 r. były testowane początkowo w Pradze pod nr 0024 i 0025. Następnie wóz 0024 został odstawiony i ostatecznie złomowany w roku 2002, natomiast wagon 0025 został w 1991 r. przebudowany (wysokość 3450 mm, masa 19,8 ton) i sprzedany do Oslo w Norwegii, gdzie otrzymał oznaczenie SM91 i numer taborowy 200. W 1995 r. otrzymał nr 321 i eksploatowany był jako wóz wycieczkowy. W 1998 r. ze względu na brak części zamiennych został sprzedany do Göteborga w Szwecji, gdzie pod nr 100 i z oznaczeniem M30 eksploatowany jest jako wóz wycieczkowy do dziś. 
Kolejne dwa egzemplarze z 1988 r. testowane były w Moście i Litvínovie, skąd w 1989 r. zostały sprzedane do Moskwy, gdzie otrzymały numery 7001 i 7002 (od roku 1994 3321 i 3322) i rozpoczęto ich eksploatację liniową, zakończoną ostatecznie w 2004 r. W 1993 r. dostarczono do Moskwy kolejne 4 sztuki (numery 3323–3326).
Dostawy.
W latach 1988–1993 wyprodukowano 8 wagonów.

</doc>
<doc id="666094" url="https://pl.wikipedia.org/wiki?curid=666094" title="Rejon kamionecki (obwód lwowski)">
Rejon kamionecki (obwód lwowski)

Rejon kamionkobuski – jednostka administracyjna Ukrainy, w składzie obwodu lwowskiego.
Głównym miastem jest Kamionka Bużańska.
Według spisu powszechnego z roku 2001 wynika, że w rejonie żyło 61 800 ludzi, w tym 600 Rosjan (1%) i 100 (0,16%) Polaków.

</doc>
<doc id="666098" url="https://pl.wikipedia.org/wiki?curid=666098" title="Jabłonowice">
Jabłonowice

Jabłonowice (kaszb. "Jabłonòjce") – część wsi Kierzkowo w Polsce, położona w województwie pomorskim, w powiecie wejherowskim, w gminie Choczewo, na obszarze Pobrzeża Kaszubskiego. Jest ona częścią składową sołectwa Kierzkowo.
W latach 1975–1998 Jabłonowice administracyjnie należały do województwa gdańskiego.

</doc>
<doc id="666101" url="https://pl.wikipedia.org/wiki?curid=666101" title="Stefan Witczak">
Stefan Witczak

Ks. prałat Stefan Witczak "Kruszynka" (ur. 10 września 1948 w Żdżarach, zm. 8 października 2006 we Wrocławiu) – prezbiter katolicki, kanonik kapitularny "koleg. ex. num.", proboszcz parafii św. Jana Chrzciciela w Nowym Gierałtowie, działacz społeczny zajmujący się charytatywną działalnością na rzecz chorych i niepełnosprawnych, kapelan myśliwych i ochotniczych straży pożarnych, działacz opozycji solidarnościowej lat osiemdziesiątych.
Życiorys.
Urodził się w ubogiej wiejskiej rodzinie Antoniego Witczaka i Wandy z domu Krzemińskiej. Po ukończeniu Szkoły Podstawowej w Żdżarach wstąpił do Niższego Seminarium Duchownego w Częstochowie. Po uzyskaniu matury zdał do Wyższego Seminarium Duchownego we Wrocławiu. Nauki jednak nie podjął ze względu na powołanie do obowiązkowej zasadniczej służby wojskowej. W latach 1968-1970 służył w jednostkach wojskowych w Żaganiu i Trzebiatowie razem z grupą księży i kleryków. Kontynuował studia w Metropolitarnym Wyższym Seminarium Duchownym we Wrocławiu, które ukończył po sześciu latach z tytułem magistra, broniąc pracy z etyki religijnej.
Święcenia kapłańskie otrzymał 29 maja 1976 roku we Wrocławiu z rąk abpa Henryka Gulbinowicza. Mszę prymicyjną odprawił w rodzinnej wsi, w kościele pw. św. Bartłomieja. Pierwszym miejscem jego pracy duszpasterskiej była Parafia Niepokalanego Poczęcia NMP w Wałbrzychu. Pełnił tam funkcję wikariusza parafialnego i kapelana Wojewódzkiego Szpitala Specjalistycznego w Wałbrzychu (tzw. "górniczego"). Podjął tam starania o otwarcie kaplicy szpitalnej, czym naraził się ówczesnej służbie bezpieczeństwa.
W roku 1979 został przeniesiony do parafii w Stroniu Śląskim. Zajął się tam katechezą szkolną i duszpasterstwem w Wojewódzkim Szpitalu dla Nerwowo i Psychicznie Chorych. W latach 1986-1989 prowadził wikariat utworzony z odległych od siebie filialnych kościołów w okolicznych górskich wsiach: Bolesławów, Bielice, Stary i Nowy Gierałtów. W roku 1989 został proboszczem nowej parafii w Nowym Gierałtowie. Funkcję tę sprawował do końca życia. Przez cały okres prowadzenia probostwa pracował sam, bez pomocy wikariuszy i gospodyni. W dniu 17 czerwca 2006 na uroczystości 30-lecia kapłaństwa, nominowany został przez bpa Ignacego Deca do godności prałata: "kapelana honorowego Jego Świątobliwości Benedykta XVI". Tego samego dnia z rąk konsula generalnego Republiki Czeskiej Józefa Byrtusa otrzymał srebrny Medal Jana Masaryka oraz odznaczenie Semper Fidelis.
Odszedł po ciężkiej, kilkumiesięcznej chorobie w szpitalu we Wrocławiu. Mszę pogrzebową we wsi Nowy Gierałtów celebrowało 3 biskupów z udziałem ponad 120 księży. W ostatnim pożegnaniu wzięło udział 30 pocztów sztandarowych i ok. 3000 osób.
Działalność.
Angażował się w ratowanie zabytków sakralnych na terenie swojego wikariatu, samemu mieszkając przez 20 lat w spartańskich warunkach w dawnej przykościelnej kostnicy. Dzięki jego staraniom przeprowadzono gruntowne remonty i renowacje barokowych kościołów we wsiach Bolesławów, Bielice, Stary i Nowy Gierałtów. Podniósł z ruin kościół w Karpnie, w którym w 1995 powstało w górach leśne sanktuarium Matki Bożej od Zagubionych. Od tego czasu co roku odprawiał w nim msze hubertusowe oraz pasterki, na które nocą, przez śniegi przybywały tłumy.
W latach osiemdziesiątych wspierał działalność demokratycznej opozycji, m.in. działalność Solidarności Polsko-Czechosłowackiej. Brał udział w słynnej akcji przerzutu przez granicę w październiku 1989 roku w okolicach Bielic, Stanislava Devátego, sygnatariusza Karty 77, późniejszego szefa służby bezpieczeństwa Czech, ukrywając go przez krótki czas w kościele. Jako jeden z pierwszych, podjął się trudnego zadania pojednania polsko-niemieckiego na Ziemiach Odzyskanych, organizując już w latach 80. spotkania lokalnych społeczności z dawnymi, niemieckimi mieszkańcami tych terenów, m.in. na wspólnych mszach i modłach ekumenicznych, co w tamtych latach wymagało odwagi. Naraził się tym na szykany na łamach prasy inspirowane przez ówczesne władze i służbę bezpieczeństwa.
Pełnił rozliczne funkcje duszpasterskie, m.in. kapelana strażaków diecezji świdnickiej, kapelana leśników lasów dolnośląskich i myśliwych sudeckiej krainy łowów. Był duszpasterzem w środowisku Polonii francuskiej w La Machine i Solidarności Polsko-Czesko-Słowackiej. Przez kilkanaście lat wznosił od podstaw w Nowym Gierałtowie dom, który miał stać się otwartym domem spotkań dla kilku pokoleń i kilku narodowości.
W ostatnich latach życia, samemu będąc w złym stanie zdrowia, poświęcił się pracy charytatywnej – tworzył ośrodek wsparcia dla niepełnosprawnych, zakładał służbę maltańską. Organizował zajęcia sportowe i artystyczne dla dzieci i młodzieży we wsiach Doliny Górnej Białej Lądeckiej. Osobiście kwestował na rzecz niepełnosprawnych i sprowadzał z zagranicy sprzęt potrzebny chorym i inwalidom. Prowadzona przez niego wypożyczalnia rozdysponowała bezpłatnie wśród potrzebujących setki wózków inwalidzkich, łóżek dla obłożnie chorych i różnego rodzaju sprzętu rehabilitacyjnego.
Znany był częściej jako "Kruszynka", niż pod własnym nazwiskiem. Ceniony za niepospolitą skromność, bezinteresowność, niespożytą energię i poświęcenie, powszechnie znany i szanowany. W częstych opiniach i wspomnieniach określany jest jako "prawdziwy ksiądz". Wspierał opieką duszpasterską osoby w podeszłym wieku i schorowane. Prowadził obwoźną bibliotekę wiejską. Zajmował niepopularną w niektórych środowiskach księży postawę duchownego, który chrzcił dzieci z nieślubnych związków, udzielającego małżeństwa po latach parom żyjącym bez sakramentów.
Rozpoczął działalność misyjną w czeskich miejscowościach sąsiadujących z jego parafią. Podejmował wiele wysiłku w pozyskanie ambulansu medycznego, który mógłby obsługiwać oddalone od szpitala, górskie wsie w dolinie Białej Lądeckiej. Wielokrotnie w tym celu wyjeżdżał do Niemiec szukając sponsorów wśród Polonii i partnerów z Malteser Hilfsdienst e.V. Marzenie to pozostało niezrealizowane. Karetka przejęta przez noworudzkich maltańczyków trafiła do jednego ze szpitali w tym mieście.
Memoria.
Księdza Stefana Witczaka upamiętniała wystawa wspomnieniowa ze zgromadzonych po nim pamiątek, otwarta w dniach 8-14 października 2007 w Starym Gierałtowie przez Towarzystwo Doliny Białej Lądeckiej. W 2007 roku ks. Stefan Witczak został odznaczony pośmiertnie przez prezydenta RP Krzyżem Oficerskim Orderu Odrodzenia Polski.

</doc>
<doc id="666106" url="https://pl.wikipedia.org/wiki?curid=666106" title="Mini Cooper Classic">
Mini Cooper Classic



</doc>
<doc id="666118" url="https://pl.wikipedia.org/wiki?curid=666118" title="Błachówko">
Błachówko

Błachówko (nazwa oboczna Blachówko; jednak w kaszb. "Brachòwkò", w pol. Brachówko) – część wsi Kierzkowo w Polsce, położona w województwie pomorskim, w powiecie wejherowskim, w gminie Choczewo, na obszarze Pobrzeża Kaszubskiego. Jest ona częścią składową sołectwa Kierzkowo.
W latach 1975–1998 Błachówko administracyjnie należało do województwa gdańskiego.

</doc>
<doc id="666226" url="https://pl.wikipedia.org/wiki?curid=666226" title="Bajkit">
Bajkit

Bajkit () – wieś (ros. , trb. sieło) w azjatyckiej części Rosji, na środkowej Syberii, w rejonie ewenkijskim Kraju Krasnojarskiego (dawnym Ewenkijskim Okręgu Autonomicznym). Osada była ośrodkiem administracyjnym rejonu bajkickiego.
Bajkit powstał w 1927 r. Nazwa pochodzi z języka ewenkijskiego i oznacza „bogate miejsce”.
We wsi zamieszkuje 4 070 osób, tj. ok. 72% całej populacji rejonu zajmującego powierzchnię ponad 100 tys. km².
Obecnie w miejscowości trwa budowa zakładu przetwarzającego ropę naftową.

</doc>
<doc id="666239" url="https://pl.wikipedia.org/wiki?curid=666239" title="Pruitt-Igoe">
Pruitt-Igoe

Pruitt-Igoe – modernistyczne osiedle mieszkaniowe w St. Louis, zaprojektowane przez Minoru Yamasakiego zgodnie z ideałami Międzynarodowego Kongresu Architektury Nowoczesnej CIAM, zrealizowane w latach 1952–1955. Składało się z 10-piętrowych betonowych bloków z wielkiej płyty. Budynki charakteryzowały się małymi mieszkaniami z ciasnymi sypialniami. Pokoje były słabo doświetlone, ponieważ nie miały portfenetrów ani balkonów. Powierzchnia mieszkalna była nieco lepsza niż w okolicznych starych kamienicach, lecz wciąż znajdowała się dużo poniżej standardu architektury lat 50. XX wieku. Bloki miały klatki schodowe pozbawione okien oraz niefunkcjonalne windy, które zatrzymywały się tylko na co trzecim piętrze. Osiedle zostało uznane za złą wersję modernistycznego bloku marsylskiego Le Corbusiera.
Problemem osiedla po około dekadzie jego użytkowania stały się przestępczość, wandalizm i brak nowych chętnych do zamieszkania. Próby rewitalizacji osiedla okazały się nieopłacalne i zakończyły się niepowodzeniem. Wobec tego podjęto decyzję o jego likwidacji. 15 lipca 1972 osiedle Pruitt-Igoe zostało wysadzone w powietrze, datę tę uważa się za symboliczny koniec epoki CIAM. Proces wyburzania osiedla został uwieczniony w filmie Koyaanisqatsi.

</doc>
<doc id="666247" url="https://pl.wikipedia.org/wiki?curid=666247" title="Franjo Šoštarić">
Franjo Šoštarić

Franjo Šoštarić, (ur. 1 sierpnia 1919 w Zagrzebiu – zm. 27 sierpnia 1975 w Belgradzie), chorwacki piłkarz, występujący na pozycji bramkarza. Postrzegany jako jeden z najbardziej utalentowanych bramkarzy w historii chorwackiej piłki, którego talent z powodu choroby alkoholowej nie rozwinął się w pełni. Od roku 1934 występował w barwach HAŠK-a Zagrzeb, gdzie grał aż do roku 1939, kiedy to przeniósł się do zespołu Građanski Zagrzeb. Był tam jednak tylko dublerem słynnego bramkarza, Franjo Glasera. Od lutego 1946 do 1952 występował w serbskim Partizanie Belgrad. Karierę zakończył w roku 1953. W barwach Partizana Šoštarić wystąpił 228 razy, wraz z zespołem dwukrotnie w latach 1947 i 1949 zdobywał tytuł mistrza Jugosławii. W roku 1947 wraz z zespołem wywalczył Puchar Jugosławii.
Šoštarić jeden raz wystąpił w reprezentacji "B" (w roku 1950), zaliczył 18 występów w reprezentacji Jugosławii. W reprezentacji zadebiutował 11 października 1949 przeciwko Rumunii rozgrywanym w ramach Pucharu Bałkańskiego w Tiranie, przegranym przez Jugosławię 1:2. Ostatni, pożegnalny występ w reprezentacji Šoštarić zaliczył 7 września 1950 w meczu przeciwko Finlandii rozgrywanym w Helsinkach przegranym przez Jugosławię 2:3. Franjo Šoštarić wraz z reprezentacją uczestniczył w Igrzyskach Olimpijskich 1948 rozgrywanych w Londynie, gdzie reprezentacja Jugosławii wywalczyła srebrny medal.
Šoštarić zmarł 27 sierpnia 1975 w Belgradzie, w wyniku długoletniej choroby alkoholowej.

</doc>
<doc id="666248" url="https://pl.wikipedia.org/wiki?curid=666248" title="Court of Lord Lyon">
Court of Lord Lyon

The Court of Lord Lyon pot. Lyon Court (ang. "Trybunał Lorda Lwa") – urząd królewskiej heroldii Szkocji;
Na jego czele stoi Lord Lyon King of Arms (ang. "Lord Lew król herbowy"), Wielki Herold Szkocji. Lord Lyon pełni również funkcję herolda Orderu Ostu, najwyższego orderu Szkocji.
Urząd zajmuje się rejestracją nowych herbów, godeł, tartanów i flag
osób fizycznych i prawnych, przestrzeganie prawidłowego używania i przedstawiania istniejących, i nadzorowaniem ceremoniału uroczystości oficjalnych.
Działanie Lyon Court oraz szkockich heroldów regulowane było przez kolejne statuty wydane w latach 1592, 1669, 1672 i 1867, ten ostatni nadał im wszystkim status urzędników królewskich. Przed wydaniem statutu z 1867 r. oprócz króla herbowego powoływano 6 heroldów i 6 persewantów, od wydania tego aktu ich liczbę ograniczono do trzech w każdej z tych grup, pozwalając jednak na powoływanie w razie potrzeby ekstraordynaryjnych heroldów (obecnie dwóch) i persewantów (obecnie trzech). Wszyscy łącznie nazywani są Officers of Arms. W systemie szkockim heroldzi (poza królem herbowym) nie uczestniczą bezpośrednio w działaniu heroldii (Lyon Court), mają jednak prawo audiencji przed królem herbowym (co pozwala im reprezentować swoich klientów), przewodniczą wyborom wodzów klanów i pełnią funkcje reprezentacyjne. Wśród urzędników heroldii (Officers of the Lyon Court), po Lordzie Lyonie drugą rangę ma Lyon Clerk and Keeper of the Records (ang. "Lwi Urzędnik i Kustosz Archiwów"), także mianowany przez Koronę. Każdy wniosek o nadanie lub potwierdzenie herbu musi być złożony za jego pośrednictwem. Do urzędników statutowych należą też malarz heraldyczny, prokurator z prawem samodzielnego nakładania kar pieniężnych (Procurator-Fiscal) oraz Lyon Macer. Obowiązki tego ostatniego zbliżone są do woźnego sądowego i pedela: wzywa przed trybunał Lorda Lwa, dostarcza inne pisma procesowe, a kiedy Lord Lyon wykonuje władzę sądowniczą lub idzie w pochodzie, towarzyszy mu trzymając berło.
Obecnie (2022 r.) królem herbowym Szkocji jest dr Joseph John Morrow
Pozostali heroldzi (Officers of Arms):
Pozostali urzędnicy heroldii (Officers of the Lyon Court):
Zobacz też.
Herold,
Heroldia,
King of Arms,
Finlaggan Pursuivant

</doc>
<doc id="666249" url="https://pl.wikipedia.org/wiki?curid=666249" title="Franjo Sostarić">
Franjo Sostarić



</doc>
<doc id="666251" url="https://pl.wikipedia.org/wiki?curid=666251" title="Court of Lord Lyon King of Arms">
Court of Lord Lyon King of Arms



</doc>
<doc id="666252" url="https://pl.wikipedia.org/wiki?curid=666252" title="Heiligenberg">
Heiligenberg

Geografia:
Osoby:
Inne:

</doc>
<doc id="666253" url="https://pl.wikipedia.org/wiki?curid=666253" title="Musejon">
Musejon



</doc>
<doc id="666257" url="https://pl.wikipedia.org/wiki?curid=666257" title="Muzeum aleksandryjskie">
Muzeum aleksandryjskie



</doc>
<doc id="666286" url="https://pl.wikipedia.org/wiki?curid=666286" title="The Court of Lord Lyon King of Arms">
The Court of Lord Lyon King of Arms



</doc>
<doc id="666300" url="https://pl.wikipedia.org/wiki?curid=666300" title="Herolda Szkocji">
Herolda Szkocji



</doc>
<doc id="666313" url="https://pl.wikipedia.org/wiki?curid=666313" title="AGB">
AGB



</doc>
<doc id="666318" url="https://pl.wikipedia.org/wiki?curid=666318" title="AGB Polska">
AGB Polska



</doc>
<doc id="666320" url="https://pl.wikipedia.org/wiki?curid=666320" title="Heiligenberg (Badenia-Wirtembergia)">
Heiligenberg (Badenia-Wirtembergia)

Heiligenberg – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Bodensee-Oberschwaben, w powiecie Jezioro Bodeńskie, wchodzi w skład związku gmin Salem. Leży ok. 22 km na północny zachód od Friedrichshafen.

</doc>
<doc id="666321" url="https://pl.wikipedia.org/wiki?curid=666321" title="Błąd aktora-obserwatora">
Błąd aktora-obserwatora

Błąd aktora-obserwatora − jeden z błędów atrybucyjnych polegający na odmiennym interpretowaniu zjawisk wtedy, gdy się w nich uczestniczy, i wtedy, gdy się je tylko obserwuje. Jeśli jesteśmy podmiotem danego działania (aktorami), to zwykle tłumaczymy swoje zachowanie w kategoriach okoliczności (dokonujemy tzw. atrybucji sytuacyjnej). Gdy to samo zachowanie widzimy u innych ludzi (jesteśmy obserwatorami), dokonujemy atrybucji dyspozycyjnej, czyli poszukujemy przyczyn tego działania wewnątrz obserwowanej osoby.
Przykład: Gdy idę do kina, to idę dlatego, że jest właśnie interesujący film, na byle co nie chodzę (interesujący film – atrybucja sytuacyjna). Gdy widzę, że inni ludzie idą do kina, dochodzę do wniosku, że ludzie lubią się zabawić, dlatego chodzą do kina (atrybucja dyspozycyjna).

</doc>
<doc id="666323" url="https://pl.wikipedia.org/wiki?curid=666323" title="Handbike">
Handbike

Handbike – według dosłownego tłumaczenia z języka angielskiego – rower trójkołowy z napędem ręcznym przeznaczony dla osób niepełnosprawnych ze schorzeniem narządu ruchu.
Inne alternatywne nazwy handbike'a: handcycle, trójkołowy wózko-rower inwalidzki z napędem korbowym.
Taki rower jest najczęściej połączeniem wózka inwalidzkiego (tył) i roweru
(przód) — napędowo — skrętne koło.
Rzadko, choć spotykane jest rozwiązanie m.in. u jednego z czeskich producentów handbike'ów: dwa koła skrętne z przodu, a koło napędowe z tyłu.
W niektórych amerykańskich handbike'ach, można spotkać takie rozwiązanie: dwa duże koła w jednej osi jak w normalnym rowerze — a dwa małe kółeczka po boku dla wsparcia przy postoju.
Jarosław Rola - niepełnosprawny kolarz i narciarz (mono-ski) z Kamiennej Góry jest konstruktorem min. trójkołowego handbike`a górskiego, którego konstrukcja pozwala na zdobywanie górskich szczytów. Jego amortyzowany handbike był pierwszą taką konstrukcją i zapoczątkował rozwój handbike`ów górskich na świecie. Na swoim rowerze Jarosław Rola zdobywał między innymi szczyt Śnieżki i Kilimandżaro.
Szybkość takich ręcznych rowerów zależy od: 
Handbike'i mogą być wyposażone w silniki rowerowe spalinowe i elektryczne.
Warto wspomnieć, że taki pojazd nie tylko służy rehabilitacji czy sportowi osób niepełnosprawnych, ale jest także doskonałym środkiem lokomocji: zastępującym nogi, PKS, PKP i komunikację miejską.
W Europie popularny również wśród osób pełnosprawnych. Większość organizacji dopuszcza wspólną rywalizację. Wyjątkiem są imprezy pod przewodnictwem Międzynarodowego Komitetu Paraolimpijskiego IPC.
Cena takich pojazdów produkowanych przez polskich producentów waha się od 3000–18000 zł. 
W USA handbike'i można kupić już za 1500–2000 USD, problemem może być transport i płatność za zakupy za oceanem. 
W Polsce Państwowy Fundusz Rehabilitacji Osób Niepełnosprawnych częściowo dofinansowuje zakup takich wózko-rowerów,o ile średni miesięczny dochód nie przekracza:
Linki zewnętrzne.
European Handbike Circuit - przepisy EHC

</doc>
<doc id="666325" url="https://pl.wikipedia.org/wiki?curid=666325" title="Galaktyka Słonecznik">
Galaktyka Słonecznik

Galaktyka Słonecznik (Messier 63, M63, NGC 5055) – galaktyka spiralna w gwiazdozbiorze Psów Gończych. Odkrył ją Pierre Méchain 14 czerwca 1779 roku, był to pierwszy odkryty przez niego tego typu obiekt. Tego samego dnia M63 znalazła się w katalogu Messiera. William Parsons wymienia M63 jako jedną z 14 „spiralnych mgławic” odkrytych do 1850.
Galaktyka Słonecznik należy do tej samej grupy co położona 6° na północ galaktyka M51.
W ramionach spiralnych Galaktyki Słonecznik odkryto chmury molekularne o masach rzędu miliona mas Słońca i rozmiarach ok. 100 pc.
Do tej pory w M63 zaobserwowano jedną supernową – SN 1971I. Rozbłysła 25 maja 1971 r., należała do typu I, osiągnęła jasność 11,8.

</doc>
<doc id="666384" url="https://pl.wikipedia.org/wiki?curid=666384" title="Wojna o Niepodległość Stanów Zjednoczonych">
Wojna o Niepodległość Stanów Zjednoczonych



</doc>
<doc id="666410" url="https://pl.wikipedia.org/wiki?curid=666410" title="Chełst (dopływ Łeby)">
Chełst (dopływ Łeby)

Chełst – rzeka, prawostronny dopływ Łeby o długości 32,14 km.
Rzeka płynie na Pobrzeżu Koszalińskim. Jej źródła znajdują się na skraju Lasów Lęborskich w okolicach Gościęcina. Środkowy bieg rzeki to meandrowate jary objęte rezerwatem przyrody Borkowskie Wąwozy. Przepływa przez Ciekocinko, Ciekocino i Słajszewo. W dolnym (równoleżnikowym) biegu rzeka przepływa w okolicy Osetnika i latarni morskiej Stilo, wpływając do jeziora Sarbsko. W końcowym odcinku Chełst przepływa przez Łebę i uchodzi do rzeki Łeby w odległości niecałego kilometra od jej ujścia do Bałtyku. Dopływami Chełstu są Bergędzińska Struga, Struga Choczewska, Kanał Biebrowski.
Nazwę Chełst wprowadzono w 1948 r., zastępując poprzednią niemiecką Chaust B..

</doc>
<doc id="666420" url="https://pl.wikipedia.org/wiki?curid=666420" title="UNICODE">
UNICODE



</doc>
<doc id="666424" url="https://pl.wikipedia.org/wiki?curid=666424" title="Park Narodowy Wikos-Wjosa">
Park Narodowy Wikos-Wjosa

Park Narodowy Wikos-Wjosa (gr. Εθνικός Δρυμός Βίκου-Αώου, "Ethnikos Drimos Wiku-Aou") - park narodowy położony w północno-wschodnim Epirze, w Grecji. Zajmujący obszar 126 km². Park został założony w 1973 i obejmuje wąwóz Wikos, wąwóz Wjosa, górę Timfi (z najwyższym szczytem Gamila 2497 m n.p.m.) i kilka miasteczek Zagori. 
Często spotykane są tutaj liczne ssaki takie jak niedźwiedzie, lisy i jelenie. Ryby reprezentują tu głównie pstrągi. Lasy składają się z różnorodnych gatunków roślin. Brak tu gatunków endemicznych.
Wąwóz Wikos znajdujący się w parku jest jednym z najgłębszych kanionów na Ziemi. Stanowi dużą atrakcję turystyczną, przyciąga też zwolenników kanadyjek i raftingu.

</doc>
<doc id="666426" url="https://pl.wikipedia.org/wiki?curid=666426" title="Diomedea exulans">
Diomedea exulans



</doc>
<doc id="666427" url="https://pl.wikipedia.org/wiki?curid=666427" title="Onmyouza">
Onmyouza



</doc>
<doc id="666429" url="https://pl.wikipedia.org/wiki?curid=666429" title="Onmyo-Za">
Onmyo-Za



</doc>
<doc id="666431" url="https://pl.wikipedia.org/wiki?curid=666431" title="Tatra T6B5">
Tatra T6B5

Tatra T6B5 – typ tramwaju wytwarzanego w różnych odmianach w latach 1985–2003 w zakładach ČKD w Pradze w Czechosłowacji (potem Czechy) oraz JuMS w Dnieprze na Ukrainie.
Konstrukcja.
T6B5 to jednokierunkowy wóz konstrukcji stalowej, wyposażony w troje drzwi składanych harmonijkowo, wysokopodłogowy, wywodzący się z serii T5. Silniki wyposażone są w regulację tyrystorową typu "TV3". Ogółem wyprodukowano 1270 sztuk.
Produkowane odmiany.
T6B5SU/T3M.
W 1983 r. powstały dwa prototypy, które testowane były w Pradze pod nr. 0016 i 0017, a od 1984 w Moskwie pod nr. 0001 i 0002 (od roku 1994 0301 i 0302). Seryjna produkcja ruszyła w 1985 r. i do 1996 r. wyprodukowano 1014 egzemplarzy, których eksploatację rozpoczęto w następujących miastach ówczesnego ZSRR: Barnauł, Charków, Iżewsk, Swierdłowsk, Kijów, Krzywy Róg, Kursk, Lipieck, Mińsk, Gorki, Nowokuźnieck, Orzeł, Ryga, Rostów nad Donem, Kujbyszew, Zaporoże, Taszkent, Tuła, Kalinin, Ufa, Uljanowsk, Władykaukaz, Wołgograd i Woroneż. Kolejne 39 sztuk zostało wyprodukowanych na licencji w firmie JuMS w Dnieprze na Ukrainie w latach 1994–2003 jako T3M-Jug i dostarczone ukraińskim miastom: Dniepr, Kijów, Mikołajów, Odessa i Zaporoże. W 2003 r. kolejne 10 zmontowano w Ostrawie i sprzedano miastu Iżewsk w Rosji.
T6B5B.
W latach 1989–1991 wyprodukowano 37 sztuk dla stolicy Bułgarii – Sofii. Nie różnią się one wyposażeniem od wersji T6B5SU.
T6B5K.
W 1991 r. 129 egzemplarzy zakupiono do stolicy Korei Północnej – Pjongjangu (równocześnie zakupiono także serię wozów Tatra KT4 i Tatra KT8D5). Eksploatowane są w zestawach podwójnych.

</doc>
<doc id="666458" url="https://pl.wikipedia.org/wiki?curid=666458" title="CA Douglas Haig">
CA Douglas Haig

Club Atlético Douglas Haig − argentyński klub piłkarski z siedzibą w mieście Pergamino leżącym w prowincji Buenos Aires.
Historia.
Douglas Haig założony został 18 listopada 1918 roku. Obecnie klub występuje w trzeciej lidze argentyńskiej Torneo Argentino A.
Nazwa klubu pochodzi od brytyjskiego generała z czasów pierwszej wojny światowej generała Douglasa Haiga.

</doc>
<doc id="666493" url="https://pl.wikipedia.org/wiki?curid=666493" title="Nomos Trikala">
Nomos Trikala

Trikala (gr. "Τρίκαλα") − do reformy administracyjnej w 2011 roku jedna z prefektur w północno-centralnej Grecji ze stolicą w mieście Trikala. Prefektura należała do regionu administracyjnego Tesalia. Graniczyła od wschodu z prefekturą Larisa, od południa z prefekturą Karditsa (obydwie w regionie Tesalia), od południowego zachodu z prefekturą Arta, od północnego zachodu z Janiną (obydwie z regionu Epir) i od północy z Greweną (region Macedonia Zachodnia). Powierzchnia prefektury wynosiła 3384 km² i zamieszkiwało ją 137 723 ludzi (stan z roku 2005).

</doc>
<doc id="666515" url="https://pl.wikipedia.org/wiki?curid=666515" title="Ignacy Chmieleński">
Ignacy Chmieleński

Ignacy Jakub Chmieleński albo Chmieliński (ur. 1837, zm. 1871) – szef Rządu Narodowego w czasie powstania styczniowego, działacz stronnictwa czerwonych. Brat Zygmunta Chmieleńskiego.
Uczęszczał na wydział filologiczno-historyczny na uniwersytecie w Kijowie, gdzie zetknął się z postępowymi kołami młodzieży. W 1861 przyjechał do Warszawy i związał się z lewym skrzydłem organizacji czerwonych. We współpracy z Apollem Korzeniowskim powołał Komitet Miejski, który zajął się przygotowaniem wybuchu powstania. Pod wpływem Chmieleńskiego i Jarosława Dąbrowskiego Komitet Centralny Narodowy ustalił pierwotnie datę wybuchu powstania na 26 czerwca 1862. To zaniepokoiło organizację białych, którzy doprowadzili do obalenia komitetu. Był zwolennikiem koncepcji Dąbrowskiego powiązania powstania zbrojnego z rewolucją społeczną, oraz terroru indywidualnego. W 1862 był inicjatorem przeprowadzenia zamachu na namiestnika wielkiego księcia Konstantego. W czasie powstania był w opozycji do kolejnych rządów powstańczych. Zorganizował Oddział V Żandarmerii Narodowej tzw. sztyletników, którzy terroryzowali rosyjskie władze okupacyjne. 19 września 1863 został szefem Rządu Narodowego i naczelnikiem wojskowym miasta stołecznego Warszawy. Tego też dnia przeprowadził zamach na namiestnika Fiodora Berga. Po 1863 wyemigrował; mieszkał we Francji i w Szwajcarii. Przypisuje się mu autorstwo broszury "Sąd i wyrok poezji przeciw polityce", wydanej w Nowym Jorku w 1865. Zginął prawdopodobnie w czasie Komuny Paryskiej.

</doc>
<doc id="666538" url="https://pl.wikipedia.org/wiki?curid=666538" title="Samochodowe płyny chłodzące">
Samochodowe płyny chłodzące

Samochodowe płyny chłodzące – płyny stosowane w samochodowych układach chłodzenia zamiast wody, charakteryzujące się znacznie niższą od wody temperaturą krzepnięcia i wyższą temperaturą wrzenia. Wytwarzane są na bazie glikolu etylenowego lub glikolu propylenowego w kilku odmianach, różniących się składem i przeznaczeniem (np. w wersji szczególnie zalecanej dla chłodnic wykonanych z aluminium). Lepszymi właściwościami charakteryzuje się glikol etylenowy, ale coraz szerzej jest stosowany glikol propylenowy. Wynika to z dużej toksyczności glikolu etylenowego oraz nietoksyczności propylenowego. Płyny z glikolem propylenowym wymagają dodatków antykorozyjnych w większej ilości i o lepszej jakości oraz wymagają substancji zapobiegających wzrostowi drobnoustrojów (w glikolu etylenowym z powodu toksyczności zjawisko takie nie zachodzi), co zwiększa ich koszt.
Inne bazy to alkohole (metanol, etanol) i glicerol. Alkohole obecnie nie są stosowane, ponieważ z powodu ich parowania płyny szybko traciły właściwości. Natomiast glicerol ma właściwości podobne do glikolu propylenowego (nieco gorsze) i obecnie jest czasem stosowany jako dodatek do płynów z glikolem etylenowym pozwalający na zmniejszenie zawartości toksycznego glikolu.
Płyny chłodnicze sprzedawane są najczęściej w postaci gotowego roztworu wodnego lub koncentratu do rozcieńczenia (np. w stosunku 1:1) z wodą destylowaną lub zdemineralizowaną. Zawierają domieszki zapobiegające pienieniu się płynu, powstawaniu kamienia kotłowego, korozji, uszkodzeniom gumowych elementów układu chłodniczego itp. Gęstość typowego płynu wynosi około 1,070-1,080 g/cm³, temperatura zamarzania około –35 °C, współczynnik pH około 7,5-8,5, temperatura wrzenia powyżej 106 °C.
W czasach PRL najpowszechniej stosowany był płyn "Borygo", produkowany do dziś przez zakłady "Boryszew" na Boryszewie w Sochaczewie (dawn. Boryszew ERG, obecnie Boryszew SA). Nazwy handlowe innych podobnych i podobnie działających płynów do chłodnic to m.in. Petrygo, Paraflu (rekomendowane dla samochodów marek włoskich, np. FIAT, Lancia, Alfa Romeo), DynaGEL, Qal i innych.
Płyny do chłodnic są szkodliwe dla człowieka (zob. zatrucie glikolem etylenowym). Do zatrucia dochodzi najczęściej wskutek wypicia tego płynu sprzedawanego pokątnie jako alkohol etylowy nieznanego pochodzenia. 
Klasyfikacja.
Ze względu na zastosowane dodatki antykorozyjne (i inne) płyny dzielone są na:
IAT to płyny zawierające sole nieorganiczne (krzemiany, fosforany, borany) tworzące na powierzchniach metalowych warstwę ochronną. Płyny te były stosowane najwcześniej i są najtańsze. Wady to możliwość uszkadzania chłodnic aluminiowych, możliwość uszkadzania pompy chłodzenia (wskutek grubości osadów) i niska trwałość (maksymalnie 2 lata eksploatacji). 
OAT to płyny zawierające kwasy organiczne (np. kwas sebacynowy, kwas 2-etyloheksanowy, pochodne kwasu benzoesowego) tworzące na powierzchniach metalowych warstwę ochronną. Płyny te charakteryzują się podwyższoną trwałością (co najmniej 5 lat eksploatacji) i kompatybilnością z chłodnicami aluminiowymi. Wady to możliwość uszkadzania lutów ołowiowych (starsze samochody) oraz uszczelek wykonanych z niektórych typów tworzyw. Ryzyko to wynikało z działania kwasu 2-etyloheksanowego, dlatego też nowsze płyny mają zmniejszoną zawartość tego kwasu, albo też został on wyeliminowany (w płynach POAT), co jednak zwiększa koszt płynu.
HOAT to płyny zawierające kwasy organiczne i krzemiany (czasami stosowana jest nazwa SiOAT) tworzące na powierzchniach metalowych warstwę ochronną. Płyny te charakteryzują się podwyższoną trwałością (5 lat eksploatacji) i kompatybilnością z różnymi materiałami. Współcześnie większość płynów jest produkowana w tej technologii.
NOAT to odmiana płynów HOAT (czasami niewyróżniana), w której zamiast krzemianów stosowane są azotany, a NMOAT zawierają dodatkowo związki molibdenu. Płyny te są bardzo trwałe (co najmniej 7 lat eksploatacji) i kompatybilne z różnymi materiałami, ale kosztowne (tańsze od POAT). Płyny tego typu są stosowane w niektórych pojazdach typu maszyny budowlane, duże samochody ciężarowe etc.
POAT to odmiana płynów OAT (czasami niewyróżniana) pozbawiona całkowicie kwasu 2-etyloheksanowego (zastąpiony innymi substancjami). Płyny te są bardzo trwałe (co najmniej 7 lat eksploatacji) i kompatybilne z różnymi materiałami, ale kosztowne. W tej technologii produkowane są wszystkie płyny na bazie glikolu propylenowego.
Do starszych silników stosuje się płyny z dodatkami krzemianowymi (IAT). W nowszych albo tzw. płyny zawierające dodatki organiczne (OAT) albo hybrydowe (HOAT). Nie powinno się też przesadzić w drugą stronę: dodatki organiczne rozpuszczają lut ołowiu stosowany w chłodnicach starszego typu i dlatego nie można stosować płynu z dodatkami OAT do starszych aut. W doborze płynu pomocna może być klasyfikacja stworzona na potrzeby samochodów marki VW:
Płyny chłodnicze są barwione w celu łatwiejszej lokalizacji przecieków i uniknięcia przypadkowego spożycia. Czasami spotykane jest stwierdzenie, że barwa pozwala łatwo zidentyfikować typ płynu (IAT — zielona i niebieska, OAT — różowa, jasnoczerwona lub pomarańczowa, HOAT — niebieska, niebiesko-zielona, ciemnoczerwona lub fioletowa; SiOAT — różowa), które obecnie nie jest już prawdziwe. Płyny POAT mogą być czerwone lub niebieskie a niektóre zielone (np. płyny z glikolem polipropylenowym).
Niezalecane jest mieszanie płynów zawierających krzemiany z płynami niezawierającymi krzemianów. Nie wolno mieszać płynów starszej generacji G11 (kolor niebieski, zielony) z płynami klasy G12 (czerwony, pomarańczowy) i G12+ (fioletowo-czerwony, fioletowo-różowy). Nie zaleca się stosowania bez krzemianowych płynów OAT: G12 i G12+ jeśli nie rekomenduje tego producent pojazdu, z uwagi na ryzyko rozszczelnienia układu lub nawet uszkodzenia uszczelki pod głowicą.

</doc>
<doc id="666541" url="https://pl.wikipedia.org/wiki?curid=666541" title="Kitee">
Kitee

Kitee (szw. "Kides") – miasto i gmina w Finlandii. Jako gmina istnieje od 1631 roku, natomiast jako miasto od 1992.
Miasto znajduje się w dawnej prowincji Finlandia Wschodnia i jest częścią regionu Karelia Północna. Populacja gminy wynosi 10 024 (2003), zajmuje powierzchnię 1141,75 km², z czego 276,87 km² (prawie 25%) to woda. Gęstość zaludnienia wynosi 8,8 mieszkańca na km².
W Kitee urodziła się Tarja Turunen i powstał metalowy zespół Nightwish.

</doc>
<doc id="666566" url="https://pl.wikipedia.org/wiki?curid=666566" title="Petrygo">
Petrygo



</doc>
<doc id="666567" url="https://pl.wikipedia.org/wiki?curid=666567" title="Perypatetyk">
Perypatetyk



</doc>
<doc id="666568" url="https://pl.wikipedia.org/wiki?curid=666568" title="Duma (literatura ukraińska)">
Duma (literatura ukraińska)

Duma - gatunek epicko-liryczny o tematyce historyczno-bohaterskiej lub obyczajowej, występujący w literaturze ukraińskiej. Dumy wywodzą się z tradycji ludowej. Mają charakter recytatywny, układ wierszowy zbliżony jest do rosyjskich bylin, wykonywane są przeważnie przy wtórze bandury, liry lub kobz. Tematyka to najczęściej opis walk Kozaków z Tatarami, Turkami, Polakami i Rosjanami oraz czyny historycznych i legendarnych bohaterów. Dumy ukraińskie powstawały między XV a XVII w., np. "Ucieczka trzech braci z Azowa z niewoli tureckiej". Przekazywane były w tradycji ustnej, co spowodowało, że występują one w wielu wariantach. Zapis dum przypada na wiek XIX. 

</doc>
<doc id="666569" url="https://pl.wikipedia.org/wiki?curid=666569" title="Autopilot">
Autopilot



</doc>
<doc id="666628" url="https://pl.wikipedia.org/wiki?curid=666628" title="Gołębiów (Radom)">
Gołębiów (Radom)

Gołębiów – dzielnica w północno-wschodniej części Radomia. Granice dzielnicy przebiegają ulicą Północną, granicami działek, ulicą Kozienicką, aleją Wojska Polskiego, granicami działek, granicą miasta, torami kolejowymi do Dęblina, ulicą Daleką, torami kolejowymi do Warszawy, granicami działek, ulicą Piwnika, ulicą Terenową, granicami działek, ulicą Żółkiewskiego oraz ulicą Energetyków.
Dzielnica charakteryzuje się dwoma rodzajami zabudowy: przemysłową (koncentrującą się w rejonie ulicy Zubrzyckiego) oraz jednorodzinną (głównie ulice Gołębiowska i Gryczana). Na terenie Gołębiowa znajduje się również cmentarz żydowski.
Dojazd do dzielnicy autobusami komunikacji miejskiej:
W ramach modernizacji linii kolejowej nr 8, planowana jest budowa dwóch przystanków osobowych, na wysokości wiaduktów w ciągu ulic Kozienickiej i Żółkiewskiego.

</doc>
<doc id="666635" url="https://pl.wikipedia.org/wiki?curid=666635" title="Tatra T6A2">
Tatra T6A2

Tatra T6A2 – typ tramwaju wytwarzanego w różnych odmianach w latach 1988–1999 w zakładach ČKD w Pradze w Czechosłowacji (potem Czechy).
Konstrukcja.
T6A2 to jednokierunkowy wóz konstrukcji stalowej, wyposażony w troje drzwi składanych harmonijkowo, wysokopodłogowy. Silniki wyposażone są w regulację tyrystorową typu "TV3". Wóz przeznaczony był głównie dla miast NRD jako następca wagonów Tatra T4. Możliwe było tworzenie składów składających się z dwóch wagonów silnikowych oraz doczepnego (B6A2) – tzw. "Großzug".
Produkowane odmiany.
T6A2D.
W 1985 powstały dwa prototypy T6A2D oraz wagon doczepny B6A2D, które po testach w Pradze przewiezione zostały do Drezna. Od roku 1990 wagony prototypowe przeznaczono w Dreźnie do jazd wycieczkowych, a następnie pierwszy wagon prototypowy sprzedano do muzeum, gdzie w latach 2001–2004 poddawany był renowacji. Drugi prototyp w roku 2002 złomowano.
Pozostałe wozy eksploatowane są obecnie w miastach: Magdeburg i Rostock, natomiast na przełomie listopada i grudnia 2007 roku zostały wycofane w Berlinie i Lipsku. W miastach tych używano także wagonów doczepnych B6A2D (obecnie w Magdeburgu). W Niemczech tramwaje te eksploatowane były jako solowe, a także w składach złożonych z dwóch wagonów silnikowych, wagonu silnikowego i doczepy oraz dwóch wagonów silnikowych i doczepy ("Großzug"). Obecnie tabor ten poddawany jest modernizacjom.
W październiku 2007 MZK Szczecin zakupiło 32 sztuki używanych tramwajów tego typu od przewoźnika BVG. Pierwsze dwie sztuki T6A2D przybyły w dniach 29 i 30 października 2007, kolejne 2 sztuki przybyły 29 stycznia 2008 r. a następne 28 sztuk przybyło od kwietnia do września 2008.
T6A2H.
Trzy sztuki zostały zakupione na próbę w 1997 r. do miasta Segedyn na Węgrzech. Kolejnych 10 dostarczono w 1998 r.
T6A2B.
W 1991 r. zakupiono 40 sztuk także dla Sofii w Bułgarii, a następnie ostatnią serię 17 wagonów tego typu, wyprodukowaną w 1999 r. Posiadają one wózki o rozstawie 1009 mm.

</doc>
<doc id="666642" url="https://pl.wikipedia.org/wiki?curid=666642" title="Uprowadzenie">
Uprowadzenie

Uprowadzenie – występek polegający na uprowadzeniu lub zatrzymaniu małoletniego poniżej lat 15 lub osoby nieporadnej ze względu na swój stan fizyczny lub psychiczny.
Pod pojęciem uprowadzenia rozumie się zabranie podopiecznego w inne miejsce wbrew woli osoby powołanej do sprawowania opieki lub nadzoru, natomiast zatrzymaniem jest nakłonienie lub zmuszenie podopiecznego do przebywania w określonym miejscu wbrew woli osoby uprawnionej.
Najczęściej sprawcą przestępstwa jest rodzic, któremu odebrano, ograniczono lub zawieszono władzę rodzicielską nad dzieckiem. Osoba, której przysługuje pełnia władzy rodzicielskiej nie jest podmiotem zdatnym do popełnienia tego występku.
Porwanie rodzicielskie.
Odrębną, często błędnie uważaną za uprowadzenie kwestią, jest tzw. porwanie rodzicielskie. Polega ono na zabraniu dziecka przez jednego z rodziców posiadających pełnię praw rodzicielskich z miejsca zamieszkania do innej, zwykle bliżej nieznanej lokalizacji - bez zgody drugiego rodzica. Zazwyczaj do takich sytuacji dochodzi w związku z rozpadem rodziny. Porwanie rodzicielskie nie wypełnia jednak znamion przestępstwa uprowadzenia z art. 211 Kodeksu karnego, choć wymiennie określa się je właśnie uprowadzeniem rodzicielskim

</doc>
<doc id="666650" url="https://pl.wikipedia.org/wiki?curid=666650" title="Wojsko zaciężne">
Wojsko zaciężne

Wojsko zaciężne – zawodowe oddziały wojskowe pozostające od końca XV wieku na żołdzie Rzeczypospolitej. Formowane w drodze zaciągu przez rotmistrzów królewskich na podstawie wydanych przez monarchę tzw. listów przypowiednich. Wojska zaciężne były specyficznym rodzajem wojsk najemnych. Uzbrojeniem zaczepnym piechoty były berdysze, topory, halabardy, czy miecze dwuręczne. Natomiast uzbrojeniem ochronnym hełm otwarty typu łebka lub bascinet, kolczuga, zbroja płytowa. Formacje te były na ogół doskonale wyszkolone i zdyscyplinowane.
Stan osobowy polskich wojsk zaciężnych zależał od wysokości podatków, uchwalonych na ten cel przez sejm walny, toteż powoływano je jedynie na wypadek wojny lub rzeczywistego zagrożenia granic państwa. W 1562 utworzono wojsko kwarciane – pierwszą stałą formację wojsk zaciężnych, utrzymywanych przez skarb Rzeczypospolitej. Dowództwo nad wojskami zaciężnymi spoczywało w rękach hetmanów.
Od połowy XVII wieku ustalano stałą liczbę wojska zaciężnego tzw. komput, likwidując przy tym wojska kwarciane, a kwartę przeznaczając na utrzymanie artylerii.
Powstało wówczas także tzw. wojsko powiatowe, zaciągane przez sejmiki ziemskie, pełniące funkcję obrony terytorialnej.
W 1633 wprowadzono podział wojsk zaciężnych na wojska autoramentu cudzoziemskiego i wojska autoramentu narodowego.
Jak dotąd rekrutowały się one spośród mieszkańców Rzeczypospolitej, wprowadzono jedynie odmienne zasady ich organizacji (m.in. cudzoziemskie komendy).

</doc>
<doc id="666661" url="https://pl.wikipedia.org/wiki?curid=666661" title="Liceum profilowane">
Liceum profilowane

Liceum profilowane (z łac. "licaeum" od gr. Lykeion: szkoła założona przez Arystotelesa) – rodzaj szkoły ponadpodstawowej w Polsce które w 1999 po reformie szkolnictwa powstały w miejsce liceów zawodowych. Zgodnie z ustawą z dnia 19 sierpnia 2011 o zmianie ustawy o systemie oświaty, z dniem 1 września 2012 zlikwidowano klasę pierwszą, a w latach następnych zlikwidowane zostały kolejne klasy liceum profilowanego. Szkoły tego typu przestały funkcjonować do 1 września 2014.
Nauka w liceum profilowanym trwała trzy lata i kończyła się egzaminem maturalnym (do 2004 egzaminem dojrzałości). Była połączeniem liceum ogólnokształcącego z ukierunkowaniem nauki zawodu. Realizowała podstawę programową przeznaczoną dla szkół średnich i specjalizacje w czternastu profilach.
Proces kształcenia w liceum profilowanym miał na celu:

</doc>
<doc id="666691" url="https://pl.wikipedia.org/wiki?curid=666691" title="Yabause">
Yabause

Yabause – wieloplatformowy emulator konsoli Sega Saturn dla systemów Linux, Mac OS oraz Windows. Istnieją nieoficjalne wersje pod FreeBSD i konsolę Dreamcast. Program jest rozpowszechniany wraz z kodem źródłowym na otwartej licencji GNU General Public License. Twórcą projektu jest programista francuskiego pochodzenia Guillaume Duhamel.

</doc>
<doc id="666693" url="https://pl.wikipedia.org/wiki?curid=666693" title="Acanthophthalmus kuhli">
Acanthophthalmus kuhli



</doc>
<doc id="666698" url="https://pl.wikipedia.org/wiki?curid=666698" title="Balzheim">
Balzheim

Balzheim – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Dietenheim. Leży w Górnej Szwabii, nad rzeką Iller, ok. 25 km na południe od Ulm. Gmina dzieli się na dwie dzielnice: Unterbalzheim i Oberbalzheim.

</doc>
<doc id="666699" url="https://pl.wikipedia.org/wiki?curid=666699" title="Jan Koziełł-Poklewski">
Jan Koziełł-Poklewski

Jan Koziełł-Poklewski ps. „Jakub Skała” (ur. 1837 w Serweczu Wielkim, zm. 7 maja 1896 w Bobrujsku) – pułkownik Wojsk Polskich w powstaniu styczniowym, dowódca III Korpusu wojsk powstańczych w latach 1863-1864, komendant Warszawy.
W 1852 roku wstąpił do Szkoły Podchorążych w Petersburgu, po ukończeniu której (1856) studiował na Akademii Inżynierów Wojskowych. Tam zetknął się z radykalnymi działaczami kółek oficerskich: Jarosławem Dąbrowskim i Zygmuntem Sierakowskim. W 1859 roku wziął dymisję z wojska rosyjskiego w stopniu sztabskapitana i wyjechał do Paryża, gdzie kontynuował studia wojskowe. Tam zetknął się z Ludwikiem Mierosławskim. W 1861 roku przyjechał do Wilna, gdzie założył Komitet Ruchu, który zajął się przygotowaniami do wybuchu powstania. Jeździł też do Moskwy, gdzie nawiązał kontakt z tajnymi organizacjami oficerów.
Po wybuchu powstania udał się do Petersburga po potrzebne fundusze i mapy sztabowe. W kwietniu 1863 roku przebywał w Warszawie, gdzie wszedł do Wydziału Wojny Rządu Narodowego jako referent. W czerwcu został komendantem wojskowym miasta Warszawy.
W sierpniu został naczelnikiem wojennym województwa augustowskiego. Objął też naczelnictwo wojskowe województwa grodzieńskiego i 15 grudnia 1863 roku został dowódcą III Korpusu wojsk powstańczych. Wyjechał do Belgii, gdzie zakupił 3.000 karabinów i małokalibrowe działka. W międzyczasie ustały działania powstańców w powierzonym mu regionie. Bezczynnie oczekiwał w Prusach na belgijskie dostawy. W kwietniu 1864 roku wyjechał przez Drezno do Paryża. W czasie wojny francusko-pruskiej 1870-1871 dowodził brygadą piechoty, sformowaną w Wandei.
Przeżył chwile załamania, gdy poprosił o rosyjski paszport i przyjechał do Królestwa Polskiego. Tu w 1872 roku jednak został wbrew obietnicom przez Rosjan aresztowany i postawiony przed Komisją Śledczą, przed którą złożył obszerne zeznania i deklarację wiernopoddańczą. Skazany na wieloletnie zesłanie do Ałma-Aty.

</doc>
<doc id="666702" url="https://pl.wikipedia.org/wiki?curid=666702" title="Trwałość pamięci">
Trwałość pamięci

Trwałość pamięci lub "Uporczywość pamięci" (hiszp. "La persistencia de la memoria") – jeden z najsłynniejszych obrazów surrealistycznych Salvadora Dalí, znany również pod niewłaściwymi nazwami "Miękkie zegary" lub "Cieknące zegary".
Historia.
Obraz powstał w 1931 r. Początkowo wystawiany był w paryskiej galerii Pierre Colle, od której został nabyty przez Juliena Levy’ego za 250 dolarów i w 1932 r. wystawiony w jego nowojorskiej galerii. W 1933 r. dzieło zostało zakupione przez Stanleya Resora, który uczynił je w 1934 r. donacją dla nowojorskiego Museum of Modern Art (MoMA). Wkrótce obraz stał się jednym z symboli surrealizmu, a także popkultury, będąc reprodukowany na kartach, pocztówkach oraz pojawiając się w filmach, filmach animowanych i komiksach (jak np. Tytus, Romek i A’Tomek w księdze XVIII).
Obraz.
Obraz (o wymiarach 24,1 × 33 cm) łączy w sobie elementy fantazji i realności. Przedstawia zdeformowane tarcze trzech roztapiających się zegarów kieszonkowych na tle nadmorskiego krajobrazu. Czwarty, zamknięty, leży w lewym dolnym rogu, zjadany przez mrówki. Na środku kompozycji rozpoznać można ludzką postać, a jest to właściwie głowa (jak mówił Dali – "paranoiczno-krytyczny camembert"), być może autoportret artysty.
Okoliczności powstania obrazu.
Okoliczności powstania obrazu opisał sam Dalí w swojej autobiografii. Obraz powstał w Port Lligat, gdzie zwykli z Galą spędzać wakacje. Pewnego wieczoru Dalí, mimo wcześniejszych planów pójścia z przyjaciółmi do kina, postanowił z powodu zmęczenia i lekkiego bólu głowy pozostać w domu. Kiedy Gala wyszła, on nadal siedział przy stole "rozmyślając o filozoficznych problemach "supermiękkości" wywołanych pod wpływem sera" (stąd ów "paranoiczno-krytyczny camembert"), w związku z bardzo ostrym camembertem, jaki jedli na zakończenie kolacji. Następnie udał się do swojej pracowni, aby zgodnie ze swoim zwyczajem jeszcze raz spojrzeć na obraz. Był to pejzaż z okolic Port Lligat.
"Wiedziałem, że klimat, jaki udało mi się w nim stworzyć, powinien stanowić tło jakiejś idei, jakiejś zaskakującej wizji, ale nie miałem najmniejszego pojęcia, co by to mogło być. Chciałem już zgasić światło, kiedy nagle "ujrzałem" rozwiązanie. Zobaczyłem dwa miękkie zegarki, z których jeden zwisał żałośnie z suchej gałęzi oliwnego drzewka".
Obraz a surrealizm.
Obraz ten bardzo dobrze odzwierciedla cechy malarstwa surrealistycznego. Jego kompozycja jest mieszana i całkowicie brak w niej elementów kubizmu. 

</doc>
<doc id="666705" url="https://pl.wikipedia.org/wiki?curid=666705" title="Do utraty tchu">
Do utraty tchu

Do utraty tchu (fr. "À bout de souffle") – francuski czarno-biały film fabularny wyprodukowany w 1960 i wyreżyserowany przez Jeana-Luca Godarda, który był także współautorem (obok François Truffauta) jego scenariusza.
O filmie.
Debiutancki film Godarda jest jednym z najważniejszych dzieł francuskiej nowej fali. Reżyser opowiada w nim prostą, wzorowaną na amerykańskim "film noir" historię (w jednej ze scen Michel nieprzypadkowo „rozmawia” z plakatem Humphreya Bogarta), jednak przedstawia ją w nowy sposób: film został zrealizowany w naturalnych plenerach (m.in. na Avenue des Champs-Élysées), kręcono go kamerą "z ręki", a poszczególne sceny były w znacznej mierze improwizowane. W "Do utraty tchu" zauważalne są także inne reguły nowej fali – takie, jak swobodna konstrukcja dramaturgiczna czy niekierowanie się zdrowym rozsądkiem przy motywowaniu działań bohaterów: postępują oni nieracjonalnie, kierują się uczuciami i pragnieniami.
W 1983 roku nakręcono amerykański remake tego filmu, zatytułowany "Breathless" (tytuł polski: "Do utraty tchu"), z Richardem Gere'em i Valérie Kaprisky w rolach głównych.
Fabuła.
Michel Poiccard (Jean-Paul Belmondo) kradnie w Marsylii samochód i rusza nim do Paryża. W pobliżu miasta wpada na policyjny patrol, w czasie ucieczki strzela (ze znalezionego w samochodowym schowku rewolweru) do jednego z policjantów. W stolicy Francji próbuje odzyskać od kumpla pożyczone pieniądze, romansuje z Patricią (Jean Seberg), amerykańską studentką Sorbony, i ukrywa się przed ścigającą go za morderstwo policją. Nieskutecznie – wydany przez Patricię Michel ginie w ostatniej scenie filmu.
Nagrody.
Na Festiwalu Filmowym w Berlinie w 1960 Godard został uhonorowany nagrodą dla reżysera.

</doc>
<doc id="666706" url="https://pl.wikipedia.org/wiki?curid=666706" title="M58">
M58



</doc>
<doc id="666707" url="https://pl.wikipedia.org/wiki?curid=666707" title="Red Sparowes">
Red Sparowes

Red Sparowes – amerykański instrumentalny zespół post-rockowy. Założony przez grupę osób na co dzień związanych z innymi zespołami (m.in. Isis, Neurosis, Pleasure Forever), początkowo mających zamiar jedynie wspólnego grania bez zobowiązań. Charakterystyczną cechą zespołu są bardzo długie tytuły utworów.

</doc>
<doc id="666714" url="https://pl.wikipedia.org/wiki?curid=666714" title="SR70">
SR70



</doc>
<doc id="666718" url="https://pl.wikipedia.org/wiki?curid=666718" title="Droga wojewódzka nr 213">
Droga wojewódzka nr 213

Droga wojewódzka nr 213 (DW213) – droga wojewódzka łącząca Celbowo i Słupsk. Droga ma długość 109 km i przebiega przez 4 powiaty ziemskie: pucki (gminy: Puck i Krokowa), wejherowski (gmina Choczewo), lęborski (gmina Wicko) i słupski (gminy: Główczyce i Słupsk), a także miasto na prawach powiatu Słupsk (m.in. Ryczewo).
W 2020 zarządca drogi wytypował do usunięcia ok. 300 drzew (dębów, lip, klonów, o obwodach sięgających 300 cm) rosnących w alei na odcinku między Krokową a Słuchowem, jednak na skutek protestów społecznych i interwencji wojewódzkiego konserwatora zabytków od tego zamiaru odstąpiono.

</doc>
<doc id="666723" url="https://pl.wikipedia.org/wiki?curid=666723" title="Użyteczność (ekonomia)">
Użyteczność (ekonomia)

Użyteczność – zdolność dobra do zaspokajania potrzeb. Określa subiektywną przyjemność, pożytek lub zadowolenie płynące z konsumowanych (ew. posiadanych) dóbr. W szerszym ujęciu jest to satysfakcja i przyjemność wobec korzyści jaką osiągają konsumenci w wyniku użycia (konsumpcji) jakiegoś dobra.
Wartość użyteczności pozwala subiektywnie określić, ile zadowolenia dostarczają konsumentowi konsumowane przez niego produkty i usługi. Możliwe jest też istnienie użyteczności ujemnej, która informuje, że konsumpcja danego dobra (czy danej ilości dobra, czy w dany sposób) sprawia konsumentowi przykrość.
Do takiej sytuacji odnosi się prawo malejącej użyteczności krańcowej (I Prawo Gossena).

</doc>
<doc id="666725" url="https://pl.wikipedia.org/wiki?curid=666725" title="Apollo Korzeniowski">
Apollo Korzeniowski

Apollo Korzeniowski herbu Nałęcz (ur. w Honoratce, zm. 23 maja 1869 w Krakowie) – polski pisarz, poeta i autor dramatów; ojciec Josepha Conrada.
Życiorys.
Urodził się 21 lutego 1820 w Honoratce, leżące wtedy w granicach Imperium Rosyjskiego, a obecnie Ukrainy, jako syn Teodora Antoniego Korzeniowskiego i Marii z Pieńkowskich. Studiował prawo i orientalistykę na uniwersytecie w Petersburgu. W czasie wojny krymskiej przygotowywał wybuch powstania na tyłach walczących wojsk rosyjskich. W 1859 osiadł wraz z rodziną w Żytomierzu. Pierwszymi jego utworami poetyckimi był cykl poematów religijno-patriotycznych "Czyśćcowe Pieśni" (1849–1854). W 1854 opublikował skandalizujący dramat "Komedia", w którym poddał ostrej krytyce środowisko polskiej szlachty na Ukrainie. W 1858 opublikował dramat "Dla miłego grosza". Był autorem przekładów na język polski utworów Szekspira, Alfreda de Vigny, Charlesa Dickensa i Wiktora Hugo.
W 1861 brał udział w przygotowaniach do wybuchu powstania styczniowego. W Warszawie zbliżył się do stronnictwa czerwonych. Nawiązał kontakt z Ignacym Chmieleńskim. Korzeniowski był głównym organizatorem manifestacji patriotycznych w stolicy. Przygotował m.in. obchody rocznicy unii lubelskiej, manifestacje po pogrzebie prymasa Antoniego Fijałkowskiego. 23 września 1861 kierował akcją bojkotowania wyborów samorządowych w Królestwie Polskim. Był autorem odezwy "Do Braci Polaków, Rusinów i Litwinów", wygłoszonej podczas zjazdu w Horodle. Po wprowadzeniu stanu wojennego, 17 października był inicjatorem powołania Komitetu Miejskiego. W nocy z 20 na 21 października został przez Rosjan aresztowany i osadzony w X Pawilonie Cytadeli Warszawskiej. W maju 1862 skazany na zesłanie do Wołogdy, po roku przeniesiony do Czernihowa. W 1864 wydał pracę" Polska i Moskwa" i rozprawę "Studia nad dramatycznością w utworach Szekspira". Ze względu na zły stan zdrowia, został zwolniony w 1868 i wyjechał wraz z synem do Lwowa, a po roku do Krakowa.
Zmarł 23 maja 1869 w Krakowie; został pochowany na cmentarzu Rakowickim, w pasie Ad.
Twórczość.
Charakterystyka.
Debiutował dramatem "Komedia" (1855). Tłumaczył z języka francuskiego (Victor Hugo, Alfred de Vigny) i angielskiego (William Szekspir, Charles Dickens).
"Komedia" zawiera krytykę moralno-obyczajową, gdy miłość staje się przedmiotem kalkulacji finansowych i oszustw. Jeden z głównych bohaterów, Prezes, jest człowiekiem, który pod maską dobroduszności ukrywa podłość. Bohaterowie pozytywni to para kochanków – zamożna dziewczyna i proletariusz. Trudna miłość osób wywodzących się z różnych warstw społecznych jest motywem częstym w literaturze. W tym przypadku człowiek "z ludu" zastąpiony został "proletariuszem", co jest znakiem czasów i rodzącej się cywilizacji przemysłowej.
Negatywni bohaterowie komedii Korzeniowskiego to osoby skupione na interesach i zabawie, o niskich walorach moralnych. Opisani są zręcznie i złośliwie. Mniej wyraziste są postaci pozytywne, np. były zesłaniec czy szlachcic uosabiający cnoty narodowe. Walka z kultem pieniądza łączy się u Korzeniowskiego z niechęcią do nowinek przemysłowych i postaw kapitalistycznych.

</doc>
<doc id="666730" url="https://pl.wikipedia.org/wiki?curid=666730" title="Rejon mikołajowski (obwód lwowski)">
Rejon mikołajowski (obwód lwowski)

Rejon mikołajowski – jednostka administracyjna Ukrainy, w składzie obwodu lwowskiego.
Głównym miastem jest Mikołajów.
Według spisu powszechnego z roku 2001 wynika, że w rejonie żyło 94 500 ludzi, w tym 1400 Rosjan (1,5%) i 100 (0,1%) Polaków.

</doc>
<doc id="666731" url="https://pl.wikipedia.org/wiki?curid=666731" title="Rejon przemyślański">
Rejon przemyślański

Rejon przemyślański – jednostka administracyjna Ukrainy, w składzie obwodu lwowskiego.
Według spisu powszechnego z roku 2001 wynika, że w rejonie żyło 47 800 ludzi, w tym 100 Rosjan (0,2%) i 100 (0,2%) Polaków.
Historia.
Został utworzony w grudniu 1939 i istniał do 1962, kiedy to został przyłączony do sąsiedniego rejonu złoczowskiego. 4 stycznia 1964 został odtworzony.
Współcześnie.
Liczy 19,8 tys. ha, czyli 4,2% powierzchni obwodu lwowskiego.
Głównym miastem są Przemyślany.

</doc>
<doc id="666732" url="https://pl.wikipedia.org/wiki?curid=666732" title="Rejon samborski (do 2020)">
Rejon samborski (do 2020)

Rejon samborski – była jednostka administracyjna Ukrainy, w składzie obwodu lwowskiego. Głównym miastem był Sambor.
Według spisu powszechnego z 2001 roku wynika, że w rejonie było 74 598 mieszkańców (w tym: 72 720 Ukraińców, 1 331 Polaków, 428 Rosjan, 45 Białorusinów, 17 Mołdawian, 10 Ormian, 45 innych.

</doc>
<doc id="666734" url="https://pl.wikipedia.org/wiki?curid=666734" title="From the Choirgirl Hotel">
From the Choirgirl Hotel

From the Choirgirl Hotel – czwarty solowy album amerykańskiej piosenkarki i kompozytorki, Tori Amos. Ukazał się 4 maja 1998 roku w Wielkiej Brytanii, a dzień później w Stanach Zjednoczonych.
Płyta nagrywana była w Martian Engineering Studios – przerobionej na studio nagraniowe stodole nowego domu Amos w Kornwalii. Stylistycznie album odchodzi od poprzednich dokonań artystki, zamiast fortepianu na pierwszy plan wysuwa się brzmienie zespołu. W aranżacjach Amos wykorzystała także elementy muzyki dance, electroniki, a nawet jazzu.
Płyta osiągnęła szóste miejsce na liście przebojów w Wielkiej Brytanii i piąte w Stanach Zjednoczonych. W pierwszym tygodniu sprzedano 156 500 egzemplarzy. Album został dobrze przyjęty zarówno przez krytyków jak i słuchaczy, znalazł się na liście albumów roku magazynu "Q". Sama Amos wymienia go jako jej ulubiony album. 
W 1999 album otrzymał dwie nominacje do nagród Grammy: Alternative Music Performance i Female Rock Vocal Performance za "Raspberry Swirl".

</doc>
<doc id="666735" url="https://pl.wikipedia.org/wiki?curid=666735" title="Miramar Misiones">
Miramar Misiones

Club Sportivo Miramar Misiones – urugwajski klub piłkarski założony 25 czerwca 1980, z siedzibą w mieście Montevideo.
Historia.
Dnia 26 marca 1906 założony został klub , a w 1915 klub . Po połączeniu obu klubów w 25 czerwca 1980 powstał klub Miramar Misiones.

</doc>
<doc id="666736" url="https://pl.wikipedia.org/wiki?curid=666736" title="Stateczność samolotu">
Stateczność samolotu

Stateczność samolotu – właściwość samolotu polegająca na powracaniu do stanu równowagi, w przypadku gdy został on z tego stanu wytrącony. Drgania statecznego samolotu wytrąconego ze stanu równowagi są drganiami tłumionymi o zmniejszającej się amplitudzie drgań wraz z upływem czasu.
Pojęciem stateczności samolotu zajmują się działy mechaniki lotu oraz aeroelastyczności.
Zachowanie samolotu w locie.
Ze względu na dużą ilość stopni swobody samolotu (związaną z jego ruchem postępowym, obrotowym, odkształceniami oraz ruchomością powierzchni sterowych) zachowanie samolotu w locie opisane jest nieliniowymi równaniami różniczkowymi, które nie posiadają rozwiązań analitycznych, a jedynie rozwiązania numeryczne (uzyskiwane metodami numerycznymi tylko dla konkretnych przypadków). Opis głównych postaci zachowań samolotu w locie jest jednak możliwy, jeśli przyjmie się:
Po przyjęciu tych uproszczeń liczba stopni swobody samolotu zmniejsza się do sześciu, wskutek czego możliwe jest otrzymanie głównych postaci ruchu, które zachodzą również w rzeczywistości:
Warunki równowagi i stateczności.
Samolot porusza się ustalonym lotem poziomym, jeżeli są spełnione warunki równowagi, tj. suma wszystkich sił zewnętrznych działających na samolot oraz momentów tych sił względem środka ciężkości samolotu jest równa zero:
Warunek stateczności statycznej określa maksymalne przesunięcie środka masy do tyłu zapewniające jeszcze stateczność statyczną i sprowadza się do wymagania, aby moment względem środka masy od powiększenia siły nośnej na skrzydle i na usterzeniu wysokości działał w kierunku zmniejszenia kąta natarcia:
gdzie:
Samolot niestateczny statycznie.
Samolot bardzo stateczny ma ograniczoną sterowność, dlatego czasami (najczęściej w samolotach bojowych) przesuwa się środek masy samolotu do tyłu, co ogranicza jego stateczność lub prowadzi do niestateczności w celu poprawy zdolności szybkiego manewru. Lot samolotu celowo pozbawionego stateczności statycznej jest niemożliwy bez interwencji pilota i prowadzi do przeciągnięcia lub zniszczenia przez przeciążenie, dlatego stosuje się wówczas systemy automatycznej stabilizacji zapewniające sztuczną stateczność. Dzięki zastosowaniu tych rozwiązań samolot jest zarówno zwrotny, jak i stateczny.

</doc>
<doc id="666737" url="https://pl.wikipedia.org/wiki?curid=666737" title="Oblężenie Tyru">
Oblężenie Tyru

Oblężenie Tyru – oblężenie fenickiego miasta Tyr przez wojska Aleksandra Macedońskiego, które miało miejsce w roku 332 p.n.e.
Tyr był jedynym fenickim miastem, które nie otworzyło bram nadciągającym Macedończykom. Mieszkańcy Tyru zdecydowali się na podjęcie obrony, ponieważ liczyli na silne fortyfikacje i bardzo korzystne położenie swojego miasta (na wyspie oddalonej pół kilometra od lądu). Ponadto Tyr posiadał silną flotę, której nie miał wówczas Aleksander.
Macedończycy rozpoczęli trwające ponad pół roku oblężenie. W jego trakcie zbudowali groblę łączącą Tyr z lądem stałym i zbudowali flotę 200 okrętów, które zablokowały miasto od strony morza. Po zdobyciu przewagi na morzu Macedończycy przystąpili do budowy grobli wzdłuż miejskich murów. Ustawili na niej dużą liczbę machin oblężniczych i przystąpili do systematycznego niszczenia fortyfikacji. Po rozbiciu części muru nastąpił szturm. Początkowo Macedończycy atakowali z grobli, jednak zostali odparci. Wówczas zaatakowali z pokładów okrętów. To natarcie zakończyło się sukcesem. Miasto upadło. Wymordowano wszystkich mężczyzn, a ok. 30 tys. kobiet i dzieci sprzedano w niewolę. Oszczędzono życie jednak tych, którzy schronili się w świątyniach.

</doc>
<doc id="666739" url="https://pl.wikipedia.org/wiki?curid=666739" title="Nomos Etolia i Akarnania">
Nomos Etolia i Akarnania

Etolia i Akarnania (nowogr.: Αιτωλοακαρνανία, "Etoloakarnania") - istniejący do 2010 roku nomos (prefektura) w zachodniej Grecji, ze stolicą w Missolungi. Powierzchnia nomosu wynosiła 5 461 km², co czyniło go największym nomosem w Grecji.
Granice nomosu stanowiły: 
W 2005 roku nomos zamieszkiwało 223 188 osób. 
Z początkiem 2011 roku w wyniku reformy podziału administracyjnego Grecji administrację nomosu rozwiązano, zaś w jego miejsce powołano jednostkę regionalną Etolia-Akarnania.

</doc>
<doc id="666740" url="https://pl.wikipedia.org/wiki?curid=666740" title="Club Sportivo Miramar Misiones">
Club Sportivo Miramar Misiones



</doc>
<doc id="666741" url="https://pl.wikipedia.org/wiki?curid=666741" title="Etoloakarnania">
Etoloakarnania



</doc>
<doc id="666742" url="https://pl.wikipedia.org/wiki?curid=666742" title="Seszat">
Seszat

Seszat (egip. "Sš3t") – w mitologii egipskiej bogini pisma i rachunków, opiekunka budownictwa i budowniczych.
Zajmowała się zapisywaniem roczników królewskich oraz asystowaniem przy wyznaczaniu miejsca i projektowaniu obiektów sakralnych.
Przedstawiana była jako kobieta w skórze pantery ze skomplikowanym symbolem na głowie: siedmiopromiennej gwiazdy zawieszonej na półokrągłej ramie zwieńczonej dwoma piórami (jego znaczenie nie jest znane).
Kult jej wywodził się z Sais w delcie Nilu. Występuje już w przedstawieniach z okresu tynickiego (I i II dynastia), a jej imię wyraźnie związane jest z istniejącym już wtedy rytuałem fundacyjnym świątyń. W płaskorzeźbach z tego okresu (np. ze świątyni w Amada w Nubii) towarzyszy władcy, wspólnie napinając linę przy zaznaczeniu zarysów nowej świątyni, co było elementem takiego rytuału (w rzeczywistości zastępował ją w tym kapłan jej kultu). Była blisko związana z Thotem, uważana za jego siostrę lub córkę i często wraz z nim występuje na świątynnych reliefach (np. w Ramesseum – jako zapisująca lata panowania Ramzesa II na liściach świętego drzewa „iszed”).
Czczono ją szczególnie w Hermopolis, ośrodku kultu Thota, i w Heliopolis, gdzie identyfikowano ją z Neftydą, również pochodzącą z Sais.

</doc>
<doc id="666743" url="https://pl.wikipedia.org/wiki?curid=666743" title="Etolia-Akarnania">
Etolia-Akarnania



</doc>
<doc id="666747" url="https://pl.wikipedia.org/wiki?curid=666747" title="Romuald Śreniawa Szypiowski">
Romuald Śreniawa Szypiowski

Romuald Śreniawa Szypiowski (ur. 6 listopada 1927 w Rudzie Pabianickiej, zm. 5 maja 2003 w Warszawie) – historyk, archiwista, działacz kombatancki, uczestnik powstania warszawskiego.
Jako szesnastoletni chłopiec wstąpił do konspiracji, by uczestniczyć w walkach powstania warszawskiego. W czasie walk, wraz z batalionem „Czata 49" Zgrupowania Radosław przebył szlak bojowy z Woli przez Starówkę, Śródmieście i Czerniaków na Mokotów. Podczas walk był trzykrotnie ranny. Wzięty do niewoli przez armię niemiecką, trafił do stalagu w Sandbostel, skąd wrócił do Polski w grudniu 1945 roku.
W latach 50. był przez cztery lata więźniem politycznym za członkostwo w Armii Krajowej. Od 1964 studiował zaocznie historię na Uniwersytecie Warszawskim, pracę magisterską obronił w 1970.
Był właścicielem największego prywatnego zbioru, dokumentów i pamiątek z okresu powstania warszawskiego. Kolekcja obejmowała blisko tysiąc zdjęć, setki dokumentów konspiracyjnych Armii Krajowej i Narodowych Sił Zbrojnych, oraz prasy i ulotek.
Między innymi w zbiorze znalazły się oryginalne egzemplarze „Biuletynu Informacyjnego” z 3 października 1944 r. z artykułem „Walka przerwana” na pierwszej stronie. Znaczną część zbiorów stanowiły osobiste dokumenty żołnierzy i uczestników powstania warszawskiego, przekazywane przez samych kombatantów albo ich rodziny. Wśród pamiątek znajdowały się także plakaty, opaski, książeczki wojskowe oraz niezwykły eksponat, jakim jest jeden z dwu ocalałych sztandarów powstańczych, należący do pierwszej kompanii „Zemsta” batalionu „Pięść”. Sztandar uszyły w czasie powstania, z poszewek, siostry zakonne prowadzące dom starców na Woli.
Swoje zbiory zaczął gromadzić jeszcze w okresie powstania warszawskiego, ukrywając je później w trzech zalutowanych puszkach. Wartość historyczna, archiwum przez kombatantów i znawców tematu była oceniana niezwykle wysoko.
Romuald Śreniawa Szypiowski rzadko pokazywał swoją kolekcję materiałów. 21 czerwca 2004 roku siostrzenica historyka – Bogumiła Pelc uroczyście przekazała zbiory Romualda Śreniawy Szypiowskiego w darze Archiwum Akt Nowych. Przekazane teczki zajmują łącznie 15 metrów.
Od połowy lat 60. Romuald Śreniawa Szypiowski zbierał ankiety biograficzne uczestników powstania. Pod koniec życia miał ich 20 tysięcy. Ankiety biograficzne zebrane przez niego są świadectwem walki wielu zapomnianych żołnierzy i innych uczestników. Całość miała posłużyć do stworzenia „Słownika biograficznego powstania warszawskiego”.
Przez wiele lat pracował w Archiwum Państwowym Miasta Stołecznego Warszawy.
Był autorem kilkudziesięciu artykułów na temat Armii Krajowej i powstania warszawskiego.

</doc>
<doc id="666748" url="https://pl.wikipedia.org/wiki?curid=666748" title="Missolungi">
Missolungi

Missolungi (również: "Mesolongi", "Messolongi", dawniej "Mesolongion", nowogr. Μεσολόγγι, "Mesolongi") – miasto w Grecji, w administracji zdecentralizowanej Peloponez, Grecja Zachodnia i Wyspy Jońskie, w regionie Grecja Zachodnia, w jednostce regionalnej Etolia-Akarnania. Siedziba gminy Świętego Miasta Missolungi. W 2011 roku liczyło 12 785 mieszkańców.
Miejsce śmierci George'a Byrona w 1824 roku. Jeden z ważnych punktów podczas Wojny o niepodległość Grecji, było oblegane kilkakrotnie w latach 1822-1826.
Missolungi (pierwotnie jako osada) powstało w XIII wieku i zostało założone przez dalmatyńskich piratów. Nazwa "Messo-Langi" pochodzi z języka dalmatyńskiego i znaczy dosłownie "wioska przy jeziorze".

</doc>
<doc id="666749" url="https://pl.wikipedia.org/wiki?curid=666749" title="Messolonghi">
Messolonghi



</doc>
<doc id="666751" url="https://pl.wikipedia.org/wiki?curid=666751" title="Messolongion">
Messolongion



</doc>
<doc id="666752" url="https://pl.wikipedia.org/wiki?curid=666752" title="Mesolonghi">
Mesolonghi



</doc>
<doc id="666757" url="https://pl.wikipedia.org/wiki?curid=666757" title="Związek Trojnicki">
Związek Trojnicki

Związek Trojnicki – konspiracyjna organizacja polskiej młodzieży studenckiej, założona w 1857 na uniwersytecie w Kijowie przez Narcyza Jankowskiego.
Powstała po przegranej przez Imperium Rosyjskie wojnie krymskiej, na fali liberalizacji, która zaczęła obejmować imperium rosyjskie. Jej nazwa nawiązywała do 3 prowincji zabranych: Wołynia, Podola i Ukrainy. Głosiła potrzebę przeprowadzenia uwłaszczenia chłopów i odbudowy państwa polskiego w granicach z 1772.
Jej przywódcami byli: Włodzimierz Antonowicz, Stefan Bobrowski, Leon Głowacki i Włodzimierz Milowicz. Związek Trojnicki nawiązał kontakt z Kołem Oficerskim Zygmunta Sierakowskiego w Petersburgu, biorąc udział w przygotowaniach do wybuchu powstania styczniowego.

</doc>
<doc id="666763" url="https://pl.wikipedia.org/wiki?curid=666763" title="Szczecin Pogodno (przystanek kolejowy)">
Szczecin Pogodno (przystanek kolejowy)

Szczecin Pogodno – kolejowy przystanek osobowy w Szczecinie położony przy Moście Akademickim w ciągu ul. Mickiewicza (w pobliżu skrzyżowania z ul. Twardowskiego) we wschodniej części osiedla Pogodno. Znajduje się na nieczynnej dla ruchu pasażerskiego linii do Trzebieży w odległości 4,84 km od Szczecina Głównego.
Informacje ogólne.
Dawna niemiecka nazwa stacji (Stettin Kreckower Str.) w tłumaczeniu oznacza ul. Krzekowską (obecna ul. Mickiewicza). Z tego względu pierwszą, błędną nazwą była Szczecin Krzekowo. W tym samym czasie nazwę „Pogodno” nosiła stacja Szczecin Łękno. Nazwy tych stacji zmieniono już rok później. Po zamknięciu linii dla ruchu pasażerskiego w 2002 r., przez stację przejeżdżają tylko pociągi towarowe, a czasem także pociąg z kibicami (końcowa stacja) udającymi się na mecz na pobliskim stadionie miejskim. Najbliżej zlokalizowanym przystankiem ZDiTM jest „Karłowicza”.
Plany na przyszłość.
W związku z planowanym uruchomieniem Szczecińskiej Kolei Metropolitalnej przeprowadzona ma zostać modernizacja przystanku obejmująca swoim zakresem remont peronu i wiaty, budowa nowej kładki nad torowiskiem, a także utworzenie parkingu rowerowego. Początkowo planowana była rozbiórka istniejącej żelbetowej wiaty z lat 70. XX wieku i budowa nowego zadaszenia, jednak w grudniu 2019 r. Wojewódzki Konserwator Zabytków wydał decyzję o wpisaniu wiaty na listę zabytków. 

</doc>
<doc id="666766" url="https://pl.wikipedia.org/wiki?curid=666766" title="Akademia Medyko-Chirurgiczna w Warszawie">
Akademia Medyko-Chirurgiczna w Warszawie

 
Akademia Medyko-Chirurgiczna w Warszawie – pierwsza szkoła wyższa reaktywowana w Warszawie od czasu zamknięcia przez Rosjan Uniwersytetu Warszawskiego w 1831; siedzibą szkoły był Pałac Staszica.
Powstała w 1857, na fali liberalizacji po klęsce Rosji w wojnie krymskiej (1853–1856). Posiadała 2 wydziały: lekarski i farmaceutyczny. Uczelnia została rozwiązana w 1862, gdy margr. Aleksander Wielopolski utworzył na jej podstawie Szkołę Główną z Wydziałem Lekarskim działającym dalej jako jednostka Uniwersytetu Warszawskiego.
Studenci tej uczelni brali czynny udział w manifestacjach patriotycznych w latach 1860–1861 i w przygotowaniach do wybuchu powstania styczniowego.

</doc>
<doc id="666770" url="https://pl.wikipedia.org/wiki?curid=666770" title="Pomnik Mikołaja Kopernika w Warszawie">
Pomnik Mikołaja Kopernika w Warszawie

Pomnik Mikołaja Kopernika w Warszawie – pomnik dłuta duńskiego rzeźbiarza Bertela Thorvaldsena znajdujący się przed Pałacem Staszica. Posąg z brązu przedstawia siedzącego Mikołaja Kopernika z cyrklem w prawej dłoni i sferą armilarną w lewej dłoni.
Po obu stronach czarnego cokołu są wyryte i złocone napisy: od strony ul. Kopernika po łacinie "Nicolao Copernico Grata Patria" (pol. "Mikołajowi Kopernikowi Wdzięczna Ojczyzna"), a od strony pałacu Zamoyskich po polsku – "Mikołajowi Kopernikowi Rodacy".
Wierne kopie monumentu znajdują się w Montrealu i Chicago.
Historia.
Ufundowany przez Stanisława Staszica monument został odsłonięty 11 maja 1830 przez Juliana Ursyna Niemcewicza. Stanął przed Pałacem Staszica w Warszawie, siedzibą Towarzystwa Przyjaciół Nauk.
19 września 1863, po nieudanym zamachu na Fiodora Berga, pod pomnik przeniesiono i spalono mienie mieszkańców Pałacu Zamoyskich, splądrowanego w odwecie przez wojska rosyjskie.
W 1940 w czasie okupacji niemieckiej dokonano zasłonięcia napisów wyrytych na cokole. W miejscu NICOLAO COPERNICO GRATA PATRIA umieszczono tablicę z napisem STA SOL NE MOVEARE ("Stój, Słońce, powstrzymaj swój bieg"), a napis MIKOŁAYOWI KOPERNIKOWI RODACY zasłonięto tablicą z napisem w języku niemieckim DEM GROSSEN ASTRONOMEN NIKOLAUS KOPERNIKUS ("Wielkiemu astronomowi Mikołajowi Kopernikowi"). Podczas montażu tablic jeden z pracowników zarządu miasta, artysta rzeźbiarz Maksymilian Potrawiak, celowo posmarował śruby towotem, aby łatwo było je można odkręcić.
11 lutego 1942 Maciej Aleksy Dawidowski „Alek” z Organizacji Małego Sabotażu „Wawer” zdjął z pomnika tablicę z niemieckim napisem i ukrył ją w pobliskiej zaspie śniegu. Tablica trafiła następnie do piwnicy Dawidowskiego, skąd w czerwcu 1942 została przewieziona i zakopana w ogrodzie willi należącej do rodziców Jana Rossmana przy ul. Sułkowskiego 29 na Żoliborzu (według innego źródła tablica trafiła do willi Rossmanów bezpośrednio po akcji). Wiosną 1948 tablica została odkopana i przekazana przez Jana Rossmana do Muzeum Historycznego m.st. Warszawy.
25 maja 1943 o godzinie 5:00 rano trzej młodzi poeci, Wacław Bojarski, Tadeusz Gajcy i Zdzisław Stroiński, związani z konspiracyjnym czasopismem Sztuka i Naród, złożyli wieniec z biało-czerwoną szarfą i napisem "Genialnemu Polakowi, Mikołajowi Kopernikowi, w 400-ną rocznicę śmierci – Podziemna Polska". W wyniku interwencji policjanta i ostrzelania przez patrol niemieckiej żandarmerii, Wacław Bojarski został śmiertelnie ranny, a Zdzisław Stroiński aresztowany.
W 1944, po powstaniu warszawskim, pomnik został zniszczony i prawdopodobnie jako przeznaczony na złom wywieziony z Warszawy. Po zakończeniu wojny odnaleziono go na złomowisku we wsi Hajduki Nyskie. Został przeniesiony na swoje miejsce i symbolicznie odsłonięty 22 lipca 1945. Dokonało tego Prezydium Krajowej Rady Narodowej, które przeszło pod pomnik na czele pochodu z miejsca obrad KRN (sala „Romy” przy ul. Nowogrodzkiej 49) Alejami Jerozolimskimi i ul. Nowy Świat. W marcu 1949 rzeźbę zdjęto z cokołu w celu gruntownej konserwacji. Została ona przeprowadzona w warszawskiej odlewni Braci Łopieńskich. Pomnik został odsłonięty 22 lipca 1949.
W maju 2007 na placyku wokół pomnika został umieszczony model Układu Słonecznego uwieczniony w "De revolutionibus orbium coelestium". W nawierzchni wyłożonej skandynawskim czerwonym granitem vanga, orbity zostały zaznaczone jaśniejszym kamieniem pochodzącym z Chin, a na nich umieszczono planety odlane z brązu w Odlewni Metali Nieżelaznych na ul. Spokojnej w Warszawie. Autorem projektu jest rzeźbiarz Antoni Grabowski, a początkowo matowe planety mają z czasem zostać wypolerowane stopami przechodniów. Wszystkie planety zamocowane są na 40 cm kotwach, a każda planeta opatrzona jest znakiem autora „Antoni”.
W nocy 1/2 lipca 2008 pomnik został zdewastowany. Sprawca dewastacji zerwał z lewej dłoni Kopernika sferę armilarną. Zrabowany element został odzyskany już 3 lipca po dostarczeniu go przez nieznaną osobę do warszawskiej pracowni konserwacji zabytków. Podobna sytuacja miała miejsce we wrześniu 2011, gdy trzech nastolatków dokonało kradzieży sfery, jednak po ich zatrzymaniu element znów został przywrócony.
W 2017, w ramach obchodów 50. rocznicy nadania Hufcowi ZHP Warszawa-Mokotów imienia Szarych Szeregów, przy pomniku (od strony ul. Nowy Świat) została wmurowana tablica upamiętniająca usunięcie w 1942 z monumentu przez Aleksego Dawidowskiego niemieckiej tablicy.

</doc>
<doc id="666776" url="https://pl.wikipedia.org/wiki?curid=666776" title="Ban Ki-moon">
Ban Ki-moon

Ban Ki-moon (kor. 반기문, ur. 13 czerwca 1944 w Chungju) – południowokoreański polityk, od 1 stycznia 2007 do 31 grudnia 2016 sekretarz generalny ONZ. Przed objęciem stanowiska był ministrem spraw zagranicznych i handlu Korei Południowej.
Wykształcenie.
W lutym 1970 ukończył stosunki międzynarodowe na Uniwersytecie Narodowym w Seulu, a w kwietniu 1985 – studia na kierunku administracji publicznej w elitarnej Kennedy School of Government na Uniwersytecie Harvarda (Cambridge).
Działalność polityczna.
Od stycznia 2004 minister spraw zagranicznych i handlu Korei Południowej.
Sekretarz generalny ONZ.
9 października 2006 Ban został nominowany na stanowisko sekretarza generalnego ONZ przez Radę Bezpieczeństwa ONZ. Cztery dni później, 13 października, Zgromadzenie Ogólne jednomyślnie zaakceptowało zgłoszoną kandydaturę, dzięki temu 1 stycznia 2007 zastąpił on dotychczasowego sekretarza Kofiego Annana. Oficjalnie zaprzysiężony został 14 grudnia 2006. Na początku swojej kadencji był krytykowany za nie dość energiczną krytykę egzekucji Saddama Husajna. 11 stycznia 2007 opowiedział się za zamknięciem obozu w Guantanamo. 21 czerwca 2011 został wybrany na drugą pięcioletnią kadencję. Jego kadencja zakończyła się 31 grudnia 2016.
Życie prywatne.
Urodził się w niezamożnej rodzinie rolniczej. Żonaty z Yoo Soon-taek. Mają jednego syna i dwie córki.
Zapis imienia i nazwiska.
Zapis Ban Ki-moon jest zapisem stosowanym w języku angielskim. Oryginalny zapis koreański 반기문 (w alfabecie koreańskim) lub 潘基文 (w piśmie chińskim, również używanym w języku koreańskim) latynizuje się zgodnie z oficjalnym systemem przyjętym w Korei Południowej na Ban Gi-mun. W powszechnie stosowanej na świecie latynizacji McCune’a-Reischauera, stosowanej również w Polsce, zapis ten przyjmuje postać Pan Ki-mun. Przybliżona polska wymowa to "pan ki muun".

</doc>
<doc id="666777" url="https://pl.wikipedia.org/wiki?curid=666777" title="Ban Ki Mun">
Ban Ki Mun



</doc>
<doc id="666780" url="https://pl.wikipedia.org/wiki?curid=666780" title="Międzylesie (gmina Secemin)">
Międzylesie (gmina Secemin)

Międzylesie – wieś sołecka w Polsce położona w województwie świętokrzyskim, w powiecie włoszczowskim, w gminie Secemin.
W latach 1975–1998 Międzylesie położone było w województwie częstochowskim.
Historia.
Międzylesie wieś w powiecie włoszczowskim, gminie i parafii Kurzelów. W 1827 r. wieś rządowa, 16 domów 104 mieszkańców.
Wspomina tę wieś Liber Beneficiorum Łaskiego (t. I. s.356).
W roku 1540 wieś wraz z innymi (Konieczno, Denków, Motyczno) należy do stołu arcybiskupa gnieźnieńskiego w dobrach Kurzelów i tak jest do początków wieku XIX.

</doc>
<doc id="666782" url="https://pl.wikipedia.org/wiki?curid=666782" title="Zakrzów (powiat włoszczowski)">
Zakrzów (powiat włoszczowski)

Zakrzów – wieś w Polsce położona w województwie świętokrzyskim, w powiecie włoszczowskim, w gminie Secemin.
W latach 1975–1998 Zakrzów położony był w województwie częstochowskim.

</doc>
<doc id="666786" url="https://pl.wikipedia.org/wiki?curid=666786" title="Gabrielów (Brzozowa)">
Gabrielów (Brzozowa)

Gabrielów – przysiółek wsi Brzozowa w Polsce położona w województwie świętokrzyskim, w powiecie włoszczowskim, w gminie Secemin.
Miejscowość położona w pobliżu drogi wojewódzkiej nr 786, jest częścią składową sołectwa Brzozowa.
W latach 1975–1998 Gabrielów należał administracyjnie do województwa częstochowskiego.

</doc>
<doc id="666787" url="https://pl.wikipedia.org/wiki?curid=666787" title="Wincentów (Żelisławice)">
Wincentów (Żelisławice)

Wincentów – przysiółek wsi Żelisławice w Polsce, położony w województwie świętokrzyskim, w powiecie włoszczowskim, w gminie Secemin.
W latach 1975–1998 przysiółek należał administracyjnie do województwa częstochowskiego.

</doc>
<doc id="666788" url="https://pl.wikipedia.org/wiki?curid=666788" title="W Jezioranach">
W Jezioranach

W Jezioranach – cykliczne słuchowisko radiowe nadawane od 1960 roku przez pierwszy program Polskiego Radia. Cotygodniowa audycja przygotowywana przez Teatr Polskiego Radia opowiada historię wielopokoleniowej rodziny Jabłońskich zamieszkałej w fikcyjnej wsi Jeziorany niedaleko Puław, a także ich otoczenia społecznego: rolników, wiejskich lekarzy, nauczycieli i strażaków.
Pomyślane jako wiejski odpowiednik skierowanych do miejskiego odbiorcy "Matysiaków", słuchowisko zarówno opisuje, jak i kształtuje życie mieszkańców polskich wsi. Autorzy za pomocą historii bohaterów opisują zmiany społeczne, gospodarcze i mentalne wśród polskiej ludności wiejskiej, ale także przemycają w ich losach wiedzę praktyczną o nowych metodach uprawy czy sposobach uzyskiwania dofinansowania. Powieść radiowa pozostaje najczęściej słuchaną audycją literacką Polskiego Radia. 7 kwietnia 2019 roku został wyemitowany 3000. odcinek powieści.
Na przestrzeni lat swoich głosów postaciom mieszkańców Jezioran użyczyło wielu spośród najpopularniejszych polskich aktorów radiowych, teatralnych i filmowych, m.in. Zygmunt Kęstowicz, Kazimierz Opaliński, Janusz Paluszkiewicz, Artur Barciś, Teresa Lipowska, Franciszek Pieczka, Danuta Stenka, Henryk Talar i Grzegorz Wons.
Historia.
Pomysłodawcą serialu był ówczesny prezes Radiokomitetu Włodzimierz Sokorski. Zgodnie z założeniami powieść radiowa miała wychowywać rolników, szerzyć wiedzę o wsi wśród mieszkańców miast i promować nowe metody upraw i działalność Państwowych Gospodarstw Rolnych.
Pierwszy półgodzinny odcinek „radiopowieści” nagrano 20 maja 1960, a do emisji trafił dziewięć dni później. Autorami scenariusza byli Zofia Posmysz-Piasecka i Władysław Milczarek, a reżyserem Bronisław Dardziński. Obsadę pierwszego odcinka stanowili Janusz Paluszkiewicz w roli wiejskiego listonosza i narratora powieści, Kazimierz Opaliński w roli nestora rodu Jabłońskich, a także Maria Żabczyńska, Zygmunt Kęstowicz, Bogumił Kłodkowski, Hanna Stankówna, Maria Paluszkiewicz i czternastoletni podówczas Piotr Fronczewski.
Już po pierwszych odcinkach serial zyskał olbrzymią popularność wśród radiosłuchaczy. Niemal od początku nadawania audycji była ona bardziej popularna wśród kobiet (słuchało jej 25,4% radiosłuchaczek i 17,6% radiosłuchaczy), ludności wiejskiej i słabiej wykształconej. We wczesnych latach 60. jako ulubiony program radiowy wskazywało ją 20,9% Polaków. Dekadę później serial nadal był jedną z najpopularniejszych audycji radiowych w kraju. We wczesnych latach 70. grupa słuchaczy serialu posłużyła do jednych z pierwszych w Polsce badań socjologicznych wpływu audycji radiowych na publiczność.
Od 1961 przez kilkanaście lat listę dialogową kolejnych odcinków drukowano na łamach "Dziennika Ludowego". Gazeta ta również prowadziła rubrykę polemiczną pod nazwą "Klub Jezioran", a także rozwijała Kluby Przyjaciół Jezioran w wielu wsiach i miasteczkach Polski. Po każdej emisji programu odczytywano na antenie wybrane listy od słuchaczy opisujące ich przeżycia, życiowe historie i problemy, ale też zawierające propozycje matrymonialne wobec fikcyjnych kawalerów; podobnych listów przychodziły „do rodziny Jabłońskich” setki, w sumie – kilkadziesiąt tysięcy.
Serial emitowany był bez przerwy od 29 maja 1960 roku przez dwie dekady, do grudnia 1981, kiedy to po wprowadzeniu w Polsce stanu wojennego autorzy i obsada zadecydowali o zaprzestaniu nagrywania nowych odcinków. Jeziorany powróciły na antenę Polskiego Radia w maju 1983.
Współcześnie "W Jezioranach" pozostaje najczęściej słuchaną audycją literacką Polskiego Radia, incydentalnie słucha jej przeszło 2,5 miliona osób a regularnie – blisko 2 miliony. Audycja jest również wysoko oceniana przez słuchaczy.
Na przestrzeni lat autorzy kolejnych odcinków starali się przemycać wśród wątków typowo obyczajowych także informacje praktyczne, jak wiedzę o nowych metodach rolniczych czy rządowych planach restrukturyzacji rolnictwa. Ze względu na tematykę i format, słuchowisko bywa przyrównywane do starszego o dekadę brytyjskiego serialu radiowego "The Archers" nadawanego przez BBC, a także do "Nad Niemnem" Elizy Orzeszkowej. Jako trwały element polskiej kultury audycja trafiła także do podręczników nauki języka polskiego dla obcokrajowców.
Tematyka, czas i miejsce akcji.
Akcja powieści radiowej toczy się w tytułowych Jezioranach, fikcyjnej wsi w okolicy Puław w województwie lubelskim. Większość odcinków ma miejsce w teraźniejszości, dzięki czemu scenarzyści mogą wplatać w nią nawiązania do rzeczywistych wydarzeń. Do lat 70. bohaterowie zajmowali się m.in. budową szkoły, remizy, zakładaniem Klubu Rolnika czy sadzeniem tysiąca drzew na Tysiąclecie Państwa Polskiego. W okresie tzw. pierwszej Solidarności postaci wspominały m.in. o strajkach, postulatach reform i demokratyzacji. W ostatnim odcinku przed wprowadzeniem stanu wojennego bohaterowie zastanawiali się m.in. czy nauczyciele powinni mieć prawo do strajku. Obecnie także powieściowy świat wzorowany jest na rzeczywistej Polsce. Z tego względu program bywał oskarżany m.in. o wspieranie samorządowców Polskiego Stronnictwa Ludowego.
Twórcy słuchowiska.
Podobnie jak "Matysiakowie", serial utrzymany jest w konwencji ultrarealistycznej: odcinki zaczynają się bez czołówki (niekiedy któraś postać bądź lektor radiowy „zaprasza do wysłuchania odcinka numer...”), a współcześnie (2018 r.) końcówka zawiera informacje o twórcach i aktorach tworzących dany epizod. 
Pierwszym reżyserem był Bronisław Dardziński, po nim słuchowisko reżyserowali Wiesław Opałek (około 1975 r.), Wojciech Maciejewski i Andrzej Pruski. Od 1994 r. reżyserem pozostaje Jan Warenycia, kierownik literacki Teatru Polskiego Radia. Realizatorami byli kolejno: Jerzy Jeżewski, Andrzej Pruski, Wojciech Truszczyński, a obecnie audycję realizuje Maria Olszewska.
Na przestrzeni lat zmieniali się również scenarzyści serialu. Obecnie autorami większości odcinków są Andrzej Mularczyk, Teresa Lubkiewicz-Urbanowicz i Marek Ławrynowicz, w przeszłości autorami list dialogowych bywali również Zofia Posmysz-Piasecka (zmarła 8 sierpnia 2022 r.), Władysław Milczarek i Andrzej Bartosz.
Obsada aktorska i postaci.
W przeciwieństwie do wielu seriali telewizyjnych, aktorzy użyczający swoich głosów postaciom "W Jezioranach" nie są etatowymi pracownikami radia i pracują nad nagraniami najwyżej kilka dni w miesiącu. Wielu z nich pracuje nad innymi projektami teatralnymi i filmowymi, co często owocuje problemami z ich dostępnością. Na przykład Danuta Stenka od 1991 wcielająca się w postać Joli Jabłońskiej przez dłuższy czas nagrywała swoje kwestie osobno, w chwilach wolnych od dni zdjęciowych na planach filmów, a dopiero na koniec jej głos był dogrywany do pozostałych.
W radiopowieści obowiązuje zasada, że śmierć lub odejście aktora grającego którąś z postaci jest równoznaczne ze śmiercią samej postaci. Przykładowo gdy Andrzej Zaorski nie zdecydował się na powrót do obsady Jezioran po stanie wojennym, grana przez niego postać Bolka Jabłońskiego zginęła w wypadku samochodowym. Podobnie stało się z postaciami granymi przez zmarłych Tadeusza Bartosika i Kazimierza Opalińskiego.
Do 2009 roku przed mikrofonem wystąpiło blisko 200 aktorów.
Obecnie.
Postacie wytłuszczone pojawiają się w internetowym plebiscycie na ulubionego bohatera powieści, organizowanego przez redakcję słuchowiska.

</doc>
<doc id="666789" url="https://pl.wikipedia.org/wiki?curid=666789" title="Szklana Huta (Lubiatowo)">
Szklana Huta (Lubiatowo)

Szklana Huta (kaszb. "Sklanô Hëta"; niem. "Glashütte") – część wsi Lubiatowo w Polsce, położona w województwie pomorskim, w powiecie wejherowskim, w gminie Choczewo. Nie posiada sołtysa, należy do sołectwa Kopalino.
W latach 1975–1998 Szklana Huta administracyjnie należała do województwa gdańskiego.
Znajduje się tu również leśnictwo (Gmina Choczewo, woj. Pomorskie), a przede wszystkim Stanica Harcerska Róża Wiatrów Komendy Hufca ZHP Lębork – największa stanica ZHP w Polsce.

</doc>
<doc id="666790" url="https://pl.wikipedia.org/wiki?curid=666790" title="Kościół św. Trójcy w Chicago">
Kościół św. Trójcy w Chicago

Kościół św. Trójcy – kościół rzymskokatolicki w Chicago w stanie Illinois.
Właściwie, to „Polska Misja Duszpasterska w Chicago” prowadzona przez księży z Towarzystwa Chrystusowego dla Polonii Zagranicznej.
Kościół i parafia są popularnie zwane "Trójcowem".
Historia.
Trójcowo jest drugim polskim ośrodkiem duszpasterskim, który powstał w Chicago. Pierwszym był powstały w roku 1869 kościół św. Stanisława Kostki.
Pierwszy kościół pod wezwaniem św. Trójcy zbudowano w roku 1873 jako filię parafii św. Stanisława Kostki. Do roku 1889 duszpasterstwo prowadzili księża Zmartwychwstańcy.
W 1893 roku Trójcowo zostało odrębną parafią prowadzoną przez księży ze Zgromadzenia Św. Krzyża. Niebawem świątynia nie mieściła już wszystkich wiernych, więc wybudowano na miejsce starego nowy kościół, zaprojektowany przez W. Olszewskiego. Został on konsekrowany 6 października 1906 roku.
W latach 1975-1986 duszpasterstwo ponownie sprawowali księża Zmartwychwstańcy.
Od roku 1987 duszpasterstwo sprawują księża z Towarzystwa Chrystusowego. Natomiast od 1989 roku w parafii posługują również Misjonarki Chrystusa Króla.
Od roku 1991 miejsce Mszy Świętych za Ojczyznę.

</doc>
<doc id="666791" url="https://pl.wikipedia.org/wiki?curid=666791" title="Domaczewo">
Domaczewo

Domaczewo () – osiedle typu miejskiego w zachodniej części Białorusi, w obwodzie brzeskim, w rejonie brzeskim, w sielsowiecie Domaczewo, ok. 1,2 tys. mieszkańców (2010).
Leży nad Bugiem, na granicy z Polską. Po drugiej stronie rzeki leży polska wieś Sławatycze.
W miejscowej szkole znajduje się Muzeum Chwały Wojennej (музей боевой славы) i Muzeum Literackie (литературный музей).
Historia.
Wieś magnacka położona była w końcu XVIII wieku w powiecie brzeskolitewskim województwa brzeskolitewskiego.
Za II Rzeczypospolitej miejscowość była siedzibą gminy Domaczewo.
W XVI-XX w. znajdowały się tu dwie kolonie olędrów. Domaczewo do II wojny światowej zamieszkane było przez Żydów.
Religia.
Siedziba parafii prawosławnej pw. św. Łukasza i rzymskokatolickiej pw. Niepokalanego Poczęcia Najświętszej Maryi Panny. W centrum miasteczka usytuowana jest prawosławna cerkiew św. Łukasza Apostoła. W miejscowości znajduje się też kościół rzymskokatolicki pw. Niepokalanego Poczęcia Najświętszej Maryi Panny.
Transport.
W mieście funkcjonuje drogowe przejście graniczne Domaczewo – Sławatycze na granicy z Polską. Znajduje się tu przystanek kolejowy Domaczewo, położony na linii Brześć - Tomaszówka.

</doc>
<doc id="666794" url="https://pl.wikipedia.org/wiki?curid=666794" title="Wądół (województwo pomorskie)">
Wądół (województwo pomorskie)

Wądół (kaszb. "Wądół", niem. "Charlottenthal") – kolonia w Polsce na Pojezierzu Bytowskim położona w województwie pomorskim, w powiecie bytowskim, w gminie Kołczygłowy.
W latach 1975–1998 miejscowość administracyjnie należała do województwa słupskiego.
Wieś stanowi sołectwo gminy Kołczygłowy.

</doc>
<doc id="666805" url="https://pl.wikipedia.org/wiki?curid=666805" title="Historia wojskowości">
Historia wojskowości

Historia wojskowości stanowi składową historii militarnej (lub wojskowej). Jest nośnikiem wiedzy niezbędnej dla poznania całokształtu doświadczeń minionych pokoleń i ich wiedzy o sztuce i nauce wojennej. 
Wojsko, formacja zbrojna powołana przez organizm społeczno-polityczny dla obrony przed najazdem, utrzymaniu w ryzach danego terytorium i zamieszkującej go ludności oraz dokonywania podbojów, odgrywa niezwykle ważną rolę w dziejach narodów i państw.
Historia wojskowości zajmuje się dziejami organizacji i metodami działania wojska, co określa się mianem sztuki wojennej. Składają się na nią strategia, a więc zasady przygotowywania i prowadzenia wojen, sztuka operacyjna (czasami utożsamiana ze strategią), czyli zasady przeprowadzania działań stanowiących składowe części wojny oraz taktyka obejmująca zasady prowadzenia walki. Drugi wielki rozdział historii militarnej - historia wojen - zajmuje się dziejami zastosowania wojska w trakcie konfliktów zbrojnych i jest ważna dla ukazania zmian zachodzących w dziejach wojskowości na przestrzeni dziejów. 
Ważnym elementem historii wojskowości jest historia organizacji siły zbrojnej, obejmująca takie zagadnienia jak finansowanie, rekrutację, podział na rodzaje wojsk i służb (jednostki, uzbrojenie, wyposażenie, umundurowanie, zakwaterowanie, zaopatrzenie, dowodzenie i wyszkolenie). 
Wszystkie te zagadnienia, podobnie jak historia inżynierii wojskowej, techniki wojskowej i medycyny wojskowej, stanowią ważne składniki dziejów oręża narodów i państw.

</doc>
<doc id="666806" url="https://pl.wikipedia.org/wiki?curid=666806" title="Sphaerichthys osphromenoides">
Sphaerichthys osphromenoides



</doc>
<doc id="666807" url="https://pl.wikipedia.org/wiki?curid=666807" title="Droga wojewódzka nr 756">
Droga wojewódzka nr 756

Droga wojewódzka nr 756 (DW756) – droga wojewódzka ze Starachowic do Stopnicy o długości 74 km. Droga przebiega przez powiaty: starachowicki, kielecki, staszowski i buski w województwie świętokrzyskim.

</doc>
<doc id="666808" url="https://pl.wikipedia.org/wiki?curid=666808" title="DW756">
DW756



</doc>
<doc id="666814" url="https://pl.wikipedia.org/wiki?curid=666814" title="Szczerbanówka">
Szczerbanówka

Szczerbanówka – nieistniejąca wieś w Polsce, położona w województwie podkarpackim, w powiecie sanockim, w gminie Komańcza. Leży na prawym brzegu Osławy, przy drodze wojewódzkiej 897.
Wieś królewska położona na przełomie XVI i XVII wieku w ziemi sanockiej województwa ruskiego, w drugiej połowie XVII wieku należała do starostwa krośnieńskiego.
W połowie XIX wieku właścicielem posiadłości tabularnej Szczerbanówka był Jan Reisenbach.

</doc>
<doc id="666815" url="https://pl.wikipedia.org/wiki?curid=666815" title="Kamienisty Żleb">
Kamienisty Żleb

Kamienisty Żleb – żleb w Dolinie Tomanowej (wschodnie odgałęzienie w górnej części Doliny Kościeliskiej) w Tatrach Zachodnich. Spada on spod Tomanowej Przełęczy do górnej części Wyżniej Polany Tomanowej, z wysokości ok. 1700 m n.p.m. do 1450 m n.p.m. Górna część żlebu znajduje się ok. 300 m na północ od przełęczy, a 200 m na południe od Głazistej Turni. Początkowo żleb spada skośnie do stoku, w kierunku południowo-zachodnim, potem zmienia kierunek na zachodni (mniej więcej w miejscu, gdzie dawniej przekraczała go ścieżka turystyczna). W górnej części tworzy dość głęboki i stromy wąwóz wyżłobiony w wapiennych skałach, w większości nagich, częściowo porośniętych murawą z bardzo ciekawą florą tatrzańskich roślin wapieniolubnych. W dolnej części zarośnięty kosodrzewiną.
Szlaki turystyczne.
Uwaga: czerwony szlak na Tomanową Przełęcz przekraczający przez żleb, zaczynający się w górnej części Wyżniej Polany Tomanowej na Rozdrożu w Tomanowej (rozwidlenie ze szlakiem zielonym), został zamknięty przez TPN od 22 maja 2009. Podzielił on tym samym los słowackiego czerwonego szlaku z Tomanowej Przełęczy do Rozdroża pod Tomanową w Dolinie Cichej, który zamknięto w czerwcu 2008.

</doc>
<doc id="666819" url="https://pl.wikipedia.org/wiki?curid=666819" title="Tarnawka (powiat krośnieński)">
Tarnawka (powiat krośnieński)

Tarnawka – nieistniejąca wieś w Polsce, położona w województwie podkarpackim, w powiecie krośnieńskim, w gminie Rymanów.
Pod koniec XIX wieku właścicielką tabularną dóbr we wsi była hr. Anna Potocka. W 1911 właścicielem tabularnym był Józef Mikołaj Potocki, posiadający 113 ha.

</doc>
<doc id="666824" url="https://pl.wikipedia.org/wiki?curid=666824" title="Loco Records">
Loco Records

Loco Records - house'owa wytwórnia płytowa założona w 1998 roku przez polskich DJ-ów i producentów: Karola Samockiego, Marka Bigajskiego i Sławka Łobodę, współpracująca z różnymi wytwórniami fonograficznymi.
Wytwórnia zrzesza takie muzyczne projekty jak: Karol XVII &amp; MB Valence, Jackspeare, Robert Owens, Milton Jackson, The Timewriter, Maya Jane Coles, Gorge, Soul Minority, Kruse &amp; Nuernberg, Sasse, Matt Masters, Till Von Sein, Dale Howard, Huxley, Kevin Yost, Sebastian Davidson, czy też Lazarusman.

</doc>
<doc id="666826" url="https://pl.wikipedia.org/wiki?curid=666826" title="KPK">
KPK



</doc>
<doc id="666827" url="https://pl.wikipedia.org/wiki?curid=666827" title="Illerrieden">
Illerrieden

Illerrieden – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Dietenheim. Leży w Górnej Szwabii, nad rzeką Iller, ok. 15 km na południe od Ulm. Gmina dzieli się na dwie dzielnice: Wangen i Dorndorf.

</doc>
<doc id="666833" url="https://pl.wikipedia.org/wiki?curid=666833" title="Beimerstetten">
Beimerstetten

Beimerstetten – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład wspólnoty administracyjnej Dornstadt. Leży ok. 10 km na północ od Ulm i ok. 3 km od autostrady A8.

</doc>
<doc id="666839" url="https://pl.wikipedia.org/wiki?curid=666839" title="Korowód (album)">
Korowód (album)

Korowód – drugi album Marka Grechuty i zespołu Anawa. Został nagrany w studio Polskich Nagrań w Warszawie w kwietniu 1971 roku i w tym samym roku wydany przez Polskie Nagrania „Muza” (Muza SXL0752).
Wersja oryginalna z 1971 roku.
W nagraniach wzięli udział:
oraz Orkiestra Symfoniczna Teatru Wielkiego w Warszawie (5)
i zaproszeni muzycy:
i grupa wokalna Alibabki (4, 6)
Nagrano w studiu Polskich Nagrań w Warszawie w kwietniu 1971 roku.
Wersja rozszerzona z 2000 roku.
W antologii Świecie nasz oryginalna płyta została wzbogacona o 8 dodatkowych utworów.
Skład zespołu:
(11-16) Nagrania koncertowe z VIII KFPP w Opolu 1970 r. Recital Marka Grechuty i zespołu Anawa w Auli PWSP – 26 VI 1970
(17) Nagranie koncertowe z IX KFPP w Opolu 1971 r. Nagrania dokonano podczas koncertu laureatów „Mikrofon i ekran”, który odbył się 26 czerwca 1971 roku. Autorem zapowiedzi jest Lucjan Kydryński

</doc>
<doc id="666840" url="https://pl.wikipedia.org/wiki?curid=666840" title="Dornstadt">
Dornstadt

Dornstadt – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, siedziba wspólnoty administracyjnej Dornstadt. Leży ok. 8 km na północ od Ulm, przy skrzyżowaniu autostrady A8 z drogą krajową B10.
Dzielnice.
W skład gminy wchodzą następujące dzielnice:

</doc>
<doc id="666843" url="https://pl.wikipedia.org/wiki?curid=666843" title="Maria Kazimiera Sobieska">
Maria Kazimiera Sobieska



</doc>
<doc id="666846" url="https://pl.wikipedia.org/wiki?curid=666846" title="Westerstetten">
Westerstetten

Westerstetten – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład wspólnoty administracyjnej Dornstadt. Leży w Jurze Szwabskiej, nad rzeką Lone, ok. 12 km na północ od Ulm. Przez gminę przebiega linia kolejowa Filstalbahn Stuttgart–Ulm.

</doc>
<doc id="666849" url="https://pl.wikipedia.org/wiki?curid=666849" title="Griesingen">
Griesingen

Griesingen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład wspólnoty administracyjnej Ehingen (Donau). Leży w Górnej Szwabii, ok. 21 km na południowy zachód od Ulm.

</doc>
<doc id="666851" url="https://pl.wikipedia.org/wiki?curid=666851" title="Bitwa w Sundzie (1658)">
Bitwa w Sundzie (1658)

Bitwa w Sundzie miała miejsce 8 listopada 1658 podczas wojny duńsko-szwedzkiej 1658–1660 toczonej w ramach drugiej wojny północnej w cieśninie Sund, w regionie Oresund, na południe od Kopenhagi, która oblegana była przez armię szwedzką dowodzoną przez króla Szwecji Karola X Gustawa. Była to główna bitwa w wojnie holendersko-szwedzkiej, w której Holendrzy wspierali Duńczyków, by chronić handel bałtycki.
Holendrzy pod wodzą admirała-porucznika Jacoba van Wassenaera Obdama (72-działowym galeonem flagowym „Eendracht” dowodził kapitan Egbert Bartolomeusz Kortenaer), żeglujący na Bałtyk by wesprzeć flotę duńską, mieli 41 okrętów i 1413 dział, podczas gdy Szwedzi dowodzeni przez Carla Gustafa Wrangla mieli 45 okrętów i 1838 dział. Awangardą floty holenderskiej przybyłej z odsieczą Kopenhadze dowodził wiceadmirał Witte de With, natomiast ariergardą dowodził wiceadmirał Pieter Floriszoon. Główne siły, czyli centrum floty holenderskiej, prowadził naczelny wódz Jacob Obdam. Duńska eskadra pod wodzą admirała Bjelke w sile 7 okrętów i 280 dział, mająca wesprzeć Holendrów, nie wzięła udziału w bitwie. Przyczyną były przede wszystkim niekorzystne północne wiatry. Celem floty holenderskiej było uwolnienie Kopenhagi od oblężenia.
Szwedzi z miejsca zaatakowali, jednak bez powodzenia, gdyż warunki pogodowe sprzyjały Holendrom. Holendrzy zmusili szwedzką flotę do zakończenia blokady Kopenhagi, co z kolei zmusiło Karola X Gustawa do zakończenia oblężenia.
W bitwie zginął dowodzący awangardą Witte de With. Jego okręt 59-działowy „Brederode” osiadł na mieliźnie i został otoczony przez okręty szwedzkie. Admirał holenderski w czasie walk został ciężko ranny i wzięty do niewoli, gdzie wkrótce zmarł. Na pokładzie okrętu „Jozua” zginął także wiceadmirał Pieter Floriszoon. Holendrzy stracili dwa okręty (wspomniany „Brederode” zatonął, drugi okręt 28-działowa „Breda” został zdobyty przez Szwedów, potem odzyskany przez Holendrów i później znów wpadł w ręce szwedzkie). Szwedzi stracili pięć okrętów – jeden spalony (36-działowy „Leopard”) i 4 zdobyte przez Holendrów (40-działowy „Pelican”, 48-działowy „Morgonstjerna”, 36-działowy „Delmenhorst” oraz 40-działowy „Rose”).

</doc>
<doc id="666852" url="https://pl.wikipedia.org/wiki?curid=666852" title="Orlęta lwowskie">
Orlęta lwowskie



</doc>
<doc id="666855" url="https://pl.wikipedia.org/wiki?curid=666855" title="Oberdischingen">
Oberdischingen

Oberdischingen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład wspólnoty administracyjnej Ehingen (Donau). Leży w Górnej Szwabii, ok. 18 km na południowy zachód od Ulm, nad Dunajem, przy drodze krajowej B311.

</doc>
<doc id="666860" url="https://pl.wikipedia.org/wiki?curid=666860" title="Charles Stanhope (3. hrabia Harrington)">
Charles Stanhope (3. hrabia Harrington)

Charles Stanhope (ur. 17 marca 1753 – zm. 5 września 1829), brytyjski arystokrata i polityk, najstarszy syn Williama Stanhope'a, 2. hrabiego Harrington i lady Caroline FitzRoy, córki 2. księcia Grafton.
Członek Izby Gmin w 1774 r. (z okręgu Thetford) i w latach 1776-1779 (z okręgu Westminster). Po śmierci ojca w 1779 r. odziedziczył tytuł hrabiego (earl) Harrington, uprawniający do zasiadania w Izbie Lordów. Był generałem British Army i dowódcą wojsk brytyjski w Irlandii w latach 1806-1812. Kawaler Krzyża Wielkiego Orderu Gwelfów. Członek Tajnej Rady.
23 maja 1779 r. w Londynie, poślubił Jane Fleming (przed 1764 – 3 lutego 1824), córkę Johna Fleminga, 1. baroneta. Charles i Jane mieli razem siedmiu synów i trzy córki:

</doc>
<doc id="666862" url="https://pl.wikipedia.org/wiki?curid=666862" title="Córka">
Córka

Córka – nazwa relacji rodzinnej dla krewnej pierwszego stopnia w linii prostej (zstępny, potomek) płci żeńskiej, należącej do dzieci z danego związku (rodziców).
Jednym ze stereotypów rodzinnych są kontakty córki z rodzicami. W ich świetle, córka ma się "lepiej porozumiewać", być w "lepszych kontaktach" z ojcem, niż z matką.
Z posiadaniem córki, która wychodzi za mąż, wiąże się obyczajowy obowiązek zorganizowania jej wesela oraz wyprawienia posagu.
W języku potocznym, starsza osoba do młodej kobiety lub dziewczyny może zwrócić się zwrotem "Córko!".

</doc>
<doc id="666867" url="https://pl.wikipedia.org/wiki?curid=666867" title="Charles Stanhope (8. hrabia Harrington)">
Charles Stanhope (8. hrabia Harrington)

Charles Augustus Stanhope (ur. w styczniu 1844, zm. 5 lutego 1917 w Elvaston w Derbyshire) – brytyjski arystokrata, gracz w polo (jeden z pionierów tej gry w Wielkiej Brytanii) i działacz sportowy, syn Charles Stanhope'a, 7. hrabiego Harrington i Elisabeth Still de Pearsall, córki Roberta Lucasa de Pearsall. W 1881 r. odziedziczył tytuł hrabiego Harrington.
Grać w polo nauczył się podczas służby wojskowej, którą odbywał na Malcie. W 1885 r. grał w drużynie hrabstwa Gloucester, z którą wygrał County Cup. W 1892 r. wraz z drużyną z Sussex wygrał Hurlington Champion Cup, zaś z drużyną Cheshire wygrał Rugby Open Cup. Wyróżniał się pośród innych graczy polo pulchną figurą i gęstą brodą. Pomysłem Harringtona były papierowe kartki którymi pokazywano wynik meczu. Po zakończeniu kariery zawodniczej, Harrington był przewodniczącym County Polo Association, pierwszym prezesem Polo Pony Society oraz zajmował się organizacją stadniny koni do gry w polo.
5 lipca 1869 r. ożenił się z Evą Elisabeth Carrington Smith (12 maja 1847 – 20 czerwca 1919), córką Roberta Caringtona, 2. barona Carrington i Charlotty Drummond-Willoughby, córki 21. barona Willoughby. Charles i Eva nie mieli razem dzieci.

</doc>
<doc id="666868" url="https://pl.wikipedia.org/wiki?curid=666868" title="Charles Augustus Stanhope, 8. hrabia Harrington">
Charles Augustus Stanhope, 8. hrabia Harrington



</doc>
<doc id="666869" url="https://pl.wikipedia.org/wiki?curid=666869" title="Charles Stanhope">
Charles Stanhope



</doc>
<doc id="666875" url="https://pl.wikipedia.org/wiki?curid=666875" title="Echeneis">
Echeneis

Echeneis – rodzaj ryb okoniokształtnych z rodziny podnawkowatych.
Klasyfikacja.
Gatunki zaliczane do tego rodzaju :

</doc>
<doc id="666876" url="https://pl.wikipedia.org/wiki?curid=666876" title="Echeneis naucrates">
Echeneis naucrates



</doc>
<doc id="666877" url="https://pl.wikipedia.org/wiki?curid=666877" title="Remory">
Remory



</doc>
<doc id="666883" url="https://pl.wikipedia.org/wiki?curid=666883" title="Tacuarembó FC">
Tacuarembó FC

Tacuarembó Fútbol Club – urugwajski klub piłkarski założony 24 listopada 1985 , z siedzibą w mieście Tacuarembó.
Historia.
24 listopada 1985 powstał klub Club Social y Deportivo Tacuarembó, zwany często Deportivo Tacuarembó. W jego miejsce według jednych źródeł 11 listopada 1998, a według innych 3 stycznia 1999 powstał obecny klub Tacuarembó Fútbol Club, który tak jak jego poprzednik grał w pierwszej lidze urugwajskiej (Primera División Uruguaya). Jeszcze w 2006 można było spotkać w prasie podającej wyniki ligi urugwajskiej starą nazwę - Deportivo Tacuarembó.
Kibice.
Kibice klubu utworzyli wielką flagę w napisem "Tacuarembó es Gardel", odnoszącym się do urugwajskiego piosenkarza Carlosa Gardela, który prawdopodobnie urodził się w ich mieście, czyli w Tacuarembó.

</doc>
<doc id="666885" url="https://pl.wikipedia.org/wiki?curid=666885" title="Tacuarembó Fútbol Club">
Tacuarembó Fútbol Club



</doc>
<doc id="666888" url="https://pl.wikipedia.org/wiki?curid=666888" title="Adam Sandurski">
Adam Sandurski

Adam Sandurski (ur. 8 lutego 1953 w Zarzeczu) – polski zapaśnik, styl wolny, wielokrotny mistrz Polski, brązowy medalista Igrzysk Olimpijskich w Moskwie w 1980.
Reprezentował barwy Stali Rzeszów.
Był zwycięzcą plebiscytu na najpopularniejszego sportowca Polski południowo-wschodniej, organizowanego przez dziennik „Nowiny”, za rok 1980, 1981, 1982, 1983, zajął drugie miejsce w plebiscycie za rok 1984, trzecie miejsce w plebiscycie za rok 1985. W ramach tego konkursu w 1989 uznaniowo otrzymał tytuł „Honorowego Sportowca Roku” za rok 1988.

</doc>
<doc id="666892" url="https://pl.wikipedia.org/wiki?curid=666892" title="Wyższa Szkoła Bankowa w Poznaniu">
Wyższa Szkoła Bankowa w Poznaniu

Wyższa Szkoła Bankowa w Poznaniu – największa uczelnia niepubliczna w Wielkopolsce, kształcąca na kierunkach ekonomicznych, pedagogicznych i humanistycznych, założona w Poznaniu, w 1994 roku.
Wyższą Szkołę Bankową w Poznaniu tworzą trzy wydziały:
Według Ministerstwa Nauki i Szkolnictwa Wyższego wydział w Poznaniu i Chorzowie posiada kategorię naukową „C”.
Historia.
Wyższa Szkoła Bankowa (WSB) została utworzona z inicjatywy Towarzystwa Edukacji Bankowej (TEB) w 1994 roku. Jej wieloletnim rektorem był Władysław Balicki (w latach 1994-2010). W latach 2013-2021 funkcję Rektora Wyższej Szkoły Bankowej w Poznaniu pełnił prof. dr hab. Józef Orczyk.
Uczelnia zajmuje czołowe miejsca w rankingach szkół wyższych (Rankingi: „Perspektywy”, „Rzeczpospolita”, miesięcznik „Home&amp;Market”, tygodnik „Wprost”) oraz raportach Ministerstwa Nauki i Szkolnictwa Wyższego. WSB w Poznaniu posiada także rekomendację Business Centre Club.
W 2014 roku Wyższa Szkoła Bankowa w Poznaniu uzyskała akredytację IACBE. Akredytacja IACBE jest swoistym certyfikatem jakości, potwierdzeniem spełnienia przez uczelnię określonych wymogów dotyczących sprawnego funkcjonowania, wysokiego poziomu dydaktyki, innowacyjnego zarządzania, dobrych relacji z biznesem. Akredytacja gwarantuje studentom, że w akredytowanej uczelni uzyskają profesjonalną wiedzę i umiejętności oraz dyplom ukończenia studiów, który liczy się na rynku pracy.
Struktura.
Pracownicy naukowo-dydaktyczni Wyższej Szkoły Bankowej tworzą zespoły specjalizujące się w danej dziedzinie. Zespoły zajmujące się pokrewnymi dziedzinami tworzą instytuty. WSB posiada cztery instytuty:
Oferta edukacyjna.
Wyższa Szkoła Bankowa w Poznaniu oferuje instytucjom, organizacjom pozarządowym oraz firmom i ich pracownikom szeroki wachlarz studiów, szkoleń i kursów, także dofinansowanych z Europejskiego Funduszu Społecznego.
W ofercie edukacyjnej Wydziału Finansów i Bankowości w Poznaniu znajdują się:
Dodatkowo Wyższa Szkoła Bankowa w Poznaniu prowadzi:
Studia i praktyki za granicą.
Wyższa Szkoła Bankowa w Poznaniu posiada Kartę Erasmus+, przyznaną przez Komisję Europejską, która uprawnia do udziału w programie Erasmus+. W ramach tego programu uczelnia podpisała umowy partnerskie z uczelniami z całej Europy. Dzięki temu studenci Wyższej Szkoły Bankowej mogą realizować studia za granicą przez okres 1 bądź 2 semestrów na studiach licencjackich i magisterskich.
Erasmus+ pozwala studentom także odbywać 3-miesięczne praktyki w krajach Unii Europejskiej.
WSB w Poznaniu oprócz dyplomu Wyższej Szkoły Bankowej umożliwia zdobycie dodatkowego dyplomu zagranicznej uczelni – University of Bedfordshire w Anglii. Po skończeniu III roku studenci otrzymują tytuł Bachelor’s, po IV zaś Bachelor’s with Honours. Na podstawie uzyskanych wyników Dziekan WSB zalicza im również ostatni rok studiów licencjackich w WSB. W praktyce oznacza to, że student zdobywa tzw. podwójny dyplom.
Każdego roku Dział Współpracy z Zagranicą Wyższej Szkoły Bankowej w Poznaniu organizuje cykl seminariów obcojęzycznych w ramach programu LLP Erasmus. Seminaria prowadzone są głównie przez wykładowców z uczelni partnerskich Szkoły. Studenci, którzy uzyskają dwa certyfikaty potwierdzające uczestnictwo w seminariach obcojęzycznych, mogą ubiegać się o zaliczenie jednego „przedmiotu do wyboru”.
Inne formy współpracy międzynarodowej
WSB w Poznaniu współpracuje także w ramach dwustronnych umów o współpracy z:
Współpraca z biznesem.
Wyższa Szkoła Bankowa w Poznaniu realizuje szereg form współpracy z firmami w regionie wielkopolskim. Kluczową formą współpracy są patronaty biznesowe nad kierunkami. W ramach współpracy programy nauczania na poszczególnych kierunkach tworzone są we współpracy z firmami. Inną formą współpracy są wykłady gościnne na Uczelni, będące okazją zapoznania studentów z daną firmą, jej specyfiką, sposobem działania na rynku. W ramach współpracy WSB w Poznaniu z firmami studenci otrzymują oferty praktyk, staży oraz pracy od firm współpracujących.

</doc>
<doc id="666899" url="https://pl.wikipedia.org/wiki?curid=666899" title="Podnawki">
Podnawki



</doc>
<doc id="666900" url="https://pl.wikipedia.org/wiki?curid=666900" title="Harcerska Oficyna Wydawnicza">
Harcerska Oficyna Wydawnicza

Harcerska Oficyna Wydawnicza w Krakowie – polskie wydawnictwo harcerskie.
Początkowo Wydział Wydawnictw Krakowskiej Komendy Chorągwi ZHP do roku 1982, a następnie spółka z ograniczoną odpowiedzialnością, własność ZHP w latach 1982–1989.
Zasłużona dla ruchu harcerskiego, szczególnie dzięki publikowaniu nowych opracowań metodyków harcerskich reprezentujących środowiska Odnowy Harcerskiej. Wiele publikacji było „przepychanych” na granicy ryzyka przez cenzurę i na przekór ówczesnym władzom ZHP, dzięki uzyskaniu własnej koncesji wydawniczej i odrębnego przydziału papieru. Umożliwił to ówczesny pełnomocnik rządu ds. poligrafii Tadeusz Zachariasiewicz, przedwojenny podharcmistrz i Lwowianin, dyrektor Drukarni Anczyca w Krakowie.
Książki Bogusława Śliwerskiego, Wojciecha Śliwerskiego, Krzysztofa Blusza, Andrzeja Glassa, Tadeusza Wyrwalskiego, Bolesława Leonhardta, Marka Kudasiewicza i innych. Poszukiwane Informatory Harcerskie Wacława Wierzewskiego zawierające pełną, niezafałszowaną historię Ruchu Harcerskiego. Oficyna wydawała własny miesięcznik „Harcerz Rzeczypospolitej”, obok wydawnictw i prasy KIHAM jeden z niewielu, oficjalny wyraziciel nurtu Odnowy Ruchu Harcerskiego, wokół którego skupiło się liczne, ogólnopolskie grono instruktorów harcerskich – Forum Harcerza Rzeczypospolitej. Forum reprezentowało większość nurtów Harcerskiej Odnowy.
Forum to było przeciwne rozłamom w ZHP, stawiając na przebudowę i odrodzenie wewnętrzne ZHP. Instruktorzy ci zaistnieli na Zjeździe Bydgoskim ZHP, przygotowując specjalny, zjazdowy numer pisma (m.in. z nowatorskim projektem Statutu) i tym samym wpływając na zmiany w ZHP, które na tym Zjeździe nastąpiły.
Koleje losów HOW opisał w monografii Wojciech Śliwerski, były redaktor naczelny Oficyny. Książka ta ukazała się w 2012 nakładem krakowskiej oficyny Impuls pod tytułem „Wydawcy gorszego Boga. Czasy, ludzie, wydarzenia 1988–1992. Harcerska Oficyna Wydawnicza w Krakowie”, .

</doc>
<doc id="666903" url="https://pl.wikipedia.org/wiki?curid=666903" title="Nabój 6,5 × 52 mm Carcano">
Nabój 6,5 × 52 mm Carcano

6,5 × 52 mm Carcano (6,5 Mannlicher-Carcano, 6,5 Parravicino-Carcano, 6,5 × 52,3 mm, 6,5 × 52,5 mm, 6,7 × 52,5 mm, DWM 473) – włoski nabój karabinowy wprowadzony do uzbrojenia w 1891 roku wraz z karabinem Carcano Fucile Mod. 91. Pod koniec lat 30. planowano zastąpienie naboju 6,5 mm Carcano nowym 7,35 × 51 mm, ale wybuch wojny spowodował anulowanie tych planów i pozostawienie naboju 6,5 mm w uzbrojeniu.
Po II wojnie światowej nabój 6,5 mm Carcano został zastąpiony w armii włoskiej przez amerykański .30-06 Springfield.

</doc>
<doc id="666908" url="https://pl.wikipedia.org/wiki?curid=666908" title="Trzebież wczesna">
Trzebież wczesna

Trzebież (leśnictwo) wczesna, zwane również cięciem pielęgnacyjnym wczesnym, stosowana jest w drzewostanach wykazujących energiczny przyrost na wysokość. Korony drzew w takich drzewostanach mają zdolność rozrostu na boki i wypełniania gałęziami luk powstających po wcześniejszych cięciach pielęgnacyjnych. W tym okresie trzebieże wczesne nie powinny być zbyt intensywne, aby nie osłabiać procesu naturalnego oczyszczania się pni z gałęzi, ale mogą być częstsze. Zazwyczaj cięcia pielęgnacyjne wczesne powtarzamy co 3-5 lat.
Trzebieże wczesne mają za zadanie:

</doc>
<doc id="666910" url="https://pl.wikipedia.org/wiki?curid=666910" title="CS Cerrito">
CS Cerrito

Club Sportivo Cerrito – urugwajski klub piłkarski założony 28 października 1929, z siedzibą w mieście Montevideo.
Historia.
Klub założony został 28 października 1929 (według niektórych 28 grudnia 1929), jednak zarejestrowany jako klub sportowy został w 1934, początkowo grając w Ligas Centenario y Comercial. W 1945 wstąpił do AUF dołączając do ligi Divisional Extra „A” (4. poziom rozgrywkowy). Awansował do Divisional Intermedia (3. poziom rozgrywkowy) w 1948 i kontynuował ten kierunek, ostatecznie osiągając awans do Primera „B” (2. poziom rozgrywkowy) w 1951. Dzięki temu, klub otrzymał status profesjonalny, a debiut z takim statusem miał miejsce w 1952. Przez kolejne lata klub lawirował pomiędzy drugim i trzecim szczeblem rozgrywek. W sezonie 2003 został mistrzem Segunda División, dzięki czemu po raz pierwszy mógł wystąpić w Primera División.

</doc>
<doc id="666912" url="https://pl.wikipedia.org/wiki?curid=666912" title="Żbik (ujednoznacznienie)">
Żbik (ujednoznacznienie)



</doc>
<doc id="666916" url="https://pl.wikipedia.org/wiki?curid=666916" title="Remora">
Remora

Remora – rodzaj ryb okoniokształtnych z rodziny podnawkowatych. 
Klasyfikacja.
Gatunki zaliczane do tego rodzaju :

</doc>
<doc id="666917" url="https://pl.wikipedia.org/wiki?curid=666917" title="Jermaine Pennant">
Jermaine Pennant

Jermaine Lloyd Pennant (ur. 15 stycznia 1983 w Nottingham) jest angielskim piłkarzem, grającym jako prawy skrzydłowy. Jego ojciec był Jamajczykiem, wybrał jednak grę dla reprezentacji Anglii. Rozegrał kilkadziesiąt meczów w drużynach młodzieżowych, ale dotychczas nie dostał powołania do drużyny seniorów.
Początki.
Wychowanek Notts County został kupiony w 1999 roku przez menadżera Arsenalu, Arsène'a Wengera, za rekordową wówczas cenę za nastoletniego zawodnika około £4 mln. Uważany był za jeden z największych talentów angielskiej piłki. W Arsenalu, wobec silnej konkurencji w składzie, otrzymał jednak niewiele szans na grę. Aby nie powstrzymywać jego rozwoju jako piłkarza zdecydowano się go wypożyczać.
Wypożyczenia.
Na początku 2002 roku Pennanta wypożyczył walczący o utrzymanie w Premiership Watford. Spędził w tym klubie łącznie półtora roku (przed sezonem 2002-2003 przedłużono wypożyczenie na kolejny rok). Dwudziestolatek był jednak dość często kontuzjowany, nie zagrał w większości spotkań. Watford spadł z Premiership, a Pennant powrócił do Londynu, gdzie jednak ponownie nie znalazł miejsca w składzie.
Kolejnym klubem w jego karierze był, także walczący o utrzymanie w najwyższej lidze, Leeds United. Tym razem skrzydłowego omijały już kontuzje. Zagrał w niemal wszystkich meczach Premiership w sezonie 2003-2004, strzelając przy tym dwie bramki. Większość znawców futbolu, oraz fanów Leeds uznała go za najlepszego piłkarza klubu. Nie udało się uratować go przed spadkiem, ale podkreślano zgodnie, iż bez Jermaine'a Pennanta klub nie miałby na utrzymanie najmniejszych szans, podczas gdy z nim w składzie walczył niemal do końca.
Powrót do Londynu – Birmingam i wyrok.
Po bardzo dobrym sezonie w Leeds powrócił, już jako niemal w pełni ukształtowany zawodnik, do Arsenalu. Jego celem było wywalczenie miejsca w składzie czołowej drużyny ligi. Kolejny raz jego pobyt w klubie z Highbury skończył się zawodem. Nie potrafił przebić się do składu, w którym na skrzydłach grali zawodnicy o większej od niego renomie – Robert Pirès i Fredrik Ljungberg. Jak miało się okazać pierwsza runda sezonu 2004-2005 była jego ostatnim pobytem w Londynie. Na początku 2005 roku wypożyczono go ponownie – tym razem do Birmingham City.
Pennant ponownie pokazał się z dobrej strony, pierwsze mecze dla nowego klubu grając na swoim najwyższym poziomie. Jednak sezon ten dla Pennanta i jego kibiców zapadł w pamięć z innego, niechlubnego powodu.
23 stycznia 2005 roku piłkarz, prowadząc samochód, rozbił się w środkowej Anglii. Policjanci, którzy zjawili się na miejscu wypadku stwierdzili, że piłkarz prowadził pod wpływem alkoholu. Przedstawicielom władz za pierwszym razem, gdy go legitymowali, podał fałszywe nazwisko. Ostatecznie został aresztowany. Wkrótce sąd skazał 22-letniego piłkarza na 3 miesiące więzienia. Ostatecznie w areszcie przesiedział miesiąc, resztę kary anulowano gdy przeszedł przez kurs odwykowy.
Mimo to wydawało się, że kariera młodego piłkarza załamała się. Arsenal nie chciał go dłużej w składzie i wystawił go na listę transferową. Początkowo nie mógł odzyskać miejsca w składzie Birmingham. Tym razem jednak Pennant zaczął ciężko pracować. Przed końcem sezonu wywalczył sobie ponownie miejsce w drużynie z Birmingham. Co prawda Arsene Wenger skreślił go już, ale zapracował sobie na transfer definitywny do „The Reds”.
W sezonie 2005-2006 był już na stałe piłkarzem Birmingham City. Powrócił do swojej najlepszej dyspozycji i zagrał w lidze wszystkie mecze. Ponownie uznawano go za najlepszego piłkarza drużyny, zaliczył w tym sezonie najwięcej dośrodkowań spośród wszystkich piłkarzy Premiership. Jednakże tak samo jak Leeds, Birmingham walczyło o utrzymanie. Mimo wielu dobrych zawodników w składzie klubowi nie udało się utrzymać w lidze. Pennant kolejny raz musiał przeżyć relegację swojej drużyny do niższej klasy.
Liverpool.
Kilka klubów z Premier League wciąż było zainteresowanych młodym zawodnikiem. Ostatecznie okazało się, że trafił do .
Trener klubu z Anfield Road, Rafael Benítez poszukiwał od dwóch lat grających bardzo szeroko przy linii skrzydłowych, a Pennant do tego pasował. Zdecydował się na ich zakup rozpoczynając swój trzeci rok pracy w Anglii, chcąc wzmocnić atak klubu. Na lewe skrzydło zakupił młodego gracza z Chile, Marka Gonzaleza. Jako prawego pomocnika widział w swoim składzie gracza FC Sevilli, Brazylijczyka Daniela Alvesa. Klub z południa Hiszpanii odrzucał jednak kolejne oferty zdobywców Pucharu Anglii.
Nie mając niewyczerpanych zasobów finansowych Benítez doszedł do wniosku, że nie stać go na spełnienie oczekiwań finansowych Sevilli. Postanowił więc sprowadzić dotychczasowy „numer 2” swojej listy transferowej. Birmingham nie sprawiało problemów i w lipcu 2006 Pennant, co zaskoczyło wielu obserwatorów angielskiej piłki, został piłkarzem Liverpoolu. Kosztował około 8 milionów funtów.
Zadebiutował w meczu 3 rundy eliminacji Ligi Mistrzów przeciw Maccabi Hajfa. Już w debiucie fani wybrali go piłkarzem meczu.
20 stycznia 2009 roku został wypożyczony do końca sezonu do Portsmouth.
W dniu 9 lipca 2009 został zawodnikiem Realu Saragossa na zasadzie wolnego transferu. 26-letni Anglik podpisał trzyletni kontrakt.

</doc>
<doc id="666920" url="https://pl.wikipedia.org/wiki?curid=666920" title="Michał Serwet">
Michał Serwet



</doc>
<doc id="666923" url="https://pl.wikipedia.org/wiki?curid=666923" title="Rejon andrieapolski">
Rejon andrieapolski

Rejon andrieapolski, ros. Андреапольский район – rejon w zachodniej Rosji, w obwodzie twerskim.
Położenie.
Rejon, tak jak cały obwód twerski leży we wschodniej Europie, na terenie Niziny Wschodnioeuropejskiej.
Rejon andrieapolski leży w zachodniejczęści obwodu twerskiego.
Powierzchnia.
Rejon ma powierzchnię 3051 km²
Teren ten stanowi niewysoka wyżyna Wałdaj, stanowiąca część Niziny Wschodnioeuropejskiej.
Powierzchnię rejonu stanowią głównie lasy (ok. 70%), złożone przede wszystkim z drzew liściastych z domieszką gatunków iglastych, a także grunty orne.
Na terenie rejonu, na zajmujących sporą część powierzchni obszarach podmokłych występują także skupiska roślinności bagiennej. W rejonie znajduje się pewna liczba jezior, głównie pochodzenia polodowcowego. Na terenie rejonu występują także torfowiska.
Przez obszar rejonu przepływają liczne większe i mniejsze rzeki i strumienie, spośród których największymi są Dwina i Wołkota.
Część rejonu zajmuje Centralno-Leśny Rezerwat Biosfery.
Ludność.
W rejonie zamieszkuje ok. 17,5 tys. osób. Liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy. 
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Ludność miejska stanowi ok. 52% mieszkańców rejonu.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi 5,7 os./km²
Stolica i ośrodki osadnicze.
Ośrodkiem administracyjnym jest miasto Andrieapol, liczące 9108 mieszkańców (1 stycznia 2005). Jest ono jedynym ośrodkiem miejskim na terenie rejonu.
Poza nim na obszarze tej jednostki podziału administracyjnego znajduje się 249 punktów osadniczych - większych i mniejszych wsi, liczących od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie. Podstawowymi źródłami utrzymania dla mieszkańców rejonu jest praca w rolnictwie, przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica – miasto Andrieapol. Znajdują się tam zakłady przemysłu budowlanego i drzewnego, a także fabryka porcelany oraz przedsiębiorstwo zajmujące się eksploatacją i przetwórstwem wapienia.
Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka - kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy (jak szwalnie) i budowlany.
Duże znaczenie w gospodarce rejonu odgrywa rolnictwo, któremu sprzyjają dość korzystne warunki klimatyczne i glebowe. Najczęściej uprawiane są rośliny pastewne, a także zboża, głównie pszenica i żyto, w mniejszym stopniu owies, a poza tym len, ziemniaki oraz warzywa, a także, na niewielką skalę - owoce.
Hodowla obejmuje głównie bydło a także trzodę chlewną i drób.
Podział administracyjny.
W skład rejon wchodzi 8 mniejszych jednostek podziału terytorialnego – osiedli (ros. "поселение"), spośród których 7 stanowią osiedla wiejskie, obejmujące kilkanaście – kilkadziesiąt wsi, zaś 1 to osiedle o charakterze miejskim, obejmujące ośrodek administracyjny rejonu - Andrieapol.
Klimat.
W rejonie panuje klimat umiarkowany ciepły, o charakterze kontynentalnym. 
Zima jest dość chłodna (średnia temperatura stycznia od -9 do –7°C), lecz niezbyt długa, zaś lato długie i ciepłe (średnia temperatura lipca 17-18°C).
W rejonie notuje się dość wysoki poziom opadów (ok. 650 mm), głównie w postaci deszczu, którego największe nasilenie przypada na przełom lipca i sierpnia.

</doc>
<doc id="666924" url="https://pl.wikipedia.org/wiki?curid=666924" title="Suze Randall">
Suze Randall

Susan „Suze” E Randall (ur. 18 maja 1946 w Worcesterze) – angielska modelka erotyczna i fotografka.
Życiorys.
Początkowo pracowała jako pielęgniarka, następnie jako modelka erotyczna. W 1972 zagrała au pair w melodramacie Érica Rohmera "Miłość po południu" ("L’amour l'apres-midi"). Porzuciła zawód modelki i zajęła się profesjonalną fotografią aktów. Pracowała dla dziennika brytyjskiego "The Sun". Następnie znalazła się w samym sercu branży magazynów dla dorosłych w Los Angeles, gdzie 1976 roku podjęła współpracę z Hugh M. Hefnerem dla magazynu "Playboy", a także Larrym Flyntem dla "Hustler"a i Bobem Guccione dla "Penthouse". Zrealizowała też kilka filmów erotycznych, w tym "Kiss and Tell" (1980), "Stud Hunters" (1984) z Blake’em Palmerem, "Miss Passion" (1984) z Ginger Lynn i Traci Lords, "The Young &amp; the Raunchy" (2004) z Benem Englishem i Tory Lane, "Sophisticated Sluts" (2004) z Katsumi czy "Three's Cumpany" (2005) z Mickiem Blue i Scottem Nailsem.
Jej fotomodelkami i fotomodelami byli m.in.: Aria Giovanni, Hakan Serbes, Jisel, Julian Andretti, Julie Strain, Racquel Darrian, Rocco Siffredi, Silvia Saint, Stormy Daniels, Sunny Leone, Tera Patrick, Tommy Gunn, Traci Lords czy Zdenka Podkapová. Współpracowała także z Capitol Records podczas realizacji teledysku Roberta Palmera.
Suze Randall jest żoną pisarza Humphry’ego Knipe’a, który napisał jej biograficzną książkę "Suze" (1977), wyreżyserował wiele filmów erotycznych i pornograficznych sygnowanych jej imieniem i nazwiskiem pod pseudonimem Victor Nye, jak również zarządza firmą Suzie Randall Production. 
Jej córka Holly Randall (ur. 1978) jest fotografką aktów – pracuje u swojej matki, jak również prowadzi własną witrynę erotyczną.

</doc>
<doc id="666925" url="https://pl.wikipedia.org/wiki?curid=666925" title="Paraliż przysenny">
Paraliż przysenny



</doc>
<doc id="666927" url="https://pl.wikipedia.org/wiki?curid=666927" title="Werner Arber">
Werner Arber

Werner Arber (ur. 3 czerwca 1929 w Gränichen w kantonie Argowia) – genetyk i mikrobiolog szwajcarski, laureat Nagrody Nobla z medycyny w 1978 (odkrycie enzymów restrykcyjnych i ich zastosowanie w genetyce molekularnej).
Werner Arber urodził się w Gränichen, tam też uczęszczał do szkoły podstawowej. W 1949 roku zdał maturę w gimnazjum (Alte Kantonsschule) w Aarau, po czym podjął studia na Politechnice Federalnej w Zurychu. Dyplom w dziedzinie nauk przyrodniczych uzyskał w 1953 roku. W listopadzie tego roku rekomendacja wykładowcy fizyki eksperymentalnej, Paula Scherrera, pomogła mu uzyskać stanowisko asystenta w kierowanym przez Eduarda Kellenbergera Laboratorium Biofizyki na Uniwersytecie Genewskim. 
Laboratorium Biofizyki w Genewie dysponowało dwoma prototypowymi mikroskopami elektronowymi, Werner Arber zajmował się wykorzystaniem ich do obserwacji preparatów biologicznych oraz opracowywaniem technik preparatyki. Z laboratorium współpracował Jean Weigle, który zajmował się badaniem bakteriofagów lambda na California Institute of Technology. Werner Arber zainteresował się tą tematyką i podjął ją w swojej pracy doktorskiej. 
W 1958 roku, po zdaniu egzaminu doktorskiego, przyjął ofertę pracy na University of Southern California w Los Angeles. Rok później zdecydował się na powrót do Genewy, ale przedtem odbył wizyty naukowe u Gunthera Stenta w University of California, Berkeley, Joshui Lederberga na Uniwersytecie Stanforda oraz Salvadora Lurii w MIT.
Werner Arber rozwinął pracę Salvadora Lurii, który opisał budowę bakteriofagów i ich zdolność do mutacji. Swoje badania Arber skoncentrował na działaniach enzymów, obecnych w bakteriach, zdolnych do modyfikowania DNA atakujących je wirusów. Wyniki prac przeprowadzonych wraz z doktorantką Daisy Dussoix, pozwoliły na opisanie enzymów restrykcyjnych oraz mechanizmu restrykcji-modyfikacji jako właściwości specyficznych dla danego szczepu bakterii. Praca habilitacyjna Arbera przedstawiona w 1962 roku na Uniwersytecie Genewskim również dotyczyła tej tematyki.
W 1970 roku Werner Arber przebywał jako visiting professor na Wydziale Biologii Molekularnej University of California, Berkeley. W 1971 roku powrócił do Szwajcarii i podjął pracę w Biozentrum utworzonym właśnie na Uniwersytecie w Bazylei. 
W 1978 został, wraz z Amerykanami Danielem Nathansem i Hamiltonem Smithem, uhonorowany Nagrody Nobla z medycyny za odkrycie enzymów restrykcyjnych i ich zastosowanie w genetyce molekularnej. 
Życie prywatne.
Ożenił się w 1966 roku, z żoną Antonią mają dwie córki: Silvię (ur. 1968) i Caroline (ur. 1974) . 

</doc>
<doc id="666931" url="https://pl.wikipedia.org/wiki?curid=666931" title="Sputnik 5">
Sputnik 5



</doc>
<doc id="666932" url="https://pl.wikipedia.org/wiki?curid=666932" title="Wola Romanowa">
Wola Romanowa

Wola Romanowa - wieś w Polsce, położona w województwie podkarpackim, w powiecie bieszczadzkim, w gminie Ustrzyki Dolne.
Wierni kościoła rzymskokatolickiego należą do parafii Matki Bożej Różańcowej w Wańkowej..
Właściciele.
W połowie XIX wieku właścicielami posiadłości tabularnej w Romanowej Woli byli Antoni Załęski, Wisłoccy i Schmidt.
W 1896 dobra Wola Romanowa nabył Józef Rajterowski z Berehów Górnych od Majera Wołoskiego z Wańkowej.

</doc>
<doc id="666937" url="https://pl.wikipedia.org/wiki?curid=666937" title="Ernst Boris Chain">
Ernst Boris Chain

Ernst Boris Chain (ur. 19 czerwca 1906 w Berlinie, zm. 12 sierpnia 1979) – brytyjski biochemik. Wyodrębnił czystą penicylinę, za co w 1945 został uhonorowany (wraz z Alexandrem Flemingiem oraz Howardem Floreyem) Nagrodą Nobla.
Życiorys.
Jego ojciec wyemigrował z Rosji i mieszkał w Niemczech, gdzie był chemikiem i przemysłowcem. Po dojściu nazistów do władzy Ernest Boris Chain jako osoba pochodzenia żydowskiego opuścił Niemcy i przeniósł się do Anglii. Od 1935 roku wykładał patologię na Uniwersytecie Oksfordzkim. Mieszkając w Anglii podjął badania nad fosfolipidami. W 1939 roku dołączył do Howarda Floreya w badaniach nad odkrytą przez Fleminga penicyliną. Wspólnie z Floreyem odkrył skład chemiczny penicyliny. W 1945 roku otrzymał Nagrodę Nobla. W 1948 roku został członkiem Royal Society.

</doc>
<doc id="666938" url="https://pl.wikipedia.org/wiki?curid=666938" title="Ernst Chain">
Ernst Chain



</doc>
<doc id="666939" url="https://pl.wikipedia.org/wiki?curid=666939" title="Andrieapol">
Andrieapol

Andrieapol () – miasto w zachodniej Rosji, na terenie obwodu twerskiego.
Miejscowość leży w Rejonie andrieapolskim, którego ośrodek administracyjny stanowi, nad rzeką Dwiną.
Ludność.
Miejscowość liczy 9108 mieszkańców (1 stycznia 2005 r.), co stanowi ok. 52% populacji całego rejonu.
Ludność stanowią niemal wyłącznie Rosjanie.
Liczba mieszkańców miasta w ostatnich latach spada w związku z kryzysem ekonomicznym, powodującym migrację ludności do większych miast Rosji w poszukiwaniu pracy, a także z powodu niskiego przyrostu naturalnego.
Zmiany liczby mieszkańców miasta
Historia.
Andrieapol został założony w 1907 r.
Prawa miejskie od 1967 r.
Gospodarka.
W mieście znajdują się zakłady przemysłu budowlanego i drzewnego, a także fabryka porcelany oraz przedsiębiorstwo zajmujące się eksploatacją i przetwórstwem wapienia.

</doc>
<doc id="666941" url="https://pl.wikipedia.org/wiki?curid=666941" title="Remora albescens">
Remora albescens

Remora albescens – gatunek morskiej ryby okoniokształtnej z rodziny podnawkowatych. 
Występowanie: ciepłe wody wszystkich oceanów.
Opis.
Osiąga do 30 cm długości.

</doc>
<doc id="666942" url="https://pl.wikipedia.org/wiki?curid=666942" title="Remorina">
Remorina



</doc>
<doc id="666944" url="https://pl.wikipedia.org/wiki?curid=666944" title="Fundacja Komunikacji Społecznej">
Fundacja Komunikacji Społecznej

Fundacja Komunikacji Społecznej (FKS) – fundacja założona 12 marca 1999 w celu promocji i rozwoju reklamy społecznej oraz marketingu społecznego w Polsce.

</doc>
<doc id="666948" url="https://pl.wikipedia.org/wiki?curid=666948" title="Phtheirichthys lineatus">
Phtheirichthys lineatus

Phtheirichthys lineatus - gatunek morskiej ryby okoniokształtnej z rodziny podnawkowatych, jedyny przedstawiciel rodzaju "Phtheirichthys" . 
Występowanie: tropikalne i subtropikalne wody wszystkich oceanów.
Opis.
Osiąga do 76 cm długości.

</doc>
<doc id="666949" url="https://pl.wikipedia.org/wiki?curid=666949" title="Phtheirichthys">
Phtheirichthys



</doc>
<doc id="666950" url="https://pl.wikipedia.org/wiki?curid=666950" title="I liga argentyńska w piłce nożnej (1998/1999)">
I liga argentyńska w piłce nożnej (1998/1999)

Dwukrotnie mistrzem Argentyny, zarówno turnieju Apertura, jak i turnieju Clausura w sezonie 1998/1999 został Boca Juniors. Wicemistrzem Argentyny turnieju Apertura został klub Gimnasia y Esgrima La Plata, natomiast wicemistrzem Argentyny turnieju Clausura został klub River Plate.
Do Copa Libertadores w roku 2000 zakwalifikowały się następujące kluby:
Do Copa Mercosur w roku 1999 zakwalifikowało się z Argentyny sześć klubów:
Tabela spadkowa zadecydowała o tym, które kluby spadną do drugiej ligi (Primera B Nacional Argentina). Spadły kluby, które w tabeli spadkowej zajęły dwa ostatnie miejsca – CA Platense i CA Huracán. Na ich miejsce awansowały dwie najlepsze drużyny z drugiej ligi – Instituto Córdoba i Chacarita Juniors.
Sumaryczna tabela sezonu 1998/1999.
Kwalifikacje do pucharów międzynarodowych.
Do Copa Libertadores kwalifikowali się mistrzowie turniejów Apertura i Clausura. Ponieważ w tym sezonie oba turnieje wygrał jeden klub – Boca Juniors, wolne było jedno miejsce, o które bój stoczyli wicemistrz turnieju Apertura (Gimnasia y Esgrima La Plata) oraz wicemistrz turnieju Clausura (River Plate).
Kluby San Lorenzo de Almagro oraz Rosario Central zakwalifikowały się jako dwie pozostałe najlepsze drużyny w turnieju Clausura. W przypadku, gdyby w tym sezonie w turnieju Clausura wicemistrz turnieju Apertura, czyli Gimnasia y Esgrima La Plata, zajął miejsce w pierwszej czwórce, automatycznie zakwalifikowałby się do Copa Libertadores i powyższy baraż nie byłby konieczny.

</doc>
<doc id="666952" url="https://pl.wikipedia.org/wiki?curid=666952" title="Tautochrona (fizyka)">
Tautochrona (fizyka)

Tautochrona (gr. ταυτoς "tautos", taki sam + χρovoς "chronos", czas) – linia krzywa, po której masa punktowa pod wpływem stałej siły ciężkości stacza się do najniższego punktu krzywej w takim samym czasie, niezależnie od punktu startowego na tej krzywej. Tautochrona jest odwróconą cykloidą.
Historia problemu tautochrony.
Problem tautochrony był związany ze stosowaniem w dawnych czasach, na okrętach zegarów wahadłowych, których używano również do wyznaczania długości geograficznej. Przechyły powodowały, że wahadło nie poruszało się równo i zegar nie wskazywał prawidłowego czasu. Należało wyznaczyć taki tor ruchu wahadła, żeby był niezależny od przechyłów statków. Problem został rozwiązany przez holenderskiego matematyka, fizyka i astronoma Christiaana Huygensa w roku 1659. Wykazał on, że krzywą tą jest odwrócona cykloida, co opisał później w swojej pracy "Horologium Oscillatorium sive de Motu Pendulorum" (1673).
Konstrukcja wahadła izochronicznego.
Aby nadać wahadłu ruch po odpowiedniej krzywej, należy skonstruować szczęki ograniczające jego ruch. Tor ruchu wahadła będzie wówczas ewolwentą kształtu szczęk, co oznacza że kształt ten musi być ewolutą cykloidy. Huygens wykazał, że ewolwentą cykloidy jest przystająca cykloida.

</doc>
<doc id="666953" url="https://pl.wikipedia.org/wiki?curid=666953" title="Rejon bielski">
Rejon bielski

Rejon bielski (ros. Бельский район) – rejon w zachodniej Rosji, w obwodzie twerskim.
Położenie.
Rejon, tak jak cały obwód twerski leży we wschodniej Europie, na terenie Niziny Wschodnioeuropejskiej.
Rejon bielski leży w południowo-zachodniej części obwodu twerskiego.
Powierzchnia.
Rejon ma powierzchnię 2135 km².
Teren ten stanowi niewysoka wyżyna Wałdaj, stanowiąca część Niziny Wschodnioeuropejskiej.
Powierzchnię rejonu stanowią w 65% lasy, złożone przede wszystkim z drzew liściastych z domieszką gatunków iglastych. Na terenie rejonu, na zajmujących sporą część powierzchni obszarach podmokłych występują także skupiska roślinności bagiennej. W rejonie znajduje się pewna liczba jezior, głównie pochodzenia polodowcowego. Na terenie rejonu występują także torfowiska. Poza tym sporą część powierzchni zajmują grunty orne i pastwiska.
Przez obszar rejonu przepływają liczne drobne rzeczki i strumienie.
Ludność.
W ostatnich latach liczba mieszkańców rejonu spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Stolica i ośrodki osadnicze.
Ośrodkiem administracyjnym jest miasto Biała (Biełyj), liczące ok. 4.100 mieszkańców (1 stycznia 2005 r.). Jest ono jedynym ośrodkiem miejskim na terenie rejonu.
Poza nim na obszarze tej jednostki podziału administracyjnego znajduje się 160 punktów osadniczych – większych i mniejszych wsi, liczących od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w rolnictwie, przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica – miasto Biała (Biełyj). Znajdują się tam m.in. zakłady przemysłu lniarskiego, spożywczego,
leśnego oraz fabryka rękawiczek.
Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka – kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy (jak szwalnie) i budowlany.
Duże znaczenie w gospodarce rejonu odgrywa rolnictwo, któremu sprzyjają dość korzystne warunki klimatyczne i glebowe. Najczęściej uprawiane są rośliny pastewne, a także zboża, głównie pszenica i żyto, w mniejszym stopniu owies, a poza tym len, ziemniaki oraz warzywa, a także, na niewielką skalę – owoce.
Hodowla obejmuje głównie bydło, a także trzodę chlewną i drób.
Podział administracyjny.
W skład rejon wchodzi 7 mniejszych jednostek podziału terytorialnego – osiedli (ros. "поселение"), spośród których 6 stanowią osiedla wiejskie (obejmujące kilkanaście – kilkadziesiąt wsi), zaś 1 to osiedle o charakterze miejskim, obejmujące ośrodek administracyjny rejonu – Biała (Biełyj).
Klimat.
W rejonie panuje klimat umiarkowany ciepły, o charakterze kontynentalnym.
Zima jest dość chłodna (średnia temperatura stycznia to ok. –7 do +9 °C), lecz niezbyt długa, zaś lato długie i ciepłe (średnia temperatura lipca to +17 – + 18 °C).
W rejonie notuje się dość wysoki poziom opadów (ok. 650 mm), głównie w postaci deszczu, którego największe nasilenie przypada na przełom lipca i sierpnia.

</doc>
<doc id="666957" url="https://pl.wikipedia.org/wiki?curid=666957" title="Nokia 6100">
Nokia 6100

Nokia 6100 – telefon komórkowy firmy Nokia, powstały w 2002 roku. Charakteryzuje się drobną budową i małą masą.
Funkcje dodatkowe.
Za pomocą wiadomości MMS nie można przesyłać plików dźwiękowych - obsługiwane są jedynie pliki graficzne. Poza tym za pomocą podczerwieni nie da się przesyłać żadnych multimediów. IrDA jedyne zastosowanie w tym modelu znajduje przy przesyłaniu tzw. "kartek z kalendarza", notatek i "wizytówek".

</doc>
<doc id="666958" url="https://pl.wikipedia.org/wiki?curid=666958" title="Kulbak czerwony">
Kulbak czerwony

Kulbak czerwony, korwin czerwony ("Sciaenops ocellatus") - gatunek morskiej ryby okoniokształtnej z rodziny kulbinowatych, jedyny przedstawiciel rodzaju "Sciaenops" . Poławiana gospodarczo i w wędkarstwie.
Występowanie: zachodnia część Oceanu Atlantyckiego.
Opis.
Osiąga do 155 cm długości i 45 kg wagi.

</doc>
<doc id="666959" url="https://pl.wikipedia.org/wiki?curid=666959" title="Sciaenops">
Sciaenops



</doc>
<doc id="666970" url="https://pl.wikipedia.org/wiki?curid=666970" title="Janusz Pawłowski">
Janusz Pawłowski

Imię to i nazwisko noszą m.in.:

</doc>
<doc id="666972" url="https://pl.wikipedia.org/wiki?curid=666972" title="FKS">
FKS



</doc>
<doc id="666973" url="https://pl.wikipedia.org/wiki?curid=666973" title="Marek Grechuta &amp; Anawa">
Marek Grechuta &amp; Anawa

Marek Grechuta &amp; Anawa – pierwszy album Marka Grechuty i Anawy. Został nagrany w studio Polskich Nagrań w Warszawie w lutym 1970 roku (z wyjątkiem utworu 4 i 9, które to zostały nagrane w marcu 1969), a wydany przez Polskie Nagrania "Muza" (Muza SXL0601) w 1970 roku.
Wersja oryginalna z 1970 roku.
W nagraniach wzięli udział:
oraz grupa wokalna Alibabki i zaproszeni muzycy:
Nagrano w studio Polskich Nagrań w Warszawie w lutym 1970 roku
Wersja rozszerzona z 2000 roku.
W antologii Świecie nasz oryginalna płyta została wzbogacona o 12 dodatkowych utworów:
Nagrania Polskie Radio Warszawa:
Skład zespołu:
oraz zaproszeni muzycy:
Nagranie radiowe (Program III Polskiego Radia - 1969)
Skład zespołu:
Nagrania koncertowe z VII KFPP Opole 1969:
Skład zespołu:

</doc>
<doc id="666977" url="https://pl.wikipedia.org/wiki?curid=666977" title="Płonnik pospolity">
Płonnik pospolity

Płonnik pospolity ("Polytrichum commune" Hedw.) – gatunek mchu z rodziny płonnikowatych ("Polytrichaceae" Schwägr.).
Siedlisko i występowanie.
Na wilgotnym, kwaśnym podłożu w lasach, na łąkach i na torfowiskach. Występuje w całej Polsce, zarówno na niżu, jak i w górach.
Ochrona.
Od 2001 r. roślina objęta częściową ochroną gatunkową w Polsce, status ochronny został podtrzymany w Rozporządzeniu Ministra Środowiska z dnia 9 października 2014 r. w sprawie ochrony gatunkowej roślin.

</doc>
<doc id="666978" url="https://pl.wikipedia.org/wiki?curid=666978" title="Discoverer 13">
Discoverer 13

Discoverer 13 – amerykański satelita technologiczny. Stanowił część tajnego programu CORONA. Była to pierwsza udana misja statków tej serii i programu CORONA, mimo że statek nie przenosił żadnych kamer, a w wyniku nieporozumienia między załogami drużyn przechwytujących, kapsuła powrotna wpadła do wody (miała być pochwycona „w locie” przez samolot). Śmigłowiec wydostał ją z oceanu i przewiózł na pokład statku USS "Haiti Victory".
Przebieg misji.
Trzynasta misja systemu wywiadowczego CORONA odbywała się pod bardzo silnymi naciskami. 1 maja 1960, w wyniku zestrzelenia samolotu szpiegowskiego Lockheed U-2, prezydent USA Eisenhower wstrzymał ich loty. Oznaczało to położenie większego nacisku na wywiad satelitarny. Po drugie, zbliżała się data dziewiczego startu pierwszego satelity wywiadowczego serii SAMOS – systemu konkurencyjnego do CORONA, a ten mimo kilkunastu prób, nadal nie działał. Misja Discoverera 13 była też pierwszym udanym sprowadzeniem z powrotem obiektu z orbity okołoziemskiej. Sowieci dokonali tego ponad tydzień później, w trakcie misji Korabl-Sputnik 2.
Po wykonaniu 17 okrążeń Ziemi, ze stacji naziemnej na wyspie Kodiak wysłano do statku komendę radiową rozpoczynającą sekwencję powrotu kapsuły. Człon Agena A przyjął odpowiednie położenie i za pomocą małych sprężyn odepchnął od siebie kapsułę powrotną. Kapsuła została wprawiona w ruch obrotowy przez system silniczków gazowych, co miało zapewnić jej lepszą stabilność. Silnik hamujący zmniejszył prędkość kapsuły o około 400 m/s, po czym silniczki gazowe zatrzymały ruch obrotowy statku. W trakcie wchodzenia do atmosfery, od kapsuły z osłoną termiczną odłączyła się część, która dokonała deorbitacji statku (m.in. silniki). Około 15 km nad ziemią otworzył się mały spadochron, włączyła radioboja i lampa stroboskopowa. Odłączono także niepotrzebną już osłonę termiczną. Po ustabilizowaniu się lotu kapsuły, otworzył się duży spadochron hamujący. „Moose“ Mathison przygotował swoich lotników, którzy mieli złapać kapsułę w locie, za spadochron; ze względu na wielkie zachmurzenie, akcja była jednak niemożliwa. Mimo to kapsuła wylądowała tam, gdzie planowano. Utrzymywała się na wodzie, nadawała sygnał radiowy i zabarwiła wodę na zielonożółty kolor oraz błyskała lampą stroboskopową. Trzy godziny później na miejsce przybył startujący z okrętu śmigłowiec. Spuścił płetwonurka, który podpłynął do kapsuły i zabrał ją na pokład. Zachęcony tym Bissell pozwolił Discovererowi 14 polecieć z aparatem fotograficznym. Następnie przewieziono ją do Pearl Harbor. Choć zaraz po przechwyceniu kapsuła miała trafić do Waszyngtonu, a jej makieta do Kalifornii, to niezorientowany w tych planach ppłk Mathison wykorzystał ją do kampanii medialnej sił powietrznych. Kapsuła nim trafiła do Białego Domu, zatrzymała się w siedzibie Lockheeda, producenta satelity, i w Andrews AFB, na sesję zdjęciową z szefem sztabu USAF. Flaga i kapsuła powrotna zostały zaprezentowane prezydentowi Eisenhowerowi 15 sierpnia 1960. Potem była wystawiana w różnych miejscach USA, a w końcu spoczęła w Smithsonian Institute, podpisana plakietką: 
Człon Agena wszedł w atmosferę ziemską i spłonął 14 listopada 1960.
Budowa i działanie.
Cylindryczny człon Agena A, główna część satelitów serii Discoverer, zawierał system telemetrii, rejestrator taśmowy, odbiorniki i nadajniki radiowe, czujnik horyzontu i 52 kg kapsułę powrotną zawierającą amerykańską flagę (docelowa miał znajdować się tam film ze zdjęciami wywiadowczymi), a także system monitorujący i rejestrujący wybrane zdarzenia, tj. odpalenie silnika hamującego, odrzucenie osłony termicznej i inne. Kapsuła miała kształt cylindra o średnicy 56 cm i wysokość 69 cm. Stożkowe zakończenie wydłużało ją do około 102 cm.

</doc>
<doc id="666981" url="https://pl.wikipedia.org/wiki?curid=666981" title="Wkłady oszczędnościowe">
Wkłady oszczędnościowe



</doc>
<doc id="666982" url="https://pl.wikipedia.org/wiki?curid=666982" title="Dargolewo">
Dargolewo

Dargolewo (dodatkowa nazwa w j. ) – część wsi Strzepcz w Polsce, położona w województwie pomorskim, w powiecie wejherowskim, w gminie Linia. 
W latach 1975–1998 Dargolewo administracyjnie należało do województwa gdańskiego.
Dargolewo leży na północnym skraju kompleksu Lasów Mirachowskich. Na południe od Dargolewa znajduje się Jezioro Strzepcz
Wieś jest częścią składową sołectwa Strzepcz.
Z Dargolewa pochodziła kaszubska rodzina szlachecka Dargolewskich.

</doc>
<doc id="666983" url="https://pl.wikipedia.org/wiki?curid=666983" title="Janusz Pawłowski (judoka)">
Janusz Pawłowski (judoka)

Janusz Pawłowski (ur. 20 lipca 1959 w Sopocie) – polski judoka, dwukrotny medalista olimpijski.
Życiorys.
Startował w wadze piórkowej. Z obu startów w igrzyskach olimpijskich przywoził medale: z Moskwy 1980 brązowy, a z Seulu 1988 srebrny.
Trzy razy był brązowym medalistą mistrzostw świata: w Paryżu 1979, w Moskwie 1983 oraz w Essen 1987. Także trzy razy zdobywał brązowe medale mistrzostw Europy: w Rostocku 1982, Paryżu 1983 i Belgradzie 1986.
Sześć razy był mistrzem Polski: 1979, 1980, 1981, 1982, 1983 i 1985.
Zawodnik Floty Gdynia i Wybrzeża Gdańsk.
Zajął 6. miejsce w Plebiscycie "Przeglądu Sportowego" 1988.
Posiada 6 dan.

</doc>
<doc id="666990" url="https://pl.wikipedia.org/wiki?curid=666990" title="Antonio Lindbaeck">
Antonio Lindbaeck



</doc>
<doc id="666991" url="https://pl.wikipedia.org/wiki?curid=666991" title="Magia obłoków">
Magia obłoków

Magia obłoków – czwarty album Marka Grechuty, wydany w 1974 przez firmę Pronit (Pronit SXL1077).
Wersja oryginalna z 1974 roku.
W nagraniach wzięli udział:
oraz grupy wokalne Boom i Gramine
Nagrano w studio Polskich Nagrań w Warszawie w maju 1974 roku
Wersja rozszerzona z 2000 roku.
W antologii Świecie nasz oryginalna płyta została wzbogacona o 9 dodatkowych utworów:
Nagrano w studio Polskich Nagrań w Warszawie w 1972 roku
Utwór pochodzi z Oratorium Beatowego "To pejzaż mojej ziemi" (Muza, SXL 0938)
Skład zespołu:
Nagrano w Wytwórni Filmów Oświatowych w Łodzi w 1973 roku
Skład zespołu:
Nagrano w Radio Kraków w 1973 roku
Skład zespołu:
oraz zespół wokalny (14) i Teresa Haremza (śpiew - 13)
Nagrania koncertowe z XII KFPP Opole 1974
Skład zespołu:
oraz 
zespół wokalny Alibabki
Orkiestra PRiTV w Warszawie pod dyrekcją Stefana Rachonia
Nagrania koncertowe z recitalu w Szkole Muzycznej w Opolu (24 VI 1976)
towarzyszącego XIV KFPP Opole 1976
Skład zespołu:

</doc>
<doc id="666993" url="https://pl.wikipedia.org/wiki?curid=666993" title="Głodnica">
Głodnica

Głodnica (dodatkowa nazwa w j. kaszub. Głodnica) – część wsi Strzepcz w Polsce, położona w województwie pomorskim, w powiecie wejherowskim, w gminie Linia.
W latach 1975–1998 Głodnica administracyjnie należała do województwa gdańskiego.
Głodnica leży na północnym skraju kompleksu Lasów Mirachowskich. Głodnica jest częścią sołectwa Strzepcz. Na południe od Głodnicy znajdują się rezerwaty przyrody: "Żurawie Błota", "Jezioro Lubogoszcz" i "Szczelina Lechicka".

</doc>
<doc id="666994" url="https://pl.wikipedia.org/wiki?curid=666994" title="Anna Hołowczyńska">
Anna Hołowczyńska

Anna Sapieżyna, z domu Hołowczyńska (zm. 1643) – księżna, pisarzowa wielka litewska, tenutariuszka wilkijska.
Życiorys.
Była przynajmniej do ślubu kalwinistką, potem przeszła na katolicyzm, fundując klasztor karmelitów trzewiczkowych w Kniażycach. Od 1621, w którym Sapieha został pisarzem w. lit., często przebywała na dworze królewskim. W 1623 uczestniczyła wraz z mężem w królewskiej podróży do Gdańska. Po rychłej śmierci męża o opiekę nad synem, Mikołajem Krzysztofem, toczyła spór ze szwagrem Aleksandrem Dadźbogiem i ostatecznie musiała go oddać pod pieczę mężowskiego stryja Lwa Sapiehy. Dzięki jego poparciu udało się jej uzyskać zgodę królewską na scedowanie nieletniemu synowi dzierżawy wilkijskiej. Dobra Krzysztofa Stefana, na których miała zapisane dożywocie, były w chwili jego śmierci mocno zadłużone, toteż została zmuszona rozpocząć wyprzedaż swoich dóbr rodowych: Hołowczyna, Kniażyc i Repuchowa. Przeżyła swojego jedynego syna, spoczęła obok niego i męża u Dominikańów w Wilnie. Jej przodkowie wywodzili się od Siewierskich, pochodzących z dynastii Rurykowiczów.
Życie prywatne.
Była córką Aleksandra Hołowczyńskiego herbu Łabędź, wojewody mścisławskiego i Halszki Wołowicz herbu Bogoria. Z małżeństwa jej rodziców miała brata, Samuela Hołowczyńskiego. W 1619 roku wyszłą za mąż za Krzysztofa Sapiehę, miała z nim syna, Mikołaja Krzysztofa.

</doc>
<doc id="667000" url="https://pl.wikipedia.org/wiki?curid=667000" title="Echo 1A">
Echo 1A

Echo 1A (Echo 1) – amerykański pasywny satelita łącznościowy. Drugi, po Echo 1, ale tym razem udany, eksperyment NASA z dziedziny telekomunikacji satelitarnej. Metalizowany balon o średnicy 30 m, odbijający sygnały radiowe w celu badania atmosfery (wyznaczenie gęstości powietrza na znacznych wysokościach) i eksperymentów z zakresu nawigacji. Po raz pierwszy systematycznie wyznaczono gęstość powietrza na wysokości od 650 do 1500 km. Na wysokości 1500 km okazało się, że wynosi ona 1,1*10−18 g/cm³. Echo 1A był widzialny z Ziemi nieuzbrojonym okiem (0,4 do 1).
Mimo że idea pasywnej komunikacji satelitarnej została zarzucona, eksperymenty z balonami serii Echo przyniosły wiele cennych doświadczeń w zakresie śledzenia obiektów w przestrzeni kosmicznej. Statek zademonstrował możliwość przekazywania transkontynentalnych i interkontynentalnych rozmów telefonicznych, sygnałów radiowych i telewizyjnych, w pasmie mikrofal.
Istnieją też opinie, że satelity Echo (również Echo 1A i Echo 2) miały służyć także celom militarnym, jako astronomiczny punkt odniesienia dla precyzyjnego wyznaczenia położenia geograficznego Moskwy. Te precyzyjne pomiary miały rzekomo być wykorzystane do wycelowania rakiet balistycznych.
Budowa i działanie.
Satelita został wyprodukowany przez przedsiębiorstwa Sheldahl i Grumman dla Langley Research Center, ośrodka NASA. Powłoka balonu Echo 1A była wykonana ze sztucznego tworzywa Mylar o grubości 12,7 nm. Powłoka ta została pokryta warstwą aluminium (glinu) grubości 0,2 nm o łącznej masie tylko 2 kg, dzięki czemu zdolność odbijania promieniowania wynosiła aż 98%. Cały balon miał masę 62 kg. Przy starcie był on złożony w pojemniku magnezowym o średnicy 67 cm, który po wejściu na orbitę został rozsadzony wyzwalając ładunek. Wkrótce potem powłoka balonu rozwinęła się dzięki zawartym we wnętrzu resztkom powietrza, a następnie na skutek wyparowania 5 kg kwasu benzoesowego i 9 kg antrachinonu. Ciśnienie wewnątrz powłoki wynosiło zaledwie 3x10−6 atmosfery, wystarczyło jednak dla nadania balonowi kształtu kuli. Kształt ten był niestety nietrwały. Dziurawienie powłoki przez mikrometeoryty powodowało powolne ulatnianie się gazów. Poza tym przy każdorazowym wejściu w cień Ziemi w ciągu kilku minut temperatura balonu spadała ze 115 do –62 °C, powodując przejście zawartych w niej par organicznych w stan stały. Przez to na powierzchni satelity powstawały fałdy i wklęśnięcia. Energię elektryczną zapewniało 70 ogniw słonecznych ładujących 5 akumulatorów NiCd. Na potrzeby telemetrii używano nadajnika radiowego na częstotliwości 107,9 MHz. W początkowym okresie satelita był stale w zasięgu promieni Słońca, od 22 sierpnia zaczął wchodzić w cień Ziemi przy każdym okrążeniu. Najdłuższy okres „nocy” wypadł w grudniu 1960 roku (30 minut przy każdym okrążeniu). Następnie czasookres ten znowu uległ skróceniu. Dnia 10 września umilkły wysyłane nieprzerwanie sygnały satelity. Odbierane były tylko sygnały w okresie, gdy satelita znajdował się poza cieniem Ziemi. Oznaczało to wyczerpanie baterii chemicznych, funkcjonowały już tylko baterie słoneczne.
Odbijane sygnały miały mieć częstotliwość 960 i 2390 MHz.

</doc>
<doc id="667002" url="https://pl.wikipedia.org/wiki?curid=667002" title="Deadhunt">
Deadhunt

Deadhunt – gra FPS wyprodukowana 5 kwietnia 2005 roku przez firmę "REL Games".
Gracz wciela się w jednego z ostatnich ocalałych ludzi, stających naprzeciw niezliczonej liczbie hord nieumarłych, takich jak zombie, szkieletory, oraz robaki, w wielu rodzajach. Gra stawia na czystą akcję, tak więc celem staje się często zabicie określonej liczby nieumarłych, przeżycie określonego limitu czasu, czy też wykonanie konkretnej misji. Do dyspozycji gracza zostaje oddany arsenał broni, jaki pistolety, pistolety maszynowe, karabiny maszynowe, karabiny szturmowe, strzelby, granaty. W grze są także dostępne liczne bonusy, takie jak powerupy oraz runy. Pierwsze służą do chwilowych bonusów w postaci lepszej broni, zwiększonej siły ognia, czy odporności, drugie natomiast na stałe podwyższają konkretne statystyki gracza, jest to element wzrostu postaci, zaczerpnięty z gier RPG. Gracz ma do dyspozycji trzy tryby gry: "Mission", "Survival" oraz "Greed". Pierwszy, główny tryb gry, polega na przechodzeniu misji i odblokowywaniu kolejnych. Drugi to typowy dla gier akcji tryb jak najdłuższego pozostania przy życiu, walcząc z nieskończoną ilością przeciwników. Trzeci jest podobny z tą różnicą, że tutaj gracz sam decyduje, kiedy ma przerwać i zakończyć grę, w przeciwnym razie gdy gracz zginie z ręki przeciwnika wynik punktowy zostanie wyzerowany.

</doc>
<doc id="667004" url="https://pl.wikipedia.org/wiki?curid=667004" title="Emil Wojtaszek">
Emil Wojtaszek

Emil Jan Wojtaszek (ur. 22 sierpnia 1927 w Krakowie, zm. 17 czerwca 2017 w Warszawie) – polski dyplomata i polityk. Minister administracji, gospodarki terenowej i ochrony środowiska (1976), minister spraw zagranicznych (1976–1980) oraz poseł na Sejm PRL VIII kadencji.
Życiorys.
Syn Henryka i Antoniny. W latach 1929–1944 przebywał we Francji, pracując jako górnik (od 1941) i działając w tamtejszym ruchu oporu. Od 1944 do 1945 więziony był w hitlerowskim obozie koncentracyjnym w Dachau. W latach 1945–1950 ponownie przebywał we Francji, będąc komendantem Chorągwi, a od 1946 także komendantem głównym Związku Harcerstwa Polskiego. Należał do Francuskiej Partii Komunistycznej i od 1946 do Polskiej Partii Robotniczej, z którą w 1948 przystąpił do Polskiej Zjednoczonej Partii Robotniczej. Po powrocie do Polski w 1950 został działaczem Związku Młodzieży Polskiej. W latach 1950–1956 zasiadał w Zarządzie Głównym ZMP, był także m.in. od 1951 do 1952 jego starszym instruktorem. W latach 1952–1953 był przedstawicielem ZMP w Światowej Federacji Młodzieży Demokratycznej w Budapeszcie. Absolwent ekonomii w Wyższej Szkole Nauk Społecznych przy KC PZPR (1958). Od 1958 do 1965 był zastępcą dyrektora Międzynarodowego Instytutu Pokoju przy Światowej Radzie Pokoju w Wiedniu, a w latach 1965–1968 sekretarzem Ogólnopolskiego Komitetu Pokoju w Warszawie.
W latach 1968–1972 był pracownikiem Wydziału Zagranicznego Komitetu Centralnego PZPR (do 1971 jako starszy instruktor, a następnie jako zastępca kierownika). W 1971 zasiadł w Centralnej Komisji Kontroli Partyjnej. Od 1975 do 1976 był zastępcą członka, a w latach 1976–1981 członkiem KC PZPR. Od lutego 1980 do kwietnia 1981 był zastępcą członka Biura Politycznego KC PZPR, a od sierpnia 1980 do kwietnia 1981 sekretarzem KC.
W 1972 był podsekretarzem stanu w Ministerstwie Spraw Zagranicznych. W latach 1972–1976 był ambasadorem PRL we Francji, a w latach 1981–1984 we Włoszech i na Malcie.
Od marca 1976 do grudnia 1976 był ministrem administracji, gospodarki terenowej i ochrony środowiska, a następnie do sierpnia 1980 ministrem spraw zagranicznych w rządach Piotra Jaroszewicza i Edwarda Babiucha. W latach 1980–1982 był posłem na Sejm PRL VIII kadencji.
Członek Rady Naczelnej ZBoWiD w latach 1974–1990.
Zmarł 17 czerwca 2017 i został pochowany na Cmentarzu Wojskowym na Powązkach (kwatera A43-1-5).
Był żonaty z Barbarą z domu Karbowską (1928–2018).

</doc>
<doc id="667006" url="https://pl.wikipedia.org/wiki?curid=667006" title="Anna Jadwiga Sapieżyna">
Anna Jadwiga Sapieżyna

Anna Jadwiga z hrabiów Zamoyskich księżna Aleksandrowa Sapieżyna (ur. 1 sierpnia 1772 w Zamościu, zm. 27 listopada 1859 w Paryżu) – polska ziemianka księżna, hrabina szydłowiecka, córka Andrzeja Hieronima Zamoyskiego, żona Aleksandra Antoniego, matka Leona Ludwika i Anny Zofii Czartoryskiej; malarka amatorka, miniaturzystka.
Życiorys.
Upadłość majątkowa Radziwiłłów spowodowała, że w połowie 1802 r. ich dobra zostały wystawione na publiczną licytację, która odbyła się w Krakowie. Księżna Anna Sapieżyna nabyła hrabstwo szydłowieckie na publicznej licytacji od opiekunów nieletnich książąt Konstantego i Antoniny Radziwiłłów, sukcesorów Macieja Radziwiłła płacąc kwotę ponad 300 000 złotych polskich.
W 1803 roku wyjechała do Paryża, gdzie mieszkała do 1808 w wynajętej rezydencji Saint-Germain-en-Laye. W 1819 roku, z jej fundacji wybudowano klasycystyczny budynek szkoły elementarnej. Zamieszkując na stałe w Warszawie dobrami szydłowieckimi zarządzała poprzez Filipa Pigłowskiego i Stanisława Staszica. Patronat właścicielki Szydłowca nad inicjatywami gospodarczo-kulturalnymi sprzyjał rozwojowi hrabstwa i miasta.
Była ostatnią prywatną właścicielką zamku oraz miasta Szydłowiec – 17 maja 1828 roku sprzedała dobra szydłowieckie (miasto, 22 wsie i folwarki) Skarbowi Państwa za sumę 2 554 454 złp. Jednak z czystej kurtuazji pozostała przy tytule hrabiny szydłowieckiej, który to tytuł został dziedziczony w rodzinie Sapiehów.
W latach 40. XIX wieku powróciła do Paryża na stałe. Z jej funduszy Czartoryscy zakupili Hotel Lambert.
Działalność patriotyczna.
Od najmłodszych lat była związana z nurtem patriotyczno-niepodległościowym: aktywna w czasie insurekcji kościuszkowskiej utrzymywała bliskie kontakty z tworzącymi się we Włoszech Legionami. Po upadku powstania listopadowego znalazła się na emigracji i związała z obozem zięcia, Adama Jerzego Czartoryskiego. Dbała o finanse obozu Czartoryskich z tak wielkim zaangażowaniem, że historycy nadali jej miano „ministra finansów Hôtelu Lambert”.
Działalność artystyczna.
Jako malarka amatorka malowała głównie motywy roślinne. Jej dwie owalne miniatury z 1812 roku przedstawiające kwiaty malowane na szkle i kości słoniowej znajdowały się w dawnej Ordynacji Zamojskiej.

</doc>
<doc id="667008" url="https://pl.wikipedia.org/wiki?curid=667008" title="Grand Prix na Żużlu 2007">
Grand Prix na Żużlu 2007

Grand Prix IMŚ na sport żużlowy 2007 (SGP) – trzynasty sezon rozstrzygania tytułu najlepszego żużlowca na świecie w formule Grand Prix. W sezonie 2007 15 żużlowców zmagało się o tytuł podczas 11 rund.
Zasady.
Od sezonu 2005 w cyklu Grand Prix startuje 15 stałych uczestników. Stawkę uzupełnia jeden z tzw. "dziką kartą" (najczęściej zawodnik z kraju organizatora) oraz dwóch tzw. „rezerwy toru”.
Szesnastu zawodników startuje według tradycyjnej dwudziestobiegówki. Jeżeli zawodnik zrezygnuje ze startu, nie zmieści się w limicie dwóch minut lub zrobi tzw. taśmę (tzn. falstart) w biegu zastępuje go zawodnik rezerwy toru (zawodnicy numer 17 i 18 startują na zmianę).
Po dwudziestu biegach tworzona jest klasyfikacja, biorąc pod uwagę liczbę zdobytych dotychczas punktów. Gdyby kilku zawodników miało tyle samo punktów, wyżej sklasyfikowany jest też żużlowiec, który ma więcej trójek (za zwycięstwo w biegu), dwójek (za drugie miejsce), jedynek (za trzecie) i zer (za ukończenie biegu); stąd zero za ukończenie biegu „stoi” wyżej od nieukończenia biegu (wykluczenie, taśma, upadek lub defekt). Gdyby i to nie rozstrzygnęło, bierze się pod uwagę który z zawodników był lepszy w bezpośredniej rywalizacji (w przypadku większej liczby zawodników tworzy się małą tabelę, w której uwzględnia się liczbę zwycięstw nad bezpośrednimi rywalami). Ostatecznym rozstrzygnięciem (którym w dwuletniej historii zasad nie musiały zostać użyte) będzie numer stały (z plastronu): wyższej sklasyfikowanym będzie zawodnik z niższym numerem startowym.
Po tak sporządzonej tabeli do półfinałów awansuje czołowa ósemka (z praktyki wynika, że do awansu potrzeba 9 punktów, choć i z 6 punktami zawodnicy czasem otrzymywali awans – "patrz GP Włoch '05"). W pierwszym półfinale (bieg 21.) startują zawodnicy, którzy po części zasadniczej zajęli pierwsze, czwarte, szóste i siódme miejsce. W drugim półfinale (bieg 22.) zawodnicy z drugiego, trzeciego, piątego i ósmego miejsca. W Dużym Finale ("Big Final") startują zawodnicy, który w półfinałach zajęli dwa pierwsze miejsca. Zwycięzca biegu 23. zostaje zwycięzcą rundy.
Punkty GP.
Klasyfikacja generalna Grand Prix tworzona jest na podstawie zdobytych punktów Grand Prix. Od 2007 obowiązuje zmodyfikowana zasada przyznawania punktów GP. Dotychczas (od 2005) zawodnicy z czołowej czwórki otrzymywali określoną liczbę punktów (przypisaną do zajętego miejsca), a zawodnicy z miejsc 5-18 tyle punktów, ile wywalczyli w rundzie zasadniczej (w pierwszych dwudziestu biegach).
Od tego sezonu obowiązują nowe zasady: zawodnicy otrzymują tyle punktów GP, ile wywalczyli we wszystkich swoich startach w danej rundzie (uwzględnia się punkty zdobyte w półfinale i finale), przy czym należy pamiętać, że punkty zdobyte w Dużym Finale liczą się podwójnie (6 za zwycięstwo, 4 za drugie miejsce i 2 za trzecie; 0 za ostatnie). Ma to wpłynąć na wzrost atrakcyjności każdego biegu, a w szczególności półfinałów (gdzie także zawodnik jadący na drugiej pozycji będzie miał ambicje, aby wyprzedzić prowadzącego, a zawodnik z czwartej pozycji będzie chciał zdobyć punkt wyprzedzając trzeciego – dotychczas nie miało to znaczenia, bowiem liczyło się tylko, by być pierwszym lub drugim, co dawało awans).
Przeciwnicy tego systemu podają przykład, w którym zawodnik wygrywający rundę nie zdobędzie największej liczby punktów. Na przykład zwycięzca może otrzymać 14 punktów (6 w rundzie zasadniczej + 2 w półfinale + 6 w Dużym Finale), a zawodnik z drugiego miejsca – 22 punkty (15 w rundzie zasadniczej + 3 w półfinale + 4 w Dużym Finale).
Nagrody pieniężne.
Polski Związek Motorowy wypłaci dodatkowo nagrodę Polakom, którzy w końcowej klasyfikacji zajmą miejsca na podium:
Miasta.
Miasta Grand Prix 2007:
W sezonie 2007 żużlowcy zawitali po raz pierwszy do aż 11 miast Europy:
Zawodnicy.
Zawodnicy z numerami 1-15 w sezonie 2007 wystartowali we wszystkich turniejach (ośmiu z Grand Prix 2006, trzech z eliminacji do GP 2007 oraz czterech nominowanych przez Komisję Grand Prix; ang. "SGP Commission"). Dodatkowo na każdą rundę Komisja Grand Prix przyznaje dziką kartę oraz dwóch zawodników zapasowych (rezerwy toru). Zawodnicy z czołowych miejsc z eliminacji do GP 2007 (nie premiowanych awansem) zostali przez Komisję Grand Prix wpisani na listę kwalifikowanej rezerwy (zawodnicy kwalifikowanej rezerwy), który w wyniku np. kontuzji zastępowali stałego uczestnika cyklu w danej rundzie.
Czołowa ósemka z Grand Prix 2006:
Czołowa trójka z eliminacji do Grand Prix:
Terminarz i wyniki.
Terminarz ogłoszono podczas 123 kongresu FIM.
Sezon 2007 ma składać się z 11 rund, które odbyć się mają w 9 krajach (po dwie rundy w Szwecji i Polsce).

</doc>
<doc id="667011" url="https://pl.wikipedia.org/wiki?curid=667011" title="Smallville">
Smallville



</doc>
<doc id="667014" url="https://pl.wikipedia.org/wiki?curid=667014" title="Rock minimalistyczny">
Rock minimalistyczny



</doc>
<doc id="667015" url="https://pl.wikipedia.org/wiki?curid=667015" title="Jerzy Wojtecki">
Jerzy Wojtecki

Jerzy Stanisław Wojtecki (ur. 25 października 1929 w Wągrowcu, zm. 15 grudnia 1998) – polski rolnik i polityk, sekretarz KC PZPR (1980–1981), minister rolnictwa (1981) oraz minister rolnictwa i gospodarki żywnościowej (1981–1983), ambasador PRL w Holandii, poseł na Sejm PRL VII i VIII kadencji.
Życiorys.
Syn Stanisława i Anny. W latach 40. był działaczem Organizacji Młodzieży Towarzystwa Uniwersytetu Robotniczego, z którą w 1948 przystąpił do Związku Młodzieży Polskiej. W 1954 ukończył Akademię Rolniczą we Wrocławiu. Pracował następnie w Wydziale Rolnictwa i Leśnictwa prezydium Wojewódzkiej Rady Narodowej w Poznaniu, w latach 1966–1971 był jego kierownikiem.
W 1961 wstąpił do Polskiej Zjednoczonej Partii Robotniczej, od 1971 do 1974 był sekretarzem Komitetu Wojewódzkiego partii w Poznaniu. W latach 1974–1981 był kierownikiem Wydziału Rolnictwa i Gospodarki Żywnościowej Komitetu Centralnego PZPR, w latach 1975–1980 zastępcą członka KC, a od 1980 do 1986 członkiem KC. Od września 1980 do kwietnia 1981 pełnił funkcję sekretarza KC PZPR. W latach 1975-1983 był członkiem Ogólnopolskiego Komitetu Frontu Jedności Narodu i przewodniczącym Komisji Ochrony Środowiska Naturalnego i Zadrzewień Kraju FJN.
W latach 1976–1985 był posłem na Sejm PRL VII i VIII kadencji. Od lutego do lipca 1981 był ministrem rolnictwa, a od lipca 1981 do marca 1983 był ministrem rolnictwa i gospodarki żywnościowej w rządzie Wojciecha Jaruzelskiego.
W latach 1983–1989 był ambasadorem PRL w Hadze.
Autor ponad 100 prac na temat ochrony roślin uprawnych, problemów wyżywienia oraz ochrony środowiska.
Pochowany na Cmentarzu Junikowo w Poznaniu.
Jego brat Zdzisław Wojtecki był w latach 1980–1982 wicewojewodą pilskim.

</doc>
<doc id="667020" url="https://pl.wikipedia.org/wiki?curid=667020" title="Jadwiga z Zamoyskich Sapieżyna">
Jadwiga z Zamoyskich Sapieżyna

Jadwiga z Zamoyskich Sapieżyna herbu Jelita (ur. 9 lipca 1806, zm. 29 marca 1890 w Krasiczynie) – filantropka. 
Była córką Stanisława Kostki Zamoyskiego, prezesa Rządu Tymczasowego w Galicji (w 1809 r.) i Zofii Czartoryskiej. Wzięła ślub w Puławach 9 grudnia 1825 z Leonem Sapiehą. Została matką m.in. Adama Stanisława. Urodziła dziewięcioro dzieci. Prawie wszystkie dzieci zmarły w wieku młodzieńczym, oprócz Adama Stanisława.
Na wiosnę 1830 wyjechała do Paryża, gdy Leon Sapieha podążył do powstania listopadowego Jadwiga pozostała w Paryżu. Po klęsce powstania połączyła się z mężem we Wrocławiu, dzieliła z nim trudne lata w Krakowie. Z chorującymi dziećmi jeździła do uzdrowisk i na Riwierę od 1840 była gorliwą zwolenniczką hydroterapii.
We Lwowie stanęła na czele Towarzystwa Dobroczynności św. Wincentego a Paulo. Zakładała ochronki i sierocińce dal dzieci. Jej działalność przyczyniła się znacznie do złagodzenia biedy i poprawienia bytu ludności okolic Krasiczyna. W 1863 w Krasiczynie urządziła szpital dla rannych powstańców. Opiekowała się także szpitalami we Lwowie i Cieszanowie. Nie aprobując ryzykownych przedsięwzięć politycznych syna swego Adama, czuła się z nim solidarną, a w lutym 1864 ułatwiła mu ucieczkę z więzienia. Po powstaniu styczniowym, w 1864 roku, Jadwiga Sapieżyna sprowadziła do Krasiczyna siostry służebniczki, które zajęły się pracą wśród niewykształconej i ubogiej ludności. Prowadziły także, w pobliskiej szkole, ochronkę. Po śmierci męża stopniowo wycofywała się z publicznej działalności, przekazując synowej Jadwidze opiekę nad instytucjami dobroczynnymi. Miasto Lwów w 1886 wybiło na jej cześć medal pamiątkowy. Zmarła w Krasiczynie i tam została 2 kwietnia 1890 pochowana w grobach rodzinnych.

</doc>
<doc id="667021" url="https://pl.wikipedia.org/wiki?curid=667021" title="Joseph Langer">
Joseph Langer

Joseph Langer (ur. 25 marca 1865 w Ziębicach, zm. 3 grudnia 1918 we Wrocławiu) – niemiecki artysta malarz i konserwator dzieł sztuki czynny głównie we Wrocławiu; podróżnik oraz kolekcjoner.
Życiorys.
Podstaw malarstwa uczył się w Ząbkowicach Śląskich i Ziębicach. W 1883 rozpoczął naukę w Królewskiej Szkole Sztuk i Rzemiosła Artystycznego we Wrocławiu, a w 1886 na stałe osiedlił się we Wrocławiu. Autor wielu malowideł sztalugowych i ściennych oraz konserwacji ściennego malarstwa głównie barokowego (m.in. Aula Leopoldina). W 1910 r. wykonał zachowane do dziś malowidła ścienne w gabinecie rektorskim Uniwersytetu Wrocławskiego. Od 1894 wykładowca w Królewskiej Szkole Sztuk i Rzemiosła Artystycznego we Wrocławiu przekształconej w 1911 r. w Państwową Akademię Sztuki i Rzemiosła Artystycznego we Wrocławiu.
Bogatą kolekcję jego prac oraz zbiory antykwaryczne przekazała w 1937 ziębickiemu muzeum wdowa Marta Langer Schlaffke. Są one prezentowane w Muzeum Sprzętu Gospodarstwa Domowego w Ziębicach.

</doc>
<doc id="667022" url="https://pl.wikipedia.org/wiki?curid=667022" title="Roman Niedzielski">
Roman Niedzielski

Roman Niedzielski (ur. 21 marca 1911 w Stanisławowie, zm. 2 listopada 1978), polski inżynier mechanik, docent i pierwszy rektor Wyższej Szkoły Inżynierskiej w Rzeszowie (późniejszej Politechniki).
Życiorys.
Był synem Jana (urzędnika pocztowego) i Marii Glińskiej. W Stanisławowie ukończył gimnazjum, następnie studiował na Wydziale Mechanicznym Politechniki Lwowskiej. Po ukończeniu studiów (1938) został nauczycielem w Gimnazjum Mechanicznym Polskiej Macierzy Szkolnej we Włodzimierzu Wołyńskim, z dniem 1 września 1939 miał objąć funkcję dyrektora tej placówki. Pozostał we Włodzimierzu Wołyńskim w czasie okupacji radzieckiej i niemieckiej. Wyjechał w 1944 razem z żoną i córką w obawie przed pogromami ukraińskimi i osiedlił się w Rzeszowie, gdzie początkowo podjął pracę palacza na kolei, a następnie (już po wejściu wojsk radzieckich) pomocnika w zakładzie fotograficznym. Po ofercie dyrektora Gimnazjum Mechanicznego w Ropczycach ks. Jana Zwierza powrócił do zawodu nauczyciela. W latach 1951-1952 uczył fizyki w Zespole Szkół Ekonomicznych w Rzeszowie.
Należał do grona inicjatorów utworzenia w Rzeszowie wyższej szkoły technicznej. Od 1951 współpracował z Wieczorową Szkołą Inżynierską, gdzie wykładał mechanikę ogólną, wytrzymałość materiałów oraz części maszyn z projektowaniem. Obok pracy dydaktycznej prowadził aktywną działalność organizatorską, pełniąc funkcję dziekana Wydziału Mechanicznego Rzeszowskiej Wieczorowej Szkoły Inżynierskiej w Krakowie (1954), a następnie dziekana Studium Wieczorowego Wydziału Mechanicznego Politechniki Krakowskiej w Rzeszowie (1955-1963). W 1966 został mianowany docentem. Wobec limitu etatów łączył obowiązki wykładowcy z zadaniami kierownika administracyjnego, kierownika finansowego, przewodniczącego komisji rekrutacyjnej, zastępcy przewodniczącego egzaminu dyplomowego. Pod kierownictwem Niedzielskiego szkoła poszerzała bazę lokalową i laboratoryjną, by wreszcie na podstawie rozporządzenia Rady Ministrów z 25 czerwca 1963 zostać przekształconą w Wyższą Szkołę Inżynierską w Rzeszowie z dwoma wydziałami — Ogólnotechnicznym i Mechanicznym, kształcącą w systemie dziennym i wieczorowym.
Roman Niedzielski został pierwszym rektorem uczelni i pełnił funkcję do 1972. W tym okresie powstały kolejne wydziały — Elektryczny (1965), Inżynierii Sanitarnej (1967) i Technologii Chemicznej (1968) oraz Oddział Lotniczy na Wydziale Mechanicznym (1972), a studia ukończyło łącznie 1651 osób. Niedzielski wykładał części maszyn, a także do końca życia kierował Zakładem Konstrukcji Maszyn na Wydziale Mechanicznym. Współpracował z Ministerstwem Oświaty i Szkolnictwa Wyższego przy opracowywaniu planu studiów zawodowych na kierunku mechanika oraz programów nauczania z wielu przedmiotów, m.in. mechanika ogólna, wytrzymałość materiałów, części maszyn. Dla Huty Stalowa Wola opracował model przekładni planetarnych.
Działał w Stowarzyszeniu Inżynierów i Techników Mechaników Polskich. Był odznaczony m.in. Złotym Krzyżem Zasługi, Krzyżem Kawalerskim i Komandorskim Orderu Odrodzenia Polski, odznaką "Zasłużony dla Województwa Rzeszowskiego", tytułem Zasłużony Nauczyciel PRL. Jego imieniem nazwano jedną z ulic Rzeszowa (1991), a na Politechnice Rzeszowskiej odsłonięto poświęconą mu tablicę pamiątkową (w listopadzie 1980).
Został pochowany na Cmentarzu Pobitno w Rzeszowie. Z małżeństwa z Jadwigą z Jabłońskich miał córkę Krystynę, lekarkę.

</doc>
<doc id="667025" url="https://pl.wikipedia.org/wiki?curid=667025" title="Języczek ssaków">
Języczek ssaków

Języczek (łac. "uvula") – wyrostek na tylnym brzegu podniebienia miękkiego. Języczek zazwyczaj zwisa ku dołowi, dotykając prawie nasady języka, ale w czasie połykania ustawia się poziomo ku tylnej ścianie gardła.
Języczek składa się z tkanki łącznej i mięśniówki, tworzącej mięsień języczka ("musculus uvulae"), służący do unoszenia i skracania podniebienia miękkiego. Oprócz tego zawiera grudki chłonne i śluzowe gruczoły podniebienne.
Języczek jest niezbędny do mowy. W czasie artykulacji głosek ustnych zamyka połączenie między częścią ustną a nosową gardła, uniemożliwiając powstanie rezonansu nosowego. Oprócz tego w niektórych językach istnieją spółgłoski języczkowe, artykułowane przez zetknięcie tylnej części języka z języczkiem.

</doc>
<doc id="667031" url="https://pl.wikipedia.org/wiki?curid=667031" title="Rębiska">
Rębiska

Rębiska (dodatkowa nazwa w j. kaszub. Rãbiska) – wieś kaszubska w Polsce położona w województwie pomorskim, w powiecie wejherowskim, w gminie Szemud.
W latach 1975–1998 miejscowość administracyjnie należała do województwa gdańskiego.

</doc>
<doc id="667035" url="https://pl.wikipedia.org/wiki?curid=667035" title="Silnik pierścieniowy">
Silnik pierścieniowy

Silnik pierścieniowy – rodzaj silnika asynchronicznego o uzwojonym wirniku, w którym uzwojenie wirnika wyprowadzone jest przez pierścienie ślizgowe i szczotki na zewnątrz maszyny.
Silnik pierścieniowy jest droższy w produkcji od silnika klatkowego, ale daje szersze możliwości rozruchu i regulacji prędkości obrotowej.
Budowa.
Wirnik zazwyczaj składa się z 3 uzwojeń fazowych, nawiniętych przewodem izolowanym, połączonych w gwiazdę. Końce uzwojeń są połączone w punkcie zerowym gwiazdy, a początki podłączone do pierścieni ślizgowych. Pierścienie (zwykle mosiężne) współpracują ze szczotkami osadzonymi w obudowie silnika i połączonymi z tabliczką zaciskową. Umożliwia to podłączenie zewnętrznego rozrusznika lub układu do regulacji prędkości obrotowej.
Występują także silniki z dwufazowym uzwojeniem wirnika (silniki małej mocy) lub inną liczbą pierścieni ślizgowych (2, 3, 6 lub więcej).
Zasada działania.
W stojanie zasilanym prądem przemiennym powstaje wirujące pole magnetyczne. Prędkość wirowania tego pola (wynikająca z liczby par biegunów i częstotliwości prądu zasilającego) określa się mianem prędkości synchronicznej. Wirujące pole magnetyczne, poruszając się względem uzwojeń wirnika, powoduje indukowanie się w nich siły elektromotorycznej. Jeśli uzwojenia (przewody) wirnika będą zwarte, to popłynie w nich prąd elektryczny. Na te przewody wirnika, znajdujące się w polu magnetycznym, zacznie działać siła elektrodynamiczna, która spowoduje obracanie się wirnika. Wirnik będzie się obracał w kierunku zgodnym z kierunkiem wirowania pola magnetycznego wytwarzanego przez stojan. W teoretycznej sytuacji, gdy prędkość wirnika wzrośnie do prędkości synchronicznej, wirujące pole magnetyczne wytwarzane przez stojan pozostanie nieruchome z punktu widzenia wirnika, więc siła elektromotoryczna w wirniku przestanie się indukować, a siła (moment obrotowy) działający na wirnik zmaleje do zera, powodując zmniejszenie prędkości obrotowej. W praktyce wirnik nigdy nie osiąga prędkości synchronicznej i obraca się względem niej wolniej. Względna różnica między prędkością synchroniczną formula_1 a prędkością obrotową wirnika formula_2 odniesiona do prędkości synchronicznej nazywana jest poślizgiem:
gdzie:
Prędkość obrotowa wirnika:
gdzie:
Zmiana kierunku obrotów.
Zmianę kierunku wirowania można osiągnąć przez zmianę kolejności dwóch dowolnych faz zasilających.
Rozruch.
Wyprowadzenie uzwojeń wirnika daje możliwość podłączenia do nich tzw. rozrusznika, czyli opornika o liczbie faz odpowiadającej liczbie faz silnika. .
Regulacja prędkości obrotowej.
Prędkość obrotowa silnika pierścieniowego może być zmieniona przez:

</doc>
<doc id="667038" url="https://pl.wikipedia.org/wiki?curid=667038" title="Silnik elektryczny pierścieniowy">
Silnik elektryczny pierścieniowy



</doc>
<doc id="667043" url="https://pl.wikipedia.org/wiki?curid=667043" title="Bełchów (stacja kolejowa)">
Bełchów (stacja kolejowa)

Bełchów – stacja kolejowa w Bełchowie, w województwie łódzkim, w Polsce.
W roku 2017 stacja obsługiwała 200–299 pasażerów na dobę.

</doc>
<doc id="667044" url="https://pl.wikipedia.org/wiki?curid=667044" title="Edward Grzywa">
Edward Grzywa

Edward Jan Grzywa (ur. 8 lutego 1933 w Graboszycach, zm. 29 grudnia 2014 w Warszawie) – polski polityk i chemik specjalizujący się w chemii i technologii polimerów, minister przemysłu chemicznego i lekkiego (1982–1987).
Życiorys.
W 1951 roku ukończył liceum ogólnokształcące w Dzierżoniowie i wyjechał na studia do Moskwy. W 1958 roku ukończył studia chemiczne w Moskiewskim Instytucie Technologii Chemicznej im. M.W. Łomonosowa oraz studia w zakresie automatyki przemysłowej w Moskiewskim Instytucie Budowy Maszyn Chemicznych im. E. Baumana. W 1967 roku uzyskał stopień doktora nauk chemicznych, a w 1973 otrzymał tytuł profesora.
Po studiach podjął pracę w laboratorium Zakładów Chemicznych w Oświęcimiu. W latach 1966-1972 był dyrektorem Instytutu Ciężkiej Syntezy Organicznej „Blachownia”, potem Instytutu Przemysłu Organicznego oraz Instytutu Chemii Przemysłowej. Od 1974 był profesorem Politechniki Warszawskiej.
Od 1951 należał do Polskiej Zjednoczonej Partii Robotniczej. Od 1980 związany z resortem przemysłu chemicznego i lekkiego, a od 27 lutego 1982 do 24 października 1987 minister tegoż resortu w rządach Wojciecha Jaruzelskiego i Zbigniewa Messnera. W roku 1984 otrzymał Medal im. Prof. Wojciecha Świętosławskiego, a w 2004 Medal Ignacego Mościckiego. Był również odznaczony Krzyżem Komandorskim i Kawalerskim Orderu Odrodzenia Polski oraz Srebrnym Krzyżem Zasługi.
Profesor Grzywa zmarł 31 grudnia 2014. Uroczystości pogrzebowe odbyły się w kościele św. Anny w Wilanowie i na miejscowym cmentarzu 2 stycznia 2015.
Życie prywatne.
Syn Jana i Bronisławy. Małżonka Zdzisława zmarła w roku 2001. Miał dwie córki, Irenę Grzywę-Niksińską (1964) oraz Ewę Kozicką (1968), a ponadto wnuków Izabellę (1993), Adriannę (1996), Weronikę (1998) oraz Krzysztofa (2001).

</doc>
<doc id="667048" url="https://pl.wikipedia.org/wiki?curid=667048" title="Macuilxochitl">
Macuilxochitl



</doc>
<doc id="667049" url="https://pl.wikipedia.org/wiki?curid=667049" title="Lewinko">
Lewinko

Lewinko (dodatkowa nazwa w j. kaszub. Lewinkò) – wieś kaszubska w Polsce położona w województwie pomorskim, w powiecie wejherowskim, w gminie Linia nad jeziorem "Lewinko".
W latach 1975–1998 miejscowość należała administracyjnie do województwa gdańskiego.
1 stycznia 2005 roku nadano miejscowości status wsi, status sołectwa wsi nadano zaś w 2006 roku wraz z nazwami ulic.
W miejscowości powstały liczne domki letniskowe mieszkańców pobliskiego Trójmiasta i sezonowe kąpielisko nad jeziorem.
W miejscowości, jako jedna z 13 figur szlaku turystycznego „Poczuj kaszubskiego ducha" współfinansowanego ze środków unijnych znajduje się rzeźba wykonana przez Jana Redźko na podstawie opracowania "Bogowie i duchy naszych przodków. Przyczynek do kaszubskiej mitologii" Aleksandra Labudy, przedstawiająca kaszubskiego demona zwanego Pùrtk.
Rodzina Lewińskich.
Z tej miejscowości i z sąsiedniego Lewina wywodzi się rodzina Lewińskich herbu Brochwicz III. Najstarszą znaną postacią z tej rodziny był Paweł Lewiński, od 1505 r. asesor, a następnie sędzia w Mirachowie.
Znane postacie z tej rodziny, to wybitni geolodzy prof. Jan Lewiński i prof. Wojciech Brochwicz-Lewiński oraz bohater powstania warszawskiego, dowódca obrony pałacyku Michla na Woli, Janusz Brochwicz-Lewiński. 
Dojazd do Lewinka.
Przez wieś kursują autobusy PKS Gdynia (linia 678 do Niepoczołowic przez Lewino).

</doc>
<doc id="667056" url="https://pl.wikipedia.org/wiki?curid=667056" title="Tayumulco">
Tayumulco



</doc>
<doc id="667060" url="https://pl.wikipedia.org/wiki?curid=667060" title="Bielany-Żyłaki">
Bielany-Żyłaki

Bielany-Żyłaki – wieś w Polsce położona w województwie mazowieckim, w powiecie sokołowskim, w gminie Bielany. Leży przy trasie drogi krajowej nr 63, nad Starą Rzeką.
Zaścianek szlachecki Żyłaki należący do okolicy zaściankowej Bielony, położony był w drugiej połowie XVII wieku w ziemi drohickiej województwa podlaskiego. Miejscowość była przejściowo siedzibą gminy Kowiesy. W latach 1975–1998 miejscowość administracyjnie należała do województwa siedleckiego.
Wierni wyznania Rzymskokatolickiego zamieszkali we wsi należą do parafii Trójcy Przenajświętszej w Rozbitym Kamieniu.
Miejscowość jest siedzibą gminy Bielany.
Wierni kościoła rzymskokatolickiego należą do parafii Trójcy Przenajświętszej w Rozbitym Kamieniu.
Historia.
Pierwsze wzmianki pochodzą z 1489, gdy Mikołaj Żyłak z Suchożebrów kupił grunty pod osadę od Mikołaja Szalany i jego syna Jana. Na zakupionych gruntach Żyłak założył wieś nazwaną później Żylakami. Wieś miała charakter głównie drobnoszlachecki. Zamieszkiwali tu przede wszystkim Bielińscy, ale też inne rodziny szlacheckie i nieliczne chłopskie. Ok. 1867 miejscowość stała się siedzibą gminy Kowiesy, prawdopodobnie ze względu na obecność lokalu nadającego się na urząd. W 1921 roku w Bielanach-Żyłakach odnotowano 18 domów i 133 mieszkańców. Znajdował się tam również posterunek policji państwowej.

</doc>
<doc id="667065" url="https://pl.wikipedia.org/wiki?curid=667065" title="Stanisław Gębala (1935–2019)">
Stanisław Gębala (1935–2019)

Stanisław Wojciech Gębala (ur. 21 marca 1935 w Klikowej – obecnie część Tarnowa, zm. 21 kwietnia 2019 w Tarnowie) – polski ekonomista, komunistyczny polityk, minister pracy i polityki socjalnej, poseł na Sejm PRL VII i VIII kadencji, po zmianach ustrojowych ambasador Polski w Wietnamie.
Życiorys.
Syn Stanisława i Felicji. Ukończył Wyższą Szkołę Ekonomiczną w Krakowie, w 1964 utrzymał tytuł zawodowy magistra, a w 1984 został doktorem nauk ekonomicznych. W latach 1952–1957 pracował w aparacie Związku Młodzieży Polskiej. Do Polskiej Zjednoczonej Partii Robotniczej wstąpił w 1953. W latach 1955–1957 służył jako podchorąży w Technicznej Oficerskiej Szkole Wojsk Lotniczych w Oleśnicy.
Od 1961 był związany z aparatem partyjnym PZPR. Był sekretarzem w Komitecie Zakładowym w Zakładach Mechanicznych w Tarnowie (1961–1965; wcześniej – od 1957 do 1960 – pracował w nich jako technolog, a później – od 1968 do 1973 był ich dyrektorem naczelnym). Później był sekretarzem ekonomicznym w tarnowskim Komitecie Wojewódzkim (1965–1967), a potem w KW PZPR w Krakowie (1973–1975). Od 5 czerwca 1975 do 4 kwietnia 1980 pełnił funkcję I sekretarza Komitetu Wojewódzkiego PZPR w Tarnowie. W 1975 i 1980 był delegatem na zjazdy partii. Od grudnia 1975 do lipca 1981 był zastępcą członka Komitetu Centralnego PZPR. Od 31 marca 1980 do 26 października kierował Wydziałem Handlu i Finansów, a następnie – do 19 czerwca 1984 – Wydziałem Ekonomicznym KC PZPR.
Od 1975 do 1980 pełnił funkcję przewodniczącego Wojewódzkiej Rady Narodowej w Tarnowie. W latach 1976–1985 był posłem na Sejm PRL VII i VIII kadencji. Od 30 maja 1984 do 16 kwietnia 1987 był ministrem pracy i polityki socjalnej w rządzie Wojciecha Jaruzelskiego i Zbigniewa Messnera. Od 15 listopada 1985 do 16 kwietnia 1987 zasiadał w prezydium rządu. W 1986 został członkiem Partyjno-Rządowej Komisji ds. Przeglądu i Unowocześnienia Struktur Organizacyjnych Gospodarki i Państwa. W latach 1986–1988 członek Społecznego Komitetu Odnowy Starego Miasta Zamościa. W okresie 1987–1989 był zastępcą przewodniczącego Komisji Planowania przy Radzie Ministrów. W 1989 był pełnomocnikiem ministra-kierownika Centralnego Urzędu Planowania. W latach 1989–1992 zajmował stanowisko ambasadora Polski w Wietnamie.
Zmarł w kwietniu 2019 w Tarnowie. Pochowany na cmentarzu komunalnym w Krzyżu.

</doc>
<doc id="667067" url="https://pl.wikipedia.org/wiki?curid=667067" title="Roman Pomianowski">
Roman Pomianowski

Roman Pomianowski (ur. 28 lutego 1954 w Bielsku, zm. 7 stycznia 2006 w Szczecinie) - kapitan żeglugi wielkiej, wiceprezes Zarządu Morskich Portów Szczecin i Świnoujście.
Życiorys.
Maturę i tytuł technika elektronika uzyskał w istniejącym od 1 września 1946 r. Technikum Energetycznym Nr 1 w Łodzi (obecnie Zespół Szkół Ponadgimnazjalnych nr 9 w Łodzi im. Komisji Edukacji Narodowej) przy al. Politechniki 38. Absolwent Wyższej Szkoły Morskiej w Szczecinie (rocznik 1979). Po ukończeniu studiów do 1992 pracował w Polskiej Żegludze Morskiej. Wykładowca Studium Doskonalenia Kadr Oficerskich Akademii Morskiej w Szczecinie, oraz ekspert Komisji Akredytacyjnej Uczelni Technicznych. Od początku 2001 prezes PŻB. Od kwietnia 2001 dyrektor Urzędu Morskiego w Szczecinie. Od 2002 Konsul Honorowy Republiki Słowacji. Od 2003 Członek Zarządu Morskich Portów Szczecin i Świnoujście SA. Odznaczony Srebrnym Krzyżem Zasługi. Spoczął na Szczecińskim Cmentarzu Centralnym kwatera 28A, rząd 20, grób 5A.

</doc>
<doc id="667071" url="https://pl.wikipedia.org/wiki?curid=667071" title="Powstanie zamojskie">
Powstanie zamojskie

Powstanie zamojskie – obrona Zamojszczyzny przed niemieckimi wysiedleniami, realizowanymi według założeń Generalnego Planu Wschodniego, na przełomie 1942 i 1943.
Przebieg wydarzeń na Zamojszczyźnie w latach 1941–1944.
Tuż po objęciu władzy na Zamojszczyźnie przez niemiecką administrację cywilną i SS, zaczęto tu ściągać znaczne ilości sił policyjnych i wojskowych. Miały one różne zadania: prewencyjne, represyjne, odwetowe, likwidowania polskiego oporu oraz grabieży produktów rolnych (Zamojszczyzna jest regionem typowo rolniczym). W 1940 została przeprowadzona akcja „AB” – wielu działaczy politycznych oraz inteligencję bądź wymordowano, bądź wywieziono do obozów koncentracyjnych. W listopadzie 1941 nieopodal Tomaszowa Lubelskiego rozpoczęto budowę jednego z największych w Europie ośrodków zagłady – obozu w Bełżcu. Do końca 1942 hitlerowcy wymordowali prawie wszystkich Żydów.
Z terenów Zamojszczyzny zamierzano również wysiedlić wszystkich Polaków. Na początku listopada 1941 roku na rozkaz Odilo Globocnika wysiedlono 2000 chłopów polskich z 6 wsi w powiecie zamojskim, a na ich miejsce osiedlono volksdeutschów sprowadzonych w ramach akcji Heim ins Reich z Besarabii. Były to pierwsze wysiedlenia z całej serii tzw. wysiedleń z Zamojszczyzny. W roku 1941 Heinrich Himmler postanowił stworzyć niemiecki pas osiedleńczy wzdłuż linii demarkacyjnej III Rzeszy z ZSRR (miał to być tzw. „pierwszy czysto niemiecki europejski okręg osadniczy”). Celem jego utworzenia miało być umieszczenie polskiej ludności z centralnych części kraju w „kotle”, ponadto pas ów stanowić miał bazę wypadową dla germanizacji Ukrainy i Białorusi. Jako pierwsze do germanizacji zostały wydzielone tereny powiatu biłgorajskiego, tomaszowskiego, hrubieszowskiego i zamojskiego.
W tej sytuacji wzmocnił się polski opór, który na tych terenach zaczął działać tuż po kampanii wrześniowej. Niektórzy chłopi z zagrożonych wsi zaczęli zabijać żywy inwentarz i niszczyć płody rolne, aby nic nie zostawić Niemcom, a następnie opuszczali domy.
Pomimo tego przez cały rok 1942 Niemcy przygotowywali się do wdrożenia planów osadniczych, wynikających z realizacji założeń Generalnego Planu Wschodniego. Chłopów wywożono do Niemiec na roboty przymusowe lub mordowano, część ludności polskiej była przygotowywana do germanizacji. Wysiedlenia rozpoczęły się w nocy z 27 na 28 listopada 1942. Była to pierwsza akcja przeprowadzona w ramach tzw. Wielkiego Planu (niem. "Grosse Planung"), będącego częścią Generalnego Planu Wschodniego. Kolejne wsie były otaczane, ludność była spędzana w jedno miejsce, a następnie przeprowadzano segregację – część osób przeznaczano do zniemczenia, część do robót przymusowych, ale większość wywożono do obozów koncentracyjnych lub niekiedy mordowano na miejscu. Dzieci kierowano w głąb kraju (zwykle w kierunku Warszawy) bądź do Rzeszy. Na miejsce byli przywożeni koloniści niemieccy, np. z Besarabii, bądź ukraińscy. Przejmowali opuszczone gospodarstwa, zostali uzbrojeni i umundurowani, dano im władzę nad pozostałymi Polakami.
Ludność cywilna w miarę możliwości starała się pomagać po drodze – na dworcach kolejowych ratowano uciekinierów, starając się wykupywać dzieci.
W połowie grudnia 1942 na Zamojszczyznę przybył komendant główny BCh Franciszek Kamiński. Na naradzie z komendantami obwodów Biłgoraj, Zamość i Hrubieszów rozkazał zmobilizować w lasach Puszczy Solskiej duże siły partyzanckie i rozpocząć kontratak. Miał być przeprowadzony w trzech kierunkach: zorganizowanie masowej samoobrony, przeciwdziałanie ekspedycjom wysiedlającym i atakowanie wsi zasiedlonych przez kolonistów. Franciszek Kamiński po powrocie do Warszawy w dniu 18 grudnia 1942 roku przedłożył CKRL szczegółowe sprawozdanie o sytuacji na terenach południowo-wschodniej Lubelszczyzny. Przedstawił również plan kontrakcji i samoobrony. W ramach pomocy do kierowania działaniami BCh został skierowany szef oddziałów specjalnych w KG BCh por. Jerzy Mara-Meÿer „Vis”. Był wyszkolonym w Anglii oficerem do walki dywersyjnej. Do pomocy dostał trzech oficerów. Oddziały Armii Krajowej, Batalionów Chłopskich, Gwardii Ludowej oraz ugrupowania sowieckie żywiołowo zaatakowały zasiedlane wsie, linie komunikacyjne, posterunki policji oraz formacje i komisje dokonujące wysiedleń. W nocy z 10 na 11 grudnia Oddział Specjalny BCh Henryka Derweckiego „Sępa” zaatakował wieś Nawóz, paląc gospodarstwa zasiedlone przez kolonistów. Równie szybko uaktywnił się OS BCh dowodzony przez por. Roberta Aborowicza „Azję”. 13 grudnia zaatakował urząd gminy i areszt w Krynicach, uwalniając osoby aresztowane podczas wysiedleń. Między 20, a 25 grudnia partyzanci spalili 10 skolonizowanych wsi (OS BCh Tomasza Madeja „Głaza” spalił doszczętnie wieś Nawóz, a OS BCh „Azji” podpalił wsie: Huta Komarowska i Janiówka).
30 grudnia I kompania kadrowa BCh oraz sowiecki oddział partyzancki pod dowództwem Wasyla Wołodina „Wołodia” niedaleko wsi Wojda stoczyły pierwsze w historii II wojny światowej starcie partyzanckie o charakterze bitwy. W styczniu 1943 oddziały AK przeprowadziły akcję „Wieniec II” – dokonały około 60 akcji zbrojnych.
1 lutego stoczona została największa bitwa powstania zamojskiego – pod Zaborecznem opór Niemcom stawiły:
pod ogólnym dowództwem Franciszka Bartłomowicza „Grzmota”.
Bitwa zakończyła się całkowitym zwycięstwem partyzantów, oddziały niemieckie zostały rozbite przy minimalnych stratach własnych (1 zabity, 2 rannych), Niemcy na pół roku zaprzestali wysiedleń.
Na szeroką skalę palono zasiedlone przez kolonistów wsie, największą tego typu akcją było spalenie wsi Cieszyn, podczas której zginęło około 160 kolonistów. W lutym 1943 na Zamojszczyźnie było zgrupowanych kilka tysięcy partyzantów, nie licząc uczestników chłopskiej samoobrony.
Wydarzenia te wywołały duży niepokój wśród niemieckich dowódców. Określili je jako „powstanie zamojskie”, które zagraża nie tylko akcji osiedleńczej, ale całej III Rzeszy. W meldunkach niemieckich pojawiały się informacje o tym, że „Zamojszczyzna to centrum bandytyzmu w kraju, a jej głównym punktem jest Aleksandrów lub Józefów Biłgorajski” (te miejsca były terenem najbardziej nasilonej koncentracji oddziałów partyzanckich, mówiono o „Rzeczypospolitej Józefowskiej”). Pod wpływem tego niepokoju niemiecki terror na Zamojszczyźnie zelżał. Jednak w czerwcu 1943 Niemcy wznowili akcję pacyfikacyjną o niespotykanych dotąd rozmiarach (tzw. operacja Wehrwolf – rozpoczęta została 24 czerwca 1943 zmasowanym atakiem na Frampol, Biłgoraj i Tarnogród). W jej toku zniszczono dziesiątki wsi, zamordowano ok. 1000 ludzi, 60 tys. wywieziono i porwano setki dzieci.
W drugiej fazie wysiedleń na Zamojszczyźnie Niemcy postanowili zasiedlić część terenu Ukraińcami, którzy mieli czasowo stanowić pas ochronny przed atakami polskich partyzantów na przesiedlonych we wcześniejszej fazie 10 tys. osadników niemieckich z Rumunii. Niemcy powiązali więc operację Wehrwolf z tzw. Akcją Ukraińską Ukraineraktion. Oprócz utworzenia w ten sposób strefy, która miała chronić ludność niemiecką przed działaniami odwetowymi podejmowanymi przez polską partyzantkę, akcja ta miała również na celu zantagonizowanie Ukraińców z Polakami i faktycznie wywołała walki pomiędzy tymi narodami na omawianym obszarze. W pasie okalającym teren wysiedleń osadzono w sumie ponad 7 tys. Ukraińców w 63 dotychczas polskich wsiach w powiecie hrubieszowskim. Akcja objęła w sumie około 15 tys. Polaków; z liczby tej schwytano i przymusowo wysiedlono 5,5 tys. osób, pozostali zbiegli. W pierwszej połowie 1944 Ukraińska Powstańcza Armia przeprowadziła na Zamojszczyźnie wielką ofensywę, w wyniku której z dużej części pow. hrubieszowskiego, tomaszowskiego i biłgorajskiego ludność polska została usunięta. Podczas działań UPA starło się z polskim ruchem podziemnym oraz oddziałami partyzanckimi. Po stronie polskiej opowiedziało się wielu mieszkających tutaj Ukraińców, mimo tego później zostali oni stąd usunięci w ramach akcji „Wisła”. Walki te trwały do czerwca 1944 i pochłonęły wiele ofiar po obu stronach.
Wiosną 1944 wznowiono działania przeciwko ludności polskiej. Między innymi w okolicy miejscowości Tyszowce. Niemcy próbowali wysiedlić i spalić wieś Kazimierówka, w skutecznej obronie przyszli partyzanci oddziału „Wiklina” AK, którymi dowodził ppor. Józef Kaczoruk ps. „Ryszard”. W czerwcu 1944 Lubelszczyzna i Zamojszczyzna stała się terenem kolejnych wielkich niemieckich akcji – „Sturmwind I” i „Sturmwind II”. Ich celem było zniszczenie zgrupowanych w Puszczy Solskiej i Lasach Janowskich oddziałów partyzanckich, aby wciągnięte w walki z nimi jednostki Wehrmachtu mogły ruszyć na front wschodni. Do walki z partyzantami użyto olbrzymich sił pancernych, piechoty, artylerii i SS. Punktami kulminacyjnymi tych akcji były bitwa na Porytowym Wzgórzu (na Lubelszczyźnie) i bitwa pod Osuchami (na Zamojszczyźnie), podczas której niemal wszystkie polskie oddziały partyzanckie zostały zniszczone – wśród nielicznych uratowanych znalazł się oddział AK pod dowództwem por. Konrada Bartoszewskiego ps. „Wir”. Zginął m.in. komendant obwodu AK Biłgoraj Józef Stegliński ps. „Cord” oraz inspektor zamojski AK Edward Markiewicz ps. „Kalina”. Mordowano nie tylko partyzantów – zginęło ok. 500 mieszkańców wsi, zgodnie z rozkazem dowódcy policji i SS w Generalnym Gubernatorstwie H. Koppego, mówiącego iż „wszyscy mężczyźni w wieku od 16 do 60 lat powinni zostać wytępieni”. Schwytani partyzanci byli więzieni w obozach przejściowych w Zwierzyńcu, Biłgoraju, na Rotundzie w Zamościu oraz obozie koncentracyjnym na Majdanku w Lublinie.
W lipcu 1944 ocalałe jednostki AK wzięły udział w akcji „Burza”, podczas której wyzwolono m.in. Zamość i Szczebrzeszyn. Pod koniec lipca cała Zamojszczyzna została wyzwolona. Wielu partyzantów musiało jednak opuścić rodzinne strony, uciekając przed represjami władz komunistycznych.
Upamiętnienie.
Walki żołnierzy i partyzantów polskich na Zamojszczyźnie zostały upamiętnione na Grobie Nieznanego Żołnierza w Warszawie napisem na jednej z tablic po 1945 „ZAMOJSZCZYZNA 1942 – 1944”, a po 1990 „ZAMOJSZCZYZNA 30 XII 1942 – 5 II 1943”.
Z okresem walk powstańców na Zamojszczyźnie powiązane jest Rotunda Zamojska. W okresie II wojny światowej stanowiła ona m.in. miejsce egzekucji schwytanych powstańców. Obecnie ustanowiono w niej Muzeum Martyrologii Zamojszczyzny – Rotunda.

</doc>
<doc id="667077" url="https://pl.wikipedia.org/wiki?curid=667077" title="Firma Oponiarska Dębica">
Firma Oponiarska Dębica

Firma Oponiarska Dębica ("Dębica, Tyre Company Dębica") – przedsiębiorstwo przemysłu chemicznego z siedzibą w Dębicy, wytwarzające opony i prefabrykaty do produkcji opon. Od 1995 spółka wchodzi w skład koncernu Goodyear, który ma w posiadaniu 87,25% kapitału akcyjnego.
Historia.
Fabryka Gum Jezdnych w Dębicy powstała w 1937 roku w ramach Centralnego Okręgu Przemysłowego jako filia poznańskiego „Stomilu”. Jej współzałożycielem i pierwszym dyrektorem był mjr Stefan Dwornik.
30 marca 1939 w Dębicy wyprodukowano pierwsze opony, które zostały opracowane przez poznańskich konstruktorów na podstawie licencji współpracującego ze Stomilem amerykańskiego przedsiębiorstwa General Tire and Rubber Company. 4 kwietnia 1939 r. nastąpiło oficjalne otwarcie Fabryki Gum Jezdnych w Dębicy.
W 1940 r. podczas okupacji niemieckiej zakłady zostają zajęte przez koncern Continental Gummiwerke AG z Hanoweru, który przekształca ją w warsztaty naprawcze, wywożąc linię produkcyjną w głąb Rzeszy.
W 1949 r. zakład zostaje upaństwowiony i zaczyna funkcjonować pod nazwą "Zakłady Przemysłu Gumowego Dębica". Kilka lat później dodano do nazwy przedsiębiorstwa znak Degum i od tej chwili, aż do początku lat siedemdziesiątych używano nazw: "ZPGum", "ZPG Dębica" lub "Degum".
W 1964 roku uruchomiono produkcję opon rowerowych przeniesioną ze Stomil-Poznań
W marcu 1970 roku zostaje podjęta decyzja o zmianie nazwy na Dębickie Zakłady Opon Samochodowych Stomil.
W 1973 roku rozpoczęto produkcję dętkowych opon promieniowych o symbolu D-90 – uniwersalnych oraz S-16 błotno-śniegowe (zimowych).
Na dębickich oponach Stomil 175 SR-13 D-90 w 1973 roku kierowcy Fiata 125p pobili pod Wrocławiem rekord prędkości w jeździe non stop. Z okazji tego wydarzenia oponie D-90 została nadana nazwa „Rekord”.
W czerwcu 1976 wyprodukowano pierwszą oponę radialną z rzeźbą bieżnika D-124, na licencji belgijskiej filii amerykańskiej firmy Uniroyal.
W 1988 roku oddano do użytku nową Wytwórnię Opon Ciężarowych i Rolniczych.
W 1991 r. przekształcono przedsiębiorstwo państwowe Dębickie Zakłady Opon Samochodowych „Stomil” w jednoosobową spółkę Skarbu Państwa. 12 listopada 1993 r. przedsiębiorstwo przyjmuje nazwę Firma Oponiarska Dębica Spółka Akcyjna, w skrócie T.C. Dębica S.A. 24 listopada 1994 akcje spółki wprowadzono na Warszawską Giełdę Papierów Wartościowych.
2 grudnia 1995 roku Minister Przekształceń Własnościowych Wiesław Kaczmarek i prezes Goodyear Tire and Rubber Company Stanley C. Gault, podpisali kontrakt o sprzedaży 32,7 proc. akcji spółki T.C. Dębica. Na przełomie 1995 i 1996, Goodyear Tire and Rubber Company objął większościowy pakiet akcji.
Wiosną 1996 roku do oferty zostaje włączona opona Dębica Quartet, powstała już we współpracy specjalistów z Dębicy i Goodyeara.
W 2006 roku przedsiębiorstwo zaprzestało produkcji opon i dętek rowerowych.
W maju 2007 ogłoszono plan inwestycji „w rozwój produkcji opon do samochodów o wysokich osiągach(HP).
Działalność.
Asortyment produktów.
Z linii produkcyjnych przedsiębiorstwa schodzą opony z logo Dębica, Goodyear, Dunlop, Fulda i Sava. W 2006 na eksport trafiło około trzy czwarte wartości produkcji – m.in. do Niemiec, Francji, Słowenii, Wlk. Brytanii, Turcji.

</doc>
<doc id="667080" url="https://pl.wikipedia.org/wiki?curid=667080" title="Rocha FC">
Rocha FC

Rocha Fútbol Club – urugwajski klub piłkarski założony 1 sierpnia 1999, z siedzibą w mieście Rocha.
Historia.
Założony 1 sierpnia 1999 Rocha Fútbol Club jest jedynym klubem spoza Montevideo, który wygrał ligę urugwajską - turniej Apertura 2005/2006. W odróżnieniu od sąsiedniej Argentyny nie oznaczało to mistrzostwa kraju, które osiągał zwycięzca pojedynku między mistrzem turnieju Apertura i mistrzem turnieju Clausura (w tym przydapdku Rocha uległ zwycięzcy turnieju Clausura - słynnemu Nacional). Rocha jest także jedynym klubem urugwajskim spoza Montevideo, który wystąpił w pucharze Copa Libertadores. Rocha FC występuje także w ramach rozgrywek organizowanych przez OFI (organizacja piłkarska skupiająca kluby z prowincji, czyli spoza Montevideo).

</doc>
<doc id="667081" url="https://pl.wikipedia.org/wiki?curid=667081" title="NGC 5055">
NGC 5055



</doc>
<doc id="667083" url="https://pl.wikipedia.org/wiki?curid=667083" title="Messier 63">
Messier 63



</doc>
<doc id="667085" url="https://pl.wikipedia.org/wiki?curid=667085" title="Klan Armstrong">
Klan Armstrong

Armstrong (gael. "Mac Ghillieláidir") – klan szkocki z Pogranicza (Borders). Zamieszkują głównie dolinę Liddesdale w południowej Szkocji, przy granicy z Anglią.
Jak większość klanów pogranicznych, podobnie jak góralskich, znany w historii z wojowniczosci. Zajmowali się często łupiestwem, zwłaszcza lokalnymi najazdami na Anglię, spacyfikowani dopiero na początku XVII wieku przez Jakuba I. Jeden z bardziej znanych Armstrongów, XVI-wieczny rycerz-rozbójnik John Armstrong przeszedł do legendy jako bohater ludowej ballady.
Z tego klanu pochodzi  również astronauta Neil Armstrong, który zasłynął tym że stał się pierwszym człowiekiem który chodził po powierzchni księżyca
Literatura.
Thomas Innes of Learney: "The Tartans of The Clans and Families of Scotlan", W. &amp; A.K. Johnston Limited, Edinburgh &amp; London, 1938.

</doc>
<doc id="667086" url="https://pl.wikipedia.org/wiki?curid=667086" title="Rocha Fútbol Club">
Rocha Fútbol Club



</doc>
<doc id="667088" url="https://pl.wikipedia.org/wiki?curid=667088" title="Czermień błotna">
Czermień błotna

Czermień błotna, d. czermień błotny, czerwień błotny, wodna wsza ("Calla palustris" L.) – gatunek rośliny z monotypowego rodzaju czermień ("Calla"), z rodziny obrazkowatych ("Araceae"). Występuje na obszarze od Europy Środkowej i Wschodniej po wschodnią Azję, a także w Ameryce Północnej. Rośnie na kwaśnych mokradłach i brzegach zbiorników. Roślina jest trująca, ale właściwości te zanikają po suszeniu lub gotowaniu. Wykorzystywana jest jako ozdobna do nasadzeń nad zbiornikami wodnymi, jest też jadalna (po obróbce), a dawniej stosowana była też jako lecznicza.
Rozmieszczenie geograficzne.
Gatunek rodzimy dla obszarów półkuli północnej klimatu umiarkowanego i subarktycznego, występujący od Europy Środkowej i Wschodniej po Japonię, a także w Ameryce Północnej. W Europie najdalej na zachód sięga do północnej Francji i Belgii, na południu sięga do pogórza Alp i Karpat, z rozproszonymi stanowiskami w tych pasmach (brak na Węgrzech, ale sięga do Rumunii), dalej na wschód rośnie w europejskiej części Rosji do zachodniej Syberii. Granica północna biegnie przez południowe krańce Norwegii (na Wyspach Brytyjskich występuje tylko jako gatunek introdukowany), wzdłuż wschodniego pogórza Gór Skandynawskich po północną Szwecję i Finlandię. W Azji gatunek rozproszony w Syberii, coraz rzadszy ku wschodowi, po czym znów pojawia się nieco częściej w Kraju Nadmorskim, w południowym Sachalinie i na Hokkaido, na pojedynczych stanowiskach obecny jest na Kamczatce. Na kontynencie północnoamerykańskim zwarty zasięg tego gatunku obejmuje południowo-wschodnią Kanadę, północno-wschodnią część Stanów Zjednoczonych wraz z Krainą Wielkich Jezior. Dalej na zachód gatunek rozproszony jest na rozległych obszarach Kanady sięgając na północy po Alaskę.
W Polsce czermień błotna występuje dość pospolicie na terenie całej Polski niżowej po Podkarpacie. W Karpatach polskich gatunek jest rzadki i zagrożony z uwagi na eksploatację torfowisk. Najwyżej położone w Polsce stanowisko (potwierdzone w 2001) znajduje się nad Smreczyńskim Stawem w Tatrach (1226 m n.p.m.).
Systematyka i zmienność.
Obecnie do rodzaju czermień zalicza się wyłącznie czermień błotną. Dawniej rodzaj ten obejmował wiele innych gatunków, wyłączonych później w odrębne rodzaje, np.:
Opisana została forma "C. palustris" f. "polyspathacea" Victorin &amp; Rousseau wyróżniająca się obecnością 2–3 kwiatostanów w obrębie jednej pochwy kwiatostanowej.
Zagrożenia i ochrona.
Gatunek ze względu na rozległy zasięg występowania oraz stabilny charakter populacji w znacznej jego części uznany został w Czerwonej Liście Międzynarodowej Unii Ochrony Przyrody ("IUCN Red List") za gatunek najmniejszej troski (LC). Jednak regionalnie ustępuje na obszarach, gdzie tereny podmokłe są osuszane. Jako gatunek zagrożony wymieniany jest z terenów przy skraju zasięgu – z amerykańskich stanów: Illinois, Indiana i Maryland, a w Europie z: Francji, Szwajcarii, Czech i Chorwacji. W Polsce gatunek ma wciąż znaczną liczbę stanowisk, jednak wskazuje się na jej spadek.
Mokradła, w których czermień często rośnie, stanowią siedlisko przyrodnicze „torfowiska przejściowe i trzęsawiska (przeważnie z roślinnością z "Scheuchzerio-Caricetea")” (kod 7140), wymagające ochrony w Unii Europejskiej w sieci obszarów Natura 2000.

</doc>
<doc id="667090" url="https://pl.wikipedia.org/wiki?curid=667090" title="Lovis Corinth">
Lovis Corinth

Lovis Corinth, właściwie Franz Heinrich Louis Corinth (IPA: [′ko:nnt]; ur. 21 lipca 1858 w Tapiewie, zm. 17 lipca 1925 w Zandvoort) – niemiecki malarz i grafik, przedstawiciel impresjonizmu, wywarł wpływ na ekspresjonizm niemiecki. Malował obrazy o tematyce mitologicznej, religijnej, pejzaże, akty, portrety i martwe natury. Zajmował się grafiką, wykonywał akwaforty, litografie oraz ilustracje do książek.
Życiorys.
Był synem garbarza, jednym z pięciorga rodzeństwa. W latach 1866-1873 kształcił się w renomowanym gimnazjum królewieckim, a następnie (od 1876) w tamtejszej Akademii Sztuk Pięknych, będąc uczniem Otto Günthera, u którego zdobywał podstawy malarstwa historycznego. Studia uzupełniał w Berlinie i Weimarze.
W 1880 rozpoczął studia na Akademii Sztuk Pięknych w Monachium. Odbywszy ochotniczo służbę wojskową, przez trzy miesiące studiował w Antwerpii malarstwo rodzajowe u Paula Gorge'a (1884). Jego obraz "Das Komplott" (Sprzysiężenie) nagrodzony w Londynie brązowym medalem, w 1885 wystawiono też na Salonie Paryskim. Do 1887 studia kontynuował w paryskiej pracowni akademika Bouguereau i w Académie Julian, gdzie doskonalił się szczególnie w malarstwie aktu. 
W 1891 zamieszkał w Monachium, gdzie inspirował go wpływ Maxa Klingera i Franza von Stucka. Jesienią 1901 przeniósł się do Berlina i w nowym środowisku włączył się w nurt sztuki progresywnej, zbliżając się m.in. do Maxa Liebermanna i Maxa Slevogta. Założył tam „szkołę malarstwa dla niewiast”, a w 1903 poślubił swą pierwszą uczennicę i modelkę Charlotte Berend. Został członkiem berlińskiej „Secesji”, w 1915 wybrano go jej przewodniczącym. 
Wskutek ataku apopleksji doznał w 1911 lewostronnego paraliżu ciała. 
Rozpoczętą wojnę światową ideowo aprobował, tworząc gloryfikujące ją obrazy (np. propagandowy "Pod zbrojną ochroną", 1915). Jej zakończenie wraz z klęską kajzerowskiej Rzeszy zniweczyły jego nadzieje na zapoczątkowanie „odnowy niemieckiego malarstwa” z nadaniem mu rangi światowej. 
W 1918 w Berlińskiej Akademii Sztuki przyznano mu tytuł profesora. 15 marca 1921 otrzymał tytuł doktora "honoris causa" Uniwersytetu w Królewcu. W 1925 został członkiem honorowym Bawarskiej Akademii Sztuki. W 1896 został współzałożycielem dotychczas istniejącej masońskiej loży "In Treue fest".
Był autorem pism poświęconych sztuce malarskiej, m.in. autobiograficznych "Legenden aus dem Künstlerleben" oraz podręcznika "Das Erlernen der Malerei" (1908); napisał też biografię Leistikowa (1910) i rozpoczętą w 1906 autobiografię, wydaną pośmiertnie w 1926. 
Od 1918 corocznie spędzał lato w swej bawarskiej posiadłości w Urfeld nad jeziorem Walchensee, będącym głównym tematem jego licznych górskich pejzaży. Zmarł w wieku 67 lat wskutek zapalenia płuc podczas podróży artystycznej do Amsterdamu.
Twórczość.
Obok Slevogta i Liebermanna Corinth znamiennie reprezentuje charakterystyczny impresjonizm niemiecki, będąc zarazem prekursorem nowego kierunku jako twórca torujący drogę tamtejszemu ekspresjonizmowi.
Kształcąc się w akademii królewieckiej, tworzył początkowo pod wpływem malarstwa starych mistrzów flamandzkich i holenderskich (Fransa Halsa, Rembrandta, zwłaszcza Rubensa, a także Velázqueza) oraz pejzaży J.-F. Milleta. Malarstwo jego odznaczające się ciężkim i zmysłowym naturalizmem, skłaniało się ku tematom orgiastycznym oraz dość płytkim alegoriom heroicznym. Od połowy lat 80., podczas studiów w Paryżu, artysta odszedł już od pierwotnej idealizacji przedstawień (np. studium cierpienia w portrecie umierającego ojca, 1888), ale formalnie i tematycznie nie zerwał wciąż z tendencją klasycyzującą ("Zuzanna i starcy", "Diogenes"). 
W 1895 otrzymał w Paryżu złoty medal za obraz "Zdjęcie z krzyża", który zyskał mu miano współczesnego Rubensa (uprzednio wystawiony w monachijskim Glaspalast i będący pierwszym obrazem sprzedanym). Podejmując tak spopularyzowany w sztuce motyw religijny, zwrócił uwagę plastycznym przedstawieniem nagiego ciała w sposób niemal zmaterializowany oraz spotęgowaniem tragizmu tej sceny poprzez niezwykłe jej naświetlenie w otaczającym mroku. Ujęcie to zastosował we wcześniejszym przedstawieniu "Pietà" (1890), wystawionym i wyróżnionym na Salonie Paryskim, a zaginionym podczas ostatniej wojny. Od 1892 powstawał też ekspresyjny cykl obrazów z rzeźni, zaskakujących zarówno ujęciem, jak i samym tematem.
W tym czasie Corinth eksperymentował w zakresie technik malarskich, kierując się ku impresjonizmowi, co uwidoczniło się już w "Autoportrecie ze szkieletem" m.in. w potraktowaniu detali i rozłożeniu akcentów świetlnych. Połączenie klasycystycznego tematu z nowatorską formą w obrazie "Salome z głową św. Jana" (1900), oprócz wzrostu popularności zwróciło uwagę na zmienny i prowokacyjny charakter jego osobowości artystycznej.
Psychiczny wstrząs i trwała utrata zdrowia sprawiły, że od 1911 warsztat i nurt twórczości artysty uległ radykalnej przemianie. Corinth odszedł od powierzchownej zmysłowości i poszukiwań trójwymiarowej perspektywy, oddając całą przestrzeń w silnym ruchu barwnej materii ze śmielszym perspektywicznym ujęciem. Nowy, nacechowany ekspresją i bardziej spontaniczny sposób malowania silniejszymi pociągnięciami pędzla, operuje też ciemniejszymi, ostro skontrastowanymi barwami. . W tym czasie artysta zajął się również działalnością ilustracyjną.
W nurcie ekspresji powstają i przedstawienia religijne, prowokujące ujęciem w postaci agresywnego przetworzenia tematu ("Oślepiony Samson" 1912, "Kain i Abel" 1917, "Czerwony Chrystus" 1922). Na ich tle wyróżnia się kontrowersyjny "Ecce homo" (1925), ukazujący kobietę w więzach pomiędzy lekarzem a zbrojnym oprawcą. Wybitne znamiona ekspresjonizmu okazuje "Wielki autoportret przed Walchensee" (1924).
Nad Walchensee Corinth do końca zajmował się doskonaleniem ekspresyjnego stylu, oprócz martwych natur (kwiatów) najchętniej malując krajobrazy o silnym skontrastowaniu barw i z zatarciem poprzedniej dokładności szczegółów. Ta sama tendencja uwidacznia się w jego malarstwie portretowym, które w późniejszym okresie nacechowane jest większą emocjonalnością. Będąc cenionym portrecistą, malował m.in. polityka Friedricha Eberta, admirała von Tirpitza, malarzy Leistikowa i Liebermanna, krytyka Meiera-Graefego. W licznych autoportretach powstających w ciągu życia dokumentalnie rejestrował zmiany zachodzące w wyglądzie osobistym. 
Późniejsza recepcja.
W okresie hitleryzmu wczesne prace Corintha spotkały się z aprobatą, natomiast późniejsze, o charakterze ekspresjonistycznym napiętnowano jako „sztukę zdegenerowaną”. 295 jego prac skonfiskowano (w tym obrazy ze zbiorów Galerii Narodowej i hamburskiej Kunsthalle); niektóre znalazły się w 1937 na monachijskiej wystawie tzw. sztuki zdegenerowanej, większość obrazów sprzedano za granicę, głównie do Szwajcarii.
Od połowy ubiegłego stulecia do chwili obecnej obserwuje się powrót jego popularności i wzrost zainteresowania jego malarstwem, czego świadectwem jest wiele wystaw prac Corintha oraz liczba poświęconych mu wydawniczych publikacji. 
W zbiorach polskich.
Muzea polskie posiadają następujące obrazy Lovisa Corintha: 

</doc>
<doc id="667091" url="https://pl.wikipedia.org/wiki?curid=667091" title="Discoverer 14">
Discoverer 14

Discoverer 14 (również: CORONA 9009) – amerykański satelita rozpoznawczy. Stanowił część tajnego programu CORONA. Była to pierwsza w pełni udana misja statków serii CORONA. Po raz pierwszy w historii odzyskano film fotograficzny z satelity orbitującego wokół Ziemi, a także po raz pierwszy dokonano przechwycenia w locie obiektu powracającego z orbity Ziemi. Bardzo prawdopodobne, że powodzenie tej misji uratowało projekt CORONA przed likwidacją.
Opis misji.
Po starcie i wykonaniu zdjęć, kapsuła powrotna odczepiła się od reszty statku, który stanowił człon Agena A rakiety nośnej. Kapsuła weszła w atmosferę nad Alaską. Rozłożony spadochron hamujący został dostrzeżony 360 mil na południowy wschód od Honolulu, przez załogę samolotu C-119 z 6593rd Test Squadron, z bazy lotniczej Hickam na Hawajach. Zgodnie z planem kapsuła została przechwycona w locie przez samolot C-119, co powiodło się za trzecim podejściem. Misja Discoverera 14 trwała 27 godzin. Przeleciał on w tym czasie 450 000 mil. 
Czternasta misja systemu wywiadowczego CORONA była pierwszą w pełni udaną misją. Kapsuła wykonała 1432 zdjęcia obszaru ZSRR o łącznej powierzchni 5,65 mln km², zużywając przy tym 1081 m taśmy filmowej. Rozdzielczość zdjęć wynosiła około 6-9 metrów na punkt. Odzyskany film trafił do Centrum Interpretacji Fotograficznej CIA. Dyrektor placówki Arthur Lundahl zademonstrował mapę ZSRR, na której zaznaczono osiem szerokich pasów, biegnących z północy na południe przez terytorium ZSRR i państw Europy Środkowo-Wschodniej. Pasy te obejmowały piątą część terytoriów tych państw, a był to efekt jednej tylko misji. Wprawdzie niektóre zdjęcia były zamglone z powodu wyładowań elektrostatycznych, jednak wydarzenie to było z pewnością punktem zwrotnym w historii wywiadu wojskowego. Zdjęcia i powodzenie misji wywołały euforię w służbach wywiadowczych USA. O uzyskanych zdjęciach mówiono: "niesamowite", "zdumiewające". Po obejrzeniu zdjęć prezydent Eisenhower stwierdził, że trzeba zrobić wszystko, by zachować ich tajność, by nie drażnić Rosjan. Gdy jego komentarz dotarł do niższych szczebli drabiny dowodzenia, został opacznie zrozumiany jako "zniszczyć kapsułę" – kapsuła powrotna została rozmontowana na części pierwsze, których się pozbyto.
Dokumentacja programu CORONA została odtajniona w 1995.
Budowa i działanie.
Cylindryczny człon Agena A, główna część satelitów serii Discoverer, zawierał system telemetrii, rejestrator taśmowy, odbiorniki i nadajniki radiowe, czujnik horyzontu i ważącą 140 kg kapsułę powrotną zawierającą naświetlony film oraz system monitorujący i rejestrujący wybrane zdarzenia, tj. odpalenie silnika hamującego, odrzucenie osłony termicznej i inne. Kapsuła miała kształt cylindra o średnicy 56 cm i głębokości 145 cm. Stożkowe zakończenie wydłużało ją do około 102 cm.

</doc>
<doc id="667094" url="https://pl.wikipedia.org/wiki?curid=667094" title="Ted King">
Ted King

Theodore William „Ted” King (1 października 1965 w Hollywood) – amerykański reżyser i aktor. Wystąpił w roli inspektora Andy’ego Trudeau podczas pierwszego sezonu serialu "Czarodziejki" (1998-1999).
Życiorys.
Urodził się w Hollywood. Dorastał w Bethesdzie w Maryland, Kalifornii i Nowym Jorku. Uczęszczał do Tisch Scholl of the Arts na Uniwersytecie Nowojorskim, gdzie studiował reżyserię filmową. Był współzałożycielem off-off Broadwayowskiego Portal Theatre Company w Nowym Jorku i przez kilka lat miał silną pozycję w Nowojorskim Teatrze. Pracował jako montażysta filmów i wideo, zanim dostał swoją pierwszą rolę aktorską.
Zadebiutował na małym ekranie jako śmierć w komedii grozy ABC "Godzina północy" ("The Midnight Hour", 1985) w reżyserii Jacka Bendera z Shari Belafonte. Po gościnnym występie jako radiowiec w serialu CBS "Rok w piekle" ("Tour of Duty", 1990) z Kyle Chandlerem, dostał swoją pierwszą wiodącą rolę jako Danny Roberts w operze mydlanej ABC "Loving" (1994-1995), za którą w 1996 był nominowany do nagrody Soap Opera Digest jako wybitny młody aktor w serialu. Drugą nominację do nagrody Soap Opera Digest w kategorii wybitny młody aktor w serialu w 1997 przyniosła mu rola Danny’ego Robertsa w operze mydlanej "The City" (1995-1996). Za rolę Lorenzo Alcazara w operze mydlanej ABC "Szpital miejski" ("General Hospital", 2002-2007) w 2005 otrzymał nagrodę Soap Opera Digest w kategorii ulubiony czarny charakter.
Życie prywatne.
14 września 2008 poślubił Mayę Rodwell. Mają dwie córki - Avę Celeste (ur. 15 października 2010) i Vivienne Aurelię (ur. 17 kwietnia 2013).

</doc>
<doc id="667097" url="https://pl.wikipedia.org/wiki?curid=667097" title="Karol Wedel">
Karol Wedel

Karol Ernest Henryk Wedel, właśc. Karl Ernst Heinrich Wedel (Vedel) (ur. 7 lutego 1813 w Ihlenfeld, dziś część gminy Neuenkirchen w Niemczech, zm. 17 czerwca 1902 w Warszawie) – niemiecki cukiernik, założyciel przedsiębiorstwa E. Wedel.
Życiorys.
Był synem niemieckich ewangelików Joachima Friedricha Wedla i jego żony Marii Christine Friederike Krüger. Urodził się w Ihlenfeld w ówczesnym księstwie Meklemburgia-Strelitz, gdzie jego ojciec był rządcą.
Praktykę cukierniczą Karol Wedel odbył w Londynie, Paryżu i Berlinie. Z tego ostatniego przybył do Warszawy w początkach 1845 już jako doświadczony cukiernik i przystąpił do spółki z Karolem Grohnertem, prowadzącym cukiernię przy ul. Piwnej 12. Spółka zrobiła prawdziwą furorę, podbijając swymi wyrobami rynek cukierniczy.
Wedel przyjechał do Warszawy z synem Emilem. Możliwe, że w 1837 Karol ożenił się z Dorotheą Schirmer z Brandenburgii, która zmarła w tym samym roku, a następnie w 1838 z Johanne Charlotte Emilie Assmann. Nie wiadomo, czy te dane dotyczą właśnie tego Karola Wedla, ponieważ dokumenty parafialne spłonęły w czasie II wojny światowej. W 1850 notujemy ożenek Karola Wedla z Karoliną Augustą Wisnowską (1819–1883), również ewangeliczką, córką Gustawa, fabrykanta sukna ze Zgierza, urodzoną w Świebodzinie.
W 1851 Karol Wedel sprzedał cukiernię szwagrowi, cukiernikowi Robertowi Wisnowskiemu, który chwilę później wydzierżawił ją Wedlowi. Przy ul. Miodowej 12 (dawniej 484a) powstała cukiernia i warsztat rzemieślniczy. W pierwszym roku działalności firmy Wedel nie reklamował czekolady. Maszyna do produkcji czekolady znajdowała się w zakładzie, ale była używana głównie do prób. Produkcję na większą skalę uruchomiono w 1854, po sprowadzeniu z Paryża nowoczesnej maszyny parowo-walcowej. Wyrób zaczął reklamować w 1855.
Niemniej już w 1852 Wedel wprowadził na rynek swój pierwszy przebój – karmelki śmietankowe, które w następujący sposób reklamował w „Kurierze Warszawskim”:
Zupełnie nowy i szczególny utwór cukierniczy, a nade wszystko wyborny środek leczący i łagodzący wszelkie cierpienia piersiowe, nader skuteczny na słabości te w miesiącach wiosennych, a nawet dla niecierpiących i zwolenników delikatnego smaku – bardzo przyjemny wyrób.
Kolejnym wyrobem wylansowanym przez Wedla była czekolada w płynie, której jego zakład sprzedawał ponad pięćset filiżanek dziennie. Z upływem lat wyrobów przybywało; w 1862 roku przedsiębiorstwo „C. E. Wedel” funkcjonujące jako Zakład Cukrów, Konfitur i Soków reklamowało w prasie warszawskiej m.in.: czekoladę „Brillant” i „Dessert” do picia na surowo „Chocolat praline a’la crem aux nougat, aux pistaches, napolitain, de demes, de brillant a’la vanille royal, a’la sultan” – o różnych smakach i kształtach, konfekty migdałowe, pomady kandyzowane, marcepany królewskie, karmelki, preparowane owoce – „prunelles glacès – reingloud glacès et fruits cristallises”. Proponował także syropy na kaszel oraz "karmelki piersiowe" i pastylki miętowe.
Firma zapewniała duże dochody, więc właściciel wybudował dla siebie czteropiętrową kamienicę przy ul. Wielkiej 21. W 1869, kiedy ją sprzedał, nabył kamienicę po Mikołaju Jaroszyńskim przy ul. Szpitalnej. W kamienicy mieszkał z żoną Karoliną i córką Eleonorą Józefą, urodzoną w 1856. Młodsza córka, Maria Karolina, zmarła 1,5 roku po narodzinach.
W 1865 powrócił z zagranicy – po odbyciu praktyki w zakładach cukierniczych w Niemczech, Szwajcarii, Anglii, Francji i uzyskaniu doktoratu z chemii spożywczej – syn Karola, Emil Albert Fryderyk Wedel (1841–1919). Włączył się on w prowadzenie przedsiębiorstwa, będącego wówczas liczącym się w Warszawie zakładem przemysłowym. W 1872 stał się jej właścicielem, gdyż po ślubie z Eugenią z Böhmów (1856–1925) otrzymał przedsiębiorstwo w prezencie od ojca.
Po wycofaniu się z zarządzania przedsiębiorstwem Karol Wedel zajął się ogrodnictwem. Hodował m.in. bratki, które wyróżniano na wystawach ogrodniczych. Był członkiem Towarzystwa Ogrodniczego Warszawskiego.
Pochowany został na cmentarzu ewangelicko-augsburskim przy ulicy Młynarskiej (aleja 52, grób 36).

</doc>
<doc id="667100" url="https://pl.wikipedia.org/wiki?curid=667100" title="Dimorfoteka zatokowa">
Dimorfoteka zatokowa

Dimorfoteka zatokowa, złotokwiat ("Dimorphotheca sinuata" DC.) – gatunek rośliny z rodziny astrowatych. Pochodzi z Afryki Południowej (Republika Południowej Afryki, Namibia, Angola). 
Biologia i ekologia.
Kwitnie od 3 dekady czerwca do września. Kwiatostany są w pełni otwarte tylko w dni słoneczne. Zamykają się w czasie pogody pochmurnej. 
Zastosowanie.
Roślina ozdobna, uprawiana jako roślina jednoroczna. Nadaje się na rabaty i do ogrodów skalnych. W Polsce ze względu na klimat często jest uprawiana w pojemnikach. Rzadziej uprawiana jest na kwiat cięty. Ścięta do bukietu i ustawiona w pomieszczeniu, w miejscu ciepłym i słonecznym, będzie miała kwiatostany otwarte. 
Uprawa.
Lubi stanowiska słoneczne, gleby łatwo nagrzewające się i przepuszczalne. Niełupki sieje się wprost do gruntu w końcu kwietnia lub na początku maja w rozstawie 25–30cm. Warunkiem uzyskania rośliny kwitnącej w maju jest wysiew nasion w marcu-kwietniu pod osłonami, najlepiej bezpośrednio do doniczek, a następnie wysadzanie wprost do gruntu w końcu maja. Siewki przerywa się, pozostawiając rośliny w odstępach 10–15cm.

</doc>
<doc id="667114" url="https://pl.wikipedia.org/wiki?curid=667114" title="Anafaza">
Anafaza

Anafaza – trzecia faza podziału komórki występująca po metafazie, a przed telofazą. Występuje zarówno w mitozie jak i w mejozie, przy czym w tym drugim podziale występuje dwukrotnie i oznaczana jest mianem "anafaza I" (podczas mejozy I) i "anafaza II" (podczas mejozy II).
Podczas anafazy chromosomy ustawione w płaszczyźnie równikowej komórki rozdzielają się na dwie identyczne chromatydy zwane odtąd chromosomami potomnymi. Włókna wrzeciona kariokinetycznego przyczepione do kinetochoru pociągają chromosomy potomne w stronę przeciwległych biegunów komórki. Organella komórki dzielą się na dwa zespoły podobnej wielkości i wędrują razem z chromosomami.

</doc>
<doc id="667118" url="https://pl.wikipedia.org/wiki?curid=667118" title="PAKP">
PAKP



</doc>
<doc id="667119" url="https://pl.wikipedia.org/wiki?curid=667119" title="T.W. King">
T.W. King



</doc>
<doc id="667121" url="https://pl.wikipedia.org/wiki?curid=667121" title="Theodore William King">
Theodore William King



</doc>
<doc id="667127" url="https://pl.wikipedia.org/wiki?curid=667127" title="Fiat Croma (1985)">
Fiat Croma (1985)

Fiat Croma – samochód osobowy klasy średniej-wyższej produkowany przez włoską markę FIAT w latach 1985 – 1996.
Historia i opis modelu.
Samochód został zaprojektowany przez Giorgetto Giugiaro na wspólnej płycie podłogowej Saaba oraz Fiata określanej mianem Tipo 4 (Tipo Four). W ten sposób na jednej płycie podłogowej powstały cztery pojazdy: Alfa Romeo 164, Fiat Croma, Lancia Thema oraz Saab 9000. Oprócz Alfy Romeo samochody te miały współwymienne niektóre elementy karoserii (drzwi, przednia szyba) (Saab 9000 - Fiat Croma). Oba zderzaki pojazdu wykonane zostały z tworzywa sztucznego. Premiera pojazdu miała miejsce rok później od bliźniaczych modeli w Turynie w 1985 roku. Nazwa "Croma" w języku włoskim oznacza ósemkę.
W 1986 roku gamę jednostek napędowych pojazdu poszerzono o silnik wysokoprężny. W 1991 roku samochód przeszedł face lifting. Zmieniono m.in. kształt przednich reflektorów, zderzaków oraz atrapy chłodnicy. Przy okazji wzbogacono wyposażenie o poduszkę powietrzną kierowcy.

</doc>
<doc id="667129" url="https://pl.wikipedia.org/wiki?curid=667129" title="Poryte Włościańskie">
Poryte Włościańskie

Poryte Włościańskie – część wsi w Polsce położona w województwie podlaskim, w powiecie kolneńskim, w gminie Stawiski. Leży przy drodze wojewódzkiej nr. 648. Wspólnie z sąsiednią (zrośniętą) wioską (Poryte Szlacheckie) stanowi miejscowość Poryte.
Historia.
W latach 1921–1939 wieś leżała w województwie białostockim, w powiecie kolneńskim (od 1932 w powiecie łomżyńskim), w gminie Stawiski.
Według Powszechnego Spisu Ludności z 1921 roku wieś zamieszkiwały 372 osoby, 359 było wyznania rzymskokatolickiego, a 13 mojżeszowego. Jednocześnie wszyscy mieszkańcy zadeklarowali polską przynależność narodową. Było tu 50 budynków mieszkalnych. Miejscowość należała do parafii rzymskokatolickiej w m. Poryte. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w m. Stawiski.
W wyniku napaści ZSRR na Polskę we wrześniu 1939 wieś znalazła się pod okupacją sowiecką. W październiku 1939 roku weszła w skład Zachodniej Białorusi – a 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. Od 22 lipca 1941 do wyzwolenia w styczniu 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość należała administracyjnie do województwa łomżyńskiego.

</doc>
<doc id="667132" url="https://pl.wikipedia.org/wiki?curid=667132" title="Dezasemblacja">
Dezasemblacja



</doc>
<doc id="667134" url="https://pl.wikipedia.org/wiki?curid=667134" title="Nondysjunkcja">
Nondysjunkcja

Nondysjunkcja – efekt za wczesnego kurczenia się pierścienia zbudowanego z mikrofilamentów (aktynowych). Proces ten przebiega w anafazie (I lub II) mejozy. Chromosomy homologiczne nie rozdzielają się prawidłowo i do jednej z gamet wędruje cała tetrada (ta gameta będzie mieć o jeden chromosom za dużo, czyli n + 1), zaś do drugiej nie wędruje żaden chromosom z tej pary (n - 1). Przyczynia się do powstawania mutacji chromosomowych – liczbowych. Jeśli nondysjunkcja dotyczyła komórek somatycznych najczęściej dochodzi do apoptozy. Wynikiem nondysjunkcji komórek macierzystych lub gdy dochodzi do tego procesu podczas pierwszych podziałów zygoty są następujące jednostki chorobowe:

</doc>
<doc id="667136" url="https://pl.wikipedia.org/wiki?curid=667136" title="Wojciech Tomaka">
Wojciech Tomaka

Wojciech Tomaka (ur. 27 lutego 1875 w Trzebownisku, zm. 6 lutego 1967 w Przemyślu) – polski duchowny rzymskokatolicki, biskup pomocniczy przemyski w latach 1934–1967.
Życiorys.
Urodził się 27 lutego 1875 w Trzebownisku. W 1895 zdał egzamin dojrzałości w Cesarsko-Królewskim Wyższym Gimnazjum w Rzeszowie, po czym odbył studia w przemyskim seminarium duchownym. Święcenia prezbiteratu otrzymał 8 czerwca 1899 w Przemyślu. Studia kontynuował na Uniwersytecie Gregoriańskim w Rzymie, uzyskując w 1903 doktorat.
Pracował jako wikariusz w Połomi i Łące. Był katechetą i dyrektorem Żeńskiego Seminarium Nauczycielskiego w Przemyślu. W przemyskim seminarium duchownym piastował stanowisko prefekta i prowadził wykłady z katechetyki, podjął również wykłady w instytucie teologicznym. Zajmował urzędy radcy i referenta konsystorza biskupiego, oficjała sądu biskupiego, a także kapelana i sekretarza biskupa diecezjalnego przemyskiego Józefa Sebastiana Pelczara. W 1916 otrzymał przywilej noszenia rokiety i mantoletu, w 1923 został ustanowiony kanonikiem gremialnym kapituły przemyskiej, a w 1925 został obdarzony godnością prałata domowego Jego Świątobliwości. Był członkiem wydziału koła Towarzystwa Szkoły Ludowej im. H. Sienkiewicza w Przemyślu.
25 listopada 1933 papież Pius XI mianował go biskupem pomocniczym diecezji przemyskiej ze stolicą tytularną Helenopolis in Bithynia. Święcenia biskupie otrzymał 21 stycznia 1934. Konsekrował go biskup diecezjalny przemyski Franciszek Barda w asyście biskupa diecezjalnego tarnowskiego Franciszka Lisowskiego i biskupa pomocniczego lwowskiego Eugeniusza Baziaka. W 1934 został mianowany wikariuszem generalnym diecezji i asystentem kościelnym diecezjalnego instytutu Akcji Katolickiej. W 1938 został ustanowiony prepozytem kapituły katedralnej.
Po wybuchu II wojny światowej w latach 1939–1941 zarządzał częścią diecezji znajdującą się pod okupacją sowiecką. W 1940 został mianowany koadiutorem biskupa diecezjalnego łuckiego Adolfa Szelążka, jednakże urzędu nie objął. Po śmierci biskupa Franciszka Bardy od 17 listopada 1964 do lutego 1965 pełnił funkcję wikariusza kapitulnego.
W Episkopacie Polski od 1936 był członkiem Komisji Szkolnej oraz asystentem prymasa Augusta Hlonda w rokowaniach konkordatowych. Jako współkonsekrator uczestniczył w święceniach biskupa Bolesława Kominka (1954), biskupa pomocniczego przemyskiego Bolesława Taborskiego (1964) i biskupa diecezjalnego przemyskiego Ignacego Tokarczuka (1966).
Zmarł 6 lutego 1967 w Przemyślu. Został pochowany na przemyskim cmentarzu Głównym.
Odznaczenia.
Postanowieniem prezydenta RP Ignacego Mościckiego z 10 listopada 1938 „za zasługi na polu pracy społecznej” został odznaczony Krzyżem Komandorskim Orderu Odrodzenia Polski.

</doc>
<doc id="667137" url="https://pl.wikipedia.org/wiki?curid=667137" title="British Columbia">
British Columbia



</doc>
<doc id="667141" url="https://pl.wikipedia.org/wiki?curid=667141" title="Romuald Waga">
Romuald Waga

Romuald Andrzej Waga (ur. 26 stycznia 1936 w Lublinie, zm. 29 listopada 2008 w Gdańsku Oliwie) – polski admirał, morski dyplomowany oficer pokładowy okrętów torpedowych i rakietowych. W latach 1954–1996 służył w Siłach Zbrojnych, dowodząc KT-76, ORP „Gdynia”, 8 Flotyllą Obrony Wybrzeża oraz Marynarką Wojenną (1989-1996).
Wykształcenie.
W okresie od 1954 do 1958 odbył studia w Oficerskiej Szkole Marynarki Wojennej w Gdyni. Był również absolwentem Kaspijskiej Wyższej Szkoły Marynarki Wojennej ZSRR w Baku (1961–1962) i Akademii Marynarki Wojennej ZSRR w Leningradzie (1967–1970). W 1978 odbył Podyplomowe Studia Operacyjno-Strategiczne w Akademii Sztabu Generalnego Wojska Polskiego w Warszawie.
Służba wojskowa.
Początkowo skierowano go na kuter torpedowy KT-76, na którym był pomocnikiem dowódcy okrętu, a od 1960 do 1961 dowódcą okrętu. W 1970 objął funkcję starszego pomocnika szefa Sztabu ds. operacyjnych w 3 Brygadzie Kutrów Torpedowych w Gdyni. Po rozformowaniu 3 Brygady Kutrów Torpedowych w 1971 i utworzeniu w Gdyni 3. Flotylli Okrętów, został w tej jednostce zastępcą szefa Sztabu ds. operacyjno-szkoleniowych. Od 1973 do 1975 kierował Sztabem 3. Flotylli Okrętów, a potem był zastępcą szefa Oddziału Operacyjnego Sztabu Głównego w Dowództwie Marynarki Wojennej w Gdyni. W latach 1979–1983 dowodził 8 Flotyllą Obrony Wybrzeża w Świnoujściu.
Od 1983 zajmował stanowisko szefa Służb Technicznych i Zaopatrzenia – zastępcy dowódcy Marynarki Wojennej ds. techniki i zaopatrzenia, a 4 lutego 1986 wyznaczono go szefem Sztabu – I zastępcą dowódcy Marynarki Wojennej. W okresie od 28 grudnia 1989 do 28 lutego 1996 był dowódcą Marynarki Wojennej, po czym 8 marca 1996 przeszedł w stan spoczynku.
Awansował kolejno na stopnie oficerskie:
Działalność biznesowa.
Zasiadał w radzie nadzorczej spółki S.A.Z. Biuro Podróży First Class oraz spółki Megagaz. Według dziennikarzy „Dziennika Bałtyckiego” w 1991 kierował działaniami mafii paliwowej. Sprawa uległa przedawnieniu.
Pochowany na Cmentarzu Witomińskim (kwatera 50-36-5).
Życie prywatne.
Był synem Jana i Marii z domu Mirosław. Był dwukrotnie żonaty. Pierwsza żona Bożena z domu Kałaska zmarła w 1995. Od 1998 był żonaty z Marią Kocko. Miał córkę.

</doc>
<doc id="667146" url="https://pl.wikipedia.org/wiki?curid=667146" title=".rs">
.rs

.rs – krajowa domena internetowa najwyższego poziomu przypisana dla Republiki Serbii.
Zgodnie z decyzją ISO z dnia 29 września 2006, skrót RS stał się kodem kraju dla Serbii (zgodnie z normą ISO 3166-1). W związku z tym IANA przydzieliło .rs jako krajową domenę najwyższego poziomu dla tego kraju. Jest to spowodowane faktem, że w czerwcu 2006 Serbia i Czarnogóra podzieliły się na Serbię i Czarnogórę jako dwa niezależne kraje. Domena .rs wraz z .me zastępuje domenę .yu.
W styczniu 2012 wprowadzono kolejną serbską domenę, zapisywaną w cyrylicy .срб. Początkowo prawo rejestracji witryn w nowej domenie mieli wyłącznie posiadacze witryn w domenie .rs, jednakże od 1 sierpnia 2012 prawo do rejestracji witryn w domenie .срб mają wszyscy.

</doc>
<doc id="667147" url="https://pl.wikipedia.org/wiki?curid=667147" title="Czerwonka-Wieś">
Czerwonka-Wieś

Czerwonka-Wieś – część wsi Czyste w Polsce, położona w województwie mazowieckim, w powiecie sochaczewskim, w gminie Sochaczew.
W latach 1975–1998 Czerwonka-Wieś położona była w województwie skierniewickim.

</doc>
<doc id="667151" url="https://pl.wikipedia.org/wiki?curid=667151" title="Not Another Teen Movie">
Not Another Teen Movie



</doc>
<doc id="667153" url="https://pl.wikipedia.org/wiki?curid=667153" title="Melekeok">
Melekeok

Melekeok – miejscowość i stan na wyspie Babelthuap w Palau. 7 października 2006 na teren stanu Melekeok została oficjalnie przeniesiona stolica Palau (dotychczasową stolicą było miasto Koror). Kompleks budynków rządowych i parlamentu zbudowany został kilka kilometrów od miejscowości Melekeok w miejscu zwanym Ngerulmud (taką nazwę otrzymała nowa stolica kraju). Melekeok jest stolicą stanu. Miejscowość według danych szacunkowych na rok 2013 liczy 662 mieszkańców i jest siódmą co do wielkości w kraju.

</doc>
<doc id="667155" url="https://pl.wikipedia.org/wiki?curid=667155" title="Assamblage">
Assamblage



</doc>
<doc id="667158" url="https://pl.wikipedia.org/wiki?curid=667158" title="Dekanat Iława – Zachód">
Dekanat Iława – Zachód

Dekanat Iława - Zachód – jeden z 20 dekanatów w rzymskokatolickiej diecezji elbląskiej.
Parafie.
W skład dekanatu wchodzi 6 parafii:
Historia.
Dekanat Iława – Zachód powstał przez podzielenie dekanatu Iława przez biskupa elbląskiego Jana Styrnę w 2000.
Sąsiednie dekanaty.
Iława – Wschód, Kurzętnik "(diec. toruńska)", Łasin "(diec. toruńska)", Miłomłyn, Nowe Miasto Lubawskie "(diec. toruńska)", Radzyń Chełmiński "(diec. toruńska)", Susz

</doc>
<doc id="667160" url="https://pl.wikipedia.org/wiki?curid=667160" title="Opuszczenie (filozofia)">
Opuszczenie (filozofia)

Opuszczenie – termin funkcjonujący w filozofii egzystencji, oznaczający w niej brak źródeł wartości moralnych przekraczających poszczególne jednostki ludzkie.
Według Sarte'a człowiek jest opuszczony – jego istnienie otoczone jest przez nicość, nie ma on się na czym oprzeć, ponieważ nie istnieje Bóg ani żadna zewnętrzna etyka, która mogłaby określać, jak ma postępować. Człowiek nie znajduje oparcia także w samym w sobie, w związku z czym jest całkowicie wolny. Wolność ta ma jednak postać wolności tragicznej, jako że oznacza zarazem właśnie brak możliwości odniesienia się do jakichkolwiek reguł postępowania.
Człowiek jest pozostawiony sam sobie w obcym i wrogim świecie bez Boga – według Sartre’a oznacza to, że musi on umieć zmierzyć się z ostatecznymi konsekwencjami tego stanu rzeczy, tj. osiągnąć w swoim postępowaniu autentyczność. Według wielu interpretatorów koncepcja opuszczenia jest więc transpozycją etyki Immanuela Kanta, który odrzuca heteronomiczne koncepcje wartości na rzecz koncepcji autonomii woli.

</doc>
<doc id="667166" url="https://pl.wikipedia.org/wiki?curid=667166" title="Tonin (rodzaj ssaka)">
Tonin (rodzaj ssaka)

Tonin ("Cephalorhynchus") – rodzaj ssaka z rodziny delfinowatych (Delphinidae).
Zasięg występowania.
Rodzaj obejmuje gatunki występujące we wszystkich oceanach świata.
Morfologia.
Długość ciała 144–180 cm; masa ciała 50–86 kg
Systematyka.
Podział systematyczny.
Do rodzaju należą następujące gatunki:

</doc>
<doc id="667172" url="https://pl.wikipedia.org/wiki?curid=667172" title="Küssnacht">
Küssnacht

Küssnacht am Rigi (od 2004 roku Küssnacht) − miasto w Szwajcarii w kantonie Schwyz. Usytuowane na północnym wybrzeżu Jeziora Czterech Kantonów.
Historia.
Początki Küssnacht sięgają IX w. Na miejscu dzisiejszego miasta istniała osada romańska należąca do władcy o imieniu Cossinius. Pierwotna nazwa miejscowości to Cossiniacum.
Szwajcarzy osiedlili się w tej okolicy około roku 1364. W 1424 r. prowincja Küssnacht uznana została za powiat (rejon) kantonu Schwyz. Miała własną Radę Miejską i Sąd. W 1798 roku miasto zajęły wojska francuskie. Wyzwolenie przyszło w 1833 i 1847 roku, kiedy to miejscowość dwukrotnie zajęły oddziały Rady Szwajcarskiej. W 1848 roku mieszkańcy Küssnacht opowiedzieli się za nową federalną konstytucją Szwajcarii. Przez wieki miasto to było ważnym ośrodkiem komunikacyjnym leżącym na szlaku tranzytowym do Zurychu.

</doc>
<doc id="667173" url="https://pl.wikipedia.org/wiki?curid=667173" title="Bitwa u przylądka Matapan (1941)">
Bitwa u przylądka Matapan (1941)

Bitwa u przylądka Matapan – bitwa morska stoczona w czasie II wojny światowej w dniach 27–29 marca 1941 roku, u brzegów Grecji, nieopodal przylądka Tajnaron (wówczas "Matapan"), pomiędzy marynarką aliancką a włoską.
Zespół okrętów marynarki brytyjskiej Royal Navy i australijskiej Royal Australian Navy pod dowództwem admirała Andrew Cunninghama zadał poważne straty włoskiej Regia Marina, dowodzonej przez admirała Angelo Iachino. Była to największa bitwa morska stoczona na Morzu Śródziemnym w czasie II wojny światowej.
Podłoże.
Włochy podjęły przygotowania do działań zbrojnych kilka tygodni przed wypowiedzeniem 10 czerwca 1940 wojny Wielkiej Brytanii i Francji. Przygotowania te polegały na planowaniu działań floty na obszarze Morza Śródziemnego oraz na związanym z nimi szkoleniem załóg. Flota włoska została postawiona w stan gotowości bojowej 5 czerwca 1940 roku. Działania włoskie zostały z konieczności sprowadzone do ochrony własnych wybrzeży oraz linii zaopatrzenia wojsk w Afryce Północnej, a więc głównymi celami ataków floty i lotnictwa stały się śródziemnomorskie bazy brytyjskie: Gibraltar i Malta oraz Grecja, gdzie wojska włoskie ponosiły klęskę za klęską.
Wobec niepowodzeń włoskich na Bałkanach w 1941 roku Niemcy planowały inwazję na Jugosławię i Grecję (plan Marita), w związku z czym wsparły wojska włoskie działaniem swojego lotnictwa na Morzu Śródziemnym. Zadaniem Luftwaffe było przerwanie brytyjskich szlaków komunikacyjnych do Grecji, gdzie od marca 1941 roku przybywały oddziały brytyjskiego korpusu ekspedycyjnego. Berlin starał się wywrzeć wpływ na Rzym, by wzmożonymi działaniami lotniczymi wesprzeć akcją morską. Włosi ulegli sugestiom i zachęceni przez działania lotnicze Niemców, wysłali silny zespół okrętów na Morze Śródziemne, by uniemożliwić aliantom przerzucenie większych sił do Grecji. Zespół operował – pod dowództwem admirała Angelo Iachino – na południe i zachód od Krety.
Brytyjczycy mogli przeciwstawić Włochom siły nieco większe, pod dowództwem admirała Cunninghama, które stacjonowały w Aleksandrii i operowały pomiędzy brzegami Egiptu i Grecji.
Siły przeciwników.
Włosi dysponowali jednym nowoczesnym okrętem liniowym „Vittorio Veneto” (9 dział kalibru 381 mm, prędkość 28 w.), 6 ciężkimi (8 dział kalibru 203 mm każdy) i 2 lekkimi krążownikami (10 dział kalibru 152 mm każdy) oraz 14 niszczycielami.
Brytyjczycy mieli do dyspozycji 3 okręty liniowe HMS „Warspite”, „Barham”, „Valiant” (8 dział kalibru 381 mm każdy, ale prędkość jedynie 24 w.), lotniskowiec „HMS Formidable” z 72 samolotami na pokładzie, 4 lekkie krążowniki „Ajax”, „Orion”, „Perth” (po 8 dział kalibru 152 mm) i „Gloucester” (12 dział kalibru 152 mm) oraz 15 niszczycieli.
Przebieg bitwy.
Włosi, nie dysponując dobrym rozpoznaniem lotniczym, a także nie posiadając radaru, zostali 28 marca 1941 roku zaskoczeni koło przylądka Matapan przez silny zespół brytyjski. Zauważywszy brytyjski zespół przedni, złożony z 4 lekkich krążowników i 4 niszczycieli, adm. Iachino zaatakował, uzyskując przewagę, jednak w niedługim czasie pojawiły się samoloty z brytyjskiego lotniskowca. Włosi wykonali zwrot i na pełnej szybkości zaczęli się wycofywać. Okręty włoskiej floty należały do jednych z najszybszych. Wolniejsze okręty brytyjskie nie miały szans na pościg, cały ciężar bitwy spoczął więc na samolotach Fairey Swordfish z lotniskowca „Formidable” i stacjonujących na lotniskach w Grecji. W godzinach popołudniowych brytyjska torpeda trafiła okręt liniowy „Vittorio Veneto”, pod wieczór został ciężko uszkodzony krążownik „Pola”, który zastopował.
W tej sytuacji adm. Iachino pozostawił do ochrony uszkodzonego krążownika 2 ciężkie krążowniki i 6 niszczycieli, pozostałe okręty skierowały się do bazy. W nocy do pozostawionego włoskiego zespołu zbliżyły się okręty brytyjskie. Ogniem artylerii i atakami torpedowymi zatopiły 3 ciężkie krążowniki „Fiume”, „Zara”, „Pola” oraz 3 niszczyciele. Brytyjczycy w perfekcyjny sposób wykorzystali radar, którego nie posiadali Włosi. Znając, mimo nocy, położenie okrętów przeciwnika, mogli precyzyjnie sterować swoim ogniem artyleryjskim, Włosi zmuszeni byli do manewrowania i strzelania na oślep.
Wynik bitwy.
Włosi stracili 3 ciężkie krążowniki i 3 niszczyciele oraz 2300 zabitych. Uszkodzony został 1 okręt liniowy. Brytyjskie straty wyniosły: 4 lekkie krążowniki lekko uszkodzone, 1 samolot torpedowy zniszczony oraz 3 zabitych.
Skutki bitwy.
Porażka floty włoskiej w bitwie koło przylądka Matapan poprawiła znacznie pozycję floty brytyjskiej na Morzu Śródziemnym. Przejęła ona inicjatywę, która pozwoliła w obliczu ofensywy niemiecko-włoskiej w Afryce Północnej paraliżować zaopatrzenie drogą morską wojsk sił Osi. Defensywa floty włoskiej była tak głęboka, że w tym samym roku flota brytyjska zdziesiątkowała włoski konwój, ostrzelała i zbombardowała Trypolis oraz Benghazi.

</doc>
<doc id="667174" url="https://pl.wikipedia.org/wiki?curid=667174" title="Biskupi Kościoła Starokatolickiego Mariawitów">
Biskupi Kościoła Starokatolickiego Mariawitów

Biskupi Kościoła Starokatolickiego Mariawitów – kapłani katoliccy posiadający święcenia biskupie i sprawujący posługę w Kościele Starokatolickim Mariawitów.
Sukcesja apostolska.
Po wyodrębnieniu się w roku 1906 mariawitów z Kościoła rzymskokatolickiego i zorganizowaniu ich w odrębne wyznanie zaistniała konieczność posiadania własnej hierarchii z sukcesją apostolską. Mariawici nawiązali kontakty z Kościołami starokatolickimi z zachodniej Europy zrzeszonymi w Unii Utrechckiej.
Unia Utrechcka została utworzona 24 września 1889 roku, jako związek niezależnych starokatolickich Kościołów. Podstawowym dokumentem doktrynalnym wspólnoty starokatolickiej jest „Deklaracja Utrechcka Biskupów Starokatolickich” określająca, że jej sygnatariusze zachowują: „"wiarę starego Kościoła, tak jak wyrażona ona została w ekumenicznych symbolach i w powszechnie uznanych dogmatycznych orzeczeniach Soborów ekumenicznych niepodzielonego Kościoła pierwszego tysiąclecia"”. 
Deklaracja odrzuca m.in. watykańskie dekrety z 18 lipca 1870 roku o nieomylności i uniwersalności jurysdykcji papieża. Członkowie Unii Utrechckiej zachowują starokościelną zasadę św. Wincentego z Lerynu z 430 roku: „"Trzymamy się tego co wszędzie, co zawsze, co przez wszystkich było wyznawane"”.
Przełożony Związku Mariawitów ks. Jan M. Michał Kowalski wraz z ks. Romanem M. Jakubem Próchniewskim i ks. Leonem M. Andrzejem Gołębiowskim uczestniczyli w Kongresie Starokatolickim odbywającym się 7 września 1909 roku w Wiedniu. Uczestnicy Kongresu, po wysłuchaniu wyjaśnień o religijnych i społecznych zasadach ruchu mariawickiego przyjęli do Unii Kościół mariawicki i postanowili udzielić sakry biskupiej ks. M. Michałowi Kowalskiemu.
Konsekracja ks. M. Michała Kowalskiego na biskupa mariawitów miała miejsce 5 października 1909 roku w zabytkowej starokatolickiej katedrze św. Gertrudy w Utrechcie. Konsekracji dokonał arcybiskup Utrechtu Gerard Gul w asyście holenderskich biskupów: Jakuba van Thiela z Haarlemu i Mikołaja Spita z Deventer oraz biskupa Józefa Demmela z Bonn i biskupa Arnolda Mathewa z Londynu. W uroczystościach uczestniczyła delegacja mariawicka złożona z 6 kapłanów i przedstawiciela świeckiego parafii płockiej.
20 maja 1910 roku odbyła się w Płocku II Generalna Kapituła Kapłanów Mariawitów, na której m.in. postanowiono dokonać konsekracji dwóch nowych biskupów, wybierając jako elektów księży - Romana M. Jakuba Próchniewskiego i Leona M. Andrzeja Gołębiowskiego. Zgodnie ze zwyczajem Kościołów starokatolickich, zawiadomieni o uchwale Kapituły Kapłanów Mariawitów, biskupi starokatoliccy wyrazili zgodę na konsekrację. W sierpniu 1910 roku przybył do Polski biskup Haarlemu Jakub van Thiel wraz z ks. Franciszkiem Kennickiem, późniejszym arcybiskupem Utrechtu, i ks. Henrykiem van Vlijmenem, późniejszym biskupem Haarlemu.
Konsekracja odbyła się 4 września 1910 r. w nowo zbudowanym kościele mariawickim w Łowiczu. Dokonał jej bp Jan M. Michał Kowalski przy współudziale biskupów Gerarda Gula i Jakuba van Thiela. Dokonane akty konsekracji biskupów mariawickich oznaczały więc otrzymanie przez Kościół mariawicki pełnej sukcesji apostolskiej.
Organizacja Kościoła Starokatolickiego Mariawitów.
Według obecnie prawnie obowiązującego statutu Kościoła jego władzami są: Synod, Kapituła generalna, Rada Kościoła, Biskup Naczelny, biskup diecezjalny, zebranie parafialne, rada parafialna i proboszcz.
Biskup Naczelny wybierany przez Synod lub Kapitułę Generalną pełni jednocześnie funkcję Przewodniczącego Rady Kościoła i reprezentuje Kościół na zewnątrz. Zwierzchnik Kościoła przyjmuje tytuł Biskupa Naczelnego od 1935 roku. 
Administracyjnie Kościół Starokatolicki Mariawitów dzieli się na trzy diecezje: warszawsko-płocką z siedzibą w Płocku, śląsko-łódzką z siedzibą w Łodzi i lubelsko-podlaską z siedzibą w Wiśniewie oraz posiada prowincję francuską z siedzibą w Paryżu.

</doc>
<doc id="667175" url="https://pl.wikipedia.org/wiki?curid=667175" title="Przejma (województwo mazowieckie)">
Przejma (województwo mazowieckie)

Przejma – wieś w Polsce położona w województwie mazowieckim, w powiecie sochaczewskim, w gminie Iłów.
W latach 1975–1998 miejscowość administracyjnie należała do województwa płockiego.

</doc>
<doc id="667176" url="https://pl.wikipedia.org/wiki?curid=667176" title="Ignacówka (Czyste)">
Ignacówka (Czyste)

Ignacówka – część wsi Czyste w Polsce, położona w województwie mazowieckim, w powiecie sochaczewskim, w gminie Sochaczew.
W latach 1975–1998 Ignacówka położona była w województwie skierniewickim.
W bezpośrednim sąsiedztwie Ignacówki znajduje się byłe lotnisko wojskowe będące własnością skarbu państwa. Ignacówka to jedna z opcji (obok Modlina i Radomia na lokalizację drugiego lotniska dla Warszawy. Za wyborem "Lotnisko w Sochaczewie" przemawia dobre kolejowe połączenie nie tylko z Warszawą ale również z Łodzią.

</doc>
<doc id="667177" url="https://pl.wikipedia.org/wiki?curid=667177" title="Thomas Fincke">
Thomas Fincke

Thomas Fincke (ur. 6 stycznia 1561 we Flensburgu, zm. 24 kwietnia 1656 w Kopenhadze) – duński matematyk. Wniósł wkład w podstawy trygonometrii.
Życiorys.
Do szesnastego roku życia uczył się we Flensburgu, a przez kolejne 5 lat w Strasburgu. Następnie pobierał kolejno nauki na siedmiu uniwersytetach: w Jenie, Witenbergii, Heidelbergu, Lipsku, Bazylei, Padwie i Pizie. W Bazylei studiował medycynę, a w latach 1587–1591 praktykował jako lekarz. W 1591 został profesorem matematyki na Uniwersytecie Kopenhaskim, a w 1602 został tam profesorem retoryki. W swojej najważniejszej książce "Geometriae rotundi" (1583) wprowadził pojęcia funkcji trygonometrycznych tangens i sekans.
Thomas Fincke był teściem Caspara Bartholina starszego, dziadkiem Thomasa Bartholina i Rasmusa Bartholina oraz pradziadkiem Caspara Bartholina młodszego. Był też dalekim przodkiem Agnera Erlanga.

</doc>
<doc id="667184" url="https://pl.wikipedia.org/wiki?curid=667184" title="Teodoros Papalukas">
Teodoros Papalukas

Teodoros „Teo” Papalukas (ur. 8 maja 1977 w Atenach) – grecki koszykarz, występujący na pozycjach rozgrywającego, rzucającego obrońcy oraz niskiego skrzydłowego, reprezentacji Grecji, mistrz Europy (2005), wicemistrz świata (2006).
Zainspirowany triumfem swoich rodaków w Mistrzostwach Europy, w 1987 roku rozpoczął regularne treningi w klubie Ethnikos Ellinorosson. Mimo niskiego wzrostu, bardzo szybko przebijał się przez kolejne grupy wiekowe, aż do pierwszego składu trzecioligowej drużyny.
Kariera.
Przełomowym momentem w karierze Papalukasa był transfer do AO Dafni, gdzie wprowadził zespół z ligi A2 do A1 (najwyższa klasa rozgrywkowa). Był liderem całej ligi jeśli chodzi o asysty i przechwyty, ponadto był jednym z najlepszych strzelców zespołu. W roku 1999 przeszedł do Panioniosu Ateny. W sezonie 2000/01 stworzył duet z Georgiem Diamantopulosem. Otrzymał wtedy powołanie do reprezentacji Grecji. W roku 2002 podpisał kontrakt z rosyjskim CSKA Moskwa, w którym grał z powodzeniem. W roku 2008 powrócił do zespołu z Pireusu z którym ma cel zdobyć Puchar Euroligi.
Jest on jedynym graczem w historii, który w ciągu 12 miesięcy grał w 5 meczach o tytuł, zwyciężając w 4 z nich. Między wrześniem 2005 a wrześniem 2006 wygrał Mistrzostwa Europy z Grecją oraz Euroligę, rosyjską Superligę i Puchar Rosji z CSKA. Przegrał jedynie finał Mistrzostw Świata z Hiszpanią (po uprzednim pokonaniu w półfinale drużyny Stanów Zjednoczonych).

</doc>
<doc id="667188" url="https://pl.wikipedia.org/wiki?curid=667188" title="Przepławka">
Przepławka

Przepławka – konstrukcja mająca za zadanie umożliwienie pokonania sztucznej bariery w rzece (zapory, jazu, progu itp.) przez migrujące ryby. Większość istniejących przepławek ma za zadanie umożliwienie migracji rybom w górę rzeki, rzadziej w górę i w dół rzeki. Przepławki, zwłaszcza przepławki techniczne, zwykle są mało efektywne i rozwiązują problem fragmentacji rzek tylko w niewielkim stopniu. 
Rodzaje przepławek.
Poniższa typologia i opis pochodzi w całości z jednego podręcznika i może różnić się od innych klasyfikacji.
Problemy z funkcjonowaniem przepławek.
Przepławki zwykle projektowane były dla ryb silnych, dobrze migrujących, np. łososi i troci. Mniejsze i słabsze gatunki ryb nie są w stanie migrować przez większość przepławek, czasami dotyczy to także słabszych osobników z gatunków dobrze migrujących. Projektowanie przepławek skutecznych dla wszystkich gatunków ryb wymaga kosztownego modelowania hydraulicznego oraz dobrej znajomości fizjologicznych możliwości ryb. Przepławki dla ryb są drogie, zarówno w projektowaniu, budowie jak i utrzymaniu. W Polsce przepławki po wybudowaniu często nie są czyszczone i remontowane, przez co są niedrożne. 
Przepławki dla ryb nie są standardowym wyposażeniem sztucznych barier - w Kotlinie Sandomierskiej przepławki są obecne jedynie na 1% wszystkich barier. Przepławki nie rozwiązują problemu fragmentacji rzek jako całości - przywracają jedynie do pewnego stopnia możliwość migracji ryb, ale nie przywracają np. transportu osadów w rzece.

</doc>
<doc id="667189" url="https://pl.wikipedia.org/wiki?curid=667189" title="Karboksylacja">
Karboksylacja

Karboksylacja – reakcja chemiczna polegająca na przyłączeniu cząsteczki dwutlenku węgla do innej cząsteczki chemicznej, w wyniku czego powstaje produkt będący kwasem karboksylowym.
Karboksylacja stanowi pierwszy etap fazy ciemnej fotosyntezy, polegający na przyłączeniu dwutlenku węgla do uaktywnionej aldopentozy (rybulozo-1,5-bisfosforanu). Reakcję tę katalizuje enzym - karboksylaza rybulozobifosforanowa (rubisco). Proces ten rozpoczyna cykl przemian zwany cyklem Calvina.

</doc>
<doc id="667192" url="https://pl.wikipedia.org/wiki?curid=667192" title="Lilo i Stich">
Lilo i Stich

Lilo i Stitch (tytuł oryginalny "Lilo and Stitch") – amerykański film animowany wyprodukowany w 2002 roku przez Walt Disney Feature Animation. Scenarzystami i reżyserami filmu są Chris Sanders i Dean DeBlois, jego kontynuacja pojawiła się 3 lata później.
Wersja polska.
Opracowanie wersji polskiej: Start International Polska
Reżyseria: Joanna Wizmur
Dialogi polskie: Bartosz Wierzbięta
Realizator dźwięku: Janusz Tokarzewski
Kierownik produkcji: Paweł Araszkiewicz
Opieka artystyczna: Mariusz Arno Jaworowski
Produkcja polskiej wersji językowej: Disney Character Voices International, Inc.
W wersji polskiej udział wzięli:
oraz
Fabuła.
Lilo Pelekai, samotna dziewczynka, marzy, by poznać prawdziwego przyjaciela. Spotyka Sticha. Lilo nie zdaje sobie sprawy, że wyglądający jak dziwny pies Stich tak naprawdę jest dziełem szalonego naukowca, zaprogramowanym na niszczenie. Dzięki niezachwianej mocy „Ohana” (hawajskie określenie rodziny), Stich, który początkowo traktował Lilo jako kryjówkę przed wysłanymi w ślad za nim Jumbą (jego twórcą) i agentem Plikleyem, odnajduje coś czego nigdy wcześniej nie miał – rodzinę.
Inne filmy z serii.
Ze studia Walta Disneya wyszły następujące filmy i serial o Lilo i Stich:
Stich: Misja (2003)
Lilo i Stich (serial animowany) (2003-2006)
Lilo i Stich 2: Mały feler Sticha (2005)
Leroy i Stich (2006)

</doc>
<doc id="667193" url="https://pl.wikipedia.org/wiki?curid=667193" title="Mulda">
Mulda

Nazwy geograficzne

</doc>
<doc id="667199" url="https://pl.wikipedia.org/wiki?curid=667199" title="Wyjazd (Janaszówek)">
Wyjazd (Janaszówek)

Wyjazd – część wsi Janaszówek w Polsce, położona w województwie mazowieckim, w powiecie sochaczewskim, w gminie Sochaczew.
W latach 1975–1998 Wyjazd położony był w województwie skierniewickim.

</doc>
<doc id="667200" url="https://pl.wikipedia.org/wiki?curid=667200" title="Zuheros">
Zuheros

Zuheros – gmina w Hiszpanii, w prowincji Kordowa w Andaluzji, 76 kilometrów od Kordowy.
Powierzchnia gminy to 42 km². Współrzędne geograficzne gminy Zuheros to 37°32'N, 4°19'E. Gmina położona jest na średniej wysokości 656 metrów nad poziomem morza. Zuheros znajduje się w paśmie górskim Sierra de la Subbética, pomiędzy miejscowościami: Doña Mencía i Luque. W gminie znajduje się zamek Juampa Mola.

</doc>
<doc id="667210" url="https://pl.wikipedia.org/wiki?curid=667210" title="Sanfrecce Hiroszima">
Sanfrecce Hiroszima

 – japoński klub piłkarski grający obecnie w J1 League. Klub ma siedzibę w Hiroszimie.
Historia.
Nazwa Sanfrecce wywodzi się od japońskiego słowa "san" co w języku polskim znaczy "trzy", natomiast drugi człon nazwy wywodzi się od włoskiego słowa "frecce" co oznacza "strzały". Trzy strzały są widoczne także w logo klubu. Wykorzystanie nazwy bazuje na opowieści Mōriego Motonari, który opowiedział niegdyś swoim synom, że jedna strzała może zostać połamana, natomiast trzy strzały nie i tym samym namawiał ich do pracy dla dobra klanu rodzinnego.
Zespół Sanfrecce swoje domowe mecze rozgrywa na stadionie Hiroshima Big Arch w Hiroszimie, natomiast piłkarze trenują na mniejszych boiskach o nazwach Yoshida Soccer Park oraz Hiroshima 1st Ball Park.
Klub został założony w 1938 roku jako "Toyo Kogyo Soccer Club", którego sponsorem był koncern Mazdy, wtedy znany pod nazwą Toyo Kogyo. Drużyna Toyo Kogyo grała wówczas w pół-profesjonalnej Japońskiej Lidze Piłkarskiej. W 1980 roku klub zmienił nazwę na "Mazda SC Toyo". Gdy w 1993 rozwiązano Japońską Ligę Piłkarską i utworzono J1 League, wyrzucono z nazwy klubu nazwę sponsora, a klub przemianowano na "Sanfrecce Hiroszima". W 2002 roku Sanfrecce spadło do drugiej ligi, ale po roku wróciło do J-League. Największym sukcesem klubu było wygrane pierwszej rundy J-League w 1994 roku, a w drugiej Sanfrecce zajęło 2. miejsce.

</doc>
<doc id="667216" url="https://pl.wikipedia.org/wiki?curid=667216" title="Sianokiszonka">
Sianokiszonka

Sianokiszonka - pasza, rodzaj kiszonki przygotowywanej z roślin podsuszonych o zawartości 40-60% suchej masy. Podsuszoną zielonkę można zbierać np. prasami belującymi, które sporządzają bele i owijają zielonkę folią w celu izolacji od powietrza. Sianokiszonkę sporządza się również w silosach lub pryzmach. W trakcie zbioru do zielonki można dodawać dodatki kiszonkarskie (środki chemiczne, biologiczne - m.in. bakterie kwasu mlekowego, kombinowane).

</doc>
<doc id="667220" url="https://pl.wikipedia.org/wiki?curid=667220" title="Maria Szymon Bucholc">
Maria Szymon Bucholc

Janusz Maria Szymon Bucholc (ur. 13 marca 1893, zm. 24 maja 1965) – biskup Kościoła Starokatolickiego Mariawitów.
Janusz Bucholc urodził się w Żyrardowie jako syn Władysława i Urszuli z Czerwińskich. Miał troje rodzeństwa. Gdy jego ojciec, urzędnik żyrardowskiej fabryki, na skutek długotrwałej choroby został umieszczony w sanatorium, Janusz Bucholc z matką i rodzeństwem zamieszkał w Płocku. Zaopiekował się tam nimi wujek, kapłan Maciej Czerwiński, mariawita, proboszcz parafii w Radzyminku. Jako uczeń 6 klasy gimnazjum Małachowskiego w Płocku, Janusz Bucholc poprosił o przyjęcie go w poczet kandydatów do kapłaństwa, i otrzymał w seminarium imię Szymon. Święcenia kapłańskie otrzymał w 1919. W ślady kapłana Bucholca poszła dwójka jego rodzeństwa. Jego brat, Władysław porzucił studia na Politechnice Warszawskiej i został kapłanem mariawickim otrzymując imię Tadeusz, a młodsza siostra, Zofia, po ukończeniu gimnazjum wstąpiła do Zgromadzenia Sióstr Mariawitek i otrzymała imię zakonne Maria Archangela.
Kapł. Bucholc po otrzymaniu święceń sprawował funkcję proboszcza w Raszewie Dworskim. 13 kwietnia 1933 został konsekrowany na biskupa. W latach 1933–1955 pełnił funkcję biskupa diecezji śląsko-łódzkiej. W czasie wojny został zmuszony do opuszczenia Łodzi i pracował jako proboszcz parafii mariawickich w Dobrej, Nowej Sobótce i Mińsku Mazowieckim. Na starość wrócił do Świątyni Miłosierdzia i Miłości w Płocku, gdzie zmarł 24 maja 1965. Został pochowany na cmentarzu w Płocku.
Bp Szymon Bucholc jest autorem utworów poetyckich o założycielce mariawityzmu, bł. M. Franciszce Kozłowskiej.

</doc>
<doc id="667223" url="https://pl.wikipedia.org/wiki?curid=667223" title="Klaus Mitffoch (album)">
Klaus Mitffoch (album)

Klaus Mitffoch – pierwszy album grupy muzycznej Klaus Mitffoch wydany w 1984. Uznawany za jeden z najważniejszych polskich albumów rockowych z końca XX w. Wszystkie teksty są autorstwa Lecha i Bożeny Janerków.
Reedycja CD Tonpressu została uzupełniona nagraniami z singli. Nagrania te nie pojawiły się na późniejszej reedycji A.A. MTJ.
Skład.
Masteringu dokonano w TR Sound Studios Kraków.
Interpretacje.
Płyta rozpoczyna się prowokacyjnym zabiegiem polegającym na zderzeniu tekstu kołysanki z ostrym, niespokojnym wykonaniem, które zaprzecza przekazowi werbalnemu. „Śpij aniele mój” jest w związku z tym określana jako antykołysanka. Prawie wszystkie utwory są interpretowane jako pochwała lub próba uzyskania niezależności oraz krytyka zniewolenia. Zniewalające może być społeczeństwo lub władza. Dotyczy to np. tekstów „Nie jestem z nikim”, „O głowie” (tu zwłaszcza o wolności i zniewoleniu umysłu), „Wiązanka pieśni bojowych” (w kontekście władzy, tekst zawierający dosadne słowa), „Klus Mitroh” (w kontekście społeczeństwa i totalitaryzmu), „Wiązanka cz. IV”, „Powinność kurdupelka” (gdzie człowiek został przedstawiony jako karzeł, a przeciwności, np. władza, jako słoń). Część tekstów jest również interpretowana jako ironiczny zapis życia w PRL, w warunkach kryzysu ekonomicznego i braku swobody, przy jednoczesnej walce z tymi przeciwnościami („Wiązanka cz. IV”, gdzie symbolem trudnych do zdobycia dóbr stają się "majciochy", „Klus Mitroh”, „Tutaj wesoło”, „Ewolucja, rewolucja i ja”). W tekstach tych zaciętość i nadzieja mieszają się z pesymizmem, który najsilniej wyrażony jest w tekście dotyczącym śmierci „Nad ranem śmierć się śmieje”. Człowiek w tych tekstach często przejawia nie tylko dobre cechy, ale tkwi w nim również brutalność, agresja, konformizm i bezmyślność. Bohaterzy tekstów zawartych na płycie zmagają się właśnie z tymi wadami w nich samych lub w społeczeństwie i władzy. Upór i zachowania instynktowne człowieka (np. wyrażone w metaforze pancernego muła) mogą być rozumiane zarówno jako cecha pozytywna, pomagająca wytrwale przeciwstawiać się przeciwnościom, jak i negatywna, pchająca człowieka w złe rejony. Według niektórych interpretacji kulminacją i ukoronowaniem tekstów zebranych na płycie jest tekst „Siedzi”, opisujący pragnienie człowieka do przekroczenia ograniczeń, zachowania godności, a ostatecznie znalezienia się w lepszym świecie.
W warstwie stylistycznej zauważalne są różne środki stylistyczne, np. aliteracje, a przede wszystkim zabawy słowne, np. tworzenie neologizmów (np. "figurole"), dające w efekcie groteskę, ironię i absurd. Służą one zachowaniu wolności w zderzeniu z cenzurą. Z tego względu teksty Janerków porównywane są do tekstów Mirona Białoszewskiego.

</doc>
<doc id="667226" url="https://pl.wikipedia.org/wiki?curid=667226" title="Rejon bieżecki">
Rejon bieżecki

Rejon bieżecki, ros. Бежецкий район – rejon w zachodniej Rosji, w obwodzie twerskim.
Położenie.
Rejon, tak jak cały obwód twerski leży we wschodniej Europie, na terenie Niziny Wschodnioeuropejskiej.
Rejon bieżecki leży we wschodniej części obwodu twerskiego.
Powierzchnia.
Rejon ma powierzchnię 2810 km².
Teren ten stanowi dość płaska równina, stanowiąca część 
Niziny Wschodnioeuropejskiej.
Powierzchnię rejonu stanowią głównie lasy, złożone przede wszystkim z drzew liściastych (głównie osiki, brzozy i olchy) z domieszką gatunków iglastych (najczęściej świerku). W lasach tych żyją m.in. dziki, łosie, zające i lisy.
Na terenie rejonu, na zajmujących sporą część powierzchni obszarach podmokłych występują także skupiska roślinności bagiennej. Na obszarze tym znajdują się ponadto torfowiska. Dużą część powierzchni stanowią grunty orne i pastwiska.
W rejonie znajduje się pewna liczba jezior, głównie pochodzenia polodowcowego.
Przez obszar rejonu przepływają liczne większe i mniejsze rzeki i strumienie.
Zbiorniki wodne obfitują w ryby, spośród których najważniejsze znaczebie dla gospodarki mają leszcze, jazie, szczupaki i okonie.
Ludność.
W rejonie zamieszkuje ok. 43,5 tys. osób. Liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi 15,5 os./km².
Stolica i ośrodki osadnicze.
Ośrodkiem administracyjnym jest miasto Bieżeck, liczące 27.381 mieszkańców (1 stycznia 2005 r.). Jest ono jedynym ośrodkiem miejskim na terenie rejonu.
Poza nim na obszarze tej jednostki podziału administracyjnego znajduje się 404 punkty osadniczych - większych i mniejszych wsi, liczących od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w rolnictwie, przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica – miasto Bieżeck.
Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka - kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy (jak szwalnie) i budowlany.
Duże znaczenie w gospodarce rejonu odgrywa rolnictwo, któremu sprzyjają dość korzystne warunki klimatyczne i glebowe. Najczęściej uprawiane są rośliny pastewne, a także zboża, głównie pszenica i żyto, w mniejszym stopniu owies, a poza tym len, ziemniaki oraz warzywa, a także, na niewielką skalę - owoce.
Hodowla obejmuje głównie bydło a także trzodę chlewną i drób.
Podział administracyjny.
W skład rejon wchodzi 
14
mniejszych jednostek podziału terytorialnego – osiedli (ros. "поселение"), spośród których 13 stanowią osiedla wiejskie (obejmujące kilkanaście – kilkadziesiąt wsi), zaś 1 to osiedle o charakterze miejskim, obejmujące ośrodek administracyjny rejonu - Bieżeck.
Klimat.
W rejonie panuje klimat umiarkowany ciepły, o charakterze kontynentalnym. 
Zima jest dość chłodna, lecz niezbyt długa, zaś lato długie i ciepłe (średnia temperatura lipca to +17 - + 18°C).
W rejonie notuje się dość wysoki poziom opadów (ok. 650 mm), głównie w postaci deszczu, którego największe nasilenie przypada na przełom lipca i sierpnia.

</doc>
<doc id="667227" url="https://pl.wikipedia.org/wiki?curid=667227" title="Obuchowizna">
Obuchowizna

Obuchowizna – wieś w Polsce, położony w województwie podlaskim, w powiecie augustowskim, w gminie Augustów.
Miejscowość leży na zachodnim krańcu Puszczy Augustowskiej. Na wschód od Obuchowizny znajduje się jezioro "Kolno".
W latach 1975–1998 przysiółek należał administracyjnie do województwa suwalskiego.
Przed 2023 r. miejscowość była przysiółkiem wsi Świderek.
Razem z miejscowością Świderek tworzy sołectwo Świderek.

</doc>
<doc id="667228" url="https://pl.wikipedia.org/wiki?curid=667228" title="Fabian Gottlieb von der Osten-Sacken">
Fabian Gottlieb von der Osten-Sacken

Fabian Gottlieb von der Osten-Sacken, Fabian Wilhelmowicz Osten-Sacken, ros. Фабиан Вильгельмович Остен-Сакен (ur. 20 października 1752 w Rewlu, zm. 19 kwietnia 1837 w Kijowie) – rosyjski feldmarszałek, książę, wolnomularz.
Urodził się w rodzinie, w której dziedziczono tytuł barona. Jego ojcem był Wilhelm-Ferdinand von der Osten-Sacken, wojskowy.
W armii pozostawał od 14 roku życia. Brał udział w wojnie Rosji z Turcją, tłumił konfederację barską, walczył też w wojnie turecko-rosyjskiej lat 1778-1792 i przeciw insurekcji kościuszkowskiej. W późniejszych latach walczył przeciw Francji, dostając się do niewoli (1799), w której pozostawał do 1801.
Został skazany przez sąd wojskowy na degradację po kłótni z przełożonym, ale car unieważnił wyrok ze względu na zapotrzebowanie na energicznych dowódców w okresie wojen z Napoleonem. Jego publiczna opinia po wyroku została zszargana i był uważany za kłótliwego i ciężkiego we współpracy.
W kampanii lat 1812-1814 zasłużył się zdobyciem Warszawy (wraz z Michaiłem Miłoradowiczem), twierdzy jasnogórskiej i udanymi operacjami przeciw armii Księstwa Warszawskiego. Po bitwie nad Kaczawą, w której udanie dowodził korpusem, został awansowany na stopień generała piechoty. Dowodził w bitwie pod Brienne. 19 marca 1814 został wyznaczony generał-gubernatorem Paryża.
22 sierpnia 1826 został awansowany do stopnia feldmarszałka. Za zasługi w tłumieniu powstania listopadowego otrzymał tytuł książęcy. Był odznaczony Orderem św. Andrzeja, Orderem św. Aleksandra Newskiego, Orderem św. Jerzego II i IV klasy, Orderem św. Anny I klasy, Orderem św. Włodzimierza I, II i IV klasy, pruskim Orderem Orła Czarnego i Orła Czerwonego, austriackim Orderem Marii Teresy i św. Stefana, francuskim Orderem św. Ludwika I klasy.
Zmarł w Kijowie i tam też został pochowany.

</doc>
<doc id="667230" url="https://pl.wikipedia.org/wiki?curid=667230" title="Fabian Osten-Sacken">
Fabian Osten-Sacken



</doc>
<doc id="667250" url="https://pl.wikipedia.org/wiki?curid=667250" title="Rejon firowski">
Rejon firowski

Rejon firowski, ros. Фировский район – rejon w zachodniej Rosji, w obwodzie twerskim.
Położenie.
Rejon, tak jak cały obwód twerski leży we wschodniej Europie, na terenie Niziny Wschodnioeuropejskiej.
Rejon firowski leży w północno-zachodniej części obwodu twerskiego.
Powierzchnia.
Rejon ma powierzchnię 1747 km² (inne źródła podają 1836 km²). Teren ten stanowi niewysoka wyżyna Wałdaj, stanowiąca część Niziny Wschodnioeuropejskiej. Powierzchnię rejonu stanowią głównie lasy, złożone przede wszystkim z drzew liściastych (głównie osiki, brzozy i olchy) z domieszką gatunków iglastych (najczęściej świerku). W lasach tych żyją m.in. dziki, łosie, zające i lisy.
Na terenie rejonu, na zajmujących sporą część powierzchni obszarach podmokłych występują także skupiska roślinności bagiennej. Na obszarze tym znajdują się ponadto torfowiska. Dużą część powierzchni stanowią grunty orne i pastwiska.
W rejonie znajduje się pewna liczba jezior, głównie pochodzenia polodowcowego.
Przez obszar rejonu przepływają liczne większe i mniejsze rzeki i strumienie. Zbiorniki wodne obfitują w ryby, spośród których najważniejsze znaczenie dla gospodarki mają leszcze, jazie, szczupaki i okonie.
Ludność.
W rejonie zamieszkuje ok. 12 tys. osób. Liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Ludność miejska stanowi ok. 45% mieszkańców rejonu.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi ok. 6,7 os./km².
Stolica i ośrodki osadnicze.
Ośrodkiem administracyjnym jest osiedle typu miejskiego Firowo, liczące ok. 2.800 mieszkańców (1 stycznia 2005 r.). Jest ono jedynym z dwu ośrodków miejskich na terenie rejonu. Drugim jest osiedle Wielikooktiabrskij (ok. 2.600 mieszkańców - 2005 r.)
Poza nim na obszarze tej jednostki podziału administracyjnego znajduje się 103 punkty osadnicze - większe i mniejsze wsie, liczące od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w rolnictwie, przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica – osada Firowo. Znajdują się tam m.in. zakłady przemysłu mleczarskiego i leśnego.
Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka - kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy (jak szwalnie) i budowlany, zaś w Wielikooktiabrskim znajduje się huta szkła.
Duże znaczenie w gospodarce rejonu odgrywa rolnictwo, któremu sprzyjają dość korzystne warunki klimatyczne i glebowe. Najczęściej uprawiane są rośliny pastewne, a także zboża, głównie pszenica i żyto, w mniejszym stopniu owies, a poza tym len, ziemniaki oraz warzywa, a także, na niewielką skalę - owoce.
Hodowla obejmuje głównie bydło a także trzodę chlewną i drób.
Rys historyczny.
Historia ziem wchodzących w skład rejonu firowskiego jest zbieżna z historią całego obwodu twerskiego. Jako odrębna jednostka administracyjna rejon został utworzony w 1935 roku.
Podział administracyjny.
W skład rejonu wchodzi 5 mniejszych jednostek podziału terytorialnego – osiedli (ros. "поселение"), spośród których 3 stanowią osiedla wiejskie (obejmujące kilkanaście – kilkadziesiąt wsi), zaś 2 to osiedla o charakterze miejskim, obejmujące ośrodek administracyjny rejonu - 
Firowo oraz osadę Wielikooktiabrskij
Klimat.
W rejonie panuje klimat umiarkowany ciepły, o charakterze kontynentalnym. 
Zima jest dość chłodna (średnia temperatura stycznia to ok. -10 - 12 °C), lecz niezbyt długa, zaś lato długie i ciepłe (średnia temperatura lipca to +17 - + 18°C).
W rejonie notuje się dość wysoki poziom opadów (ok. 650 mm), głównie w postaci deszczu, którego największe nasilenie przypada na przełom lipca i sierpnia.

</doc>
<doc id="667252" url="https://pl.wikipedia.org/wiki?curid=667252" title="Fabian Sacken">
Fabian Sacken



</doc>
<doc id="667261" url="https://pl.wikipedia.org/wiki?curid=667261" title="Twardy Róg">
Twardy Róg

Twardy Róg – wieś w Polsce położona w województwie podlaskim, w powiecie augustowskim, w gminie Augustów. Leży na zachodnim krańcu Puszczy Augustowskiej. Twardy Róg leży w pobliżu zachodniego brzegu objętego rezerwatem jeziora "Kolno". Wieś powstała w 1757 roku, jako osada strzelecka (źródło Archiwum Główne Akt Dawnych w Warszawie) założona przez Jana Koronkiewicza.
W latach 1975–1998 miejscowość należała administracyjnie do województwa suwalskiego.
Razem z miejscowością Komaszówka tworzy sołectwo Komaszówka.

</doc>
<doc id="667264" url="https://pl.wikipedia.org/wiki?curid=667264" title="Music from the OC">
Music from the OC

Music From The O.C. – seria albumów z muzyką wykorzystaną w serialu "Życie na fali". Na płytach znajdują się piosenki różnych wykonawców, w większości twórców indierockowych. Seria składa się jak na razie z 6 płyt wydanych przez Warner Bros. Planowane są kolejne z muzyką z trzeciego sezonu, a także z sezonu czwartego, który rozpoczął się 2 listopada.
Music from the OC: Mix 3.
Płyta zawiera świąteczne utwory w rockowych aranżacjach. Została wydana w ten sam dzień co .
Music from the OC: Mix 6.
Płyta w całości składa się z coverów niezależnych artystów.

</doc>
<doc id="667266" url="https://pl.wikipedia.org/wiki?curid=667266" title="Öpfingen">
Öpfingen

Öpfingen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład wspólnoty administracyjnej Ehingen (Donau). Leży na południowych obrzeżach Jury Szwabskiej, nad Dunajem, ok. 20 km na południowy zachód od Ulm.

</doc>
<doc id="667269" url="https://pl.wikipedia.org/wiki?curid=667269" title="Rejon leśnojski">
Rejon leśnojski

Rejon leśnojski (ros. "Лесной район") – rejon w zachodniej Rosji, w obwodzie twerskim.
Położenie.
Rejon, tak jak cały obwód twerski leży we wschodniej Europie, na terenie Niziny Wschodnioeuropejskiej.
Rejon leśnojski leży w północnej części obwodu twerskiego.
Powierzchnia.
Rejon ma powierzchnię 1.633 km².
Teren ten stanowi łagodnie pofałdowana równina, nosząca ślady działalności lodowców, stanowiąca część 
Niziny Wschodnioeuropejskiej.
Powierzchnię rejonu stanowią głównie lasy, złożone przede wszystkim z drzew liściastych (głównie osiki, brzozy i olchy) z domieszką gatunków iglastych (najczęściej świerku). W lasach tych żyją m.in. dziki, łosie, zające i lisy.
Na terenie rejonu, na zajmujących sporą część powierzchni obszarach podmokłych występują także skupiska roślinności bagiennej. Na obszarze tym znajdują się ponadto torfowiska.
Dużą część powierzchni stanowią grunty orne i pastwiska.
W rejonie znajduje się duża liczba jezior, głównie pochodzenia polodowcowego.
Przez obszar rejonu przepływają liczne większe i mniejsze rzeki i strumienie, spośród których największymi są Mołoga, Saragoża i Połonucha.
Zbiorniki wodne obfitują w ryby, spośród których najważniejsze znaczenie dla gospodarki mają leszcze, jazie, szczupaki i okonie.
Ludność.
W rejonie zamieszkuje ok. 7 tys. osób; liczba ta w ostatnich latach spada w wyniku niskiego przyrostu naturalnego i emigracji zarobkowej do innych regionów Rosji, najczęściej dużych miast, zwłaszcza Moskwy.
Ponieważ wyjeżdżają głównie ludzie młodzi, średnia wieku mieszkańców rejonu jest dość wysoka.
Całą populację rejonu stanowi ludność wiejska, gdyż na terenie tej jednostki podziału administracyjnego nie ma żadnego miasta.
Niemal całą populację rejonu stanowią Rosjanie. Większość ludności wyznaje prawosławie, istnieje także spora liczba niewierzących, pozostała po okresie przymusowej ateizacji za czasów Związku Radzieckiego.
Gęstość zaludnienia w rejonie wynosi 4,3 os./km².
Stolica i ośrodki osadnicze.
Ośrodkiem administracyjnym jest wieś Lesnoje.
Poza nim na obszarze tej jednostki podziału administracyjnego znajdują się 144 punkty osadnicze - większe i mniejsze wsie, liczące od kilku do kilkuset mieszkańców.
Gospodarka.
Gospodarka rejonu, po rozpadzie ZSRR pogrążona jest w kryzysie.
Podstawowymi źródłami utrzymania dla mieszkańców rejonu jest praca w rolnictwie, a w mniejszym stopniu w przemyśle i usługach.
Głównym centrum gospodarczym i ośrodkiem przemysłowym na terenie rejonu jest jego stolica – wieś Lesnoje.
Znajdują się tam m.in. zakłady przemysłu spożywczego.
Także w innych większych ośrodkach osadniczych na terenie rejonu znajduje się drobny przemysł spożywczy, który stanowią niewielkie zakłady, zatrudniające po kilka - kilkanaście osób (jak piekarnie czy masarnie), produkujące głównie na rynek lokalny, a także niewielki przemysł włókienniczy (jak szwalnie) i budowlany.
Duże znaczenie w gospodarce rejonu odgrywa rolnictwo, któremu sprzyjają dość korzystne warunki klimatyczne i glebowe. Najczęściej uprawiane są rośliny pastewne, a także zboża, głównie pszenica i żyto, w mniejszym stopniu owies, a poza tym len, ziemniaki oraz warzywa, a także, na niewielką skalę - owoce.
Hodowla obejmuje głównie bydło a także trzodę chlewną i drób.
Rys historyczny.
Historia ziem wchodzących w skład rejonu leśnojskiego jest zbieżna z historią całego obwodu twerskiego. Jako odrębna jednostka administracyjna rejon został utworzony w 1929 roku, zaś obecną nazwę otrzymał w rok później.
Podział administracyjny.
W skład rejon wchodzą 4 mniejsze jednostki podziału terytorialnego – osiedla (ros. "поселение").
Wszystkie one stanowią osiedla wiejskie (obejmujące kilkanaście – kilkadziesiąt wsi).
Klimat.
W rejonie panuje klimat umiarkowany ciepły, o charakterze kontynentalnym. 
Zima jest dość chłodna (średnia temperatura stycznia to ok. 
-10 - 13 °C), lecz niezbyt długa, zaś lato długie i ciepłe (średnia temperatura lipca to +17 - + 18°C).
W rejonie notuje się dość wysoki poziom opadów (ok. 650 mm), głównie w postaci deszczu, którego największe nasilenie przypada na przełom lipca i sierpnia.

</doc>
<doc id="667270" url="https://pl.wikipedia.org/wiki?curid=667270" title="Opfingen">
Opfingen



</doc>
<doc id="667271" url="https://pl.wikipedia.org/wiki?curid=667271" title="USS Altamaha">
USS Altamaha

Okręty US Navy o nazwie USS "Altamaha", pochodzącej od miasta Pittsburgh:

</doc>
<doc id="667272" url="https://pl.wikipedia.org/wiki?curid=667272" title="Oepfingen">
Oepfingen



</doc>
<doc id="667275" url="https://pl.wikipedia.org/wiki?curid=667275" title="Under Rug Swept">
Under Rug Swept

Under Rug Swept — album studyjny kanadyjskiej wokalistki Alanis Morissette wydany 26 lutego 2002 roku. Zadebiutował na 1. miejscu Billboardu i w ciągu pierwszego tygodnia w USA sprzedano 215 000 egzemplarzy. Do dziś na całym świecie sprzedano około 3 mln płyt. Under Rug Swept zawiera 11 piosenek, które Alanis napisała i wyprodukowała samodzielnie. Album był próbą wyprostowania stylu pomiędzy przebojowym Jagged Little Pill a introwertycznym Supposed Former Infatuation Junkie.
Data wydania albumu była kilkakrotnie odkładana z powodu konfliktu pomiędzy Alanis Morissette a wytwórnią Maverick Records, która obawiała się tendencji spadkowej w sprzedaży płyt tej wokalistki. Gdyby nie osobista interwencja właścicielki Maverick Records, Madonny, Alanis prawdopodobnie zerwałaby kontrakt. Po wydarzeniach związanych z 11 września Alanis zamieściła na swojej stronie internetowej piosenkę "Utopia".
Pierwszy singel Hands Clean cieszył się dużą popularnością na całym świecie. Kolejnym singlem był utwór "Precious Illusions". Następnie w wybranych krajach promowano pojedyncze piosenki, np. "Flinch" i "So Unsexy" w Brazylii, "21 Things I Want in a Lover" w Ameryce Środkowej, "Surrendering" w Kanadzie, oraz "Utopia" w USA.
Lista utworów.
Muzyka i teksty – Alanis Morissette

</doc>
<doc id="667276" url="https://pl.wikipedia.org/wiki?curid=667276" title="Vikos-Aoos">
Vikos-Aoos



</doc>
<doc id="667280" url="https://pl.wikipedia.org/wiki?curid=667280" title="Gubalec">
Gubalec

Gubalec – zakończenie długiego grzbietu odchodzącego w zachodnim kierunku od Ciemniaka w polskich Tatrach Zachodnich. Grzbiet ten oddziela Dolinę Tomanową (po południowej jego stronie) od Wąwozu Kraków (po północnej stronie). Szczyt Gubalca wznosi się na wysokość około 1550 m n.p.m. Sąsiaduje z Żarem (1560 m), od którego oddzielony jest przełęczą Żarskie Siodło (ok. 1540 m). Jest całkowicie zalesiony, ale w partiach szczytowych las ulega często wyłamaniu przez wiatry. Rejon tych wiatrołomów zalesiany jest bardziej odpornym na nie modrzewiem. W południowych stokach Gubalca spod tych wiatrołomów opada do Doliny Tomanowej zalesiony żleb.
Na zachodnią stronę, do głównego ciągu Doliny Kościeliskiej opadają z Gubalca trzy grzędy, pomiędzy którymi znajdują się dwa żleby. Orograficznie lewa i środkowa opadają do Polany Smytniej i brak w nich większych skałek. Prawa grzęda tworząca obramowanie dla dolnej części Wąwozu Kraków oddzielona jest od szczytu Gubalca szeroką przełęczą zwaną Wyżnim Zbójnickim Przechodem. W grzędzie tej znajduje się kilka dolomitowo-wapiennych turni i skał. Największa z nich to Zbójnicka Turnia, dobrze widoczna z Polany Pisanej. Poniżej niej znajduje się Zbójnicka Igła, oddzielona od Zbójnickiej Turni Niżnim Zbójnickim Przechodem. W samym zakończeniu Gubalca, tuż nad Kościeliskim Potokiem znajduje się Skała Pisana.
Na północną stronę, do Wąwozu Kraków opada z wierzchołka Gubalca jeszcze jedna, północna grzęda. W jej środkowej części znajduje się Wielka Turnia. W północnych stokach Gubalca znajduje się rekordowo duża ilość skałek i turni tworzących południowe zbocza Wąwozu Kraków. Jedną z nich jest Baszta znajdująca się u podnóży Gubalca.
W wapiennych skałach Gubalca znajduje się duża liczba jaskiń, które dawniej penetrowane były przez zbójników, poszukiwaczy skarbów, później przez grotołazów. Nie są to jednak duże jaskinie. Największą z nich jest Jaskinia Psia. Niektóre inne to: Jaskinia za Smrekiem, Jaskinia pod Zamkiem, Jaskinia Przeziorowa, Schron pod Przeziorową, Dziura w Ścianie, Szczelina w Ścianie, Paszcza Rekina.

</doc>
<doc id="667281" url="https://pl.wikipedia.org/wiki?curid=667281" title="Missolongi">
Missolongi



</doc>
<doc id="667284" url="https://pl.wikipedia.org/wiki?curid=667284" title="USS Alligator">
USS Alligator

Okręty US Navy o nazwie USS "Alligator", pochodzącej od aligatora:

</doc>
<doc id="667288" url="https://pl.wikipedia.org/wiki?curid=667288" title="Missolunghi">
Missolunghi



</doc>
<doc id="667290" url="https://pl.wikipedia.org/wiki?curid=667290" title="Mesolonjon">
Mesolonjon



</doc>
<doc id="667299" url="https://pl.wikipedia.org/wiki?curid=667299" title="Illerkirchberg">
Illerkirchberg

Illerkirchberg – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, siedziba związku gmin Kirchberg-Weihungstal. Leży w Górnej Szwabii, nad rzeką Iller (na przeciwległym brzegu leży Senden), przy granicy z Bawarią, ok. 10 km na południe od Ulm.

</doc>
<doc id="667304" url="https://pl.wikipedia.org/wiki?curid=667304" title="Hornburg">
Hornburg

Hornburg – dzielnica gminy Schladen-Werla w Niemczech w kraju związkowym Dolna Saksonia, w powiecie Wolfenbüttel. Do 31 października 2013 miasto wchodzące w skład gminy zbiorowej Schladen, która dzień później została rozwiązana. Liczba mieszkańców w roku 2008 wynosiła 2 632.
Współpraca.
Miejscowość partnerska:

</doc>
<doc id="667305" url="https://pl.wikipedia.org/wiki?curid=667305" title="Unia szmalkaldzka">
Unia szmalkaldzka



</doc>
<doc id="667306" url="https://pl.wikipedia.org/wiki?curid=667306" title="Hüttisheim">
Hüttisheim

Hüttisheim – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Kirchberg-Weihungstal. Leży w Górnej Szwabii, ok. 12 km na południe od Ulm.

</doc>
<doc id="667308" url="https://pl.wikipedia.org/wiki?curid=667308" title="Huttisheim">
Huttisheim



</doc>
<doc id="667309" url="https://pl.wikipedia.org/wiki?curid=667309" title="Huettisheim">
Huettisheim



</doc>
<doc id="667312" url="https://pl.wikipedia.org/wiki?curid=667312" title="Dewar (ród)">
Dewar (ród)

Dewar (Jore) – szkocki ród wywodzący się z doliny Strath Fillan, w hrabstwie Perth w środkowej Szkocji, osiadły głównie w okolicach Edynburga. Od 1428 r. gałąź Dewar Coigerachs jest oficjalnym dziedzicznym opiekunem "Pastorału św.Fillana", relikwii jednego z patronów Szkocji, opata Strath Fillan z VIII w. Obecnie relikwia ta znajduje się jako depozyt w Museum of Scotland, w Edynburgu.
Zaliczani niekiedy do klanów MacNab lub Menzies, stanowią raczej osobną rodzinę, której neutralność w waśniach klanowych była ogólnie szanowana, ze względu na święte dziedzictwo. Prawdopodobnie ród, podobnie jak klany MacNab i MacGregor, wywodzi się od dziedzicznych opatów Strath Fillan z IX/X w. Obecnie znani również z produkcji blend whisky, pod nazwą "Dewar". John Dewar, producent whisky został w 1917 zaszczycony tytułem barona Forteviot of Dupplin.
Z tej rodziny pochodził Arthur Dewar, Lord Dewar (1860 – 1917), szkocki polityk i prawnik.

</doc>
<doc id="667313" url="https://pl.wikipedia.org/wiki?curid=667313" title="Kamesennin">
Kamesennin



</doc>
<doc id="667315" url="https://pl.wikipedia.org/wiki?curid=667315" title="Stadion Radomiaka">
Stadion Radomiaka



</doc>
<doc id="667317" url="https://pl.wikipedia.org/wiki?curid=667317" title="Stadion Radomiaka Radom">
Stadion Radomiaka Radom



</doc>
<doc id="667320" url="https://pl.wikipedia.org/wiki?curid=667320" title="Thor Delta">
Thor Delta

Thor Delta – jako rakieta cywilna nazywana Delta – amerykańska trójstopniowa rakieta nośna. Udana konstrukcja składająca się ze stopnia głównego "Thor", drugiego "Delta" i ostatniego "Altair". Była to pierwsza rakieta, w której zastosowano człon "Delta", protoplastę współczesnych rakiet "Delta".

</doc>
<doc id="667321" url="https://pl.wikipedia.org/wiki?curid=667321" title="Jicin">
Jicin



</doc>
<doc id="667324" url="https://pl.wikipedia.org/wiki?curid=667324" title="Józef Okuniewski">
Józef Okuniewski

Józef Okuniewski (ur. 5 maja 1920 w Lubotyniu, zm. 31 lipca 2016 w Warszawie) – polski ekonomista, prof. zwyczajny nauk rolniczych i polityk. Minister rolnictwa w latach 1970–1974 i ambasador.
Życiorys.
Syn Józefa i Małgorzaty. W 1950 roku ukończył studia na Uniwersytecie Łódzkim i został asystentem, a następnie adiunktem w Szkole Głównej Gospodarstwa Wiejskiego w Warszawie. W 1958 roku obronił pracę doktorską w SGGW. W 1961 roku habilitował się na SGGW, a w 1967 roku otrzymał tytuł prof. nadzwyczajnego. 14 lutego 1985 Rada Państwa nadała mu tytuł profesora zwyczajnego nauk rolniczych. Przed wojną był instruktorem rolnym w Wieluniu, w czasie okupacji pracował w firmie drzewnej. W 1945 został kierownikiem gminnej szkoły rolniczej, a w 1950 wykładowcą w Instytucie Kształcenia Nauczycieli Szkół Rolniczych w Pszczelinie.
W 1949 wstąpił do Polskiej Zjednoczonej Partii Robotniczej, był członkiem komitetu uczelnianego przy SGGW. W latach 1964-1968 i 1971-1975 był zastępcą członka Komitetu Centralnego PZPR, od 1968 do 1971 członek centralnej komisji rewizyjnej. W 1959 roku został wiceministrem rolnictwa, a od 30 czerwca 1970 do 16 lutego 1974 był ministrem rolnictwa kolejno w rządach Piotra Jaroszewicza. 
W latach 1974-1979 był ambasadorem PRL w Holandii. W latach 1976-1986 profesor ma Wydziale Ekonomiczno-Rolniczym SGGW. W 1986 roku został dyrektorem Instytutu Rozwoju Wsi i Rolnictwa Polskiej Akademii Nauk, którą to funkcję pełni do momentu przejścia na emeryturę w roku 1991, pozostał jednak członkiem Rady Naukowej Instytutu. Uczestniczył w obradach Okrągłego Stołu po stronie partyjno-rządowej w zespole do spraw gospodarki i polityki społecznej.
Pracował w Wyższej Szkole Informatyki Stosowanej i Zarządzania w Warszawie na stanowiska profesora.
Pochowany na cmentarzu Bródnowskim w Warszawie (kw. 16A-4-3/4).

</doc>
<doc id="667326" url="https://pl.wikipedia.org/wiki?curid=667326" title="Region Wyspy Egejskie Południowe">
Region Wyspy Egejskie Południowe

Region Wyspy Egejskie Południowe (nwgr. "Νότιο Αιγαίο", trl. "Notio Ejeo") – jeden z 13 regionów administracyjnych Grecji położony na terenie wysp południowej części Morza Egejskiego bez Krety i Wysp Sarońskich. Region graniczy z innymi jednostkami administracyjnymi przez morze – od południa z regionem Kreta, od północnego zachodu z regionami Peloponez, Attyka i Grecja Środkowa. Na północy znajduje się region Wyspy Egejskie Północne zaś na wschodzie Turcja.
Stolicą regionu jest Ermupoli.
W skład Regionu Wyspy Egejskie Południowe wchodzi 34 gmin (demosów), które są zgrupowane w 13 jednostek regionalnych:

</doc>
<doc id="667330" url="https://pl.wikipedia.org/wiki?curid=667330" title="Akutagawa Ryunosuke">
Akutagawa Ryunosuke



</doc>
<doc id="667332" url="https://pl.wikipedia.org/wiki?curid=667332" title="Paradyż (województwo pomorskie)">
Paradyż (województwo pomorskie)

Paradyż (kaszb. "Paradëz") – kolonia kaszubska w Polsce położona w województwie pomorskim, w powiecie wejherowskim, w gminie Wejherowo. 
Kolonia jest częścią składową sołectwa Góra. Paradyż znajduje się na trasie zawieszonej linii kolejowej Wejherowo-Choczewo-Lębork w pobliżu dawnej stacji Góra Pomorska.
W latach 1975–1998 miejscowość należała administracyjnie do województwa gdańskiego.
O nazwie "Paradyż".
"Paradyż" to "skaszubszczona" ("Paradëz") forma niemieckiego odpowiednika "raju" (das Paradies).
Występuje również forma nazewnicza Robacznik.

</doc>
<doc id="667335" url="https://pl.wikipedia.org/wiki?curid=667335" title="Chłopi (serial telewizyjny)">
Chłopi (serial telewizyjny)

Chłopi – polski serial telewizyjny z 1972 roku w reżyserii Jana Rybkowskiego, zrealizowany na podstawie powieści Władysława Reymonta "Chłopi".
Serial powstał od wiosny 1971 do wiosny 1972 roku. Jako plenery posłużyła wieś Lipce Reymontowskie, gdzie osadzona jest akcja powieści, i Pszczonów (w serialu oprócz zawodowych aktorów wystąpili mieszkańcy obu wsi). W 1973 roku powstała kinowa wersja pod tym samym tytułem.
Fabuła.
Film jest adaptacją nagrodzonej Nagrodą Nobla powieści Władysława Reymonta. Młoda dziewczyna Jagna zostaje wydana za mąż za starego chłopa Borynę. Małżeństwo ma charakter transakcji, córka zostaje oddana za kilka mórg ziemi ornej. Pomiędzy Jagną a pasierbem, synem Boryny, nawiązuje się romans, który kwitnie na oczach wioski. Po pewnym czasie konflikt między ojcem i synem o kobietę zaostrza się. Niespodziewanie Boryna zostaje śmiertelnie ranny, a Antek aresztowany. Opiekę nad majątkiem przejmuje synowa Hanka. Dotychczas niezdarna i flegmatyczna kobieta, staje się siłą napędową gospodarstwa.
Lista odcinków.
Na serial składa się trzynaście odcinków:
Obsada.
W serialu wystąpili:
Nagrody.
Serial został nagrodzony:

</doc>
<doc id="667337" url="https://pl.wikipedia.org/wiki?curid=667337" title="Synagoga Egerów w Pradze">
Synagoga Egerów w Pradze

Synagoga Egera w Pradze () – mała skromna modlitewnia rodziny Egerů, zbudowana pod koniec XVII wieku, w stylu barokowym. Usytuowana była w Josefovie, żydowskiej dzielnicy Pragi. Synagoga została zburzona w ramach wielkiej przebudowy Josefova.

</doc>
<doc id="667338" url="https://pl.wikipedia.org/wiki?curid=667338" title="Mistrzostwa Polski w rallycrossie">
Mistrzostwa Polski w rallycrossie

Mistrzostwa Polski w rallycrossie (MPRC) – Mistrzostwa organizowane są przez stowarzyszenie OPONEO Motorsport i Automobilklub Rzemieślnik przy współpracy Automobilklubu Kujawsko-Pomorskiego. Patronat nad zawodami objął Polski Związek Motorowy. Sponsorem tytularnym zawodów jest Oponeo.pl. Cykl rozgrywek o tytuł mistrza Polski obejmuje 7 eliminacji (rund) organizowanych w okresie od kwietnia do października. Jest rozgrywany w pięciu klasach:
Wyniki poszczególnych sezonów.
Sezon 2007.
Klasa I - wyłączona z zawodów.
Klasa II
Klasa III
Klasa IV
Sezon 2006.
Klasa I
Klasa II
Klasa III
Klasa IV
Sezon 2005.
Klasa I
Klasa II
Klasa III
Klasa IV
Sezon 2004.
Klasa I
Klasa II
Klasa III
Klasa IV
Sezon 2003.
Klasa I
Klasa II
Klasa III
Klasa IV

</doc>
<doc id="667341" url="https://pl.wikipedia.org/wiki?curid=667341" title="Ćwiczenia ignacjańskie">
Ćwiczenia ignacjańskie



</doc>
<doc id="667348" url="https://pl.wikipedia.org/wiki?curid=667348" title="Delta 104">
Delta 104

Delta 104 – amerykański człon rakiet nośnych. Pierwszy człon z serii "Delta". Stanowił część rakiet Thor Delta. Użyty został 12 razy, w tym jedno użycie zakończyło się fiaskiem.

</doc>
<doc id="667352" url="https://pl.wikipedia.org/wiki?curid=667352" title="Synagoga Jerozolimska w Pradze">
Synagoga Jerozolimska w Pradze

Synagoga Jerozolimska, także: synagoga Jubileuszowa () – zbudowana w 1906 roku, przy ulicy Jerozolimskiej w Nowym Mieście, według projektu Wilhelma Stiassnego w mieszanym stylu secesji oraz stylu mauretańskiego, z domieszkami sztuki islamskiej. 
Została wybudowana w reakcji na zburzenie trzech bożnic na Josefovie: Nowej, Cikána oraz Wielkodworskiej.
Synagoga została niedawno poddana gruntownemu remontowi, dzięki któremu odzyskała swój oryginalny wygląd. Jest czynną synagogą w której odbywają się nabożeństwa wspólnoty ortodoksyjnej.

</doc>
<doc id="667353" url="https://pl.wikipedia.org/wiki?curid=667353" title="To Venus and Back">
To Venus and Back

To Venus and Back – dwupłytowy album amerykańskiej piosenkarki i kompozytorki Tori Amos. Pierwsza płyta, z podtytułem "Venus. Orbiting", to album studyjny zawierający jedenaście nowych utworów, druga, "Venus. Live. Still Orbiting", to kompilacja trzynastu koncertowych utworów nagranych w 1998 roku podczas promującej poprzedni album trasy koncertowej "Plugged '98". Ukazał się 20 września 1999 w Wielkiej Brytanii, a dzień później w Stanach Zjednoczonych.
Początkowo płyta towarzysząca płycie koncertowej miała zawierać nagrania wydane wcześniej na stronach B singli dopełnione dwoma lub trzema nowymi piosenkami. Podczas nagrywania okazało się, że nowe utwory, mocno inspirowane muzyką elektroniczną, nie będą współgrać ze skromnym brzmieniem wielu spośród starszych nagrań i projekt przekształcił się w album studyjny.
Z powodu wyższej ceny (spowodowanej dwupłytowym formatem) album osiągnął zaledwie 22. miejsce na liście przebojów w Wielkiej Brytanii i 12. w Stanach Zjednoczonych, stając się pierwszym albumem Amos od 1992, który nie dostał się do pierwszej dziesiątki na brytyjskiej liście.
W roku 2000 album otrzymał dwie nominacje do Nagród Grammy, w kategorii "Female Rock Vocal Performance" (za "Bliss") i "Best Alternative Music Album" (za album).

</doc>
<doc id="667355" url="https://pl.wikipedia.org/wiki?curid=667355" title="Zygmunt Łakomiec">
Zygmunt Łakomiec

Zygmunt Łakomiec (ur. 2 maja 1936 w Brzezinkach, zm. 31 marca 1984) – polski ekonomista i polityk, minister handlu wewnętrznego i usług (1981, 1982–1984).
Życiorys.
Syn Jana i Katarzyny. W 1957 ukończył studia w Wyższej Szkole Ekonomicznej w Krakowie. W latach 1949–1956 należał od Związku Młodzieży Polskiej, a od 1952 do 1956 do Zrzeszenia Studentów Polskich. W 1959 został członkiem Polskiej Zjednoczonej Partii Robotniczej.
W latach 1957–1974 pracował jako planista w Prezydium Wojewódzkiej Rady Narodowej w Kielcach, od 1963 jako kierownik wydziału handlu i usług. Następnie rozpoczął pracę w Ministerstwie Handlu Wewnętrznego i Usług, do 1981 dyrektor departamentu, a w 1981 dyrektor generalny, w latach 1981–1982 I zastępca ministra. W 1981 i od 1982 do śmierci był ministrem handlu wewnętrznego i usług w rządzie Wojciecha Jaruzelskiego.
Zginął w wypadku samochodowym pod Kielcami. Pochowany na cmentarzu Powązki Wojskowe w Warszawie (kwatera A32-tuje-11).

</doc>
<doc id="667356" url="https://pl.wikipedia.org/wiki?curid=667356" title="Jarzeniówka">
Jarzeniówka



</doc>
<doc id="667357" url="https://pl.wikipedia.org/wiki?curid=667357" title="Hi-hat">
Hi-hat

Hi-hat, rzadziej hi hat - instrument z grupy idiofonów, będący częścią zestawu perkusyjnego. Najczęściej występuje w rozmiarach 14" i 13".
Zbudowany jest z dwóch talerzy perkusyjnych, zamontowanych na statywie zwanym brake machine lub brake-maszyna. Talerze ustawione są względem siebie wewnętrznymi powierzchniami. Górny z nich przykręca się do metalowego pręta, będącego częścią brake-maszyny. Talerz górny jest ruchomy, dolny zaś nieruchomy, ale nie jest usztywniony. Możliwa jest regulacja kąta nachylenia dolnego talerza względem górnego, co wpływa na zmianę dźwięku przy hi-hacie otwartym i półotwartym. Wspomniany mechanizm uruchamiany jest tzw. "stopą", będącą analogią do stopy bębna basowego.
Możliwe jest pięć metod grania na hi-hacie:
Nuty.
Zapis nuty do hi-hatu na nutach przeznaczonych do grania na zestawie perkusyjnym wygląda następująco:

</doc>
<doc id="667362" url="https://pl.wikipedia.org/wiki?curid=667362" title="Mistrzostwa Europy w rallycrossie">
Mistrzostwa Europy w rallycrossie

Mistrzostwa Europy w rallycrossie – seria wyścigów samochodowych organizowana przez FIA.

</doc>
<doc id="667364" url="https://pl.wikipedia.org/wiki?curid=667364" title="Korwin czerwony">
Korwin czerwony



</doc>
<doc id="667366" url="https://pl.wikipedia.org/wiki?curid=667366" title="Sciaenops ocellatus">
Sciaenops ocellatus



</doc>
<doc id="667372" url="https://pl.wikipedia.org/wiki?curid=667372" title="Garfield w Hollywood">
Garfield w Hollywood

Garfield w Hollywood ("Garfield Goes Hollywood") – półgodzinny film animowany oparty na komiksie o Garfieldzie z 1987 roku.
Jon decyduje się na zabranie swoich podopiecznych do konkursu talentów, który potem wygrywają. Cała "rodzinka" wyjeżdża do Hollywood na finał konkursu talentów. Konkurencja jest trudna do pokonania, ale bohaterowie radzą sobie i zajmują drugie miejsce. Wygrywają jacht, a perspektywa miliona dolarów przechodzi im koło nosa.

</doc>
<doc id="667374" url="https://pl.wikipedia.org/wiki?curid=667374" title="Sieroctwo społeczne">
Sieroctwo społeczne

Sieroctwo społeczne – stan określający sytuację i położenie społeczne dzieci, wychowywanych poza rodziną w domach dziecka lub w rodzinach zastępczych ze względów innych niż śmierć rodziców – najczęściej z powodu niewywiązywania się rodziny z podstawowych obowiązków opiekuńczych. Termin ten po raz pierwszy w publicystyce naukowej został użyty przez W. Żelazko w 1958 roku, następnie w 1967 roku pojawił się w statystykach Głównego Urzędu Statystycznego opisujących informacje dotyczące braku opieki rodzicielskiej nad dziećmi. 
Termin ten odnosi się również do dzieci, które są wychowywane w rodzinie naturalnej jednak są pozbawione opieki rodziców. Opiekę nad nimi sprawują inne osoby lub instytucje, a kontakt z rodzicami jest niedostateczny lub nie ma go wcale. 

</doc>
<doc id="667375" url="https://pl.wikipedia.org/wiki?curid=667375" title="Seriphus politus">
Seriphus politus

Seriphus politus - gatunek morskiej ryby okoniokształtnej z rodziny kulbinowatych, jedyny przedstawiciel rodzaju "Seriphus".
Występowanie.
Wschodnia część Oceanu Spokojnego.
Charakterystyka.
Dorasta do 30 cm długości.
Znaczenie gospodarcze.
Bywa poławiana na niewielką skalę.

</doc>
<doc id="667376" url="https://pl.wikipedia.org/wiki?curid=667376" title="Seriphus">
Seriphus



</doc>
<doc id="667379" url="https://pl.wikipedia.org/wiki?curid=667379" title="Spółgłoska miękkopodniebienna">
Spółgłoska miękkopodniebienna

Spółgłoska miękkopodniebienna lub welarna – spółgłoska, której wymowa polega na zbliżeniu języka do podniebienia miękkiego (łac. "velum"). Takie głoski są bardzo rozpowszechnione – występują właściwie we wszystkich językach ludzkich. Wiele języków ma również labializowane i palatalizowane warianty spółgłosek welarnych.
Zapis IPA.
Międzynarodowy alfabet fonetyczny pozwala na rozróżnienie następujących spółgłosek miękkopodniebiennych:

</doc>
<doc id="667386" url="https://pl.wikipedia.org/wiki?curid=667386" title="Rzęsistek pochwowy">
Rzęsistek pochwowy

Rzęsistek pochwowy (łac. "Trichomonas vaginalis") – jednokomórkowy przedstawiciel Excavata, pierwotniak z grupy wiciowców, który jest pasożytem bytującym w drogach moczowo-płciowych człowieka. Wywołuje przenoszoną drogą płciową chorobę – rzęsistkowicę. W "Science" z 12 stycznia 2007 roku zespół naukowców pod kierownictwem Jane M. Carlton doniósł o zsekwencjonowaniu jego genomu, o wielkości ok. 160 megapar zasad, z czego dwie trzecie to sekwencje powtórzeniowe (repetywne), lub transpozonowe – świadczy to o niedawnym rozszerzeniu genomu, związanym z przystosowaniem do pasożytniczego trybu życia, a wynikłym z poziomego transferu genu od bakterii i późniejszym amplifikacjom odpowiednich rodzin genowych. Uzyskana sekwencja genomu przewiduje również nowe, nieznane funkcje hydrogenosomu, co jest zgodne z mitochondrialną teorią jego pochodzenia.

</doc>
<doc id="667387" url="https://pl.wikipedia.org/wiki?curid=667387" title="Lista postaci serii Dragon Ball">
Lista postaci serii Dragon Ball

Lista postaci występujących w Dragon Ball
Saiyanie.
 – rasa wojowników ongiś zamieszkująca planetę Vegetę (wedle DBS, przedtem Sadal). Jest to rasa okrutnych wojowników lubiących walkę i dobre jedzenie które mogą skonsumować w dużych ilościach. Ich cechą szczególną są małpie ogony, które zmieniają ich w wielkie małpy podczas pełni Księżyca, jak im się złapie ogony tracą siły, choć pewni saiyanie opanowali ten słaby punkt. Każdy czystej krwi saiyan (wg Toriyamy) ma czarne włosy i opaleniznę (żółtą skórę), choć w anime występują wyjątki i saiyanie mają inny kolor włosów. Kiedy saiyan ma czyste serce (nie konieczne dobre) i jest pełne gniewu, zmienia się w Super Saiyana, o którym głoszą legendy, włosy saiyana stają się wtedy zółte, a kolor oczu przybiera kolor turkusowy. Każdy czystej krwi saiyan starzeje się wolniej niż ludzie, dzięki temu mogą walczyć dłużej. Mimo iż w Daizenshuu mowa jest o tym że saiyanom nie wypadają włosy, w SEG Toriyama ujmuje że saiyanie tracą włosy wraz z wiekiem średnim.
Bardock.
 – wojownik niskiej rangi, o typowych dla Saiyanina czarnych włosach i czarnych oczach, jasnokremowej skórze. Ojciec Son Gokū i Raditza. W serialu animowanym i mandze występuje jedynie pobieżnie. Jest protagonistą dwóch odcinków specjalnych: ' i '. Bardock samotnie stawił czoła ciemiężycielowi Saiyan, Freezerowi. Jak wynika z najnowszego odcinka specjalnego, w wyniku zderzenia z Death Ball Changelinga cofnął się czasie, trafiwszy do okresu, w którym jego rodzinna planeta nazywa się Plant i jest zamieszkiwana przez Plantian, nie Saiyan czy Tsufulian. Na planetę przybywa Chilled, przodek Freezera. Próbuje zabić Bardocka, gdyż broni planety, którą kosmiczny pirat pragnie podbić, jednak nie udaje mu się to, ponieważ Bardock osiąga poziom Super Saiyanina. Chilledowi udaje się ewakuować z planety, jednak umiera na stole operacyjnym. Przed śmiercią mówi, żeby przekazać jego rodzinie, aby strzegli się rasy, która potrafi zmienić swój kolor włosów – Saiyan. Tak rodzi się legenda o Super Saiyaninie. Cecha charakterystyczna: blizna na policzku, zielona zbroja.
Mimo iż w odcinku specjalnym Bardock ma, po wyleczeniu, moc około 10 000, według wywiadu z Akirą Toriyamą jego moc nie przekracza mocy elity Saiyan. Bardock ponadto może mieć braci i siostry, ale go to nie obchodzi.
Osiągnięte poziomy:
Seiyū: Masako Nozawa
Beets.
Saiyan z filmu DBS o Brolim, wylatuje razem z Paragusem na planetę Vaspa gdzie Broli został wysłany na zgładzenie, ginie kiedy Paragus dowiaduje się, że nie można naprawić statku, po czym strzela w jego serce.
Nazwany po Buraku
Bra.
 – córka Vegety i Bulmy, młodsza siostra Trunksa. Tak jak Trunks jest ona pół-człowiekiem pół-saiyanką. Ma po matce niebieskie włosy i jej dominujący charakter. Mimo iż jest w połowie Saiyanką, nie odziedziczyła słynnego saiyańskiego zamiłowania do walki. Wręcz przeciwnie, przeważyły geny matki i dzięki temu jest bardzo kobieca. W serii GT może i wygląda na dorosłą w skąpym ubraniu, ale jest przed nastolatkową dziewczynką, wedle Super, Bra jest rok młodsza od Pan, miała też przybrać imię Eschalot (Czosnek askaloński), ale Bulma nadała jej imię „Bra” (Po angielsku stanik)
Według magazynu Kawaii, jej imię „Bulla” to cenzura w USA żeby nie dawać amerykańskim dzieciom skojarzeń ze słowem „stanik”, mimo tego wersja na adult swim DBS nadal nazywa ją Bulla
Seiyū: Hiromi Tsuru (DBZ, DBGT, DBS), Aya Hisakawa (DBS: Broly)
Black.
 – jest bardzo tajemniczym przeciwnikiem, który rozpętał piekło w linii czasowej Trunksa z przyszłości (Dragon Ball Super). Zabił Bulmę z przyszłości. Przeszedł wraz z Trunksem do głównej linii czasowej, siedemnaście lat wcześniej[""].
Seiyū: Masako Nozawa
Brocco.
Brocco – jest saiyanem z przeszłości z którym walczyli Tenshinhan i reszta. Ma długie włosy i nie posiada brwi, „zabił” Chaoza. Oryginalnie bezimienny w anime (A w Daizenshuu jako „saiyan iluzji” http://www.daizex.com/general/ask/index.shtml) Saiyan został nazwany „Brocco” w grze na famicoma: DBZ Kyoushuu! Saiyajin (mimo iż fani rominizują jego imię jako Brock)
Brolly.
 – jest legendarnym Saiyaninem pochodzącym z planety Vegeta, synem Paragasa urodzonym tego samego dnia co Son Gokū. Okazuje się być legendarnym Super Saiyaninem (rodzącym się raz na 1000 lat). Jako niemowlę jego siła wynosiła dziesięć tysięcy jednostek, z wiekiem rosła. Od urodzenia potrafił zmieniać się w SSJ. Jako jedyny osiągnął poziom Legendarnego Super Saiyanina. Pojawia się wyłącznie w filmach kinowych Dragon Ball Z (w częściach 8, 10 i 11). Nienawidzi Son Gokū za to, że bardzo głośno płakał gdy obaj siedzieli w inkubatorach na (planecie) Vegecie.
Poziomy SSJ:
Seiyū: Bin Shimada
Bulma Junior.
 – w 1/16 Saiyanka, matka Vegety Jr, wnuczka albo Bry albo Trunksa. Wystawiła syna do walki na ostatnim Tenkaichi Budokai w serii GT. Jest spadkobierczynią firmy Capsule Corporation.
Seiyū: Hiromi Tsuru
Celipa.
 – Saiyanka czystej krwi, wojowniczka należąca do zespołu Bardocka i razem z innymi jego członkami wykonująca rozkazy Freezera. Zginęła w walce z Dodorią, występuje także w odcinku DBZ. Selypa ma imię po Pietruszce (Pareseri → Seripa), mimo iż w jej wersji beta zwała się Korn od kukurydzy. Z wyglądu przypomina rudą i fioletowooką Videl po ścięciu włosów
Seiyū: Yuko Mita
Gine.
 – Saiyanka czystej krwi, wojowniczka należąca do zespołu Bardocka, partnerka Bardocka oraz matka Son Gokū. Jest często ratowana przez swojego męża i z powodu swojego łagodnego charakteru, pracuje jako rzeźnik na planecie Vegeta. Jej imię pochodzi od „Negi”, czyli czosnka dętego
Seiyū: Naoko Watanabe (Dragon Ball Fusions)
Pan.
 – córka Son Gohana i Videl, wnuczka Chichi i Son Gokū, a także Mr Satana. Ma ciemne krótkie włosy i czerwone GI, w serii GT ma średnie włosy związane pomarańczową chustą. Nosi czerwoną bluzkę (która odkrywa jej pępek) i jeansowe spodnie z łańcuchem. W 1/4 saiyanka. W wieku 5 lat udaje się jej oblecieć Ziemię dookoła w zadziwiająco krótkim czasie. W serii Dragon Ball GT wraz z Son Gokū i Trunksem leci w kosmos na poszukiwania Czarno gwiezdnych Smoczych Kul. Dzięki niej Gokū zdołał zapanować nad przemianą w Golden Ōzaru i przybrał postać SSJ4.
Mimo iż jak na razie nie jest Super Saiyanką ani oozaru, Pan ma wielki talent.
Według Toriyamy Pan ma imię po Chlebie, co dziedziczy jej imię po ojcu (Gohan oznacza „ryż” czy „posiłek” po japońsku), mimo tego fani uważają, że ma także diabelskie imię po Videl i Marku od boga Pan
Seiyū: Yūko Minaguchi (Dragon Ball Z/GT/Super), Shino Kakinuma (Dragon Ball Kai)
Nappa.
 – jest jednym z nielicznych Saiyan, którzy przeżyli wybuch planety Vegeta. Razem z Raditzem i Vegetą wypełnia zadania zlecone mu przez Freezera. Jest silniejszy od Raditza, ale słabszy od Vegety. Zawsze towarzyszy Vegecie i słucha jego poleceń, ponieważ jest on jego księciem. Nappa wraz z Vegetą przybywa na Ziemię w celu jej podbicia, jednak zostaje zabity przez Vegetę, który twierdzi, że nie jest mu już potrzebny.
Król Vegeta.
 to ojciec Vegety (wygląda tak jak on, ale ma typową brodę królewską) i Tarbla. Dawny król planety Vegeta. Zginął podczas rebelii u Freezera.
Według Daizenshuu 7, jest on najsilniejszym saiyanem swojej ery (nie licząc jego syna)
Seiyū: Banjô Ginga (Oryginalnie), Masaharu Satou (DBZ film 8, Dragon Ball Super)
Onion.
Onion – Saiyan z przeszłosci walczący z Tenshinhanem i resztą, Onion jest bardzo podobny do Totappo z drużyny Bardocka ze względu na włosy. Oryginalnie nazwany „Saiyanem” w anime i „Saiyanem iluzji” w Daizenshuu http://www.daizex.com/general/ask/index.shtml, saiyan dostał imię Onion („Onion” to po angielsku Cebula) w grze na famicoma – DBZ Kyoushuu Saiyajin
Seiyū: Daisuke Gōri
Panbukin.
 – średniego wzrostu tęgi Saiyanin. Należał do zespołu Bardocka i tak jak inni jego towarzysze zginął z rąk ludzi Dodori.
Seiyū: Takeshi Watabe
Paragas.
 – ojciec Legendarnego Super Saiyanina Brolly’ego. Był on wojownikiem niskiej klasy i wiernie służył Królowi Vegecie. Gdy dowiedział się o tym, że jego syn za swoją niesamowitą siłę ma zostać uśmiercony sprzeciwił się władcy. Przeżył on wybuch planety Vegeta dzięki mocy syna, który stworzył barierę KI umożliwiającą przetrwać im obu w próżni.
Seiyū: Iemasa Kayumi
Raditz.
 – jest starszym bratem Goku i synem Bardocka przyleciał na Ziemię, aby sprawdzić czy Son Gokū wykonał misję, którą było podbicie tej planety i zabrać go do pomocy przy podbiciu planety dla szefa. Raditz nosi czarno-brązową zbroję i zielony "Scouter". Ma długie czarne włosy.
Seiyū: Shigeru Chiba
Son Gohan.
 – to Półsaiyanin, starszy i silniejszy syn głównego bohatera mangi i anime "Dragon Ball" i Chichi. Początkowo strachliwy malec, dorasta i mężnieje pod opieką Piccolo, Kulilina, a potem wraca do ojca. Ożenił się z Videl. Mimo że mógł zostać wielkim wojownikiem, wybrał drogę naukowca.
Gohan jest niezwykle utalentowanym dzieckiem. Jego najpotężniejszą techniką jest Bakuretsu Ranma. Świetnie posługuje się Renzoku Energy Dan. Najskuteczniejsza w jego wykonaniu jest fala uderzeniowa Kamehame-Ha. Gdy Gohan się wścieka, jego moc wzrasta wielokrotnie i staje się prawdziwym zagrożeniem dla przeciwnika.
Osiągnięte poziomy:
Seiyū: Masako Nozawa
Son Gohan z przyszłości.
 – przyszła wersja Gohana w świecie gdzie Androidy 17 i 18 terroryzowały Ziemię, z racji tego że jego ojciec umarł przed narodzinami Gotena, Gohan jest jedynym dzieckiem Goku i Chi-Chi. Trenuje Trunksa żeby ten pokonał kiedyś androidy.
Jest pewna różnica w mandze i anime. W mandze Gohan mówi Trunksowi że chciałby być tak samo silny jak Goku za życia, ale to nie taka prosta sprawa (co tłumaczy, że ta wersja Gohana jest słabsza od Goku jak ten powrócił z planety Yardrat), Gohan w mandze został zabity przez Androida 17 (samego momentu jego zabójstwa nie widać), w anime natomiast walczy z androidami na równi, a przed walką zjada duże porcje jedzenia jak każdy saiyan (W mandze także Gohan jest pokazany bez jednej ręki i z bliznami na lewym oku, w anime jest na początku pokazany z dwoma rękoma i bez blizn), ta wersja Gohan ginie przez pociski KI #17 i #18 podczas deszczu.
Należy wspomnieć, że Trunks jest SSJ PODCZAS treningu z Gohanem, w anime Trunks osiąga poziom SSJ jak znajduje zwłoki Gohana
Wedle Dragon Ball Super jego dusza zostaje zniszczona przez Future Zeno
Osiągnięte poziomy:
Seiyū: Masako Nozawa
Son Goku/Kakarotto.
Przydomek Goku
Osiągnięte poziomy:
Son Goten.
 – jest Półsaiyaninem, młodszym synem Son Gokū i Chichi. Ma starszego brata, Gohana. Jako dziecko był bardzo podobny do swojego ojca. Podobieństwo to zanikało w miarę jak Goten dorastał. Poznał swojego ojca dopiero w wieku siedmiu lat, ponieważ Gokū 7 miesięcy przed urodzeniem drugiego syna umarł i ok. 8 lat przebywał w zaświatach. Dla Goku wieść o tym, że ma drugiego syna była wielkim zaskoczeniem. Gdy Goten miał siedem lat nauczył się transformacji w SSJ. Jego najlepszym przyjacielem jest Trunks, z nim też walczy w finałach w sekcji młodzików 25 TB.
Techniki Gotena:
Osiągnięte poziomy:
Seiyū: Masako Nozawa
Son Gokū Junior.
 – wnuk Pan i praprawnuk Goku. Bardzo podobny do prapradziadka (przodka). Był trenowany w sztukach walki przez babcię i kolegę Packa. Odbył on podróż do domu przodka w celu odnalezienia czterogwiezdnej kuli, która miała uzdrowić chorą Pan.
Występuje tylko w ostatnim odcinku Dragon Ball GT oraz w filmie kinowym „History of Goku Jr.” Dzięki swojej babci Pan, Goku jr. przechodzi na poziom SSJ. Na Turnieju Sztuk Walki spotyka Vegetę jr. Dzieci walczą ze sobą, a później zaprzyjaźniają się.
Osiągnięte poziomy:
Seiyū: Masako Nozawa
Tarble.
 – jest to jeden z ostatnich przedstawicieli rasy Saiyan, książę planety Vegeta, młodszy brat Vegety. Jako dziecko gdy jego ojciec Vegeta stwierdził iż nie jest on zdolny do walki by uchronić go przed Freezerem (bowiem eliminował on słabych i niezdolnych do walki) i by uniknąć hańby wysłał Tarbla na odległą planetę (bliżej nieznaną). Po wielu latach spokoju tę planetę zaatakowali dwaj bracia generałowie służący Freezerowi Avo i Cado. Nie chcąc dopuścić do zagłady planety, Tarble wraz z żoną Gure wyruszyli w podróż kosmiczną na Ziemię. Aby prosić Vegetę o pomoc w walce z najeźdźcami.
Seiyū: Masakazu Morita
Toma.
 – najlepszy przyjaciel Bardocka i kolejny wojownik należący do jego zespołu. Wskutek odniesionych ran w walce z Dodorią, skonał na rękach przyjaciela.
Seiyū: Kazuyuki Sokabe
Toteppo.
 – wysoki, dobrze zbudowany Saiyanin o jajowatej głowie. Ostatni z zespołu Bardocka. Jak każdy Saiyanin uwielbiał jeść, z tym że jadł o wiele więcej niż inni. Zawsze gdy go pokazywano poza walką miał coś w ustach.
Seiyū: Kozo Shioya
Trunks.
 – jeden z głównych bohaterów Dragon Balla, syn Bulmy i Vegety. Ma niebieskie oczy i fioletowe włosy. Urodził się rok przed pojawieniem się Cella. Od najmłodszych lat był trenowany przez ojca na najlepszego wojownika. W wieku 8 lat opanował umiejętność przemiany w SSJ. Pod okiem Gokū i Piccolo nauczył się wraz z Son Gotenem Tańca Fuzji, dzięki któremu mógł stworzyć postać Gotenksa.
Osiągnięte poziomy:
Seiyū: Takeshi Kusao
Trunks z przyszłości.
 – dzięki wynalazkowi swojej matki Bulmy, 17-letni chłopak wyrusza w przeszłość, by powstrzymać cyborgi przed zabiciem elity ziemskich wojowników. Potrafi przemienić się w SSJ i USSJ (Ultra Super Saiyanin). Po pokonaniu Cella wraca do swojej czasoprzestrzeni, gdzie rozprawia się z tamtejszymi tyranami.
Trunks Mirai opracował wiele oryginalnych technik. Burning Attack polega na wykonaniu przez wojownika specjalnych gestów i wystrzeleniu kuli energi KI. Kolejną techniką jest Finishing Buster, lecz pojawia się ona tylko w grach DBZ. Technikę tę wykonuje poprzez podniesienie rąk do góry i wystrzeleniu kuli energii z wielkim zamachem w stronę przeciwnika. Najskuteczniejszą techniką Trunksa jest Heat Dome Attack. Polega ona na podniesieniu rąk w stronę przeciwnika i wystrzeleniu ognistej komety o niewiarygodnej szybkości i sile.
Osiągnięte poziomy:
Seiyū: Takeshi Kusao
Tullece.
Jeden z Saiyan ocalałych z zagłady planety Vegeta. Jak każdy przedstawiciel swojego rodu może zmieniać się w Ōzaru. Tullece wygląda prawie identycznie jak Son Gokū i Bardock. Od Bardocka wiele się nie różni, nosi inny kolor zbroi i "Scoutera", ma szramę w innym miejscu i różowawy kolor skóry. Wieczny awanturnik poszukujący mocy. Pojawia się on tylko raz w 3 filmie kinowym „Drzewo mocy”. Fani robią z niego wuja Goku lub też brata, lecz oficjalnie źródła mówią, że nie są braćmi.
Jego imię jest anagramem słowa sałata.
Seiyū: Masako Nozawa
Vegeta.
Osiągnięte poziomy:
Vegeta Junior.
 – jest synem Bulmy Jr i praprawnukiem Vegety. Potrafił transformować się w Super Saiyanina.
Seiyū: Ryo Horikawa
Fuzje Saiyan.
Gogeta.
 – postać ta powstała w wyniku scalenia Son Goku i Vegety przy użyciu techniki Taniec Fuzji. Imię tego wojownika pochodzi z fragmentów imion „części składowych”, z których powstał, a mianowicie Goku i Vegeta. Gogeta osiągnął poziomy SSJ (w filmie 12 DBZ) i SSJ4 (w serii GT). Gogeta jako SSJ4 miał czerwone włosy. Gdy scalają się dwaj wojownicy SSJ4 moc jest zbyt wielka i scalenie trwa tylko 10 minut zamiast 30.
Osiągnięte poziomy:
Seiyū: Ryo Horikawa i Masako Nozawa
Gotenks.
 – postać fuzyjna (powstała ze scalenia Gotena i Truksa za pomocą Tańca Fuzyjnego). W serialu występuje jedynie w DBZ podczas Sagi Majin Buu, natomiast w filmach kinowych pojawia się kilka razy np. w #12. Ma fioletowe włosy po bokach głowy i czarne na środku.
Osiągnięte poziomy:
Seiyū: Masako Nozawa i Takeshi Kusao
Vegetto.
 – scalenie Son Gokū i Vegety przy pomocy "Pottara Earrings "(kolczyków Pottara). Vegetto powstał, gdy demon Majin Buu terroryzował Ziemię. Imię tego wojownika pochodzi z fragmentów imion wojowników z których powstał a mianowicie Vegeta" "Kakarotto (Son Gokū).
Vegetto odziedziczył większość cech fizycznych po Gokū – jest jego wzrostu, ma podobną twarz, czarne oczy. Fryzura składa się z dwóch części – „wysokiej i długiej” podobnie jak u Vegety i opadającego kosmyka na kształt podobny do litery „V”. Jego strój to pomarańczowy podkoszulek, granatowa koszulka, granatowe spodnie, białe buty i białe rękawice. Ma więcej cech charakteru Vegety, więc kpił sobie z przeciwnika. Fuzja ta miała trwać wiecznie, jednak w żołądku Buu doszło do oddzielenia się wojowników od siebie.
Osiągnięte poziomy:
Seiyū: Ryo Horikawa i Masako Nozawa
Gotan.
Gotan – Scalenie Goku i Mr. Satana dokonane przez kolczyki potara. Właściwie Gotan pojawia się tylko w wyobraźni Goku, Goku tłumaczy, że fuzja z Satanem nic nie da (np. gdyby jego moc wynosiła by 1000, wzrosła tylko o 1). Mimo tego był gotów scalić się z Markiem (niż Dendim), aż wyczuł KI Vegety
Cechy szczególne: wzrost i twarz Goku. Włosy, owłosienie i wąsy Marka
Gotan został nazwany na karcie kolekcjonerskiej oraz w grze na PlayStation 2 – , gdzie jest grywalną fuzją
Seiyū: Daisuke Gouri i Masako Nozawa
Ziemianie.
Bulma.
 – dziewczyna o turkusowych włosach i wielkich niebieskich oczach, początkowo jedna z głównych postaci serii z czasem coraz bardziej poboczna. Najczęściej z wszystkich bohaterów DB zmienia fryzury i ubrania. Jest wybuchowa i zrobi wszystko, by dostać to czego chce. Z czasem wyrasta na genialnego inżyniera i eksperta technicznego, pozostając przy tym kokieteryjną, świadomą swej urody pięknością. Zakochuje się w Vegecie, wychodzi za niego za mąż i rodzi mu syna Trunksa i córkę Brę. Bardzo kocha swojego męża i pomaga mu przemienić się w DB GT w SSJ4 za pomocą specjalnego urządzenia, ponieważ Vegeta nie ma ogona.
Należy wspomnieć, że podczas jej wyprawy na namek, ona w bieliźnie jest nawiązaniem do "stroju" Ellen Ripley z serii obcy https://twitter.com/kanzenshuu/status/1254542101682978819
Seiyū: Hiromi Tsuru (1986-2017) Aya Hisakawa (od 2018)
Bish.
Bish – Młody chłopiec który mieszka w wiosce którą atakuje Liu Xing Long, z racji że ona „dostarcza” do ich wioski ryby, ojciec Bisha ma ciągle problem z piciem, dopiero kiedy Goku, Pan i Gill przybywają żeby pokonać smoka, ojciec Bisha zaczyna na nowo zajmować się synem
Bish następnie prosi Pan żeby nauczyła go techniki lewitacji
Jego imię jest anagramem słowa ryba
Bora.
Bora – Indianin pilnujący świętej Ziemi Karina, ojciec Upy. Chronił ziemię przed armią czerwonej wstęgi, ale został zabity przez Tao Pai Paia, jest pierwszą osobą w DB która została wskrzeszona, pojawia się później w sadze Piccolo, żeby pomóc Goku dostać się do wieży Karina
W mandze pojawia się potem żeby oddać swoją energię dla Goku (wraz z Upą)
W anime, pojawia się jeszcze w saiyan sadze i w serii GT kiedy Goku teleportuje wszystkich z Ziemi
Seiyū: Banjō Ginga (Oryginalnie), Hisao Egawa (DBZ odcinek 285, DBK)
Chiaotzu.
 – kolejny Wojownik Z, mistrz telepatii, najlepszy przyjaciel Tenshinhana. Ma bardzo jasną wręcz bladą karnację. Trenował u Wielkiego Kaio Strefy Północnej razem z Tenshinhanem, Yamchą i Piccolo. Seiyū: Hiroko Emori
Chichi.
 – w japońskiej wersji anime jako aktorki głosowe tej postaci występowały Mayumi Sho oraz Naoko Watanabe. Ma ciemne włosy i oczy (choć na jednej okładce rozdziału mangi, jej włosy są koloru niebieskiego), w uszach nosi czerwone kolczyki, a na nadgarstkach czerwone bransoletki. Zazwyczaj ma na sobie fioletową sukienkę na biodrach jest przepasana jasno pomarańczowym pasem, taki sam kolor ma jej chusta, która spoczywa na jej barkach i jest zawiązana na supeł. Jest bardzo energiczną, miłą i wybuchową kobietą, zarazem jest bardzo mądra, ambitna i nadopiekuńcza. Jest żoną Son Gokū, który mimo iż jest najpotężniejszy we wszechświecie, boi się jej.
Jako mała dziewczynka Chi-Chi nosiła Bikini Zbroję i hełm z ostrzem do obrony, zapewne nie nosiła tego stroju na 23TB bo regulamin zabrania używania ochraniaczy podczas walki
Wbrew pozorom, jej imię pochodzi od mleka, gdyż wg Toriyamy, dał jej imię zbliżone do imienia jej ojca (który ma imię zbliżone do bydła, mimo tego jej imię „Chi-Chi” zostało „ocenzurowane” w hiszpańskich krajach Ameryki Łacińskiej jako „milk”
Dziadek Son Gohan.
 – przybrany dziadek Gokū, zaopiekował się nim kiedy znalazł go jako niemowlę w dżungli. Trenował z Gyū Maō u Żółwiego Pustelnika i był jego najsilniejszym uczniem (ze starego pokolenia). Zginął stratowany przez Gokū przemienionego w Oozaru w czasie pełni księżyca. Przez wiele lat Goku myślał, że 4 gwiezdna smocza kula co otrzymał od dziadka zawiera jego dusze. Pojawia się jako ostatni zawodnik Baby Guli z maską białego lisa na głowie, żeby Goku dał wszystko co ma podczas tej walki, po usunięciu ogona Goku, Son Gohan się poddał i odsłonił swoją twarz. Upa sugerował żeby wskrzesili Gohana zamiast jego ojca, ale starszy człowiek ujął, że w zaświatach ma towarzystwo „jędrnych dziewczyn”, co się bardzo spodobało jego mistrzowi (Yamcha wtedy powiedział, że to dlatego jest uczniem numerem 1 starego mistrza)
Pojawia się potem w fillerowej sadze Dragon Ball, gdzie pomaga Annin w palenisku i jest jej pomocnikiem
Goku później go wspomina w fillerach. Według odcinka 288, Son Gohan I był wymagającym, ale kochającym człowiekiem
seiyū: Osamu Saka (Oryginalnie), Kinpei Azusa (Bardock special), Jōji Yanami (DBZ 288), Shigeru Chiba (DBK)
Gyū Maō.
 – Jest to człowiek masywny i wysoki. Niegdyś mieszkał na górze Frypan wraz ze swoją córką Chichi i był postrachem okolicy. Jest uczniem Żółwiego Pustelnika i rywalem Dziadka Gohana, kochającym ojcem, teściem, a po kilku latach dziadkiem i pradziadkiem.
seiyū: Daisuke Gōri
Kulilin.
 – jeden z Wojowników Z. Przyjaciel Son Gokū. Przez długi czas łysy klasztorny mnich poniżany przez braci świątynnych. Ożenił się z Androidem #18 i miał z nią córkę Marron.
Seiyū: Mayumi Tanaka
Mai.
Mai – podwładna Pilafa, razem z Shu. Mimo bycia „złym”, Mai jest niekompetentna i ślepo służy swojemu panu, zostaje albo zabita przez Super Buu albo kiedy Kid Buu zniszczył Ziemię, a z racji że nie była prawdziwie zła, została wskrzeszona
W serii Dragon Ball Super podkochuje się w Trunksie z przyszłości
W serii Dragon Ball GT jako stara kobieta ona i jej spółka wybierają się do boskiego pałacu i przez przypadek sprawiają, że Goku staje się dzieckiem, potem się pojawia kiedy Goku teleportuje wszystkich na nową planetę Plant, pojawia się także w retrospekcji kiedy Oolong życzy sobie majteczek co sprawia, że Liu Xing Long (i Pan) się wstydzi
W filmie Mai jest już zła do szpiku kości i służy Piccolo Daimaou, może także zmieniać swoją formę
Maron.
 – przez kilka odcinków Maron była dziewczyną Kulilina. Jest mało inteligentna, kokieteryjna. Jej imię pochodzi od francuskiego słowa „maron”, oznaczającego kasztan. Mimo że była w związku z Kulilinem spotykała się jednocześnie z innymi mężczyznami.
W Dragon Ball Super Lazuli wścieka się jak jej brat przekręci imię jej córki i nazwie ją „Maron” zapewne nawiązanie do ex Kurilina
seiyū: Yuko Kobayashi
Marron.
 – córka Kulilina i Androida #18. Ma czarne oczy (niebieskie w DB GT) i blond włosy związane czerwonymi kokardami w dwa kucyki. Jest krzykliwa, piękna i kocha zakupy. Tak jak wyżej wspomniana Maron posiada imię pochodzące od francuskiego słowa „maron”.
Pod koniec serii Z i w GT Marron rośnie nos
seiyū: Tomiko Suzuki
Miguel.
Miguel jest żoną Marka i matką Videl, umarła przed wydarzeniami Buu sagi. Wedle „DBZ Son Gokū Densetsu”, Miguel posiadała urodę którą Videl odziedziczyła po niej, jej charakter jest niestety nie znany (gdyż Videl i Mr. Satan mają dobre charaktery, mimo diabolicznych imion)
Mister Satan.
 – drugoplanowa postać, debiutuje na turnieju Cella. Osiągnął poziom mocy przewyższający potencjalne możliwości człowieka, co przy pomocy małego kłamstwa pozwoliło mu stać się mistrzem świata. Satan jest postacią bardzo kontrowersyjną. Po Cell Game (turnieju Komórczaka) „kradnie” Gohanowi tytuł pogromcy Cella i zostaje okrzyknięty bohaterem Ziemi. Ma pieska o imieniu Bee, jest bliskim przyjacielem Buu. Ojciec Videl, teść Gohana, dziadek Pan. Jest też jedyną postacią ludzką, która w Dragon Ballu nigdy nie umarła, dopóki Freeza nie zniszczył Ziemi
Wedle SEG, Mr. Satan ma na imię Mark (Pisane Maaku od „Akuma” – Diabeł) a „Satan” to jedynie jego pseudonim, a nie nazwisko, jest także potwierdzone że miał styczność z Tao Pai Pai i obrażał jego wygląd
seiyū: Daisuke Gōri
Mutaito.
Mutaito – żyjący wieki temu wielki mistrz sztuk walki. Był on pierwszym nauczycielem Kamesennina i Tsurusennina. Jego szkoła znajdowała się na wyspie Papaya. Mutaito był pierwszy człowiekiem w historii, który opanował technikę skupienia swojej wewnętrznej energii KI. Szkoła Mutaito w pełni rozkwitu została absolutnie zniszczona, a jej uczniowie zamordowani przez sługusy Piccolo Daimaō. Mutaito ratuje Kamesennina i Tsurusennina przed Nameczaninem i toczy z nim walkę, którą przegrywa. Po ozdrowieniu wyrusza w daleką podróż, aby znaleźć sposób na pokonanie Piccolo Daimaō. Ostatecznie odnajduje Kamesennina i toczy walkę z wrogiem. Stosuje wtedy technikę Mafuba i zamyka szatana w hermetycznym pojemniku. Po zastosowaniu tej techniki Mutaito umiera. Podczas treningu Son Goku u Kamiego, chłopak przenosi się w czasie by poznać Mutaito i nauczyć się od niego techniki skupiania wewnętrznej energii KI.
Podczas wkrzeszania ofiar Piccola, Mutaito mógłybyć wkrzeszony (mimo iż jego ciało zapewne już uległo rozkładowi), ale brak danych na ten temat. (zasada 1 roku dotyczy tylko wielu ofiar i była dana dopiero w Dragon Ball Z)
seiyū: Kenji Utsumi
Muten Roshi.
 – ponad trzystuletni mędrzec, mistrz sztuk walki (szczególnie Kung-fu), zamieszkujący razem z Oolongiem oraz Morskim Żółwiem Żółwią Chatę. Młodszy brat Uranai Baby. Poza mistrzostwem sztuk walki znany z wielkiej mądrości, ale także zamiłowania do gazet o erotycznej treści. Trener takich wojowników jak Son Gokū, Kulilin, Yamcha, Tenshinhan, Chiaotzu. Był najlepszym uczniem Mutaito – człowieka, który jako pierwszy opanował energię KI. Roshi był pierwszym człowiekiem, który wspiął się na świętą wieżę Karin, aby trenować u Wielkiego Karina – Mistrza Mistrzów i wypić jego świętą wodę. Jest też twórcą techniki Kamehame-Ha – najsławniejszego ataku w Dragon Ballu.
Seiyū: Kôhei Miyauchi, Masahuru Sato (Film 13-15, DBK, DBS), Hiroshi Masuoka
Palace.
Palace – Dziewczyna Gotena z Dragon Ball GT, Palace z zachowania przypomina Maron, ma długie brązowe włosy, piękna, miła, ale niezbyt intelektualna, potrzebuje do lodów łyżki i nie wie co to Hamburger, pojawia się po raz pierwszy kiedy Baby przybywa na Ziemię, uważa, że Goten jako SSJ1 wygląda bosko. Zapewne potem stała się jedną z ofiar Baby’ego, pojawia się potem w sadze Super 17.
Jej imię pisane jest różnie (np. Valese jak w amerykańskim dubbingu), ale jej imię znaczy Palace (Pałac) ze względu na jej zachowanie, należy także wspomnieć, że japońskie słowo „palace” wymawiane jest jako Goten http://www.kanzenshuu.com/forum/viewtopic.php?f=7&amp;t=12853
Pansy.
 – dziewczynka z legendy of Shenlongu bazowana na Sno, Pansy spotyka Goku i Bulmę którym mówi że ich kraj jest opanowany przez potwora – Gurumesa
Mimo że jej imię zostało nazwane od kwiatów, Pansy zwie się „Penny” w amerykańskim dubbingu filmu wydanym w 1995 roku, zapewne tłumacze nie chcieli amerykańskim dzieciom dać skojarzenia że to nawiązanie do innego znaczenia angielskiego słowa „pansy”.
seiyū: Tomiko Suzuki
Pigero.
Pigero – Sierota którego Gohan poznaje po ucieczce od Piccola, występuje tylko w anime. Pigero jest liderem grupy sierot którzy buntują się przeciw dorosłym, ostatecznie jednak kiedy dorośli przybywają, pozwala dorosłym zabrać dzieci, a Gohan odwozi do Góry Paozu żeby spotkał się z matką
Seiyū: Takeshi Kusao
Profesor Brief.
 – ekscentryczny naukowiec, prezes firmy "Capsule Corporation". Wynalazł technologię, dzięki której dowolny obiekt można zamknąć w małej kapsule, bez trudu mieszczącej się w kieszeni. Skonstruował statek kosmiczny, dzięki któremu Gokū mógł dotrzeć na Namek. Profesor mieszka z żoną – panią Brief i córką Bulmą w ogromnym domu, w którym mieści się także jego laboratorium i główna siedziba jego przedsiębiorstwa. Pasją profesora jest hodowla zwierząt, których różne gatunki trzyma w ogrodzie. Jego ulubieńcem jest mały czarny kot Tama, którego (zawsze) nosi na ramieniu. On i jego żona tak bardzo kochają swoje zwierzaki, że nawet zbliżająca się zagłada miasta nie jest w stanie zmusić ich do porzucenia pupili.
seiyū: Jōji Yanami
Sno.
 – mała rudowłosa dziewczynka mieszkająca w śniegowej krainie (stąd jej imię – SNOw), Sno mieszka z rodzicami i Ósemkiem (Należy wspomnieć, że Sno nie występuje w filmie o DB wydanym w roku 1996, nazwanym w USA „Path of power” gdzie występuje Ósemek i armia czerwonej wstęgi). Znajduje zimnego Goku i karmi go, a potem daje mu ubrania żeby pokonał wieżę muskułów
Sno pojawia się potem w sadze Piccolo, próbując dać królowi Ziemi kwiaty i potem pomagając rannym
Na końcu widzimy ją (już jako dorosłą) jak oddaje energie dla Goku do Genki Damy
W serii DBGT, występuje kiedy Goku teleportuje wszystkich na nową Plant
Występuje także w animacji pomocniczej do szkół, gdzie uczy przechodzenia przez jezdnie
Ciekawostka jest taka że Sno nie miała imienia w mandze aż do Buu sagi, Toriyama natomiast dał jej imię dla Toei do anime i potem zapamiętał jej imię kiedy robił ów Buu sagę
seiyū: Naoko Watanabe (dziecko)
Tao Pai Pai.
Tao Pai Pai (jap. 桃白白 dosł. Brzoskwinia-Biały-Biały) lub inaczej Kryminator – jedna z postaci w Dragon Ball. Tao Pai Pai jest młodszym bratem Tsurusennina (Genialnego Kruka). Pracował jako płatny morderca. Wynajęty przez Red Ribbon walczył z Son Goku i wygrał. Jednak po treningu na wieży Karin, Son Goku pokonał go, do pewnego czasu sądząc, że go zabił. Stawia się on na 23. Turnieju Sztuk Walki Tenkaichi Budokai jako w większości robot, pokonując Chiaotzu. Ostatecznie przegrał w ćwierćfinale z Tenshinhanem, mimo iż oszukał, bo użył broni.
Występuje także w fillerach DBZ, ale tam jego rola jest łagodniejsza, więc nie chce kłopotów związanych z bólem. Więc kiedy dowiedział się, że Gohan to syn Goku uciekł a kiedy zobaczył SSJ Goku dał mu „puzzle” i potem dał w nogę. Zginął najprawdopodobniej kiedy Buu zniszczył Ziemię, a skoro był zły nie wrócił do życia kiedy Muuri wskrzeszał zmarłych.
Tenshinhan.
 – kolejny Wojownik Z. Jest wysoki i dobrze zbudowany, ma łysą głowę. Jego charakterystyczną cechą jest trzecie oko. Posiada dużą moc mentalną. Jest wynalazcą technik Taiyo-Ken i Kiko-Ho (Działo Qi-Gong). Był uczniem Żurawiego Pustelnika, a później Żółwiego Pustelnika. Najbliższy przyjaciel Chiaotzu.
Seiyū: Hirotaka Suzuoki
Uranai Baba.
 – jest staruszką żyjącą w swoim pałacu. Zajmuje się wróżbiarstwem i przenoszeniem zmarłych do świata żywych za specjalnym pozwoleniem Yamy. Jest starszą siostrą Kame Sennina (genialnego żółwia). Nie ma pytania na które nie umiałaby odpowiedzieć. Za jej usługi wróżbiarskie trzeba zapłacić 10 mln zeni. Jeżeli nie ma się tej sumy pieniędzy można podjąć się walki z pięcioma coraz to lepszymi zawodnikami. Walki są pojedyncze, cztery z nich na ringu, a jedna z diabłem na moście pod którym znajduje się trucizna. Ma ona ciągłe kontakty z zaświatami oraz często je odwiedza, a swoje wróżby wykonuje za pomocą kryształowej kuli.
Seiyū: Junbei Takiguchi, Mayumi Tanaka
Uub.
 – reinkarnacja zabitego przez Gokū Kid Buu. Kiedy demon został oficjalnie zniszczony Son poprosił Enmę Daio władcę zaświatów, aby powrócił on któregoś dnia na Ziemię jako wcielenie dobra, ponieważ chciał ponownie się z nim zmierzyć. Enma wysłuchał jego życzenia i odtworzył go w ciele dziecka o imieniu Uub.
W serii GT scala się z Buu tworząc Super Uuba (Majuub w amerykańskim dubbingu, i lektorze AXN Spin GT)
seiyū: Megumi Urawa (Dziecko) Atsushi Kitaichi (Nastolatek/GT)
Yamcha.
 – jeszcze jeden Wojownik Z, przez pewien czas postać pierwszoplanowa Dragon Ball. Były chłopak Bulmy. Na początku serii jest pustynnym rozbójnikiem bojącym się bliskiego kontaktu z dziewczynami, sceptycznie nastawionym do Son Gokū. Zawsze i wszędzie towarzyszy mu Puaru – mały, gadający i latający, niebieski kotopodobny stwór.
Yamcha ma 183 cm wzrostu i waży 68 kg.Ma długie czarne włosy. Na jego pierwszym ubraniu widnieje kanji 樂 ("muzyka"). Po rozpoczęciu nauk u Żółwiego Pustelnika zmienia ubranie na strój żółwiej szkoły ze znakiem 亀 ("żółw"). Na samym początku Yamcha walczy mieczem, później wybiera techniki walki wręcz. Jego główną techniką jest "Rouga FūFū-Ken". Później poznaje specjalną technikę Mutena Roshi mianowicie "Kamehameha". Jego własną i najsilniejszą techniką jest Sokidan.
seiyū: Tôru Furuya
Żurawi Pustelnik.
 – postać z serii Dragon Ball. Brat Tao Pai Paia. Jest zawsze ubrany w mistrzowski strój swojej szkoły, a na głowie ma czapkę przyozdobioną głową żurawia. Kiedyś był mistrzem Tenshinhana, Chaoza i Tao Pai Paia. W młodości był przyjacielem Mutten Roshiego (Kame Senina), z którym trenował u Mutaito. Ich przyjaźń skończyła się, gdyż Kame Senin i Gyoza rywalizowali ze sobą o bycie najlepszym uczniem Mutaito. Obaj podkochiwali się też w pięknej Fan-Fan
Gdy po kilku latach nastały złe czasy i Piccolo Daimao zaczął terroryzować Ziemian. Wielu śmiałków próbowało się mu przeciwstawić – wszyscy polegli. W końcu Mutaito wyzwał go na pojedynek – wtedy Gyoza, śmiertelnie przestraszony pomysłem mistrza, odszedł z jego szkoły. Po wielu latach Mutten Roshi i Gyoza spotkali się na Tenkaichi Budokai 22 (22. Światowych Mistrzostwach sztuk walki). Jako mistrz wystawił do walki swoich dwóch uczniów: Chaoza i Tenshinhana.
Techniki walki i zdolności: Dodonpa – technika polegająca na wystrzeleniu z dwóch palców (środkowego i wskazującego) ręki (u Kryminatora prawej) potężnej wiązki energii Ki. Pierwszy raz używa jej strzelając w Bulmę uciekającą z kulami w Filmie 3 (Dragon Ball Movie 3 – Makafushigi daibôken).
Nameczanie.
Mega Piccolo.
 – potężny nameczański wojownik, ziemski Bóg i Piccolo Daimaō przed rozdzieleniem. Jako dziecko odesłany z rodzimej planety Namek z powodu gwałtownych globalnych zmian klimatycznych. Wylądował na Ziemi, w miejscu zwanym Krańcem Świata. Tam Piccolo spędził całe swoje dzieciństwo, czekając na przybycie „rodziców” (wśród Nameczan nie występuje podział płci, dlatego mają oni wyłącznie ojców). Po latach, nie doczekawszy się ich przybycia, Piccolo – już jako dorosły Nameczanin – opuścił statek służący mu za schronienie i wyruszył wśród Ziemian. Z czasem doszedł do wniosku, że Bóg Ziemi nie jest istotą wieczną, lecz śmiertelnikiem. Dotarł więc do Górnego Świata (zwyczajowej siedziby opiekunów Ziemi), z zamiarem zastąpienia ówczesnego Wszechmogącego (Boga). Ten jednak oświadczył Piccolo, że nie może on zostać nowym Bogiem Ziemi, póki nie pozbędzie się całego drzemiącego w nim zła. Piccolo rywalizował o boski tron z Garlikiem. Po wielu latach treningu wyrzucił z siebie całe zło, które ucieleśniło się jako Piccolo Daimaō, i stał się Nowym Wszechmogącym.
Seiyū: Takeshi Aono
Piccolo Daimaō.
 – wysoki, zielonoskóry kosmita z planety Namek. Był złą połową Mega Piccolo. Chciał zawładnąć Ziemią. Tuż przed śmiercią wypluł jajo, z którego wykluł się jego syn i reinkarnacja, Piccolo Daimaō Junior.
Seiyū: Takeshi Aono
Piccolo Daimaō Junior.
 – najsilniejszy nameczanski wojownik. Jest integralną częścią Boga Ziemi. Na początku ucieleśnienie zła, później oswajając się ze światem go otaczającym przechodzi na stronę dobra. Zbliża się do pierworodnego Gokū i godzi się z tym że nigdy nie pokona Saiyanina. Był trenerem Gohana oraz Gotena i Trunksa.
Seiyū: Toshio Furukawa
Cymbal.
Cymbal – Syn Piccolo Daimaou przypominający smoka (gdyż został stworzony do szukania smoczych kul), Cymbal natrafia na Yajirobe i Goku podczas szukania kul, zostaje zabity a później zjedzony przez Yajirobe. Najprawdopodobniej najsłabszy z diabelskiego rodu (nie licząc Piana)
Seiyū: Daisuke Gōri
Dende.
 – nowy ziemski Wszechmogący. Jako jeden z nielicznych nameczan przeżył atak Freezera na tę planetę, sprawił, że Shen Long spełnia dwa życzenia (poprzednio spełniał tylko jedno). Przyjaźni się z Kulilinem i Son Gohanem.
Seiyū: Tomiko Suzuki
Drum.
 – najsilniejszy syn Piccola (przed Piccolo juniorem), jest to gruby zmutowany nameczanin, którego odmłodzony Piccolo Daimaou zrodził do walki z Tenshinhanem. Drum porusza się bardzo szybko, stąd prawie go nie widać, mimo tego Goku z łatwością go pokonał, kopiąc go w głowę. Zwłoki Druma są potem zniszczone przez jego stwórcę
Seiyū: Daisuke Gōri
Nail.
 – najsilniejszy syn i obrońca Najstarszego Nameczanina, jego siła mierzona w jednostkach wynosiła 40 000. U kresu życia dał się wchłonąć Piccolo.
Seiyū: Katsuji Mori
Kami-Sama.
 – Nameczanin, dobra połowa Mega Piccolo. Jest twórcą Smoczych Kul i Shen Longa. Seiyū: Takeshi Aono
Kattatsu.
Kattatsu (pol. Slimek) – Ojciec Boga Ziemi i Piccolo Daimaou przed rozdzieleniem, wysyła syna kiedy planecie Namek groziła zagłada, miał przylecieć po niego, ale najprawdopodobniej zginął
Saichōrō.
 – jeden z najstarszych przedstawicieli rasy Nameczan. Jedyny, który przeżył gwałtowną zmianę klimatu na swojej planecie. Opiekuje się on wszystkimi nameczanami. Był twórcą oryginalnych Smoczych Kul. Przed śmiercią wyznaczył Muuriego na swojego następcę.
Seiyū: Masaharu Satou
Muuri.
 – pierwsze dziecko Najstarszego. Przez długi czas jeden z nameczańskich chōrō (chōrō=starszy), po Sadze Freezera nowy przywódca Nameczan.
Seiyū: Kinpei Azusa
Slug.
 – jeden z nielicznych nameczańskich wojowników, którzy przetrwali zmianę klimatyczną (Slug Przeniósł się wtedy na inną planetę). Pragnął zebrać ziemskie Smocze Kule, by odzyskać młodość, a wraz z nią również siłę. Pojawia się w 4 filmie kinowym DBZ.
Seiyū: Yûsaku Yara
Kaio.
Dai Kaio.
Najwyższy z Kaio pojawiający się tylko w anime (mimo iż Toriyama go designował), zwraca się do uczniów swoich „potomnych” z przyrostkiem „chan” (np. mówi o Goku, Goku-chan), zwycięzca turnieju miał pobierać u niego nauki, ale kiedy Goku wygrał, sam Dai Kaio ze strachu przed podopiecznym okłamał go że „oszukiwali”
Północny Wielki Kaio.
Kaio północnej galaktyki zamieszkujący małą planetę o 10-krotnym ciążeniu niż Ziemia, Goku u niego trenuje po zostaniu zabitym przez Piccolo w walce z Raditzem, Kaio lubi grę słów i nie trenuje nikogo co nie zna się na żartach, twórca Kaiokena i Genki Damy której sam nie używa. Kaio ginie kiedy Goku sprowadza Cella na jego planetę, w fillerze poza Bubblesem (jego uczniowie muszą go złapać) ma także Gregori’ego (jego uczniowie muszą go walnąć młotkiem), w serii Super czuje strach przed Beerusem.
Kaio często pojawia się w grach wideo jako niegrywalna postać w formie mentora, w Kyuoshuu Saiyajin, Legendzie o Super Saiyanie i Super legendzie Goku, jest za to przeciwnikiem Goku, Kaio po raz pierwszy pojawia się jako grywalna postać w grze na Nintendo DS – Dragon Ball Kai: Ultimate Butoden
seiyū: Jōji Yanami (Do odcinka 11 Dragon Ball Super) Naoki Tatsuta (Od 12 odcinka DBS)
Changeling.
Freezer.
 – Główny antagonista Dragon Ball, imperator galaktyczny, syn Cold Daio i młodszy brat Coolera. Jeden z największych przeciwników Son Gokū. Posiada zdolność transformacji.
Oddział Ginyū.
 – zespół pojawia się w serii Dragon Ball Z na planecie Namek. Zostali wezwani przez Freezera w celu przywiezienia Scouterów (dzięki którym można było namierzyć Vegetę) i zlikwidować go oraz Ziemian przebywających na Namek. Zespół był najsilniejszą ekipą wojowników Freezera. Cechami charakterystycznymi teamu były dziwne tańce, zakłady (np. o tabliczkę czekolady) i specyficzne poczucie humoru. Wszyscy członkowie zespołu (oprócz Ginyū) zostają zabici po długiej walce stoczonej na Namek przez Vegetę. Ginyū jako jedyny z drużyny przeżywa, lecz żyje w ciele żaby.
W skład zespołu wchodzą:
Kapitan Ginyū.
 – jest on przywódcą Oddziału Ginyū, elitarnej jednostki żołnierzy pracujących dla Freezera. Ma fioletową skórę i rogi. Jego najwyższy poziom mocy wynosi 120 000. Najpotężniejszy wojownik z całego zespołu a jego głównym atutem jest siła zła – technika „Body Change” – możliwość zamiany się ciałami z dowolnym osobnikiem.
Butter.
 – bardzo silny i najwyższy członek zespołu Ginyū, jego specjalizacją jest – siła piekielna – super szybkość. Uwielbia czekoladę.
Jeice.
 – czerwonoskóry przystojniak. Razem z Buuterem potrafią przemienić się w „Purple Comet Crash” – bardzo potężną kulę KI. Jego mocą jest Siła czysta, dzięki której może wykonać swój najsilniejszy ataki – czerwona kula Ki – „Crusher Ball”.
Guldo.
 – czworooki, zielonoskóry, najsłabszy członek Oddziału Ginyū. Jego jedyną zaletą jest siła zwierzęca – możliwość zatrzymywania czasu.
Recoom.
 – najsilniejszy (nie licząc szefa) członek Oddziału Ginyū. Tak jak Butter bardzo lubi czekoladę. Jego super mocą jest siła absolutna – ogromną siła fizyczna i wytrzymałością na ciosy.
Cold Daio.
 – ojciec Coolera i Freezera. Usłyszawszy o klęsce młodszego syna szuka go w miejscu gdzie znajdowała się Namek. Odkrywając że Freezer żyje „naprawia” go i rusza wraz z nim na Ziemię aby zemmścić się na Super Saiyaninie.
Cooler.
 – pierworodny syn Cold Daio i starszy brat Freezera. Występuje w DBZ filmach 5 i 6. Na Ziemię przybywa po śmierci brata i ojca, szukając zemsty. Potrafi transformować się na piąty poziom (Gdzie jest łudząco podobny do Shreddera z żółwi ninja). Jest niezwykle pewnym siebie wojownikiem, dla którego nie liczą się uczucia. Wielokrotnie w czasie trwania filmu piątego mówi, że nie obchodzi go to, że jego brat nie żyje, tylko to że honor rodziny został splamiony. Nie wahałby się nawet poświęcić wszystkich swych bliskich, aby tylko zdobyć władzę nad wszechświatem. Zostaje pokonany przez Gokū i wysłany w kosmos, fragmenty jego ciała (popiersie) trafiają do maszyny zwanej Big Gete Star. Tworzy ona nieskończoność kopii ciała Coolera (tyle, że w metalowej zbroi), oryginalny Cooler natomiast jest głową na drutach. W wersji oryginalnej głosu użyczył mu Ryūsei Nakao, aktor dubbingowy Freezera.
Wbrew pozorom jego imię nie chodzi od słowa „cooler”, ale od „let’s chow down” (meshi demo kūra) https://www.kanzenshuu.com/movie/dbz-05/, fani myślą też, że jest słabszy od jego młodszego brata, bo przegrał z łatwością z SSJ Goku, jednakże, Goku w filmie 5 jest znacznie silniejszy od Goku z Namek, co potwierdzają słowa Żółwiego pustelnika, że Goku wrócił silniejszy z Namek (na początku filmu), jak i zenkai Goku na końcu filmu po zjedzeniu Senzu.
Techniki Walki
Oddział Coolera.
 – tworzy go trzech przedstawicieli obcych ras o niezgorszych poziomach mocy. Każdy z nich ma standardową zbroję, z tym wyjątkiem, że ich napierśniki mają tylko jeden naramiennik. Na każdym napierśniku znajduje się symbol Coolera, podobny do symbolu "Odzdziału Ginyū". W skład Oddziału Coolera wchodzą:
Dorey.
 – muskularny osiłek, wyglądem przypominający długowłosą wersję Hulka. Nigdy nie zdejmuje swego hełmu. Jego imię jest nawiązaniem do rodzaju przypraw do sałatek.
Naise.
 – gadopodobna kreatura, zdolna emitować ze swego ciała fale elektryczne oraz chować głowę w głąb ciała, podobnie do żółwia. Jego imię jest nawiązaniem do nazwy majonezu.
Thouser.
 – błękitnoskóry przystojniak z blond włosami, lider teamu Coolera. Walczy swym mieczem utworzonym z wiązki energii Ki. Został zabity przez Makankosappo Piccolo, nazwany od sosu tysiąca wysp. Pochodzi z tego samego układu słonecznego co Jheese
Androidy.
Android #08.
Android #08 – cyborg stworzony dla armii Red Ribbon. Pomaga Son Gokū pokonać armię Red Ribbon.
Android #16.
 – postać z Dragon Balla, mangi i anime Akiry Tiroyamy, jeden z androidów stworzonych przez Dr. Gero. Ma podłużną twarz i jaskrawo czerwone włosy. Nosi czarny strój i zieloną, grubą kamizelkę ochronną. Zaprzyjaźnia się z Son Gohanem, po czym pomaga w pokonaniu Cella.
Android #17.
Android 17 (C17) – fikcyjna postać występująca w anime Dragon Ball. Został stworzony przez Dr. Gero w celu zabicia Son Gokū. Jest tylko częściowo mechaniczny, gdyż został skonstruowany na bazie ludzkich komórek. Przez swoje nieposłuszeństwo został zdezaktywowany razem z C18. Po przebudzeniu zabił swego twórcę i zniszczył urządzenie, którym można było go zdezaktywować. Został zaabsorbowany przez Cell. W przyszłości został zabity przez Future Trunks. W Piekle Dr.Gero i Dr.Myu stworzyli drugiego C17, który po połączeniu z ziemskim C17 stał się Super C 17.
Według wywiadu z Toriyamą, ma imię Lapis od znanego niebieskiego kamienia – Lapis lazuli
Ponadto po walce z Cellem Lapis staje się leśniczym, broniąc zwierzęta przed kłusownikami
Android #18.
Android #18 (Jinzō'ningen #18 znany też jako Cyborg #18, lub 18, C-18) – fikcyjna postać występująca w mandze Dragon Ball. W amerykańskiej wersji jej głos użycza Beyonce Knowles.
C-18 przed zamianą w cyborga była normalną dziewczyną. Dr Gero zmienił ją w cyborga 18, a jej brata bliźniaka w C-17. W trakcie "Cell saga" zostaje wchłonięta przez Cella, który osiąga swoje ostatnie stadium. W trakcie "Cell game" po jednym z ciosów Gohana SSJ 2 zostaje wypluta przez Komórczaka. Od tej pory opiekuje się nią Krillan. Po pewnym czasie 18 wychodzi za Krillana i rodzi mu córeczkę Marron. C18 ma blond włosy. Początkowo były proste i sięgały do ramion, następnie zmienia fryzurę na bardzo krótką.
Android #19.
 – postać z Dragon Balla, mangi i anime Akiry Tiroyamy, jeden z androidów stworzonych przez Dr. Gero. Ma czapkę w kształcie stożka i jest gruby. Jego skóra była koloru biało fioletowgo. Na rękach ma otwory do pochłaniania Ki. Został pokonany przez Vegetę, który strzelił w niego Big Bang Attack (w formie Super Saiyanina).
Android #20.
Android #20 (doktor Gero, doktor Żiro, doktor Żygago) – naukowiec pracujący dla armii Red Ribbon. Po zniszczeniu armii przez Son Gokū, zaczął konstruować cyborgi od c1 do c20 i cell’a.
Cell.
Cell (Seru, Jinzou Ningen #21; pol. "Komórczak") – fikcyjny czarny charakter z mangi Dragon Ball oraz anime Dragon Ball Z i Dragon Ball GT. Jest dziełem doktora Gero (pol. doktora Żiro) i mieszanką materiału genetycznej najpotężniejszych wojowników w "Dragon Ball" między innymi: Son Goku, Vegeta, Freezer i Piccolo Daimao.
Cell posiada zdolność wchłaniania energii innych istot za pomocą żądła umieszczonego na końcu ogona. Proces ten powiększa możliwości Cella i zwiększa jego siłę. Dokładna ilość dostarczanej energii zależy od poziomu mocy ofiary. Aby osiągnąć ostatnie stadium rozwoju musi wchłonąć androidy C17 i C18. Za każdym razem, kiedy wchłonie któregoś z cyborgów zmienia wygląd i staje się potężniejszy.
Majin.
Dabra.
Dabra (pl. Dabla pl. w mandze Kadabra). Książę piekieł. Przybywa na ziemie wraz z Babidim by uwolnić Buu. Jest demonem, ma czerwoną skórę, małe rogi i niebieski strój. Został zabity przez Buu. W fillerze pokazuje swoją lepszą stronę.
Jego imię jest anagramem słowa abrakadabra http://www.daizex.com/general/ask
Babidi.
Babidi jest czarnoksiężnikiem rasy Ma-jin pojawiającym się w Buu sadze. Jest synem innego czarnoksiężnika - Bibidiego i pragnie zemsty za jego śmierć z rąk East Kaioshina. W tym celu pragnie uwolnić demona stworzonego przez ojca- Buu. Jest on zamknięty w kuli gdzieś na ziemi. Przybywa na nią wraz z podwładnymi w celu zdobycia energii życiowej dla demona i uwolnienia go. Tak też się stało, lecz Buu wymknął się spod kontroli i urwał mu głowę. Po tym wydarzeniu znienawidził demona i w piekle podczas oglądania walki Son Goku – Buu kibicował Goku w przeciwieństwie do Cella i Freezera.
Buu.
 – fikcyjna postać animowanej serii Dragon Ball Z.
Buu to najpotężniejszy czarny charakter w całej serii Dragon Ball Z. W swojej początkowej fazie z wyglądu był bardzo sympatyczną istotą, która nade wszystko przepadała za słodyczami. Liczył sobie około 5 milionów lat. Został powołany do życia przez Bibidiego jako tajemna, mordercza broń, za pomocą której chciał on podbić wszystkie 4 Megalaktyki. Do walki z Buu stanęło wówczas pięciu Kaioshinów próbując go powstrzymać. Trzech z nich zginęło w walce, a czwarty został pochłonięty. Piąty zdołał zabić Bibidiego, ale przed swoją śmiercią zamknął demona w specjalnej kuli, którą tylko on mógł otworzyć i wystrzelił na Ziemię.
Po 300 latach więzienia został Buu odnaleziony i uwolniony przez Babidiego i dostał zadanie zniszczenia Ziemi. W trakcie walki, jaką stoczył z wojownikami Z, przeszedł kilka transformacji. Ostatecznie przetrwał w dwóch, diametralnie różniących się od siebie postaciach, a mianowicie jako "Fat Buu" i "Super Buu" (a następnie Kid Buu). Pierwotną postać „Fat” Buu odziedziczył po zaabsorbowanym Dai Kaioshin. Po Buu Saga ta forma przyłączyła się do obrońców Ziemi, zamieszkując z Mr Satanem i stając się jego przyjacielem.
Super Buu powstał, gdy Mr Satan próbował uczynić Fat Buu dobrym, co w konsekwencji sprowokowało go do „wyplucia” kolejnej, tym razem szczupłej wersji Buu. Ta forma zjednoczyła całe zło w jednej osobie, co doprowadziło do powstania wspomnianego Kid Buu. W tym stadium był on najpotężniejszy ze wszystkich swoich form, pochłaniając dodatkowo Gotenksa, Piccolo i Son Gohana. Był tak silny, że nawet Son Goku, jako SSJ3, nie był w stanie go pokonać. Po zniszczeniu Ziemi został ostatecznie z pomocą Fat Buu i Vegety zabity przez Son Goku na planecie Kaioshinów. Po latach reinkarnował się jako Uub, którego trenerem paradoksalnie został Son Goku.
Buu jest demonem. Powstał przy pomocy magii, dzięki czarnoksiężnikowi Bibidiemu.
Buu używa takich technik jak Eye Laser, Galactic Donut, JinruizetsumetsukogeChi, Kamehameha, Makankosappo, Renzoku Energy Dan, SchogeChiha, Super Ghost Kamikaze Attack, UdebunrikogeChi
Buu walczył kolejno z Daburą, Son Gohanem i East Kaioshinem, Vegetą, Babidim (oderwał mu głowę i się na tym skończyło), Son Goku, Fat Buu, Gotenksem, Son Gohanem, Vegetto. Został zabity przez Son Goku dzięki energii zebranej z całej planety i pobliskich w Genki Damie.
Zarbon.
Zarbon – fikcyjna postać anime Dragon Ball, był on wiernym sługą Freezera. Zawsze lojalny wobec swojego pana, gotów oddać za niego życie. Unikalną mocą Zarbon’a była możliwość transformacji w potwora. Aczkolwiek on jako młody, przystojny chłopiec rzadko używał tej formy, cenił on bowiem swój wygląd i uważał, że jego kolejna forma uwłacza jego godności. Został zabity przez Vegetę na Namek.
Dodoria.
Dorian (Dodoria) – fikcyjna postać anime Dragon Ball. Jest on obok Zarbona przybocznym sługą Freezera. Ma skórę koloru różowego oraz ciało pokryte kolcami. Jego charakterystyczną cechą charakteru jest to, że jest on niezwykle zarozumiały. Posiada on dość wysoką siłę ciosu. Dodoria został zabity na Namek przez Vegete, lecz nim zginął ujawnił mu cała prawdę o zniszczeniu planety saiyan.
Sui.
Sui – rybi humanoid pojawiający się we sadze Freezera wraz z Bananem. Pojawiają się wysłani przez Zarbona żeby sprawdzić tajemniczy sygnał (którym są Gohan i Kurilin), myśląc że mają do czynienia z turystami, Sui niszczy ich statek. Sui został zabity przez Gohana. Sui został nazwany w grze na Gameboya od słowa „suika” (Arbuz)
Banan.
Banan – Rogaty wąsacz na usługi Freezera, podobnie jak Sui został wysłany przez Zarbona żeby sprawdził tajemnicze moce. Zostaje zabity przez Kulilina, nazwany od banana wg gry na Super Nintendo i grze na Gameboya
Podobny przedstawiciel występuje także w specjale „Ojcu Goku”, ale z błękitnymi włosami i wąsami
Baby.
Baby – ostatni z Tsufuru-jin (Tsufulów), odtworzony z kodu DNA króla tej rasy. Wystąpił w Dragon Ball GT. Miał zakodowane, żeby zniszczyć wszystkich Saiyan. Baby jest pasożytem, który zaraża ludzi, wchodząc w ich organizmy. Najpierw przejął Trunksa, potem Gotena i Gohana. Następnie uzyskał kontrolę nad Vegetą, przeistaczając się w Baby Vegetę.
Baby Vegeta był jedną z silniejszych postaci Dragon Ball GT (jeśli nie najsilniejszą zaraz po Goku). Miał kilka różnych form. Zmiany zaczęły się od pojawienia się na policzku Vegety "twarzy Babyego". Potem włosy zmieniły kolor na białe i pojawiły się trzy linie na jego twarzy. Następnie linie te zmieniły kształt, mięśnie Vegety urosły oraz postać otrzymała 2 naramienniki. Następną zmianą była zmiana kształtu włosów oraz otrzymanie pełnego kostiumu. To najpotężniejsza forma Babyego – Golden Oozaru Baby Vegeta. Jako "Złota Małpa" Baby był jeszcze silniejszy.
Golden Ōzaru Baby Vegeta po odcięciu ogona musiał wyjść z ciała Vegety. Ciało Babyego urosło i nie mógł dłużej siedzieć w małym ciele Vegety. Został trafiony Kamehame-Ha Goku, po czym zginął wystrzelony w słońce.
Pilaf.
Jest to Demon o niebieskiej skórze, charakteryzuje się tym, że ma duże i wyłupiaste oczy, a jego twarz jest pozbawiona nosa. Zawsze ubierał się jak cyrkowy klaun, z ozdobną kryzą pod szyją, a na głowie czarną czapką z pomponem. Podczas serii DB poszukiwał smoczych kul, jego życzenie nie było zbyt oryginalne, bo po prostu chciał zawładnąć nad światem, lecz niestety zawsze na drodze do szczęścia stawał mu mały Son Gokū. Co prawda raz udało mu się przywołać Shen Longa, lecz szybszy był w wypowiedzeniu życzenia był Oolong. Następnym razem przywołał Czerwonego Shen Longa i przypadkiem wypowiedział życzenie, które zamieniło Son Gokū z powrotem w dziecko.
Zald.
Podwładny Garlica juniora z anime, mały i czerwony, zabity przez Masenko Gohana. W wersji funimation ma siostrę https://www.youtube.com/watch?v=K1ZorueDb4M, jego imię jest od soli (gdyż nawet w wersji funimation zwie się „Salt”)
Tard.
Podwładny Garlica juniora z anime, mający długie włosy i rogi, zabity przez Masenko Gohana. Jego imię jest od musztardy (gdyż nawet w wersji funimation zwie się „Mustard”)
Seiyu – Masaharu Satō
Vinegar.
Wysoki z czapką z rogami podwładny Garlic juniora z anime, jako jedyny (poza Gashew) zmienia się w formę super, ma imię po Otcie, zabity przez Gohana
seiyū: Daisuke Gōri
Gashew.
Lider ludzi Garlic juniora z anime, przystojny błękitny diabeł z włosami ala Vegeta
Imię ma po cukrze, choć w USA zwie się „Spice” (Przyprawa)
Zabity przez Gohana
seiyū: Hikaru Midorikawa
Bojack.
Kosmiczny pirat który był uwięziony na planecie 4 Kaio. Kiedy Cell zniszczył planetę północnego Kaio, Bojack, Bido, Zangya, Bujin i Gokua uciekli. Bojack pojawia się po raz pierwszy po tym jak Trunks brutalnie zabił Gokuę, po czym mówił Gohanowi że Ziemia to niezła planeta. Bojack ma transformację gdzie zmienia kolor na zielony i jego włosy są czerwone, zostaje zabity przez Gohana na SSJ2.
Występuje także w filmie 12 gdzie służy Freezie, choć nie pojawia się po tym jak Gohan wali Freezę w brzuch i zmienia go w pył
Nazwany od „Bojakkubujin” – Zuchwałość
seiyū: Tesshō Genda
Bido.
Podwładny Bojacka z pomarańczową hiszpańską bródką. Bido na wielkim turnieju sztuk walk pokonał Douskoi i skierował się po Gohana. Po transformacji Gohana w SSJ2, Bido zostaje zabity kiedy Gohan przebija go pięścią i rozrywa jego ciało na pół.
Najlepszą techniką Bida jest Brave Gatling, polegający na wyrzuceniu pocisków KI z wszystkich palców
seiyū: Hisao Egawa
Zangya.
Jedyna kobieta w drużynie Bojacka, ma długie pomarańczowe włosy. Zangya na wielkim turnieju sztuk walk pokonała z łatwością Kulilina, i potem walczyła z Gohanem, została zabita przez Bojacka kiedy on użył jej jako tarczy żeby zabić Gohana SSJ2
seiyū: Tomoko Maruo
Bujin.
Podwładny Bojacka, posługuje się telekinezą, Bujin na wielkim turnieju sztuk walk walczy z Gohanem i potem z Yamchą i Tenshinhanem. Po transformacji Gohana w SSJ2, Bujin zostaje zabity kiedy Gohan kopie jego ciało i rozrywa jego na pół.
seiyū: Naoki Tatsuta
Gokua.
Podwładny Bojacka, włada mieczem. Gokua walczy z Trunksem z przyszłości, mimo transformacji zostaje pokonany przez Trunksa kiedy wchodzi w tryb Super Saiyana. Nazwany od „Gokuaku” – „ogrom”
Annin.
Fillerowa postać pilnująca paleniska, Goku i Chi-Chi przybywają do niej żeby ugasić ogień w której został uwięziony Byczy lucyfer
Najprawdopodobniej matka Chi-Chi, gdyż w wędrówce na zachód jest żoną byczego lucyfera.

</doc>
<doc id="667392" url="https://pl.wikipedia.org/wiki?curid=667392" title="Dębica S.A.">
Dębica S.A.



</doc>
<doc id="667395" url="https://pl.wikipedia.org/wiki?curid=667395" title="Talerze perkusyjne">
Talerze perkusyjne

Talerze perkusyjne lub talerze (żele, czynele; wł. "piatti", lub "cinelli", skrót: "ptti".), pot. w żargonie muzyków rozrywkowych blachy – instrumenty z grupy idiofonów o nieokreślonej wysokości dźwięku, wykorzystywane w różnych rodzajach orkiestr i zestawie perkusyjnym. 
Są to zwykle cienkie, okrągłe dyski, z uwypukleniem biegnącym koncentrycznie (wyjątek: talerz china). Wykonane są głównie ze stopów brązu, mosiądzu czy nowego srebra. Występują w różnej średnicy i grubości. Gra polega na uderzaniu pojedynczego talerza pałkami perkusyjnymi lub też zderzaniu o siebie dwóch talerzy (np. hi-hat w zestawie perkusyjnym). Umieszczane są na statywach bądź trzymane są w rękach.
Talerze perkusyjne pochodzą od tradycyjnych instrumentów używanych w Indiach i Bangladeszu (znanych tam jako karatale). W Europie znane są od średniowiecza.
Budowa talerza.
W talerzu perkusyjnym wyróżnia się poszczególne elementy: główkę (dzwonek, kopułkę), łuk oraz krawędź. Jego charakterystyka polega na poszczególnych parametrach:
Panuje zasada, że im wyższy parametr talerza, tym wyższa wartość cechy, na którą wpływa.
Podział talerzy.
Talerze perkusyjne dzieli się na kilka kategorii.
Podział ze względu na grubość.
Grubość talerza ma kluczowy wpływ na brzmienie. Talerze grube trudniej wzbudzić, ale też dłużej wybrzmiewają. Wyróżniamy następujące grubości (od najcieńszej).
Podział ze względu na budulec.
Dużą rolę w brzmieniu talerza odgrywa materiał, z którego jest on wykonany. Talerze najgorsze jakościowo produkuje się z mosiądzu. Jest to materiał, który jest wykorzystywany jedynie w niskobudżetowych seriach talerzy. Z brązu B8 produkuje się z reguły talerze średniej klasy cenowej i jakościowej. Talerze zawodowe produkuje się najczęściej z brązu B20, niektóre serie również z B8 po szczególnej obróbce, np. Paiste 2002. Ponadto używa się do produkcji talerzy jeszcze pośrednich gatunków brązu: B10, B12 i B18. Poszczególni producenci utrzymują w tajemnicy dokładną recepturę stopu, a właściwie składniki dodawane do podstawowej receptury, co skutkuje tym, że talerze wykonane podobną metodą ze stopu o podobnej nazwie, ale od różnych producentów, brzmią całkowicie inaczej.
Podział ze względu na wykonanie.
Talerze są produkowane na 2 sposoby: ręcznie i maszynowo. Talerze ręcznie robione mają swój niepowtarzalny charakter, nie ma w tym wypadku dwóch talerzy brzmiących identycznie. Talerze takie są produkowane głównie przez firmy mające siedzibę w Turcji, na przykład: Istanbul Agop, Istanbul Mehmet, Amedia. Firmy takie jak Meinl, Zildjian i Sabian w procesie produkcji niektórych swoich talerzy wykorzystują także obróbkę ręczną, lecz większość pracy jest tu wykonywana maszynowo.
Talerze wykonywane maszynowo to zdecydowana większość produkowanych dziś talerzy. Maszynowo są wyrabiane zarówno serie niskobudżetowe, jak i profesjonalne. Poszczególne egzemplarze nie różnią się brzmieniem w ramach tej samej serii i tego samego rozmiaru. Talerze takie są wyrabiane głównie w Ameryce i Europie, między innymi przez Zildjian, Meinl, Sabian, Paiste, Orion Cymbals.
Każda metoda wykonywania talerzy ma swoich entuzjastów, każda też ma swoje plus i minusy. Po stronie talerzy wykonywanych ręcznie plusem może być dobre brzmienie w mniejszej cenie, świadomość "indywidualności" posiadanego talerza oraz nieskończona ilość brzmień dostępnych do wyboru w ramach jednej serii talerzy. Na korzyść talerzy wykonywanych maszynowo przemawia pewność brzmienia (każdy model brzmi tak samo jak reszta z serii, co jest wynikiem identycznej produkcji i dokładnie odmierzanej, stałej proporcji składników stopu) oraz z reguły dokładniejsze wykonanie - na przykład wycięcie krawędzi.
Technika gry.
Oprócz najbardziej znanej techniki gry (uderzenie), talerze często wykorzystuje się by uzyskać niekonwencjonalny środek wyrazu. Gra smyczkiem pocierającym krawędź instrumentu dla uzyskania długo wybrzmiewających rewerbacji lub nawet melodii alikwotowych.
Gra czubkiem drewnianej (lub gumowej) pałki trzymanej pionowo względem powierzchni z wykorzystaniem tarcia pozwala uzyskać dźwięk o wysokiej częstotliwości, zawierający wysokie (pojedyncze lub złożone) tony harmoniczne.

</doc>
<doc id="667398" url="https://pl.wikipedia.org/wiki?curid=667398" title="Zwrotnica antenowa">
Zwrotnica antenowa

Zwrotnica antenowa – urządzenie doprowadzające sygnały pochodzące z kilku anten do jednego przewodu antenowego. 
Zwrotnice antenowe zbudowane są z elementów pojemnościowych i indukcyjnych łączonych szeregowo, równolegle lub w układach mieszanych. Ich zadaniem jest przepuszczanie lub wytłumianie sygnału o odpowiedniej częstotliwości. W technice antenowej stosowane są następujące zwrotnice: dolnoprzepustowe, górnoprzepustowe, środkowoprzepustowe i mieszane.
Zwrotnice wyposażone są w systemy tłumiące sygnały niepożądane, a poszczególne wejścia przeznaczone są do odbioru sygnałów w ograniczonym zakresie częstotliwości. Mogą pracować bez zasilania zewnętrznego. Najczęściej posiadają 2–5 wejść i jedno wyjście (75 Ω).
Przykładowe częstotliwości wejść zwrotnicy czterowejściowej:

</doc>
<doc id="667399" url="https://pl.wikipedia.org/wiki?curid=667399" title="Medal Hajderabadu">
Medal Hajderabadu

Medal Meeane’u lub Medal Hajderabadu oraz Medal Meeane’u i Hajderabadu, zbiorczo zwane z ang. Medal Scinde – jeden z brytyjskich medali kampanii ustanowiony w roku 1843 i nadawany członkom Sił Zbrojnych Honorowej Kompanii Wschodnioindyjskiej oraz żołnierzom 22 regimentu piechoty pod dowództwem Sir Charlesa Napiera, biorących udział w zdobyciu prowincji Scinde.
Historia.
Pierwsza wojna afgańska zbliżała się do końca pod administracją Lorda Admiralicji Ellenborough i Sir Charlesa Napiera.
Marsz Napiera do Ameers koło Meeane’u i Hajdarabadu miał wielkie znaczenie i władze szybko zareagowały na ten wyczyn, wybijając z tej okazji trzy medale pamiątkowe: za sukces pod Miani i Hajdarabadem oraz trzeci zawierający nazwy obydwu miast, pod którymi odbyły się dwie główne bitwy, powodujące rozgromienie sił Emira Sindh.
Opis medalu.
Awers: popiersie królowej Wiktorii z inskrypcją "VICTORIA REGINA"
Trzy różne wersje rewersu: wieniec laurowy zwieńczony koroną, w środku nazwa miasta i data:

</doc>
<doc id="667400" url="https://pl.wikipedia.org/wiki?curid=667400" title="Oddziaływania antagonistyczne">
Oddziaływania antagonistyczne

Oddziaływania antagonistyczne – rodzaj zależności międzygatunkowych między populacjami biocenozy (ożywionej części ekosystemu), uznawany za niekorzystny dla jednej lub obu populacji zajmujących to samo środowisko.
Wśród zależności antagonistycznych są wyróżniane:
Bardzo silne oddziaływania antagonistyczne mają charakter eksploatacji populacji. Do tej grupy oddziaływań międzygatunkowych zalicza się eksploatację przyrody przez człowieka.

</doc>
<doc id="667402" url="https://pl.wikipedia.org/wiki?curid=667402" title="Duopol">
Duopol

Duopol – sytuacja na rynku, w której konkurują między sobą dwaj przedsiębiorcy i ta forma konkurencji oligopolistycznej jest wykorzystywana do analizy. Najczęściej omawiane modele duopolu to:
Cechy charakterystyczne duopolu.
Duopol to sytuacja, w której rynek danego produktu opanowany jest przez dwóch niezależnych producentów, najczęściej w zbliżonych proporcjach. Wejście na rynek kolejnego podmiotu jest utrudnione ze względu na kapitałochłonność i sprzeciw firm tworzących duopol. Duopole prowadzą sprzedaż na rzecz konsumentów na rynku konkurencyjnym, na którym wybór indywidualnego konsumenta nie może mieć wpływu na przedsiębiorstwo. Cechą charakterystyczną zarówno duopolu jest to, że decyzje podejmowane przez sprzedawców są od siebie zależne. Jeżeli jakieś przedsiębiorstwo dokona zmiany w systemie cen lub promocji, drugie również musi się do niego dostosować, aby pozostać w konkurencji. Tak długo, jak produkty są zróżnicowane, firmy mają pewną monopolistyczną władzę, ponieważ każdy produkt będzie miał kilku lojalnych klientów.
Duopol Cournota.
Jest sytuacja, gdy dwóch oligopolistów działających na rynku ustala ilości wytwarzanego produktu w celu maksymalizacji swoich zysków. Produkują oni takie same dobra, co do których nabywcy nie posiadają preferencji. Obie firmy przed podjęciem decyzji próbują przewidzieć ile produktu dostarczy konkurent. Obaj producenci zachowują się jak naśladowcy, przyjmując wielkość produkcji drugiej firmy za daną i stałą.
Głównymi zaletami tego modelu są niższa cena na rynku oraz produkcja większa niż w monopolu. Jednak niewielka liczba konkurentów prowadzi do współzależności w podejmowaniu decyzji. Postępowanie każdej firmy jest więc zależne od zachowania innych przedsiębiorców. Kolejną wadą tego modelu jest fakt, że aspekty takie jak koszty zdobywania informacji, czas oraz niepewność są pomijane.
Duopol Stackelberga.
Jest to szczególny przypadek oligopolu uwzględniający istnienie dwóch firm konkurujących na danym rynku, z których jedna przyjmuje rolę przywódcy ilościowego, a druga jego naśladowcy. Obie firmy podejmując decyzje mają świadomość współzależności. Firmy konkurują poprzez jakość, zabiegi marketingowe i rozwój produktu. W tym modelu cena jest niższa niż w przypadku monopolu, ale jednocześnie wyższa niż w przypadku modelu Cournota. Zysk przedsiębiorstwa „przywódcy” jest wyższy niż w przypadku modelu Cournota, zaś zysk przedsiębiorstwa „naśladowcy” – niższy.
Duopol Bertranda.
Zgodnie z założeniami tego modelu każde z przedsiębiorstw wybiera poziom swojej ceny, dążąc do maksymalizacji zysku i przyjmuje ceny ustalone przez konkurentów za dane. Dobra produkowane przez wszystkie firmy są identyczne. Firmy, zamiast o wielkości produkcji, decydują o poziomie cen swoich produktów.
Główną wadą tego modelu jest to, że konsumenci nie są doskonale poinformowani o cenach w poszczególnych sklepach. Popyt na dobra zależy nie tylko od ceny, ale także od innych czynników niż cena (np. dystans do sklepu czy jakość obsługi).
Przykłady w biznesie.
Przykładem duopolu jest na rynek samolotów cywilnych – amerykański Boeing konkurujący z europejskim Airbusem. Airbus odpowiada na każdy samolot Boeinga, np. A380 jest odpowiedzią na B747 „Jumbo Jet”.

</doc>
<doc id="667404" url="https://pl.wikipedia.org/wiki?curid=667404" title="Houngan">
Houngan

Houngan to wielki kapłan w religii voodoo na Haiti (jego żeńskim odpowiednikiem jest mambo). Hounganie są kapłanami najwyższej rangi, prowadzą rytuały wywoływania duchów (loa) lub duchów własnych zmarłych przodków. Ich obowiązkiem jest podtrzymywanie stałej więzi między zmarłymi i żyjącymi wyznawcami voodoo. Czuwają nad zachowaniem tradycji i czystości kultu.

</doc>
<doc id="667405" url="https://pl.wikipedia.org/wiki?curid=667405" title="Późny okres dzieciństwa">
Późny okres dzieciństwa

Późny okres dzieciństwa (okres szkolny) – (dziewczęta 7-10, chłopcy 7-12 lat), w okresie wczesnoszkolnym, w miejsce zabawy wchodzi stopniowo nauka. Następuje szybki rozwój mowy, pamięci, która staje się trwała. Kształtuje się umiejętność myślenia logiczno - abstrakcyjnego i rozwija się wiedza o świecie. W tym okresie dziecko staje się częścią grupy formalnej, jaką jest szkolna klasa. Pod wpływem rówieśników, rodziców, nauczycieli przedszkola i nauczania początkowego następuje socjalizacja. Dziecko uczy się uczestnictwa w życiu zbiorowym i przygotowuje się do samodzielnego odgrywania ról społecznych, oraz rozmaitych zabaw i gier wspomagający rozwój dziecka. Następuje wymiana zębów mlecznych na stałe. Okres ten niesie ze sobą wiele nowych zadań i zmian rozwojowych, które dziecko musi zrealizować, aby poradzić sobie z oczekiwaniami nauczycieli oraz rodziców.

</doc>
<doc id="667407" url="https://pl.wikipedia.org/wiki?curid=667407" title="Čakovec">
Čakovec

Čakovec (węg. "Csáktornya", niem. "Csakathurn" lub "Tschakathurn") – miasto w Chorwacji, w żupanii medzimurskiej, siedziba miasta Čakovec. Leży pomiędzy rzekami Murą i Drawą. W 2011 roku liczył 15 147 mieszkańców.
Większość populacji miasta to etniczni Chorwaci i katolicy, natomiast mniejszość stanowią Serbowie, Węgrzy, Słoweńcy i Cyganie. W 1910 roku spis powszechny wykazał, że w miejscowości mieszkało 5213 osób, w tym 2433 Węgrów, 2404 Chorwatów i 251 Niemców. W latach 1941–1945 było pod okupacją węgierską.
W mieście rozwinął się przemysł tekstylny, spożywczych, materiałów budowlanych oraz hutniczy.

</doc>
<doc id="667409" url="https://pl.wikipedia.org/wiki?curid=667409" title="Cakovec">
Cakovec



</doc>
<doc id="667410" url="https://pl.wikipedia.org/wiki?curid=667410" title="Collegium Witkowskiego Uniwersytetu Jagiellońskiego">
Collegium Witkowskiego Uniwersytetu Jagiellońskiego

Collegium Witkowskiego (pełna nazwa Collegium Phisicum im. Augusta Witkowskiego) – budynek znajdujący się w Krakowie na Starym Mieście przy ul. Gołębiej 13. Wzniesiony z przeznaczeniem na ówczesny Zakład Fizyczny Uniwersytetu Jagiellońskiego, obecnie ma w nim siedzibę Instytut Historii UJ. 
Historia.
Od momentu objęcia Katedry Fizyki w 1889 August Witkowski starał się o wybudowanie nowego gmachu. W 1903 władze UJ zdecydowały przeznaczyć pod nową inwestycję część Ogrodu Profesorskiego. Spotkało się to dwukrotnie – w 1905 i 1907 – z protestami Towarzystwa Miłośników Historii i Zabytków Krakowa. Ostatecznie jednak nowy gmach dla potrzeb "Collegium Physicum" został wzniesiony w latach 1908–1911 na wyznaczonej działce według projektu i pod kierownictwem Gabriela Niewiadomskiego. Nowy obiekt poświęcono i oficjalnie otwarto 4 marca 1912. Niecały rok później zmarł nagle i niespodziewanie inicjator budowy profesor August Witkowski. Niemal natychmiast, bo siedem dni po jego śmierci, 28 stycznia 1913 władze UJ postanowiły "Collegium Physicum" nazwać jego imieniem.
Collegium stało się siedzibą Zakładu Fizycznego UJ. Od sierpnia 1914 do grudnia 1917 w budynku mieścił się szpital wojskowy. W czasie II wojny światowej wyposażenie sal i laboratoriów zostało całkowicie zniszczone, a do budynku 20 kwietnia 1940 wprowadził się Institut für Deutsche Ostarbeit (Instytut niemieckiej pracy na wschodzie). Po wojnie w zdewastowanym obiekcie przeprowadzono remont i wznowiono pracę dydaktyczną i naukową. W 1946 z Wilna do Krakowa przeniósł się profesor Henryk Niewodniczański, przed którym postawiono zadanie odtworzenia Katedry Fizyki UJ. W 1956 utworzono Instytut Fizyki UJ, a po jego przeprowadzce do nowych obiektów w 1964 budynek Collegium Witkowskiego został oddany Wydziałowi Filozoficzno-Historycznemu, który umieścił w nim Instytut Psychologii i Instytut Historii. Od 2002 jedynym gospodarzem jest Instytut Historii Uniwersytetu Jagiellońskiego. Na początku XXI wieku gmach poddano gruntownym pracom konserwatorskim oraz zaadaptowano poddasze na cele dydaktyczne i naukowe. Prace z tym związane ukończono w 2003.
Architektura.
Budynek postawiono na planie zbliżonym do litery „L”. z dłuższym ramieniem przy północnej pierzei ul. Gołębiej i krótszym wzdłuż Plant. Projekt Gabriela Niewiadomskiego łączył w sobie elementy neogotyckie, neoromańska i secesyjne. Znaczną część kubatury wschodniej części budynku zajęła ogromna sala amfiteatralna rozciągająca się na wysokość dwóch kondygnacji (I i II piętra). W auli tej, od 2001 r. noszącej imię ks. prof. Józefa Tischnera (który przez długie lata prowadził w niej bardzo popularne wykłady filozoficzne), znajduje się galeria odgrodzona od reszty sali ostrołukowymi arkadami. Budynek pierwotnie liczył trzy kondygnacje nadziemne, w XXI w. zaadaptowano także poddasze. Od strony północnej budynek wieńczy niewielka wieżyczka. Do lat pięćdziesiątych funkcjonowała w budynku winda, przywrócona w 2004. W budynku znajdują się liczne gabinety, sale wykładowe, pomieszczenia administracyjne, a także biblioteka i czytelnia Instytutu Historii. Cennym detalem jest witraż „Pioruna” w drzwiach wejściowych z wyobrażeniem Boga władcy piorunów i elektryczności. Witraż zaprojektował Witold Rzegociński, a zrekonstruowała przy pracach konserwatorskich pracownia witraży Jacka Białoskórskiego.

</doc>
<doc id="667416" url="https://pl.wikipedia.org/wiki?curid=667416" title="Pindar z Teb">
Pindar z Teb



</doc>
<doc id="667431" url="https://pl.wikipedia.org/wiki?curid=667431" title="Pindaros">
Pindaros



</doc>
<doc id="667445" url="https://pl.wikipedia.org/wiki?curid=667445" title="Troponina">
Troponina

Troponiny stanowią grupę trzech białek regulujących skurcze mięśni poprzecznie prążkowanych i mięśnia sercowego.
Oznaczenie sercowych izoform troponin ma podstawowe znaczenie w diagnostyce zawału mięśnia sercowego. 
Wyróżnia się:
Podwyższenie wartości TnT lub TnI powyżej 99. percentyla w referencyjnej grupie kontrolnej (powyżej górnej granicy zakresu referencyjnego) w połączeniu z objawami ostrego niedokrwienia pozwala na rozpoznanie zawału serca.
Inne stany, w których dochodzi do wzrostu stężenia troponin w osoczu:
Troponina I jest predyktorem wystąpienia kardiotoksyczności związanej z leczeniem trastuzumabem.

</doc>
<doc id="667447" url="https://pl.wikipedia.org/wiki?curid=667447" title="Walek Dzedzej">
Walek Dzedzej

Lesław (Leszek) „Cyril” Danicki, pseudonim Walek Dzedzej (ur. 13 grudnia 1953 w Warszawie, zm. 7 października 2006 w Brooklynie) – polski muzyk, uliczny bard i poeta, założyciel i lider polskiego zespołu punkowego Walek Dzedzej Pank Bend.
Lata w Polsce.
Leszek Danicki bywa określany polskim Bobem Dylanem, jednak sam odżegnywał się od tego porównania. W latach 70, pod pseudonimem Walek Dzedzej, występował w przejściach podziemnych w Warszawie, wykonując proste teksty przy akompaniamencie gitary akustycznej. Działalność ta była wówczas nielegalna i powodowała zatargi z milicją. W latach 1976–1977 tworzył z Maćkiem Pietrahą i Jędrkiem Zuzakiem efemeryczne zespoły „Światowy Ząb” i „Złoty Cielec”. Zespoły te grały przy użyciu instrumentów akustycznych muzykę rockandrollową, choć z wpływem wczesnego punk rocka. Wystąpił wówczas z zespołem na festiwalu piosenki studenckiej "Kij w mrowisko" w klubie Riviera. Z początkiem 1977 roku założył wraz z Maciejem Góralskim na perkusji i Jackiem Kufirskim na basie, zespół „Walek Dzedzej Punk Band” uznawany za pierwszy polski zespół punkowy. Także w tym roku reżyser Andrzej Kostenko użył jego muzykę w swoim filmie "Sam na Sam".
Zespół dał tylko dwa koncerty, pierwszy na poznańskim Folk Blues Meeting, drugi w warszawskim klubie Hybrydy. Jego teksty są powszechnie znane w środowisku fanów muzyki punkowej. Występy zespołu zakłócone przez cenzurę były natchnieniem do powstania tekstu utworu "Ostatni numer" zespołu Zielone Żabki.
Lata za granicą i narodziny córki.
W końcu 1978 Walek Dzedzej wyjechał za granicę i występował na ulicach Berlina, Wiednia, Paryża, Barcelony i Londynu. Na wiosnę 1980 otrzymał pozwolenie na wyjazd do Stanów Zjednoczonych. Osiedlił się na stałe w Nowym Jorku.
W latach 80 i 90 Walek Dzedzej był widywany prawie codziennie na ulicach i w metrze Manhattanu, kiedy grał i śpiewał własne utwory wraz ze znanymi pieśniami „Solidarności”. Najczęściej można było go spotkać na Times Square albo Tompkins Square Park. W listopadzie 1988 przyjął obywatelstwo amerykańskie, oficjalnie zmieniając imię na Cyril. Nowe imię było podpowiedziane przez narzeczoną z lat 80, Francuzkę Pascale Richez, matką jego jedynego dziecka, córki Solange (ur. 1986).
Powrót do Polski (1996-97).
Walek Dzedzej wrócił do Warszawy 29 grudnia 1996, przebywając w Polsce blisko rok. Podczas tej długiej wizyty wystąpił w programie "Who Is Who" Tomasza Świtalskiego w Polsacie, wykonując swój najbardziej znany utwór, "Nie jestem tym, czym ty". Wyjechał z powrotem do Nowego Jorku 17 grudnia 1997.
Zgon w Stanach Zjednoczonych i pogrzeb w Polsce.
Z pogorszeniem zdrowia w jesieni 2004, Walek Dzedzej występował coraz rzadziej – cierpiąc na cukrzycę, zmarł nagle w swoim mieszkaniu w Downtown Brooklyn w wieku 52 lat. Odprawy żałobne odbyły się 14 października na Greenpoincie, polskiej dzielnicy Brooklynu. Wśród obecnych była jego polska narzeczona Cecylia Rećko.
Jego dwudziestoletnia córka Solange, zamieszkała we Francji, przyjechała ze swoją matką, Pascale, na pogrzeb do Polski, gdzie jego zwłoki zostały repatriowane przez siostrę Barbarę Danicką, aktorkę i reżyserkę filmową, przebywającą w Nowym Jorku.
Lesław „Cyril” (Walek Dzedzej) Danicki został pochowany 21 października przy rodzinnym grobowcu Danickich w Szydłowie koło Kielc.
Następnego dnia, wieczór muzyczny poświęcony jego pamięci odbył się w warszawskim klubie No Mercy.
Praca twórcza.
Najbardziej znanymi z utworów Walka Dzedzeja są:

</doc>
<doc id="667448" url="https://pl.wikipedia.org/wiki?curid=667448" title="You Tube">
You Tube



</doc>
<doc id="667451" url="https://pl.wikipedia.org/wiki?curid=667451" title="Brett Cullen">
Brett Cullen

Brett Cullen, właśc. Peter Brett Cullen (ur. 26 sierpnia 1956 w Houston) – amerykański aktor teatralny, telewizyjny i producent filmowy.
Życiorys.
Wczesne lata.
Urodził się w Houston w Teksasie jako syn pracującego na kierowniczym stanowisku w przemyśle naftowym Luciena Hugh Cullena i Catherine Cullen. W wieku 16 lat został surferem, jednak uderzył o skały i wyciągnięty z wody, odzyskał przytomność po ok. 20 minutach. Po ukończeniu szkoły średniej Madison High School w Houston w 1974 roku, podjął studia na University of Houston, gdzie jego talent aktorski odkrył Cecil Pickett. Przez cztery sezony był związany z prestiżowym Houston Shakespeare Festival.
Kariera.
Występował na scenie Asolo Theatre na Florydzie, a następnie trafił do telewizji w serialu-westernie "Rodzina Chisholmów" ("The Chisholms", 1980), fantasy CBS "Niesamowity Hulk" ("The Incredible Hulk", 1981) z Lou Ferrigno, sitcomie wojennym CBS "M*A*S*H" (1982) jako szeregowy Anthony McKegney, miniserialu ABC "Ptaki ciernistych krzewów" ("The Thorn Birds", 1983), telefilmie ABC Harry’ego Winera "Samotne bary, samotna kobieta" ("Single Bars, Single Women", 1984) z Shelley Hack i miniserialu CBS na podstawie powieści Judith Krantz "Tylko Manhattan" ("I'll Take Manhattan", 1987).
Rola Dana Fixxa w operze mydlanej CBS "Falcon Crest" (1986-1988) przyniosła mu nominację do nagrody Soap Opera Digest. Po raz pierwszy zagrał na dużym ekranie w komedii "Szkoła Stewardess" ("Stewardess School", 1986). Sławę wśród telewidzów zdobył także rolą Goodwina w serialu ABC "Zagubieni" ("Lost", 2005–2008).
Jest żonaty z Michele Little. Mają córkę.

</doc>
<doc id="667453" url="https://pl.wikipedia.org/wiki?curid=667453" title="Poligon artyleryjski">
Poligon artyleryjski



</doc>
<doc id="667458" url="https://pl.wikipedia.org/wiki?curid=667458" title="NK Medimurje">
NK Medimurje



</doc>
<doc id="667459" url="https://pl.wikipedia.org/wiki?curid=667459" title="HNK Sibenik">
HNK Sibenik



</doc>
<doc id="667467" url="https://pl.wikipedia.org/wiki?curid=667467" title="G-Unit Records">
G-Unit Records

G-Unit Records – wytwórnia specjalizująca się w muzyce hip-hop stworzona przez amerykańskiego rapera 50 Centa i jego managera, Sha Money XL’a. W sierpniu 2010 roku dystrybucja została poszerzona o wytwórnię EMI.

</doc>
<doc id="667471" url="https://pl.wikipedia.org/wiki?curid=667471" title="Witold Urbanowicz (malarz)">
Witold Urbanowicz (malarz)

Witold Urbanowicz (ur. 1931 w Oszmianie, woj. wileńskie, zm. 2 grudnia 2013 w Krakowie) – polski malarz. 
Życiorys.
Po wojnie w latach 1950-56 studiował na ASP w Krakowie. Był uczniem profesorów: Zygmunta Radnickiego, Zbigniewa Pronaszki, Czesława Rzepińskiego i Jonasza Sterna. Urbanowicz wystawiał po raz pierwszy pod patronatem Marii Jeremy, Jonasza Sterna i Tadeusza Kantora z grupą przyjaciół którą współtworzyli: Barbara Kwaśniewska, Julian Jończyk, Janusz Tarabuła, Jerzy Wroński. Potem dołączyła do nich Danuta Urbanowicz. Do młodych artystów przylgnęły nazwy "Grupa Pięciu" i "Grupa Nowohucka". Pod koniec lat 50. to właśnie oni współtworzyli jedno z najciekawszych zjawisk sztuki powojennej jakim było malarstwo materii. Po wystawie w galerii Krzysztofory i w Nowej Hucie (1960 rok), zostali przyjęci do Grupy Krakowskiej w 1961 r. Od 1958 do 1963 r. Witold Urbanowicz tworzy oryginalne obrazy-dziś najwyżej cenione. W 1963/64 wyjechał do Paryża i po powrocie do kraju rozpoczął nowy cykl obrazów inspirowany surrealizmem.
Wraz z kolegami plastykami wykonał wiele polichromii w kościołach, m.in.:
W latach 1972-74 Witold Urbanowicz pracował jako wykładowca na ASP w Krakowie. Następnie prowadził pracownie rysunku i malarstwa na UMCS w Lublinie (1972-1981). Był też wykładowcą w filii Uniwersytetu Śląskiego w Cieszynie.
Udział w około 200 wystawach zbiorowych w kraju i za granicą, m.in. w Austrii, Czechosłowacji, Rosji, Ukrainie, Łotwie, Turcji, Danii, Holandii, Anglii, Francji, Niemczech, USA. Jego prace znajdują się w zbiorach: Muzeum Narodowego w Krakowie, Muzeum Narodowego w Kielcach, Muzeum Śląskiego w Katowicach, Muzeum Narodowego w Szczecinie, Muzeum Okręgowego w Bydgoszczy, Muzeum Okręgowego w Białymstoku. Mieszkał i pracował w Krakowie. Pochowany na cmentarzu Batowickim w Krakowie (kw. A5D-3-24).

</doc>
<doc id="667474" url="https://pl.wikipedia.org/wiki?curid=667474" title="Danuta Urbanowicz">
Danuta Urbanowicz

Danuta Urbanowicz (ur. 3 listopada 1932 w Radomiu, zm. 18 lipca 2018 w Krakowie) – polska malarka.
Życiorys.
Ukończyła Krakowskie Liceum Sztuk Plastycznych w 1951 roku. Studiowała w latach 1951–1957 w Akademii Sztuk Pięknych w Krakowie w pracowniach prof. Jacka Pugeta, prof. Adama Marczyńskiego i Jonasza Sterna. Dyplom w 1957 roku w pracowni prof. Czesława Rzepińskiego. 
W latach 1959–1962 wraz z grupą kolegów plastyków i aktorów współtworzyła awangardowy teatr lalkowy "Widzimisie" w Nowej Hucie. Od 1961 roku należała do Grupy Krakowskiej. Brała udział w krajowych i zagranicznych wystawach Grupy. Na przełomie lat 1962/1963 otrzymała stypendium Ministra Kultury i Sztuki i ośmiomiesięczny pobyt w Paryżu. 
W latach 1964–2000 prowadziła pracownie malarstwa i rysunku na Wydziale Form Przemysłowych w Katedrze Sztuk Wizualnych w Krakowskiej Akademii Sztuk Pięknych. Brała udział w pracach, m.in.: projektowania zagospodarowania osiedli w Krakowie i Sanoku, projektowania kolorystyki i komunikacji wizualnej w zakładach przemysłowych. Zajmowała się także projektowaniem polichromii w obiektach sakralnych i świeckich. Jej polichromie znajdują się m.in.: Pysznicy, Pawlikowicach, Krakowie i w Byszycach.
Twórczość.
Twórczość artystki wpisuje się, w różnych okresach powstawania prac, w nurty takie jak Malarstwo materii, Informel, Arte povera, z wykorzystaniem technik mieszanych, m.in. kolaż, asamblaż. 
Lata 1957–1969.
Wraz z ukończeniem studiów na Krakowskiej Akademii Sztuk Pięknych artystka zaczęła odchodzić od tradycyjnych technik malarskich na rzecz innowacyjnych metod z użyciem różnorodnych materiałów, nieprzeznaczonych pierwotnie do wykorzystania w malarstwie. Od roku 1961 należała do Grupy Krakowskiej, w latach 1961–1967 do Grupy Nowohuckiej – w tym czasie jej twórczość obracała się już w nurcie Malarstwa materii, z którym jest w szczególności kojarzona. W swoich pracach z tamtego okresu w mniej lub bardziej dosłowny sposób odzwierciedla rzeczywistość, nie tworząc jednocześnie sztuki przedstawiającej. Kompozycje jej obrazów są dyktowane symetrią, geometrią, pierwotnie pojmowanym porządkiem. W latach 60. wykorzystywała takie materiały jak piasek, stare tkaniny, skóry, blachy, spajając je szpachlówką i wszelkiego rodzaju klejami. Często łączyła elementy swoich prac mocno wyeksponowanym, lapidarnym szyciem. Pobyt w Paryżu (1962/3) zaowocował wprowadzeniem kolejnych surowców – koronek, drobnych przedmiotów jak karty do gry, fragmenty zabawek, rybie łuski. 
Lata 1970–1979.
W późniejszym okresie swojej pracy aktywności artystycznej (lata 70.) zwracała się w stronę figuratywności, kopiując urzędowe blankiety w powiększonej skali- "jej sztuka staje się zapisem biurokratycznej rzeczywistości komunikatów, druków, akt i ostrzeżeń, łącząc idee konceptualizmu z językiem pop-artu.
Lata 1980–2000.
Lata 80. przynoszą artystce powrót do estetyki sprzed 20 lat, i przy niej zostaje też przez następne dwudziestolecie; w pracach z lat 90. natomiast pojawia się nowy materiał: dżins, wprowadzający duże urozmaicenie kolorystyki jej malarstwa. Fascynacja nowym surowcem nie oznaczała bynajmniej końca epoki ulubionego materiału artystki- przedmiotów dotkniętych działaniem czasu.
Ważniejsze wystawy.
zbiorowe.
Kraków, Londyn, Szczecin, Paryż, Sztokholm, Nowa Huta, Bydgoszcz, Juvissy-sur-Orge, Warszawa, Łódź, Monachium, Wrocław, Toruń, Bonn, Oliwa, Pecs, Norymberga, Ankona, Stambuł, Kolonia, Aalborg, Lwów, Gmund, USA.
Zbiory z jej pracami.
Jej prace znajdują się w zbiorach takich instytucji jak: Muzeum Narodowe w Warszawie, Muzeum Narodowe w Kielcach, Muzeum Narodowe w Szczecinie, Muzeum Narodowe we Wrocławiu, Muzeum Narodowe w Krakowie, Muzeum Okręgowe w Bydgoszczy, Muzeum Okręgowe w Radomiu, Muzeum Okręgowe w Tarnowie, Muzeum Śląskie w Katowicach, Muzeum Lubelskie w Lublinie, Szkoła Muzyczna w Nowej Hucie, Nowohucki Dom Kultury, Nowohucka Galeria PiK i Muzeum Ziemi Chełmskiej.
Prace w zbiorach prywatnych znajdują się m.in. w: Niemczech, Francji, Holandii, Szwecji, Austrii i Stanach Zjednoczonych.

</doc>
<doc id="667478" url="https://pl.wikipedia.org/wiki?curid=667478" title="Schnürpflingen">
Schnürpflingen

Schnürpflingen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Kirchberg-Weihungstal. Leży w Górnej Szwabii, ok. 14 km na południe od Ulm.

</doc>
<doc id="667479" url="https://pl.wikipedia.org/wiki?curid=667479" title="Schnurpflingen">
Schnurpflingen



</doc>
<doc id="667480" url="https://pl.wikipedia.org/wiki?curid=667480" title="Schnuerpflingen">
Schnuerpflingen



</doc>
<doc id="667481" url="https://pl.wikipedia.org/wiki?curid=667481" title="Lynn Abbey">
Lynn Abbey

Marilyn Lorraine "Lynn" Abbey – (ur. 8 września 1948 w Peekskill, Nowy Jork) – amerykańska pisarka. Zadebiutowała w roku 1978 książką "Daughter of the Bright Moon". W latach 80. wyszła za mąż za pisarza , który dał jej pracę koedytora "Thrieves World". Nie przeszkodziło jej to w pisaniu książek dla innych serii.
Abbey i Asprin rozwiedli się w 1993. Lynn przeniosła się do Oklahoma City.

</doc>
<doc id="667484" url="https://pl.wikipedia.org/wiki?curid=667484" title="PLH">
PLH



</doc>
<doc id="667492" url="https://pl.wikipedia.org/wiki?curid=667492" title="Courier 1B">
Courier 1B

Courier 1B (pol. "kurier", "posłaniec") – amerykański wojskowy satelita technologiczny. Pierwszy aktywny satelita telekomunikacyjny. Courier 1B odbierał i retransmitował dane i nagrania głosowe. Powstał jako kontynuacja projektu związanego z satelitą SCORE. Statek przestał funkcjonować na skutek awarii elektronicznej. Przestał akceptować komendy z Ziemi. Satelita pozostaje na orbicie, której żywotność jest szacowana na 1000 lat.
Nieudana próba.
Litera "B" w nazwie satelity oznacza, że udało się go wynieść dopiero za drugim razem. Pierwsza próba, ze statkiem oznaczonym jako Courier 1A (ważył 225 kg), zakończyła się katastrofą rakiety. Start odbył się 18 sierpnia 1960 o godz. 19:58, również rakietą Thor Able Star. Rakieta eksplodowała jednak w 150 sekundzie lotu. W indeksie COSPAR oznaczono to niepowodzenie kodem 1960-F10.
Opis misji.
Satelita został zaproponowany przez US Army Signal Corps we wrześniu 1958.
Courier odbierał i retransmitował dane, do 100 000 słów na minutę, i nagrania głosowe. Dokonał jednej z pierwszych wielkokanałowych połączeń dwukierunkowych. Zaraz po osiągnięciu orbity, satelita odebrał z Fort Monmouth wiadomość nagraną wcześniej przez prezydenta USA Eisenhowera. Gdy Courier 1B przechodził nad Portoryko, baza wojskowa w Salinas wydała satelicie komendę odtworzenia tejże wiadomości. Odebraną wiadomość przekazano z Portoryko konwencjonalną drogą radiową do Nowego Jorku, do Fredericka Bolanda, przewodniczącego zgromadzenia ogólnego ONZ.
Po wykonaniu tego pokazowego zadania, satelita testował łączność między bazami w Fort Monmouth i Salinas. US Army Signal Corps zapisywała na satelicie setki tysięcy słów wiadomości, w tym treść Konstytucji USA. W jednej z 14 minutowych sesji statek przyjął 773 693 słów Biblii króla Jakuba.
Statek przestał funkcjonować na skutek awarii. Prawdopodobnie desynchronizacji uległ zegar, którego sprawne działanie potrzebne było do generowania kodów wymaganych do akceptacji rozkazów z Ziemi. Satelita przestał odpowiadać, bo rozpoznawał nadchodzące polecenia jako nieautoryzowane. W ciągu całej misji Courier 1B przesłał około 50 mln słów tekstu.
Budowa i działanie.
Zleceniodawcą budowy satelity było amerykańskie ministerstwo obrony, a wykonawcą Western Development Labs, część firmy Philco Corporation, wcześniej znanej jako Fort Monmouth Laboratories, a teraz stanowiące część Space Systems/Loral – oddziału firmy Loral Space &amp; Communications.
Statek miał kształt kuli o średnicy 1,3 m. Jego powierzchnię pokrywało 19 152 (około 80% powierzchni kuli satelity) ogniw słonecznych, wytwarzających 52 W energii, zasilających akumulatory NiCd. Courier 1B wyposażony został w 5 urządzeń magnetofonowych: cztery dla tekstów pisanych, jeden dla mówionych. Zdolność przyjmowania zapisów wynosiła 74 000 słów na minutę. Dla uniknięcia zakłóceń wywołanych przez burze magnetyczne i sygnały zwykłej łączności wybrano zakres częstotliwości 2000 megaherców i szerokość pasma 50 kiloherców. Aparatura elektroniczna o masie 136 kg spełniała rolę 20 kanałów dalekopisów i 4 kanałów telefonicznych. Dwie stacje Fort Monmouth (New Jersey) i Ponce (Portoryko) odległe od siebie o 2500 km, przy każdym okrążeniu Ziemi nawiązywały 5-minutowy kontakt z satelitą, odbierając każdorazowo 340 000 słów, względnie znaków szyfrowych.

</doc>
<doc id="667493" url="https://pl.wikipedia.org/wiki?curid=667493" title="Jeżewo (Rozłazino)">
Jeżewo (Rozłazino)

Jeżewo (kaszb. "Jéżéwò") – osada wsi Rozłazino w Polsce, położona w województwie pomorskim, w powiecie wejherowskim, w gminie Łęczyce. Osada jest częścią sołectwa Rozłazino.
Według danych na dzień 31 grudnia 2011 roku osadę zamieszkuje 111 mieszkańców.
Położenie.
Osada leży nad Jeżowską Strugą. Wieś znajduje się w odległości 25,5 km od Wejherowa i 17 km od Lęborka.
Historia.
Od XIV wieku jako wieś należała do rodziny Witk. Wywodzi się stąd również rodzina Jeżewskich.
Pomiędzy 1945-1954 osada administracyjnie należała do województwa gdańskiego, powiatu lęborskiego, gminy Rozłazino.
Po zniesieniu gmin i pozostawienie w ich miejscu gromad, w latach 1957-1975 osada administracyjnie należała do województwa gdańskiego, powiatu lęborskiego.
W latach 1975–1998 osada administracyjnie należała do województwa gdańskiego.
Obecnie miejscowość zaliczana jest do ziemi lęborskiej włączonej w skład powiatu wejherowskiego.

</doc>
<doc id="667494" url="https://pl.wikipedia.org/wiki?curid=667494" title="Staig">
Staig

Staig – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Kirchberg-Weihungstal. Leży w Górnej Szwabii, nad rzeką Weihung, ok. 10 km na południe od Ulm.

</doc>
<doc id="667495" url="https://pl.wikipedia.org/wiki?curid=667495" title="Antoine Watteau">
Antoine Watteau

Antoine Watteau, właśc. Jean-Antoine Watteau fr: ʒɑ̃-ɑ̃twɑn vɑto: (ur. 10 października 1684 w Valenciennes, zm. 18 lipca 1721 w Nogent-sur-Marne) – francuski malarz, rysownik i rytownik, prekursor i czołowy przedstawiciel francuskiego rokoka, twórca nowego gatunku malarskiego fête galante.
Życiorys.
Był synem cieśli-dekarza. Miał 3 braci. W wieku 11 lat zapisany został do pracowni Jacques’a-Alberta Gerina (ok. 1640-1702), gdzie nauczył się podstaw malarstwa.
W 1702 przybył do Paryża. Od 1704 kształcił się u Claude’a Gillota (1673-1722) – malarza scen teatralnych, od 1709 – u Claude’a Audrana (1658-1734) – kustosza Pałacu Luksemburskiego, co umożliwiło mu zapoznanie się z cyklem obrazów Rubensa. W 1717 został członkiem Królewskiej Akademii Malarstwa i Rzeźby w Paryżu jako „maitre des fêtes galantes”. Jego pierwszy obraz namalowany dla Akademii – "Odjazd na Cyterę" (właśc. "Wyjazd z Cytery") – naruszał wszelkie kanony akademickie i został zakwalifikowany do nowej kategorii malarskiej. Dzięki poparciu kolekcjonera i bankiera Pierre’a Crozata, w którego pałacu zamieszkał, miał możliwość studiowania bogatych zbiorów sztuki oraz licznych rysunków m.in. Correggia, Rembrandta, Tycjana, Primaticcia i Veronese’a. W latach 1719-1720 przebywał w Londynie, gdzie usiłował leczyć gruźlicę, lecz stan jego zdrowia jeszcze się pogorszył. Na krótko przed śmiercią, w ciągu zaledwie tygodnia, namalował swój ostatni, największy rozmiarami obraz – szyld sklepu swego przyjaciela i pierwszego biografa Gersainta (1694-1750).
Zmarł podczas wypoczynku w Nogent-sur-Marne w wieku niespełna 37 lat.
Twórczość.
Wykształcił się na wzorach flamandzkiego malarstwa rodzajowego XVII w. Jednym z głównych źródeł jego inspiracji było malarstwo Petera Paula Rubensa.
Jego twórczość dzieli się na dwa nurty: sceny z komedii przedstawiające aktorskie trupy, włoskie lub francuskie, występujące na dworach oraz fêtes galantes – przedstawienia wytwornego towarzystwa w romantycznej, nastrojowej scenerii, podczas zabaw parkowych, rozmów, flirtów, ukradkowych spotkań, pikników. Sporadycznie malował akty i wątki mityczne. Łączył i przetwarzał elementy sztuki flamandzkiej i weneckiej, kształtując własny styl, który dał początek malarstwu francuskiego rokoka. Jego dzieła cechuje niezwykła finezja kolorystyczna (był wybitnym kolorystą), precyzyjny rysunek oraz miękki, światłocieniowy modelunek.
Był znakomitym rysownikiem. Zachowało się prawie 1000 jego rysunków, wykonanych czarną kredką, ołówkiem lub sangwiną (największe kolekcje przechowywane są w Luwrze, British Museum oraz Nationalmuseum w Sztokholmie).
Jego malarstwo zostało spopularyzowane za pośrednictwem tek graficznych, wydanych przez przyjaciela malarza Jeana de Julienne’a. W l. 1726 i 1728 ukazał się 4-tomowy zbiór rycin artysty (tzw. "Recueil de Julienne"), zawierający sztychy według obrazów i rysunków malarza, także tych zaginionych. Wykonali je m.in. Francois Boucher (119 grawiur), biograf i wielbiciel artysty – Anne Claude de Caylus (1692-1765) i Claude Audran.
W Muzeum Narodowym w Warszawie znajduje się jego wczesny obraz "Nadanie orderu Cordon Bleu ks. de Bourgogne" oraz przypisywana mu "Polka".
Jego kontynuatorami byli: Jean-Baptiste Pater (jedyny uczeń i współpracownik), Nicolas Lancret i Pierre-Antoine Quillard.

</doc>
<doc id="667496" url="https://pl.wikipedia.org/wiki?curid=667496" title="Cis Henrykowski">
Cis Henrykowski

Cis Henrykowski – cis „Henryk” (niem. "Eibe von Hennersdorf") – okaz drzewa z gatunku cis pospolity, od 1945 roku będący najstarszym drzewem na terenie Polski.
Położenie i historia.
Rośnie przy ścianie szczytowej stodoły w gospodarstwie nr 293 we wsi Henryków Lubański w województwie dolnośląskim. Jego wiek w roku 1987 oszacowano na około 1250 lat. Drzewo zostało uszkodzone przez żołnierzy w 1813 roku, przez pocisk artyleryjski w 1945 roku oraz podczas huraganu w 1989 (zniszczona została odnoga – obwód zmniejszył się z 5 m do 1,5 m).
W latach 90. XX wieku drzewo przeszło kurację zabezpieczającą. W 2016 podjęto prace zmierzające do poprawy stanu drzewa. Korzenie drzewa zabezpieczono przed gryzoniami, zbudowano specjalne rusztowanie, zainstalowano zraszacze i zamgławiacze, co ma przygotować drzewo do letnich upałów. W 2020 r. drzewo wypuściło nowe pędy i igły.
Rozporządzeniem Wojewody Jeleniogórskiego Nr 8 z dnia 6 kwietnia 1992 r. cis w Henrykowie Lubańskim został ustanowiony pomnikiem przyrody (Dz. Urz. Woj. Jel. Nr 8 z dnia 6 kwietnia 1992 r. poz. 69). Cis w 2013 roku posiadał obwód 425 cm i 10,5 m wysokości.

</doc>
<doc id="667499" url="https://pl.wikipedia.org/wiki?curid=667499" title="Krywlany">
Krywlany

Krywlany – część miasta Białystok w Polsce położona w województwie podlaskim, w powiecie Białystok, są administracyjnie przyporządkowane do osiedla Dojlidy.
W latach 1975–1998 miejscowość należała administracyjnie do województwa białostockiego. 
Dawniej wieś.
Historia.
Krywlany były jedną z najstarszych wsi w okolicy. Pierwsza wzmianka pochodzi z 29 marca 1533 r. Nazwa wsi pojawiła się w akcie rozgraniczenia Horodzińskich, Klepacz, Koryckiego i Sapiehy. Następnie w 1571 hetman wielki litewski Hrehory Chodkiewicz nadał włókę ziemi i dziesięcinę we wsi Krywlany dojlidzkiemu duchownemu.
Kolejna wzmianka zachowała się z roku 1819. Arendarz karczmy w Olmontach, pow. białostocki, został oskarżony o gwałtowne zepchnięcie ze skrzyni ciężarnej żony H. Chaimowicza, szynkarza karczmy we wsi Krywlany.
W 1922 ten teren kupił książę Jerzy Lubomirski i w Krywlanach założył folwark.
W latach trzydziestych XX wieku grunty wykupił Skarb Państwa, ludność wsi i folwarku wysiedlono i na tym terenie zbudowano lotnisko Białystok-Krywlany.

</doc>
<doc id="667505" url="https://pl.wikipedia.org/wiki?curid=667505" title="Zlatko Papec">
Zlatko Papec

Zlatko Papec (ur. 17 stycznia 1934 w Zagrzebiu, zm. 3 lutego 2013 w Splicie) – chorwacki piłkarz, występujący na pozycji środkowego napastnika. Był jednym z najwszechstronniejszych zawodników w historii jugosłowiańskiego futbolu. Występy rozpoczął w roku 1949 w klubie Lokomotiva Zagrzeb, gdzie grał na pozycji lewego pomocnika i lewego obrońcy. Karierę w tym klubie kończył jako snajper. Okres w którym Papec występował w Lokomotivie był zarazem najlepszym w historii klubu - wówczas przez klub przewinęły się tacy zawodnicy jak Branko Odžak, Ante Conč, Vladimir Firm czy Dario Hrmelina. Po występach w Lokomotivie Papec odbył obowiązkową służbę wojskową, przeszedł do zespołu Hajduk Split. W klubie występował od sezonu 1956/1957 aż do roku 1964. W barwach Hajduka Papec wystąpił 366 razy, zdobywając aż 167 goli. Później, przez dwa sezony, aż do roku 1966, gdzie grał w barwach zespołu z Regionalligi Freiburger FC. Zawodnik ponownie wrócił do Jugosławii, gdzie podpisał kontrakt z zespołem NK Rijeka. Papec był w tym klubie wystawiany na pozycji środkowego napastnika. W roku 1970 przeszedł do grającego w drugiej lidze zespołu NK Junak Sinj, gdzie rok później, w roku 1971 skończył w wieku 37 lat piłkarską karierę. Historia zatoczyła koło, ponieważ Papec tak jak zaczynał karierę - na pozycji lewego obrońcy - tak skończył, gdyż z braku lewego obrońcy w zespole Junaka został przez trenera wystawiany na tej właśnie pozycji.
Papec pojawił się sześciokrotnie w barwach reprezentacji "B" (1956–1959), natomiast w reprezentacji Jugosławii wystąpił 5 razy, zdobywając aż 4 gole. W reprezentacji zadebiutował 14 maja 1953 w rozgrywanym w Brukseli meczu przeciwko Belgii wygranym przez Jugosławię 3:1. Ostatni raz w reprezentacji wystąpił 23 grudnia 1956 w meczu przeciwko Indonezji rozgrywanym w Dżakarcie wygranym przez ekipę z Jugosławii 5:1. Według historyków chorwackiego futbolu, spotkanie to jest uznawane za nieoficjalne spotkanie reprezentacji Chorwacji, gdyż dziesięciu zawodników uczestniczących w tym spotkaniu pochodziło z Chorwacji.
Papec uczestniczył wraz z reprezentacją na mistrzostwach świata 1954 rozgrywanych w Szwajcarii. Papec pomimo tego, że dotychczas w reprezentacji wystąpił tylko raz, został powołany na te mistrzostwa przez selekcjonera Jugosłowian, Aleksandra Tirnanicia. Jugosłowianie trafili do grupy z Brazylią, Francją i Meksykiem. Jugosłowianie wyszli z grupy dzięki zwycięstwie nad Francją 1:0 oraz nieoczekiwanemu remisowi z Brazylią 1:1. Jugosłowianie ostatecznie przegrali w ćwierćfinale z późniejszymi mistrzami świata, Niemcami Zachodnimi 0:2, w meczu rozgrywanym 27 czerwca w Genewie. Papec nie pojawił się w tym turnieju na boisku ani razu, gdyż pierwsze skrzypce na boisku odgrywał słynny później trener Bora Milutinović oraz znakomity Chorwat, Branko Zebec.
Srebrny medal igrzysk olimpijskich.
Zlatko Papec wraz z reprezentacją Jugosławii uczestniczył w igrzyskach olimpijskich 1956 w Melbourne. Jugosławia bez kwalifikacji uczestniczyła w turnieju olimpijskim, mając prawo do rozpoczęcia gry od ćwierćfinałów. W pierwszym meczu Jugosławia zdeklasowała USA aż 9:1, gdzie hat-tricka zdobyło dwóch zawodników: Todor Veselinović i Muhamed Mujić. Jednego gola, na 3:0 zdobył Zlatko Papec. W następnym meczu Jugosławia rozgromiła Indie, gdzie po raz kolejny świetnie spisał się Zlatko Papec, który zdobył 2 gole. Jednego gola dołożył Todor Veselinović, czwartego, samobójczego - indyjski zawodnik, Visneeh Salam. W finale igrzysk olimpijskich na stadionie w Melbourne, Jugosławia spotkała się z ZSRR. Mecz ten miał podtekst polityczny, gdyż po śmierci Józefa Stalina stosunki pomiędzy oboma państwami znacznie się ochłodziły, pomimo tego, że Jugosławia pozostała państwem o ustroju komunistycznym, nie była już pod rzeczywistą kontrolą Moskwy. Jugosławia w tym meczu bardzo się broniła, jednakże Lew Jaszyn i blok obronny ZSRR nie pozwalał na wiele jugosłowiańskim napastnikom. Napór przeciwnika rósł, aż w końcu w 48 minucie Anatolij Iljinpokonał, mocnym strzałem sprzed pola karnego, bramkarza "Plavich" Petara Radenkovicia. Wielkie kontrowersje wzbudziła wśród kibiców obu drużyn sytuacja z 67 minuty, kiedy to właśnie Zlatko Papec pokonał Lwa Jaszyna. Sędzia początkowo uznał gola, jednak po konsultacji z asystentem uznał, że Papec znajdował się na spalonym. Wynik nie zmienił się już do końca - Jugosławia została srebrnym medalistą igrzysk olimpijskich. Były to bardzo słabe igrzyska ekipy jugosłowiańskiej, gdyż wywalczyli tam tylko trzy srebrne medale. Oprócz piłkarzy, srebrne medale wywalczyli także pochodzący z Chorwacji, maratończyk Franjo Mihalić i jugosłowiańska reprezentacja w piłkę wodną. W klasyfikacji medalowej triumfował Związek Radziecki, który zdobył aż 98 medali, a oprócz piłkarskiego złota wywalczył jeszcze 26 innych złotych krążków. Brązowy medal w piłkarskim turnieju wywalczyła Bułgaria, która pokonała Indie w meczu o 3. miejsce 3:1.
Zlatko Papec w końcowych latach życia mieszkał w podzagrzebskiej miejscowości Vidovec. Po sukcesach na arenie międzynarodowej wraz z reprezentacją otrzymał wiele odznaczeń państwowych i medali, zdobył także wiele prestiżowych nagród piłkarskich przyznawanych przez prasę jugosłowiańską. W roku 1987 został włączony do panteonu gwiazd jugosłowiańskiej piłki. Pozostawał jednak w zapomnieniu i biedzie, żyjąc z renty, ponieważ dobrowolnie, po rozpadzie Jugosławii, zrzekł się emerytury olimpijskiej dla byłych medalistów olimpijskich w barwach Jugosławii. Głośna była sprawa odłączenia Papecowi przez chorwacką elektrownię prądu z powodu nieopłacania przez niego rachunków.
Linki zewnętrzne.
Statystyki w bazie national-football-teams.com

</doc>
<doc id="667509" url="https://pl.wikipedia.org/wiki?curid=667509" title="Beynes 3G">
Beynes 3G



</doc>
<doc id="667511" url="https://pl.wikipedia.org/wiki?curid=667511" title="Kussnacht">
Kussnacht



</doc>
<doc id="667512" url="https://pl.wikipedia.org/wiki?curid=667512" title="Bogusław Śliwa">
Bogusław Śliwa

Bogusław Śliwa (ur. 6 października 1944 we Lwowie, zm. 23 listopada 1989 w Sztokholmie) – polski prawnik, działacz opozycyjny, autor "Posłania do ludzi pracy Europy Wschodniej" (1981).
Życiorys.
Był synem Józefa i Marii z d. Brichacek. W 1969 ukończył studia na Wydziale Prawa i Administracji Uniwersytetu im. Adama Mickiewicza w Poznaniu. W 1975 rozpoczął pracę jako prokurator w Kaliszu. W 1978 zamierzał oskarżyć milicjanta o zabójstwo Ryszarda Mikołajczyka za co został dyscyplinarnie zwolniony z pracy ze stanowiska wiceprokuratora Prokuratury Rejonowej w Kaliszu.
Od 1979 członek Ruchu Obrony Praw Człowieka i Obywatela (ROPCiO). W latach 1979–1980 wydawał (razem z Antonim Pietkiewiczem i Tadeuszem Wolfem) dwutygodnik "Wolne Słowo". W 1980 był doradcą i ekspertem w czasie strajków w Kaliszu. W latach 1980–1981 sekretarz, a następnie wiceprzewodniczący Zarządu Regionu NSZZ "Solidarność" Wielkopolska Południowa w Kaliszu. Delegat na I Krajowy Zjazd Delegatów NSZZ "Solidarność" w Gdańsku, autor "Posłania do ludzi pracy Europy Wschodniej" (przyjętego przez delegatów Zjazdu 8 września 1981). Jest autorem pomysłu napisu „Przywrócić godność prawu!” na murze gmachu Sądu Okręgowego w Kaliszu, co zrealizował w listopadzie 1981 roku Stanisław Słodkiewicz. Napis został zachowany (stan na rok 2014). Internowany (Gębarzewo, Kwidzyn), po zwolnieniu represjonowany i zmuszony do opuszczenia kraju.
Na emigracji organizował pomoc prawną dla uchodźców politycznych, m.in. w sprawie uniemożliwienia ekstradycji do PRL nieletnich braci Adama i Krzysztofa Zielińskich, którzy w 1985 uciekli do Szwecji ukryci pod podwoziem ciężarówki. Zmarł na emigracji, spoczywa na Norra begravningsplatsen.
Zarządzeniem prezydenta RP na uchodźstwie Ryszarda Kaczorowskiego z 11 listopada 1990 został odznaczony Krzyżem Kawalerskim Orderu Odrodzenia Polski. W 2006 odznaczony pośmiertnie Krzyżem Komandorskim Orderu Odrodzenia Polski przez prezydenta Lecha Kaczyńskiego. Od 2007 Honorowy Obywatel Miasta Kalisza.

</doc>
<doc id="667514" url="https://pl.wikipedia.org/wiki?curid=667514" title="Courier 1A">
Courier 1A



</doc>
<doc id="667515" url="https://pl.wikipedia.org/wiki?curid=667515" title="Harki">
Harki

 
Harki (od arabskiego "ḥaraka" 'ruch') – . Rdzenni Algierczycy, którzy służyli w administracji, wojsku i oddziałach antypartyzanckich Francji w Algierii.
Historia.
Od 1957 do 1962 "harkis" byli żołnierzami arabskimi walczącymi u boku Francuzów w Algierii podczas wojny przeciw FLN (Frontowi Wyzwolenia Narodowego) - Algieria była wówczas departamentem francuskim. W armii francuskiej było ok. 66 tys. żołnierzy pochodzenia arabskiego, ok. 4 500 poległo podczas działań wojennych. Poprzez uogólnienie, czasami terminem "Harki" określa się wszystkich Algierczyków, którzy opowiedzieli się przeciw niepodległości i za pozostaniem ich kraju we Francji.

</doc>
<doc id="667518" url="https://pl.wikipedia.org/wiki?curid=667518" title="Powała (herb szlachecki)">
Powała (herb szlachecki)



</doc>
<doc id="667519" url="https://pl.wikipedia.org/wiki?curid=667519" title="Aleksander Jabłonowski">
Aleksander Jabłonowski

&lt;onlyinclude&gt;* Aleksander Jan Jabłonowski (ok. 1670–1723) chorąży wielki koronny 

</doc>
<doc id="667522" url="https://pl.wikipedia.org/wiki?curid=667522" title="Bitwa w Zatoce Manilskiej">
Bitwa w Zatoce Manilskiej

Bitwa w Zatoce Manilskiej (ang. "Battle of Manila Bay", hiszp. "Batalla de Cavite") – bitwa morska, która miała miejsce 1 maja 1898, niedaleko Manili na Filipinach, w czasie wojny amerykańsko-hiszpańskiej.
Geneza.
W kwietniu 1898 wybuchła wojna amerykańsko-hiszpańska. Stany Zjednoczone dążyły do hegemonii gospodarczej na Pacyfiku oraz rozszerzenia swoich wpływów w Ameryce Środkowej i Południowej. Aby osiągnąć te dwa cele, musiały z tych rejonów wyprzeć Hiszpanię. Amerykanom najbardziej zależało na przejęciu Kuby i Filipin, kolonii hiszpańskich bogatych w cenne surowce naturalne.
Przebieg bitwy.
Flota hiszpańska bazowała w Zatoce Manilskiej. Admirał Patricio Montojo y Pasarón ustawił swoje okręty w dwóch liniach w szyku „torowym” tuż przy brzegu, gdzie woda była najpłytsza. Okazało się to poważnym błędem, który podczas bitwy nie dał szans okrętom hiszpańskim na podjęcie walki.
Admirał George Dewey, wiedząc, że wróg nie jest w stanie manewrować, podpłynął do okrętów przeciwnika na bardzo małą odległość i rozpoczął silny ostrzał artyleryjski. Hiszpanie odpowiadali ogniem wręcz symbolicznie. Amerykanie wykonali trzy nawroty i po krótkiej walce wroga flota została unicestwiona. Ostatnie salwy amerykańskie były oddawane z odległości 200 metrów.
Wynik bitwy.
Hiszpanie ponieśli klęskę. Stracili całą flotę to znaczy 2 lekkie krążowniki i 7 kanonierek. Amerykanie wyszli z bitwy z minimalnymi stratami własnymi (1 zabity i 9 rannych).

</doc>
<doc id="667523" url="https://pl.wikipedia.org/wiki?curid=667523" title="Polskie Radio Program Pierwszy">
Polskie Radio Program Pierwszy



</doc>
<doc id="667526" url="https://pl.wikipedia.org/wiki?curid=667526" title="Foka obrączkowana">
Foka obrączkowana



</doc>
<doc id="667528" url="https://pl.wikipedia.org/wiki?curid=667528" title="Emilia Krakowska">
Emilia Krakowska

Emilia Krakowska (ur. 20 lutego 1940 w Poznaniu) – polska aktorka filmowa, estradowa i teatralna.
Życiorys.
Jest córką księgowej. Ukończyła Liceum Ogólnokształcące w Drezdenku. Absolwentka PWST w Warszawie (1963). Grała w następujących teatrach: Powszechnym w Warszawie (1964–1968), Narodowym (1968–1978), Współczesnym w Warszawie (1978–1985) i Rozmaitości w Warszawie (1985–1991) oraz z Teatrze Powszechnym im. Jana Kochanowskiego w Radomiu 2008, Wrocławskim Teatrze Komedia, Teatrze Dramatycznym im. Aleksandra Węgierki w Białymstoku i Teatrze Nowym w Słupsku. Obecnie występuje na scenie stołecznego Och-Teatru.
Jest aktorką filmową, która ugruntowała swoją pozycję udziałem w wielu serialach telewizyjnych. W latach 80. XX w. była członkinią Narodowej Rady Kultury. Należała do grupy aktorów, którzy nie bojkotowali sceny polskiej po wprowadzeniu stanu wojennego w 1981.
Nagrody i odznaczenia.
W 1984 została odznaczona Złotym Krzyżem Zasługi, a w 1987 odznaką „Zasłużony Działacz Kultury”. W 2005 podczas X Festiwalu Gwiazd w Międzyzdrojach odcisnęła swoją dłoń na Promenadzie Gwiazd. W 2008 otrzymała Złoty Medal „Zasłużony Kulturze Gloria Artis”. 
W 2013 została uhonorowana Nagrodą im. Ireny Solskiej, przyznaną przez polską sekcję Międzynarodowego Stowarzyszenia Krytyki Teatralnej za całokształt osiągnięć artystycznych.
Życie prywatne.
Trzykrotnie zamężna, matka dwóch córek z drugiego i trzeciego małżeństwa.

</doc>
<doc id="667535" url="https://pl.wikipedia.org/wiki?curid=667535" title="Władysław Jabłoński (prezydent)">
Władysław Jabłoński (prezydent)

Władysław Jabłoński (ur. 2 października 1872 w Warszawie, zm. 21 września 1952 tamże) – polski architekt, działacz samorządowy.
Życiorys.
Syn Ignacego i Józefy z Gruberskich. W 1890 ukończył szkołę techniczną w Warszawie. Studiował w Petersburgu i na politechnice w Wiedniu, gdzie uzyskał dyplom inżyniera architekta. Przez wiele lat był związany z Zarządem Miasta Warszawy. W 1918 był współzałożycielem, a następnie członkiem Zarządu Związków Zawodowych Pracowników Miejskich Warszawy. Był również naczelnym architektem miasta. Był wykładowcą budownictwa i materiałów budowlanych w ramach Kursów Wieczornych dla Techników (1909-1916) na Wydziale Technicznym Towarzystwa Kursów Naukowych w Warszawie. W latach 1907–1915 był także członkiem TKN.
Od 7 grudnia 1922 do 6 lipca 1927 był prezydentem miasta stołecznego Warszawy. Za jego prezydentury zostały zahamowane skutki inflacji w miejskiej gospodarce. Znacznej rozbudowie uległ przemysł i usługi miejskie. Rozwinęło się również budownictwo mieszkaniowe.
Pochowany na cmentarzu Powązkowskim w Warszawie (kwatera 63-4-6,7).

</doc>
<doc id="667537" url="https://pl.wikipedia.org/wiki?curid=667537" title="Latrunculi">
Latrunculi

Latrunculi (łac. "latrunculi" "łotrzyki", zdrobnienie od "latrōnēs", l. poj. "latrō" "zbójca, najemnik" z gr. λατράζειν) – starorzymska gra zwana też jako gra w rozbójników ("lūdus lātrunculōrum"). Jej reguły nie są znane, ponieważ nie zachował się żaden tekst z pełnym jej opisem. Wiadomo jedynie, że cieszyła się dużą popularnością; obecnie wielu miłośników gier próbuje ją zrekonstruować. 
Najprawdopodobniej toczyła się na planszy 8 na 8 pól (według przypuszczeń plansza mogła mieć inny wymiar, np. 8 × 12 czy 7 × 8). Każdy gracz posiadał po 16 pionów, które mogły poruszać się w każdą stronę o dowolną liczbę pól. Bicie następowało przez pojmanie (czyli dostawienie swojego piona do piona przeciwnika w taki sposób, aby z drugiej strony piona wrogiego stał inny własny pion). Grano aż do zbicia wszystkich pionów. 
Obecnie gra ta znana jest głównie pod nazwą warcabów rzymskich. Pochodzi od jeszcze starszej, greckiej odmiany warcabów zwanej "petteia" (kamyki).

</doc>
<doc id="667538" url="https://pl.wikipedia.org/wiki?curid=667538" title="Heroldstatt">
Heroldstatt

Heroldstatt – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, siedziba związku gmin Laichinger Alb. Leży w Jurze Szwabskiej, ok. 25 km na północny zachód od Ulm. W skład gminy wchodzą dwie dzielnice: Ennabeuren i Sontheim.

</doc>
<doc id="667540" url="https://pl.wikipedia.org/wiki?curid=667540" title="Określoność formy">
Określoność formy

Określoność formy – właściwość formy kwadratowej formula_1 określonej na rzeczywistej przestrzeni liniowej formula_2.
Rodzaje form określonych.
Spośród form "określonych" "i półokreślonych" wyróżnia się następujące typy:
jeżeli dla każdego formula_6 jest
Uwaga: Znaki elementów macierzy nie mają bezpośredniego związku z określonością macierzy (patrz przykłady poniżej).
Macierze odpowiadające formom.
(1) Formie kwadratowej formula_11(i zapisanej w postaci symetrycznej – patrz niżej) zdefiniowanej na przestrzeni "n"-wymiarowej można przypisać macierz w następujący sposób
gdzie formula_13 jest dowolnym wektorem o formula_14 współrzędnych formula_15 takich że nie wszystkie współrzędne są równe zeru; oznacza transpozycję; formula_16 oznacza macierz symetryczną formula_17
Uwaga: Zakłada się, że forma ma postać symetryczną, tj. formula_18 Jeżeli by tak nie było, to łatwo nadać formie postać symetryczną zastępując współczynniki formy formula_19 przez ich średnie arytmetyczne, tj. przyjmując
Przy takiej zamianie forma nie ulegnie zmianie, a tylko przegrupowane zostają jej wyrazy.
(2) Macierz formula_21 jest
(3) Def. Macierze formy nazywa się macierzami określonymi/nieokreślonymi itd. jeżeli odpowiadają formom określonym/nieokreślonym itd.
Formy zdegenerowane/niezdegenerowane.
Def. 1. Formę nazywamy zdegenerowaną, jeżeli jest równa zero dla wszystkich wartości formula_22
Def. 2. Formę nazywamy niezdegenerowaną, jeżeli istnieje choć jedna wartość formula_23 dla której forma jest różna od zera.
Tw. 1. Forma jest zdegenerowana, jeżeli wyznacznik macierzy formy jest równy zeru.
Formy dwuliniowe.
Tw. 2. Każdej formie kwadratowej formula_24 odpowiada wzajemnie jednoznacznie symetryczna forma dwuliniowa formula_25 określona na tej samej przestrzeni, tak że zachodzą związki
Def. 3. Formę symetryczną dwuliniową nazywa się określoną, nieokreśloną, półokreśloną itd. odpowiednio do odpowiadającej jej formy kwadratowej.
Tw. 3. Jeżeli forma kwadratowa formula_11 jest zadana za pomocą symetrycznej formy dwuliniowej formula_29 wzorem
to macierze tych form są równe.
Wynika stąd, że ma sens mówienie nie tylko o określoności (lub jej braku) macierzy form kwadratowych, ale i o określoności dowolnych form dwuliniowych symetrycznych.
Każda macierz kwadratowa może więc być macierzą pewnej formy kwadratowej bądź dwuliniowej symetrycznej.
Twierdzenie o dodatniej określoności.
Forma kwadratowa o współczynnikach rzeczywistych lub zespolonych zapisana w postaci symetrycznej jest dodatnio określona, jeżeli wszystkie minory główne jej macierzy, obliczane po przekątnej od lewego rogu, są dodatnie. Np. macierz
będzie dodatnio określona, jeżeli:
Twierdzenie powyższe można zastosować do:
Przykłady.
Poniższe przykłady pokazują, że znaki elementów macierzy nie mają bezpośredniego związku z określonością macierzy.
Przykład 1. Macierz rzeczywista, symetryczna, dodatnio określona
Oznacza to, że odpowiadająca tej macierzy forma kwadratowa formula_36 ma wzór
gdzie formula_38 Widać stąd, że forma formula_39 jest nieujemna, gdyż dana jest jako suma kwadratów, a ta nie jest nigdy mniejsza od zera. Ponadto forma ta jest niezdegenerowana, gdyż zeruje się tylko, gdy formula_40 Forma formula_39 jest więc dodatni określona, cnd.
Uwaga:
Dodatnią określoność łatwo stwierdzić, licząc minory główne (por. Twierdzenie powyżej).
Przykład 2. Macierz rzeczywista, symetryczna, określona niedodatnio
Przykład 3. Macierz rzeczywista, symetryczna, nieokreślona
Przykład 4. Macierz jednostkowa w przestrzeni rzeczywistej lub zespolonej – jest dodatnio określona.
(1) Macierz jednostkowa formula_59 jest określona dodatnio. Jeśli jest to macierz formy określonej na przestrzeni rzeczywistej, to dla dowolnych wektorów mamy
(2) Jeśli jest to macierz formy określonej na przestrzeni zespolonej, to dla dowolnego wektora zespolonego mamy
Ponieważ wektor jest niezerowy, to formula_62 albo formula_63 musi być niezerowe, więc macierz jest dodatnio określona.
Twierdzenia.
(1) Wszystkie "formy dodatnio/ujemnie określone" na tej samej przestrzeni wymiaru formula_14 są równoważne formie kwadratowej diagonalnej, składającej się z sumy formula_14 kwadratów.
(2) Określoność formy nie zależy od wyboru współrzędnych (choć postać formy zależy od wyboru współrzędnych). Oznacza to, że wszystkie wartości własne dodatnio określonej formy są dodatnie.
(3) Wynika stąd, że formy/macierze dodatnio określone są:
(4) Analogiczne twierdzenia są słuszne dla macierzy ujemnie określonych.
(5) Ponadto słuszne są twierdzenia:
Zobacz też.
Zastosowania

</doc>
<doc id="667541" url="https://pl.wikipedia.org/wiki?curid=667541" title="Region Wyspy Egejskie Północne">
Region Wyspy Egejskie Północne

Region Wyspy Egejskie Północne (nwgr. "Βόρειο Αιγαίο", trl. "Worio Ejeo") – jeden z 13 regionów administracyjnych Grecji, rozłożony na wyspach północno-wschodniej części Morza Egejskiego (na północ od Dodekanezu i Cyklad, bez Sporad Północnych, Eubei, Thassos i Samotraki). Region graniczy z innymi jednostkami administracyjnymi przez morze – od zachodu z regionem Grecja Środkowa i regionem Tesalia, od północy z regionem Macedonia Środkowa oraz regionem Macedonia Wschodnia i Tracja. Na południu znajduje się region Wyspy Egejskie Południowe zaś na wschodzie Turcja. Jest najmniej ludnym z wszystkich 13 regionów Grecji.
Stolicą regionu jest miasto Mitylena na wyspie Lesbos.
Region Wyspy Egejskie Północne podzielony jest na 9 gmin (demosów) tworzących 5 jednostek regionalnych:

</doc>
<doc id="667543" url="https://pl.wikipedia.org/wiki?curid=667543" title="Sokoliki (wieś)">
Sokoliki (wieś)

Sokoliki – nieistniejąca po polskiej stronie granicy z Ukrainą wieś w Polsce położona w województwie podkarpackim, w powiecie bieszczadzkim, w gminie Lutowiska, po obu stronach rzeki San na obszarze Bieszczadzkiego Parku Narodowego. Mimo to miejscowość figuruje jako wieś w rejestrze TERYT. Podlega sołectwu Stuposiany.
Po ukraińskiej stronie Sanu pozostała osada ze stacją kolejową Sokoliki (linia kolejowa Lwów – Użhorod) i kilkoma domami administracyjnie należącymi do wsi Tureczki Niżne.
Do 1934 roku odrębna gmina jednostkowa, a w latach 1934–1945 gromada w zbiorowej gminie Tarnawa Niżna, należącej do powiatu turczańskiego w woj. lwowskim (do 1931 woj. stanisławowskie). W latach 1945–51 w obrębie powiatu leskiego w woj. rzeszowskim, w 1952–72 powiatu ustrzyckiego, a w 1972–75 powiatu bieszczadzkiego w tymże województwie (1952–54 i od 1973 w gminie Lutowiska (Szewczenko)).
Historia.
Wieś była lokowana w dwóch etapach około roku 1556, co potwierdza dokument o podziale majątku po Barbarze Herburt, córce Jana Herbuta 
właściciela ziem leskich, żonie Piotra Kmity (1477–1553), marszałka wielkiego koronnego, wojewody krakowskiego. Zapisano wtedy, że część wsi jest zwolniona z podatków.
Właścicielami wsi Sokoliki była patriotyczna rodzina Dybowskich. W 1848 roku dwór był punktem przerzutowym ochotników, którzy wędrowali z Galicji na Węgry do powstania.
W 1863 r. podczas powstania styczniowego córki Dybowskiego – Olimpia i Wanda – prowadziły działalność patriotyczną nie tylko w Sokolikach, ale także we Lwowie, kwestując na potrzeby powstania, organizując pomoc dla rannych powstańców i szerząc oświatę. Wanda Dybowska (1842–1915), w której za czasów gimnazjalnych zakochany był poeta i powstaniec styczniowy Mieczysław Romanowski (1833–1863), wyszła za mąż za Franciszka Longchamps de Bérier (1840–1914), również powstańca (adiutanta generała Walerego Wróblewskiego) i znanego polskiego przemysłowca (syna Bogusława Longchamps de Bérier (1808–1888), lekarza, powstańca z 1831 roku), który osiadł w Sokolikach w majątku żony w 1864 r. Potem majątek dziedziczyli jego synowie i wnukowie. Groby tej rodziny znajdują się na Cmentarzu Łyczakowskim we Lwowie w kwaterze powstańców listopadowych, zwanej kwaterą „Żelaznej Kompanii”.
Pod koniec XIX wieku w Sokolikach prowadził badania etnograficzne Izydor Kopernicki. Powstała sieć kolejek wąskotorowych w dolinie Górnego Sanu, a także w dolinie potoku Wołosaty i Terebowiec. Od roku 1905 przez miejscowość prowadzi linia kolejowa łączącą Użhorod z Samborem, znajduje się tu stacja kolejowa Sokoliki.
W 1921 wieś liczyła jeszcze 1421 mieszkańców (w tym 65% grekokatolików). W latach 30. XX wieku stała się modnym letniskiem. Korzystne położenie komunikacyjne (linia kolejowa Lwów – Użhorod przez Przełęcz Użocką) umożliwiło rozwój lokalnego przemysłu drzewnego. Budowa kolei normalnotorowych i wąskotorowych, spowodowała rozkwit miejscowości. Sokoliki stały się centrum przemysłu drzewnego. Przeładowywano w nich drewno na normalną kolej i wysyłano na Węgry i dalej. Sokoliki Górskie stały się punktem końcowym bieszczadzkich kolejek leśnych z dolin Wołosatego i Terebowca.
Do roku 1939 we wsi znajdował się dwór, którego właścicielem był Henryk Rubinstein. II wojna światowa (a szczególnie jej koniec) doprowadziła do całkowitej zagłady miejscowości i wysiedleń mieszkańców po obu stronach Sanu.
Po II wojnie światowej – w 1945 roku i w czerwcu 1946 roku – ukraińskich mieszkańców wywieziono do ZSRR. Dzisiejsze Sokoliki to tylko popadająca w ruinę, opuszczona cerkiew pw. św. Wielkiego Męczennika Dymitra, służąca przez wiele lat pogranicznikom ZSRR za stajnię i magazyn. W odległości ok. 2 km od centrum dawnej wsi znajdują się zabudowania stacji kolejowej i kilka domów.

</doc>
<doc id="667545" url="https://pl.wikipedia.org/wiki?curid=667545" title="Pamięć epizodyczna">
Pamięć epizodyczna

Pamięć epizodyczna (pamięć zdarzeń) – rodzaj pamięci deklaratywnej przechowującej epizody z życia jednostki, czyli ślady pamięciowe na temat zdarzeń mających swoją lokalizację przestrzenną i czasową. W tym systemie pamięci przechowywane są także informacje na temat wzajemnych relacji między zdarzeniami. Porządkowane są one chronologiczne, co zachodzi prawdopodobnie tylko w umysłach ludzi.
Przykłady informacji zgromadzonych w pamięci epizodycznej. 
Model pamięci epizodycznej zaproponowany został przez Endela Tulvinga w 1972 roku. Zdaniem badacza pamięć epizodyczna:
Według Daniela Schactera pamięć epizodyczna może funkcjonować dzięki poczuciu "ja", do którego dołączane są wspomnienia. W niektórych ujęciach poza jawną pamięcią epizodyczną, gdy przywołuje się świadomie wspomnienia, wyróżnia się także jej aspekt niejawny, gdy wydarzenia z przeszłości bez przywołania ich do świadomości zmieniają sposób myślenia lub działania jednostki.

</doc>
<doc id="667546" url="https://pl.wikipedia.org/wiki?curid=667546" title="Merklingen">
Merklingen

Merklingen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Laichinger Alb. Leży w Jurze Szwabskiej, ok. 22 km na północny zachód od Ulm, przy autostradzie A8.

</doc>
<doc id="667550" url="https://pl.wikipedia.org/wiki?curid=667550" title="Władysław Jabłoński (minister)">
Władysław Jabłoński (minister)

Władysław Aleksander Jabłoński (ur. 12 grudnia 1932 w Krakowie, zm. 5 kwietnia 2013 w Warszawie) – polski inżynier włókiennictwa, dr habilitowany, polityk i wykładowca i urzędnik państwowy. Minister przemysłu lekkiego (1980–1981) i minister (1981–1983).
Życiorys.
Syn Władysława i Janiny. Ukończył studia na Politechnice Łódzkiej, następnie zaś uzyskał doktorat i habilitację (1970) z dziedziny inżynierii włókiennictwa. W latach 1953–1956 pracował w Zakładach Przemysłu Bawełnianego im. Juliana Marchlewskiego w Łodzi, a następnie jako wykładowca na Wydziale Włókiennictwa Politechniki Łódzkiej (1956–1966), zaś w 1966 przeszedł na stanowisko wicedyrektora zespołu przemysłu lekkiego w Komisji Planowania przy Radzie Ministrów (od 1969 był dyrektorem zespołu).
Od 1948 do 1954 należał do Związku Młodzieży Polskiej, a od 1960 do Polskiej Zjednoczonej Partii Robotniczej. Od 1972 pełnił funkcję podsekretarza stanu w resorcie przemysłu lekkiego (od 1973 I zastępca ministra), a od 8 października 1980 do 3 lipca 1981 ministra tegoż resortu. Następnie do 5 grudnia 1983 był ministrem–I zastępcą przewodniczącego Komisji Planowania przy Radzie Ministrów.
11 kwietnia 2013 został pochowany na Cmentarzu Wojskowym na Powązkach (kwatera A15-4-30).
Odznaczony m.in. Krzyżami Oficerskim i Kawalerskim Orderu Odrodzenia Polski.

</doc>
<doc id="667551" url="https://pl.wikipedia.org/wiki?curid=667551" title="Anekdoten">
Anekdoten

Anekdoten – szwedzki zespół grający rocka progresywnego, w muzyce którego można dostrzec liczne inspiracje dokonaniami King Crimson. W swoich utworach często wykorzystują melotron.
Historia.
Początki zespołu datują się na rok 1990, kiedy trójka muzyków – Jan Erik Liljeström, Nicklas Berg i Peter Nordin założyła formację King Edward grającą głównie covery King Crimson (były to covery i brzmienie z pierwszego "elektrycznego" okresu King Crimson czyli z lat 1973-1975). W 1991 roku dołączyła do nich wiolonczelistka Anna Sofi Dahlberg i zespół zmieniał nazwę na Anekdoten. Po nagraniu dwóch taśm demo, na przełomie marca i kwietnia 1993 roku zaczęli rejestrować materiał na ich debiutancką płytę.
Album "Vemod" ujrzał światło dzienne we wrześniu 1993 roku. Pomimo stosunkowo małego nakładu 1500 egzemplarzy, odniósł sukces. O zespole zaczęło być głośno, co zaowocowało licznymi ofertami koncertowymi, głównie z Europy Zachodniej i Stanów Zjednoczonych. W grudniu 1995 roku zespół nagrał drugi krążek – "Nucleus". Dużo w tym czasie koncertowali. Efektem tego było powstanie albumu live, będącego zapisem koncertu z tournée po Japonii. 
Kolejny album zatytułowany "From Within", ukazał się w październiku 1999 roku. Po czteroletniej przerwie, zespół nagrał czwarty z kolei album – "Gravity". Ostatnim w tym okresie albumem zawierającym materiał w pełni premierowy był "A Time of Day" z 2007. W 2009 ukazał się dwupłytowy album Chapters zawierający zestaw wcześniej wydanych utworów oraz jeden nowy. Na 10 kwietnia 2015 zapowiedziana została premiera pierwszego od 8 lat albumu, w całości z nowo powstałymi nagraniami zatytułowanego Until All The Ghosts Are Gone. Do pracy nad wydawnictwem zostali zaproszeni goście: Per Wiberg - były klawiszowiec zespołu Opeth, saksofonista i flecista Theo Travis współpracujący z King Crimson i Stevenem Wilsonem oraz gitarzysta The Church i All About Eve - Marty Wilson-Piper. 
Dyskografia.
Albumy studyjne.
Na dyskografię studyjną składają się następujące albumy:
Albumy koncertowe.
Na dyskografię koncertową składają się następujące albumy:

</doc>
<doc id="667553" url="https://pl.wikipedia.org/wiki?curid=667553" title="Samos (miejscowość)">
Samos (miejscowość)

Samos (gr. "Βαθύ" = "Wathi", także: "Σάμος" = "Samos") – miejscowość w Grecji, na wyspie Samos, na Morzu Egejskiem, w administracji zdecentralizowanej Wyspy Egejskie, w regionie Wyspy Egejskie Północne, w jednostce regionalnej Samos. Siedziba gminy Samos. W 2011 roku liczyła 6191 mieszkańców.

</doc>
<doc id="667555" url="https://pl.wikipedia.org/wiki?curid=667555" title="Vathy">
Vathy



</doc>
<doc id="667557" url="https://pl.wikipedia.org/wiki?curid=667557" title="Chios (miasto)">
Chios (miasto)

Chios (gr. Χίος) – miasto w Grecji, na wyspie Chios, w administracji zdecentralizowanej Wyspy Egejskie, w regionie Wyspy Egejskie Północne, w jednostce regionalnej Chios. Siedziba gminy Chios. W 2011 roku liczyło 26 850 mieszkańców.
W Chios urodził się około roku 1586 Leo Allatius, greckokatolicki uczony i teolog, bibliotekarz Biblioteki Watykańskiej.

</doc>
<doc id="667558" url="https://pl.wikipedia.org/wiki?curid=667558" title="AGAD">
AGAD



</doc>
<doc id="667561" url="https://pl.wikipedia.org/wiki?curid=667561" title="Dywergencja Kullbacka-Leiblera">
Dywergencja Kullbacka-Leiblera

Dywergencja Kullbacka-Leiblera (zwana też entropią względną lub relatywną entropią) jest miarą stosowaną w statystyce i teorii informacji do określenia rozbieżności między dwoma rozkładami prawdopodobieństwa formula_1 i formula_2 Czasem zwana jest też odległością Kullbacka-Leiblera, nie jest to jednak prawdziwa metryka, gdyż nie jest symetryczna formula_3 ani nie spełnia nierówności trójkąta.
Definicja.
Dywergencja Kullbacka-Leiblera dana jest wzorem:
dla rozkładów dyskretnych, oraz
dla rozkładów ciągłych. Dla przykładu, w typowym zastosowaniu formula_1 reprezentuje dane rzeczywiste, zaś formula_7 teoretyczny model.
Entropia względna przyjmuje zawsze wartości nieujemne, przy czym 0 wtedy i tylko wtedy, gdy porównywane rozkłady są identyczne. formula_8 jest jedyną wartością tego typu charakteryzującą się pewnymi użytecznymi właściwościami charakteryzującymi miary entropii (m.in. jest ciągła i addytywna).
Oryginalna propozycja.
Dywergencja K-L została przedstawiona przez S. Kullbacka i R.A. Leiblera w pracy z 1951, i w podręczniku z 1959; skupiali się oni na poniższej symetrycznej postaci:
Jak zwraca uwagę Kullback, podobną wartość wykorzystywało wcześniej m.in. małżeństwo Jeffreys. W 1987 zadeklarował, że spośród dziewięciu stosowanych wówczas dla tego wskaźnika nazw osobiście preferuje termin .
Uogólnienia i związki.
Dywergencja Kullbacka-Leiblera jest przypadkiem dywergencji Bregmana i formula_10-dywergencji. Informacja wzajemna to dywergencja ze wspólnego rozkładu do produktu rozkładów:
Interpretacja i zastosowania.
Dywergencja K-L może być rozumiana jako generalizacja entropii Shannona, oraz negatywna postać uogólnionej entropii Boltzmanna. Może reprezentować na przykład zmianę (przyrost lub stratę) lub różnicę (niedobór lub nadmiar) informacji pomiędzy dwoma rozkładami.
Jej minimalizacja jest stosowana na przykład przy wyborze optymalnych modeli statystycznych oraz systemów kodowania.
Choć formula_12 nie jest pseudoodległością, jej hesjan wyznacza tensor metryczny określany jako miara informacji Fishera.
Kryteria informacyjne.
Wybór modeli statystycznych w oparciu o formula_8 pozwalają zrealizować tzw. kryteria informacyjne. Akaike zauważył, że pomimo iż w praktyce hipotetyczny prawdziwy model jest nieznany i niedostępny jako odniesienie, to wyraża się jako nieokreślona stała, co nadal pozwala na dokonanie optymalizacji:
Po przekształceniach i uwzględnieniu poprawki na obciążenie oszacowania, wartością asymptotycznie minimalizującą oczekiwane formula_8 (maksymalizującą relatywną entropię) i pozwalającą na porównywanie alternatywnych modeli jest tzw. kryterium informacyjne Akaikego:
gdzie formula_17 to funkcja wiarygodności, a formula_18 to liczba estymowanych parametrów modelu. W intuicji oferowanej przez Bozdogana, pierwszy wyraz wzoru odpowiada oczekiwanemu niedopasowaniu modelu badawczego do danych spoza próby, i do prawdziwego modelu, a drugi złożoności, przekładającej się na nadmierne dopasowanie do próby. Wybór modelu wiąże się bowiem w praktyce z balansowaniem między tymi problemami (z kompromisem między obciążeniem a wariancją).
W późniejszej literaturze przedstawiono kolejne propozycje kryteriów informacyjnych, opartych o tę samą zasadę, z dodatkowymi doprecyzowaniami, na przykład kryterium Schwarza lub Watanabe-Akaikego.

</doc>
<doc id="667563" url="https://pl.wikipedia.org/wiki?curid=667563" title="Akta metrykalne">
Akta metrykalne



</doc>
<doc id="667567" url="https://pl.wikipedia.org/wiki?curid=667567" title="The Long Road">
The Long Road

The Long Road – czwarty studyjny album kanadyjskiej formacji Nickelback. Został wydany 22 września 2003 roku w Europie, oraz dzień później w Stanach Zjednoczonych. Album ukazał się nakładem wytwórni Roadrunner. Tym razem za produkcję krążka odpowiedzialni byli wokalista formacji, Chad Kroeger, oraz Joe Moi, który współpracował już z zespołem przy wydaniu poprzedniego krążka "Silver Side Up". Tytuł krążka "The Long Road", oznacza "długa droga", i opowiada on o tej długiej drodze jaką zespół musiał przebyć przez te wszystkie lata, aby znaleźć się w tym miejscu gdzie obecnie się znajduje. Materiał został nagrany w 2 studiach nagraniowych, w "Green House Studios", gdzie zespół nagrywa od 1998 roku, oraz w "Mountain View Studios" w Vancouver. Prace nad materiałem trwały przeszło ponad 4 miesiące. Album był promowany przez singel "Someday". Krążek nie powtórzył już tak ogromnego sukcesu jak poprzedni, ale mimo to zaledwie po 5 dniach od premiery uzyskał status złotej płyty w Wielkiej Brytanii, a w Stanach Zjednoczonych zadebiutował na 6 pozycji na liście Billboard 200. Krążek ostatecznie w samych Stanach pokrył się Potrójną platyną za sprzedaż ponad 3,100,000 kopii, w Kanadzie zyskał status poczwórnej platyny za sprzedaż 400,000 kopii albumu. Jest to zarazem ostatnia płyta nagrana z perkusistą Ryanem Vikedalem. W 2010 roku, magazyn "Billboard umieścił album na 157 pozycji, w zestawieniu na "200 najlepszych albumów dekady".
Pisanie i nagrywanie.
Po ogromnym sukcesie poprzedniego krążka, "Silver Side Up", zespół ruszył w światową trasę koncertową, która trwała aż do początku roku 2003. Od stycznia do lutego zespół zagrał jedynie 3 koncerty, w Nowym Jorku, Los Angeles oraz Londynie. Pisanie materiału na nowy album, zespół rozpoczął już podczas trasy "Silver Side Up Tour". To właśnie podczas tej trasy, swą premierę na żywo miały takie utwory jak "Do This Anymore" czy singlowy "Figured You Out". Następnie grupa powróciła do Kanady i rozpoczęła prace nad nagrywaniem kolejnego krążka. Prace nad płytą rozpoczęły się w kwietniu i trwały aż do sierpnia. Tym razem do udziału w produkcji albumu, grupa zaprosiła Joego Moi, (który współpracował już przy poprzednim krążku), Randy'ego Stauba, który był odpowiedzialny za miks albumu, oraz George'a Marino, który odpowiedzialny był za mastering. Krążek nagrywany był w studiu "Green House Studios" w Burnaby (gdzie zespół nagrywa od 1998 roku), oraz w studiu "Mountain View Studios" w Abbotsford w Vancouver. Sesja nagraniowa zakończyła się w sierpniu.
Tak proces nagrywania pod presją ciążącej na zespole po ogromnym sukcesie poprzedniej płyty wspomina w jednym z wywiadów basista grupy Mike Kroeger: "To trochę skomplikowane, ponieważ nie możesz zrobić czegoś zupełnie innego albo podejść do tego zupełnie inaczej niż robiłeś to wcześniej. Cały czas polega to na tym, aby nagrać możliwie najlepszy album. Być może w jakiś sposób to komplikuje cały proces, ale musisz pozostać przy tych sprawdzonych metodach. Weszliśmy do studia z założeniem nagrania najlepszego albumu w dyskografii Nickelback, na jaki obecnie nas stać. Czy czuliśmy jakąś presję? Odpowiedź brzmi "tak". Wprawdzie nikt nie dzwonił do studia - menedżment czy wytwórnia płytowa albo agent - i nie mówił: Chłopaki, lepiej nagrajcie coś tak dobrego, jak poprzednia płyta, bo inaczej będą kłopoty. Byłbym jednak nieszczery mówiąc, iż nie odczuwaliśmy żadnego napięcia. Kiedy nagrywasz, rywalizujesz z samym sobą. I to jest w porządku. Jednak w naszej sytuacji, kiedy poprzednia płyta sprzedała się w ponad dziewięciu milionach kopii na całym świecie, sami chcemy wiedzieć, jak daleko możemy teraz zajść. Jak jesteśmy dobrzy. (śmiech) Czy potrafimy wykonać dobrą robotę dwa razy z rzędu.
Produkcja.
Za produkcję albumu tym razem odpowiedzialny był frontman grupy Chad Kroeger, oraz Joe Moi, który współpracował z zespołem już podczas sesji nagraniowej do "Silver Side Up". Zespół zaprosił także do współpracy Randy'ego Stauba, który był odpowiedzialny za miks albumu, oraz George'a Marino, który odpowiedzialny był za mastering. Proces masteringu odbył się "Sterling Sound", natomiast miks w "The Warehouse Studios" w Vancouver.
Brzmienie.
Czwarty studyjny album kanadyjskiej grupy "The Long Road" to ukłon w stronę mocnych niemalże metalowych brzmień. Rozpiętość brzmieniowa utworów jest bardzo duża, poczynając od szybkiego i dynamicznego utrzymanego w stylistyce speed metalu "Flat on the Floor", poprzez ciężkie "Because of You", "Throw Yourself Away" (zespół spotkał się także z krytyką, za bardzo podobne intro tego utworu do kompozycji grupy Metallica "The Unnamed Feeling", z albumu "St. Anger" z 2003 roku) do lekko nawet bluesowego "Should've Listened" i "See You at the Show". Mimo takiej różnorodności, album jest bardzo dynamiczny i jednym z najcięższych w dorobku grupy.
Wydanie, promocja, trasa koncertowa.
Premiera krążka odbyła się 22 września w Europie oraz dzień później w Stanach Zjednoczonych. Początkowo krążek został wydany w wersji standardowej zawierającej 11 utworów. Album promowany był przez singel "Someday". Zespół spotkał się z krytyką, za zbytnie podobieństwo do utworu "How You Remind Me" z 2001 roku. Mimo ciężkiego brzmienia, singlowe utwory z krążka, bardzo dobrze radziły sobie na listach przebojów. Utwór "Figured You Out" zajął pierwsze miejsce w końcoworocznym zestawieniu Billboard's Year-End Mainstream Rock Chart 2004, był także w tym samym roku na pierwszym miejscu zestawienia Radio &amp; Records Rock and Active Rock, reszta singli zajmowała miejsca w czołowej dziesiątce zestawień Mainstream Rock Tracks czy Modern Rock Tracks. Zespół aktywne koncerty rozpoczął już tuż po wydaniu albumu. Podczas koncertu który się odbył 16 września 2003 roku w holenderskim miasteczku Bossum, zespół dał akustyczny minikoncert, który następnie ukazał się na minialbumie "MTV Unplugged".
Zespół w styczniu 2004 roku wyruszył w trasę koncertową "The Long Road Tour". Trasa liczyła łącznie 79 koncertów. Zespół w ramach trasy odwiedził Kanadę, Stany Zjednoczone, Niemcy, Wielką Brytanię, Holandię, Australię. 5 czerwca 2004 zespół wystąpił podczas przedostatniego dnia wielkiego festiwalu muzyki rockowej Rock am Ring na torze w Nürburgring. Grupa zaprezentowała bardzo mocny materiał, składający się łącznie z 11 utworów. Grupa wykonała także cover utworu "Sad but True" z repertuaru grupy Metallica. Wydawnictwo ukazało się na nieoficjalnym DVD.
Album ukazał się również w limitowanych edycjach. W Stanach Zjednoczonych oraz Wielkiej Brytanii, w formie bonusu znalazły się dodatkowo 3 utwory, "Saturday Night's Alright (For Fighting)", cover z repertuaru Eltona Johna nagrany wspólnie z Kid Rockiem oraz gitarzystą grupy Pantera Dimebagiem Darrellem, oraz dwa utwory nagrane podczas sesji do albumu "Silver Side Up", "Yanking Out My Heart", oraz "Learn the Hard Way". Ten pierwszy został wykorzystany na ścieżce dźwiękowej do filmu "Król Skorpion" z 2002 roku. Japońska edycja płyty zawierała nową wersję utworu "Slow Motion", oraz akustyczną wersję utworu "Someday". Podczas sesji zespół nagrał jeszcze także utwór "Love Will Keep Us Together" z repertuaru Neila Sedaki.
Sukces.
Krążek nie powtórzył już tak dużego sukcesu jak poprzedni. Zadebiutował w Stanach na 6 pozycji na liście Billboard 200. W Wielkiej Brytanii zaledwie po pięciu dniach od premiery, 27 września pokrył się złotem. Ostatecznie album w Stanach Zjednoczonych pokrył się Potrójną platyną, za sprzedaż 3,486,687 kopii, w Kanadzie album uzyskał status poczwórnej platyny za sprzedaż 400,000 kopii. W Australii krążek sprzedał się w ilości 210, 000 kopii, co pozwoliło na przyznanie mu statusu potrójnej platyny. W Wielkiej Brytanii sprzedano 300, 000 kopii albumu, w Niemczech album sprzedał się w nakładzie 200, 000 kopii i uzyskał status platynowej. W Austrii grupa sprzedała 15, 000 kopii albumu, co dało w rezultacie status złotej płyty, a w Nowej Zelandii 15, 000 kopii, co dało status platynowej.
Album w roku 2004 został nominowany do nagrody Grammy Awards w kategorii Best Rock Album. W tym samym roku dostał także dwie nominacje do kanadyjskiej nagrody Juno Awards w kategoriach "Album of the Year" oraz "Rock Album of the Year". Album "The Long Road" jest jedynym krążkiem grupy (nie licząc "Curb" oraz "The State"), który nie zdobył żadnej statuetki Juno Awards.
Album uzyskał status potrójnej platyny przyznanej przez RIAA w narcu 2005 roku. Do 28 stycznia 2009 roku zakupiono 3 470 373 kopie albumu. W marcu 2010 roku, według Canadian Recording Industry Association sprzedaż albumu w Stanach Zjednoczonych przekroczyła 500 tysięcy kopii, dzięki czemu album zyskał status pięciokrotnej platyny.
Twórcy.
Nickelback
Muzycy sesyjni
Produkcja

</doc>
<doc id="667571" url="https://pl.wikipedia.org/wiki?curid=667571" title="Woszczyce">
Woszczyce

Woszczyce (, ) – najstarsza dzielnica Orzesza.
Przebiega przez nią droga krajowa nr 81 z Katowic do Skoczowa.
Historia.
Według XVI-wiecznego kronikarza parafia w Woszczycach powstała już w 1003 r., a pierwszy kościół wybudowano około 1150 roku, czego miał dokonać pierwszy znany właściciel wioski "Peter a Woschczutzki". W 1237 r. z inicjatywy Konrada Mazowieckiego i kanonika kapituły krakowskiej o imieniu Bogusław rozpoczęto we wsi budowę klasztoru cystersów, wizytowanego rok później. Nie dokończono jednak budowy, bowiem w 1241 najazd tatarski zniszczył stawiany obiekt.
W 1283 r. cystersi oddali Woszczyce Stefanowi Zbronowiczowi za wieś Żernicę, a ostatecznie zakon osiadł w Rudach. Miejscowość została wzmiankowana w spisie świętopietrza parafii dekanatu Oświęcim diecezji krakowskiej z 1326 pod nazwą "Woskic".
Około 1374 r. miejscowość przeszła w ręce rodziny Woszczyckich, którzy na początku XV wieku ufundowali drewniany kościółek Wszystkich Świętych.
W dokumencie sprzedaży dóbr pszczyńskich wystawionym przez Kazimierza II cieszyńskiego w języku czeskim we Frysztacie w dniu 21 lutego 1517 r. wieś została wymieniona jako "Wossticzeo". W alfabetycznym spisie miejscowości na terenie prowincji śląskiej wydanym w 1830 roku we Wrocławiu przez Johanna Knie wieś występuje pod niemiecką nazwą "Woschczyc".
W czasie wojny trzydziestoletniej miejscowość mocno ucierpiała, a nowym właścicielem został Adam Krzysztof Wielopolski. Na początku XVIII w. we wsi działał młyn i mała huta żelaza. Po półwieczu osada trafiła w ręce rodziny von Franken, którzy wybudowali kolejny drewniany kościółek. W 1766 r. wieś kupił Gustaw von Cybulka, który po 15 latach odsprzedał ją Ludwigowi von Reusch. Kolejni właściciele to podpułkownik Andreas von Wittkowski (1817) oraz Franz Winckler (1836). Ten ostatni wybudował w 1880 r. pierwszą murowaną świątynię w historii Woszczyc. 
Po Franzu von Winckler dobra odziedziczyła jego córka Waleska von Tiele-Winckler, żona Huberta von Tiele-Wincklera - w rękach tego rodu miejscowość pozostała aż do 1945 r.
Podczas plebiscytu na Górnym Śląsku w 1921 r. 186 osób głosowało za Polską, a 113 za Niemcami.
Pałac.
W Woszczycach w XVI w. powstał drewniany dwór, który uległ całkowitemu zniszczeniu. Obecnie w centrum Woszczyc znajduje się XIX-wieczny pałac – zbudowany w stylu neobarokowym, którego ruiny kupiła rodzina Szczepańskich, a następnie odbudowała ten zabytek.

</doc>
<doc id="667597" url="https://pl.wikipedia.org/wiki?curid=667597" title="Brzezinka (powiat krośnieński)">
Brzezinka (powiat krośnieński)

Brzezinka () – wieś w Polsce położona w województwie lubuskim, w powiecie krośnieńskim, w gminie Bobrowice nad południowym brzegiem Jeziora Dychowskiego (w odległości 1 kilometra od Dychowa).
W latach 1975–1998 miejscowość administracyjnie należała do województwa zielonogórskiego. Nad pobliskim jeziorem Dychowskim znajduje się Elektrownia wodna Dychów.
Miejscowość stanowi wieś od 1 stycznia 2012, wcześniej stanowiła przysiółek wsi Dychów.

</doc>
<doc id="667625" url="https://pl.wikipedia.org/wiki?curid=667625" title="Prądocinek">
Prądocinek

Prądocinek (dawna niem. nazwa "Neubrück") – przysiółek w Polsce położony w województwie lubuskim, w powiecie krośnieńskim, w gminie Bobrowice, sołectwie Dychów, nad wschodnim brzegiem Bobru).
W latach 1975–1998 miejscowość administracyjnie należała do województwa zielonogórskiego. Nad pobliskim jeziorem "Dychowskim" znajduje się Elektrownia Dychów.

</doc>
<doc id="667626" url="https://pl.wikipedia.org/wiki?curid=667626" title="Muzeum Farmacji im. prof. Jana Muszyńskiego w Łodzi">
Muzeum Farmacji im. prof. Jana Muszyńskiego w Łodzi

Muzeum Farmacji im. prof. Jana Muszyńskiego w Łodzi – muzeum farmacji w Łodzi przy Placu Wolności 2.
Historia.
Kamienica powstała w 1840. W 1893 według projektu Gustawa Landau-Gutentegera nadbudowane zostało drugie piętro wraz z poddaszem oraz wybudowano dwie oficyny. Kamienica wpisana jest do rejestru zabytków pod numerem A/58 z 20.01.1971
Od początku istnienia kamienicy na parterze znajdowała się apteka, pierwsza w Łodzi, otwarta w 1830 (wydany reskrypt założenia apteki 1828) przez Karola Ketschena. Pierwotny wygląd wnętrza historycznej apteki zachował się do dzisiaj.
Od 2008 w tej kamienicy znajduje się również muzeum farmacji. Przedmiotem starań muzeum jest uchronienie od zniszczenia zabytkowych eksponatów z dziedziny farmacji. Na parterze muzeum odtworzono pomieszczenia z przełomu XIX i XX wieku, z meblami z warsztatów wiedeńskich, oryginalną recepturę i metodykę w zakresie produkcji leków.
W muzeum zgromadzono ponad 3 tys. eksponatów (najstarsze z XVIII wieku), np. puszki i menzury oraz XIX-wieczne żeliwne moździerze.
Organizatorem muzeum jest Przedsiębiorstwo Zaopatrzenia Farmaceutycznego CEFARM-Łódź Sp. z o.o.
Zwiedzanie.
Godziny otwarcia muzeum: 

</doc>
<doc id="667629" url="https://pl.wikipedia.org/wiki?curid=667629" title="Abstrakt (filozofia)">
Abstrakt (filozofia)

Abstrakt, byt abstrakcyjny – pojęcie powstałe w wyniku procesu abstrakcji, przeciwstawiające się konkretowi. Mimo że podział przedmiotów na konkretne i abstrakcyjne bywa uważany za pełny i wyczerpujący, jest wiele definicji abstraktu, z których wszystkie bywają podważane: abstrakt to przedmiot niepoznawalny za pomocą zmysłów, niemogący być wykazany ostensywnie, nieposiadający przyczyn i niewywołujący skutków, konieczny, niezależny od czasu i przestrzeni. Każde z tych określeń abstraktu może być podważone – nominaliści w ogóle odmawiają abstraktom istnienia realnego. Tak na przykład określenie bytu abstrakcyjnego, jako nieposiadającego przyczyn i niewywołującego skutków, sprawia trudności epistemologiczne: przedmiot niewywołujący skutków, jako nieoddziałujący na aparat poznawczy, nie może być bowiem poznawany.

</doc>
<doc id="667633" url="https://pl.wikipedia.org/wiki?curid=667633" title="Przedmiot abstrakcyjny">
Przedmiot abstrakcyjny



</doc>
<doc id="667634" url="https://pl.wikipedia.org/wiki?curid=667634" title="Byt abstrakcyjny">
Byt abstrakcyjny



</doc>
<doc id="667635" url="https://pl.wikipedia.org/wiki?curid=667635" title="Lipie Śląskie">
Lipie Śląskie

Lipie Śląskie – wieś w Polsce, położona w województwie śląskim, w powiecie lublinieckim, w gminie Pawonków.
Wieś leży przy skrzyżowaniu dróg krajowych nr 11 (zachodnia obwodnica Lublińca) i 46. Przebiega tędy również linia kolejowa Lubliniec – Opole. Do 20 lipca 1987 istniała na niej stacja Lipie Śląskie.
Rodzaj miejscowości został zmieniony 1.01.2022 r. z "część wsi Lisowice", na "wieś".
W latach 1975–1998 Lipie Śląskie administracyjnie należały do województwa częstochowskiego.
Dinozaury z Lipia Śląskiego.
W miejscowej cegielni znaleziono kości dinozaurów (stanowisko szczegółowiej opisano w haśle Lisowice).

</doc>
<doc id="667636" url="https://pl.wikipedia.org/wiki?curid=667636" title="Trójcowo">
Trójcowo



</doc>
<doc id="667638" url="https://pl.wikipedia.org/wiki?curid=667638" title="Kobyła">
Kobyła



</doc>
<doc id="667640" url="https://pl.wikipedia.org/wiki?curid=667640" title="Zjednoczenie Satyryków Y Politykierów">
Zjednoczenie Satyryków Y Politykierów

Zjednoczenie Satyryków Y Politykierów (ZSYP) – audycja radiowa o charakterze satyrycznym emitowana co niedzielę w Programie I Polskiego Radia od listopada 1989 roku do 2009.
W 2009 podjęto decyzję o zaprzestaniu tworzenia programu z uwagi na zbyt wysokie koszty finansowe.
Pory nadawania.
Pod koniec lat 90. XX wieku programy zaczynały się o godz. 11:05 i trwały do 12:00. Od 2001 kończyły się kwadrans wcześniej o godz. 11:45. Następnie audycja była stale skracana – aż do 2006 roku, kiedy Marcin Wolski niespodziewanie został dyrektorem Programu I Polskiego Radia (za prezesury Krzysztofa Czabańskiego), a ZSYP znów trwał do około godz. 12:00. W chwili gdy Wolski przeszedł do dyrekcji, partnerem Marka Ławrynowicza został Stefan Friedmann. Po kolejnej zmianie dyrekcji, program przeniesiono na czas od godz. 13:05 do 13:30, a następnie w lutym 2009 niespodziewanie zdjęto z anteny.
Twórcy.
W audycji występowali: Joanna Jeżewska, Lucyna Malec, Ewa Złotowska, Dorota Lanton, Andrzej Fedorowicz, Marek Frąckowiak, Stefan Friedmann, Stanisław Klawe, Jerzy Kryszak, Marek Majewski, Ryszard Makowski, Waldemar Ochnia, Sławomir Pacek oraz Andrzej Zaorski.
Rubryki.
Rubryki audycji były przygotowywane przez niezależnych autorów. Niektóre z nich często pojawiały się już wcześniej w innych audycjach o podobnym profilu. Nie wszystkie pozycje pojawiały się w każdym wydaniu. Całość była umieszczona pod „nad-redakcją” Marcina Wolskiego i Marka Ławrynowicza.

</doc>
<doc id="667642" url="https://pl.wikipedia.org/wiki?curid=667642" title="European Network of Democratic Young Left">
European Network of Democratic Young Left

Europejska Sieć Młodzieżowych Organizacji Demokratycznych i Lewicowych (ENDYL) – założona w 1994 w Kopenhadze młodzieżowa wspólnota o europejskim zasięgu zrzeszająca organizacje socjalistyczne, Zielonej Lewicy oraz radykalnie demokratyczne.
ENDYL opiera się w swojej pracy na demokracji, wolności osobistej, solidarności, prawach człowieka, internacjonalizmie oraz ekologicznej odpowiedzialności. Celem działania jest zniesienie opresyjnego oraz wyniszczającego kapitalizmu i zastąpienia go alternatywnymi modelami produkcji i relacji międzyludzkich.

</doc>
<doc id="667644" url="https://pl.wikipedia.org/wiki?curid=667644" title="Californian punk rock">
Californian punk rock



</doc>
<doc id="667645" url="https://pl.wikipedia.org/wiki?curid=667645" title="Punk rock kalifornijski">
Punk rock kalifornijski



</doc>
<doc id="667647" url="https://pl.wikipedia.org/wiki?curid=667647" title="Punk rock californijski">
Punk rock californijski



</doc>
<doc id="667648" url="https://pl.wikipedia.org/wiki?curid=667648" title="Punk pop">
Punk pop



</doc>
<doc id="667650" url="https://pl.wikipedia.org/wiki?curid=667650" title="Dębowiec (Bucharzewo)">
Dębowiec (Bucharzewo)

Dębowiec – Polski przysiółek wsi Bucharzewo, położony w województwie wielkopolskim, w powiecie międzychodzkim, w gminie Sieraków, na obszarze Puszczy Noteckiej. Wchodzi w skład sołectwa Bucharzewo. Najdalej na północ wysunięty przysiółek w gminie.
W latach 1975–1998 przysiółek administracyjnie należała do województwa poznańskiego.

</doc>
<doc id="667651" url="https://pl.wikipedia.org/wiki?curid=667651" title="Akcydens">
Akcydens



</doc>
<doc id="667653" url="https://pl.wikipedia.org/wiki?curid=667653" title="Niemyje-Skłody">
Niemyje-Skłody

Niemyje-Skłody – wieś w Polsce położona w województwie podlaskim, w powiecie bielskim, w gminie Rudka.
W latach 1975–1998 miejscowość należała administracyjnie do województwa białostockiego.
Wierni kościoła rzymskokatolickiego należą do parafii Matki Bożej Królowej Polski w Niemyjach Nowych.

</doc>
<doc id="667655" url="https://pl.wikipedia.org/wiki?curid=667655" title="Eric Berne">
Eric Berne

Eric Berne (ur. 10 maja 1910, zm. 15 lipca 1970) – amerykański psychiatra, twórca analizy transakcyjnej. Autor wielu publikacji zarówno naukowych, jak też o charakterze popularyzatorskim.
Urodził się w Montrealu jako Eric Leonard Bernstein, starsze z dwojga dzieci Davida Bernsteina i Sary Gordon. Jego rodzice byli pochodzenia żydowskiego. Wyemigrowali do Kanady z Polski oraz Rosji. Eric, podobnie jak jego ojciec, który zmarł w roku 1921 w wieku 38 lat na gruźlicę, ukończył studia na wydziale medycznym Uniwersytetu McGill. Dyplom lekarza medycyny otrzymał w roku 1935. Po studiach wyjechał do Stanów Zjednoczonych. W roku 1939 otrzymał amerykańskie obywatelstwo, a w 1943 roku zmienił nazwisko na Eric Berne.

</doc>
<doc id="667656" url="https://pl.wikipedia.org/wiki?curid=667656" title="Przypadłość">
Przypadłość

Akcydens, przypadłość, cecha akcydentalna (łac. "accidens", gr. "συμβεβηκός") – wywodzące się z filozofii Arystotelesa pojęcie ontologiczne funkcjonujące przede wszystkim w metafizyce klasycznej (arystotelesowsko-tomistycznej), przeciwieństwo atrybutu (cechy istotowej). Akcydens to taka cecha danej substancji, bez której pozostaje ona nadal tą samą substancją. Np. dla Sokratesa bycie uzdolnionym muzycznie czy łysym można uznać za cechę akcydentalną bycia Sokratesem, natomiast bycie racjonalnym czy bycie (nie bycie) zwierzęciem jest jego cechą istotową (atrybutem), tj. taką, bez której nie byłby już tym samym Sokratesem.

</doc>
<doc id="667657" url="https://pl.wikipedia.org/wiki?curid=667657" title="Józefin (osada leśna w powiecie bielskim)">
Józefin (osada leśna w powiecie bielskim)

Józefin – osada leśna w Polsce położona w województwie podlaskim, w powiecie bielskim, w gminie Rudka.
W latach 1975–1998 miejscowość należała administracyjnie do województwa białostockiego.
Zobacz też.
Józefin

</doc>
<doc id="667658" url="https://pl.wikipedia.org/wiki?curid=667658" title="Archiwum kościelne">
Archiwum kościelne

Archiwum kościelne – w niektórych Kościołach instytucja powołana do gromadzenia, konserwacji i udostępniania archiwaliów wytworzonych przez instytucje własne. Inaczej archiwum należące do jednego z Kościołów
Kościół rzymskokatolicki.
W Kościele rzymskokatolickim archiwa powstały i funkcjonują przy kościelnych osobach prawnych, jednostkach organizacyjnych Kościoła, tak diecezjalnych jak i zakonnych.
W związku z tym wyróżnia się (najczęściej niezinstytucjonalizowane) archiwa podstawowych jednostek kościelnych: parafialne i klasztorne (konwentualne).
Wraz z rozwojem Kościoła przy Kuriach biskupich wykształciły się archiwa diecezjalne (równorzędnie traktowane archidiecezjalne i metropolitalne).
Analogicznie przy prowincjałach zakonów wykształciły się archiwa prowincji zakonnej.
Jakkolwiek co do zasady dokumenty kościelne przechowywane są w samych parafiach bądź archiwach kościelnych (starsze i cenniejsze oraz duplikaty), to niektóre z nich z różnych przyczyn trafiły do archiwów państwowych i tam są przechowywane.
Archiwalia.
Do archiwaliów kościelnych należą właściwe administracyjnie:
i inne.
Archiwa diecezjalne w Polsce.
W Kościele rzymskokatolickim w Polsce istnieje kilkanaście archiwów archidiecezjalnych, diecezjalnych bądź metropolitalnych, które tylko w podstawowym zakresie pokrywają się z podziałem terytorialnym Kościoła:
Charakter "archiwum" mają również niektóre biblioteki kościelne. Czasem zbiór akt parafialnych w danej kancelarii parafialnej również nazywany jest "archiwum kościelnym".
Stolica Apostolska prowadzi własne Tajne Archiwa Watykanu.
Mormoni.
Szczególnego rodzaju archiwum, biblioteką i czytelnią mikrofilmów ksiąg metrykalnych są centra historii rodziny, zakładane przez Kościół Jezusa Chrystusa Świętych w Dniach Ostatnich w wielu krajach na świecie. Siedziba Biblioteki Historii Rodziny mieści się w Salt Lake City (USA). Od 2005 r. centrum takie działa również w Warszawie i Wrocławiu.

</doc>
<doc id="667661" url="https://pl.wikipedia.org/wiki?curid=667661" title="Płuczka">
Płuczka

Zobacz też:

</doc>
<doc id="667662" url="https://pl.wikipedia.org/wiki?curid=667662" title="Łada Niva">
Łada Niva

Łada Niva – samochód terenowy klasy miejskiej produkowany pod rosyjską marką Łada od 1977 roku. Od 1998 roku produkowana jest druga generacja modelu.
Pierwsza generacja.
Łada Niva I została zaprezentowana po raz pierwszy w 1977 roku.
Niva o kodzie fabrycznym 2121 uważana jest za pierwszy samochód WAZa nie bazujący bezpośrednio na licencji FIATa. Choć trzydrzwiowe nadwozie oraz system przeniesienia napędu na 4 koła stworzony został przez inżynierów zakładów WAZ, wiele komponentów zostało przeniesionych z poprzednich modeli Łady bazujących na licencyjnych technologiach FIATa. Produkcję rozpoczęto w 1977 roku i jest kontynuowana po dzień dzisiejszy. Jedyne zmiany objęły jednostki napędowe, klapę bagażnika i wykończenie wnętrza. Początkowo auto wyposażono w gaźnikowy silnik o pojemności 1600 cm³ i mocy maksymalnej 54 kW (72 KM) znany z modelu 2107 oraz 4- lub 5-biegową skrzynię manualną.
Samochód charakteryzował się stałym napędem na cztery koła przenoszonym poprzez centralny dyferencjał posiadający możliwość blokady, na przedni i tylny most. Te samochody mogły osiągnąć prędkość 130 km/h (90 km/h w terenie), spalanie utrzymywało się na poziomie 8,25 l benzyny na 100 km. Dopuszczalną masę przyczepy określono na 860 kg.
Restylizacje.
W 1993 roku model przeszedł pierwszy, tak duży face lifting od czasu debiutu w 1977 roku. Zmodernizowano całkowicie przede wszystkim tylną część nadwozia, modernizując jednak także i detale pasa przedniego. Wprowadzono także nową jednostkę napędową o pojemności 1700 cm³ i z pojedynczym wtryskiem paliwa sterowanym przez komputer marki Bosch znanym dobrze z samochodów produkcji koncernu GM. Na niektórych rynkach oferowano także wysokoprężny silnik Peugeota o pojemności 1900 cm³ oraz kilka innych mniejszych jednostek Diesla montowanych na indywidualne zamówienie ("patrz specyfikacja modelu 21215").
W 2019 roku samochód przeszedł kolejną dużą restylizację, w ramach której paleta wariantów została poszerzona o topową odmianę 4x4 Urban wyróżniającą się charakterystycznym, częściowo lakierowanym wyglądem zderzaków, a także bogatszym wyposażeniem standardowym. Ponadto, zmieniono też wygląd kokpitu i upodobniono logotypy do aktualnego wzoru.
Zmiany nazw.
W 2006 roku nazwa modelu została zmieniona z "Niva" na Łada 4x4. Zmiana ta nastąpiła, aby odróżnić starszą konstrukcję od nowszego modelu również noszącego tę nazwę, do którego General Motors, współproducent modelu Chevrolet Niva, posiadał prawa. Polityka nazewnicza objęła także rynki eksportowe.
Po 15 latach, Łada zdecydowała się ponownie dokonać zmiany nazwy wskutek nowego porządku wprowadzonego wobec obu swoich niewielkich pojazdów terenowych. W ten sposób, od stycznia 2021 roku zamiast "Łada 4x4" samochód nazywa się Łada Niva Legend.
Koniec sprzedaży w UE.
W 2020 roku samochód został wycofany ze sprzedaży na rynkach krajów Unii Europejskiej (w tym Polski). Powodem jest wprowadzenie z dniem 1 stycznia nowych limitów dotyczących emisji spalin. Ostatnie Łady homologowane według starych wytycznych trafiły do europejskich dealerów pod koniec pierwszego kwartału 2020 roku, od tego czasu dealerzy nie przyjmują nowych zamówień na samochody.
Niva 2131.
Łada Niva 2131 została zaprezentowana po raz pierwszy w 1995 roku.
Dodatkowy wariant Nivy poszerzył gamę wersji nadwoziowych wyróżniając się kodem fabrycznym 2131. Pod kątem wizualnym i technicznym samochód zyskał wyraźnie dłuższe nadwozie, poza dodatkową parą drzwi charakteryzujące się także wydłużonym rozstawem osi i dodatkową, dużą szybką między słupkiem C i D.
W listopadzie 2021 roku producent poinfirmował, że koniec produkcji wydłużonego, 5-drzwiowego wariantu Łady Nivy został wyznaczony na grudzień tego samego roku, kończąc się tym samym po 26 latach rynkowej obecności.
Druga generacja.
Łada Niva II została zaprezentowana po raz pierwszy w 1998 roku.
W 1998 roku na Międzynarodowym Salonie Motoryzacyjnym w Moskwie przedstawiono pierwszy, jeszcze prototypowy egzemplarz zupełnie nowej, drugiej generacji Nivy o oznaczeniu WAZ-2123 Niva. W konstrukcji nowego pojazdu wykorzystano wiele elementów znanych z modelu 2121 oraz 2131, jak choćby układ jezdny, skrzynia biegów, skrzynia rozdzielcza czy 1,7-litrowy silnik z jednopunktowym wtryskiem o mocy 80 KM. Początkowo przewidywano również wyposażenie tego auta w silniki benzynowe własnej konstrukcji o pojemności 1,8 dm³ i 2,0 dm³ oraz jednostki wysokoprężnej 1.8D, jednak produkcji Nivy z tymi silnikami nie podjęto.
Nazwy modelu.
Produkcję małoseryjną tego modelu jeszcze pod marką Łada podjęto w 1998 roku. Brak wystarczających środków finansowych umożliwił przekazanie odbiorcom w pierwszym roku małoseryjnej produkcji jedynie 2000 egzemplarzy tego pojazdu. Dalszy rozwój modelu oraz rozpoczęcie seryjnej produkcji możliwe było dopiero po powstaniu w czerwcu 2001 roku spółki GM-AwtoWAZ. Na mocy joint venture między AwtoWAZ a General Motors, zdecydowano się nadać nowej Nivie markę Chevroleta.
Pierwszy seryjny egzemplarz o zmienionej nazwie na Chevrolet Niva zjechał z taśmy fabryki w Togliatti 23 września 2002 roku. W okresie od maja 2006 roku do kwietnia 2008 roku produkowany był "Chevrolet Niva FAM1", wyposażony w benzynowy silnik 1.8 16V o mocy 122 KM produkcji firmy Opel. Niemiecka jednostka napędowa zblokowana była z 5-biegową skrzynią japońskiej firmy Aisin.
W 2020 roku, po 18 latach produkcji jako Chevrolet Niva, samochód ponownie zmienił markę w związku z likwidacją spółki GM-AwtoWAZ i odkupieniem przez Ładę pełni praw do produkcji Nivy II. W ten sposób, od lipca 2020 roku pojazd ponownie wytwarzany jest jako Łada Niva. W tym samym roku próg wyprodukowanych egzemplarzy osiągnął 700 000 sztuk.
Restylizacje.
W marcu 2009 roku przeprowadzono dużą modernizację, w wyniku której gruntownie zmodyfikowano wygląd nadwozia. Zmienione zostały przedni oraz tylny zderzak, klosze lamp przednich i tylnych, listwy boczne oraz atrapa chłodnicy z większym logo Chevroleta na poprzeczce w kolorze nadwozia. We wnętrzu Nivy zastosowano nowy drążek zmiany biegów oraz kierownicę produkcji portugalskiego oddziału firmy TRW.
W grudniu 2020 roku Niva przeszła kolejną modernizację nadwozia, która skoncentrowała się na wyglądzie nadwozia i nadała pojazdowi cechy odróżniające go od wyglądu z lat noszenia marki Chevrolet. Aby to podkreślić, pojazd otrzymał nazwę Łada Niva Travel, nowy pas przedni z wysoko umieszczonymi, podłużnymi reflektorami, dużą trapezoidalną atrapą chłodnicy i umieszczonym centralnie owalnym logo Łady. Tylna część nadwozia otrzymała z kolei przestylizowane klosze lamp.

</doc>
<doc id="667664" url="https://pl.wikipedia.org/wiki?curid=667664" title="Władisław Krapiwin">
Władisław Krapiwin

Władisław Pietrowicz Krapiwin (ur. 14 października 1938 w Tiumeni, zm. 1 września 2020) – rosyjski pisarz i krytyk fantastyki.
Pochowany na w Jekaterynburgu na Cmentarzu Szyrokorieczeńskim.

</doc>
<doc id="667665" url="https://pl.wikipedia.org/wiki?curid=667665" title="Lista światowego dziedzictwa kultury UNESCO">
Lista światowego dziedzictwa kultury UNESCO



</doc>
<doc id="667667" url="https://pl.wikipedia.org/wiki?curid=667667" title="Ewa Nowacka">
Ewa Nowacka

Ewa z Łazarowiczów Nowacka (ur. 17 grudnia 1934 w Chorzowie, zm. 29 marca 2011 w Warszawie) – polska powieściopisarka, krytyk, eseistka.
Życiorys.
W 1958 ukończyła studia na Wydziale Filologii Uniwersytetu Warszawskiego. Od 1962 roku należała do PZPR.
W latach 1962–1991 pracowała w Polskim Radiu. W 1975 wyróżniona została Honorową Odznaką Komitetu ds. Radia i Telewizji. Laureatka nagrody OIRT za cykl słuchowisk „Opowieści naszych dni” w roku 1975, „Srebrnych Koziołków” V Biennale Sztuki dla Dziecka w 1981 za słuchowisko „W pochmurny, mglisty dzień”.
W roku 1981 w plebiscycie czytelników „Płomyka” otrzymała "Orle Pióro". W roku 1983 otrzymała Międzynarodową Nagrodę Literacką im. Janusza Korczaka. 2 czerwca 2009 z rąk podsekretarza stanu w MKiDN Tomasza Merty odebrała Złoty Medal „Zasłużony Kulturze Gloria Artis”. Została zaproszona do prac m.in. jury Ogólnopolskiego Konkursu Literackiego im. Agnieszki Bartol „Ja i świat”.
Autorka równie dobrze czuła się w realiach Egiptu faraonów, Cesarstwa Rzymskiego, jak i w czasach współczesnych. Ze słowiańskimi demonami zaprzyjaźniła się w popularnej powieści "Małgosia kontra Małgosia".
Zmarła 29 marca 2011 roku. Spoczywa na Starych Powązkach (kw. 334, rząd 6, miejsce 11).
Przypisy.
 

</doc>
<doc id="667670" url="https://pl.wikipedia.org/wiki?curid=667670" title="Miani">
Miani

Miani lub Meeanee wioska w prowincji Pendżab w Pakistanie, w dystrykcie Sargodha.

</doc>
<doc id="667674" url="https://pl.wikipedia.org/wiki?curid=667674" title="Bitwa o Miani">
Bitwa o Miani

Bitwa o Sindh – starcie zbrojne, które miało miejsce 17 lutego 1843. Była to bitwa pomiędzy wojskami brytyjskimi pod dowództwem sir Charlesa Napiera i emirami dzisiejszego regionu Sindh w Pakistanie. Brytyjczycy byli niezadowoleni z postawy lokalnych emirów podczas pierwszej wojny afgańskiej (1839–1842). Po przejęciu kontroli militarnej nad tym regionem Napier, który przeforsował nową umowę z emirami Sindh, zaatakował fortecę w Imamgarh, tym samym rewolta została złamana. Bitwa o Miani była rozstrzygającym zwycięstwem prowadzącym Brytyjczyków do aneksji prowincji Sindh (wyłączając stan Khairpur).

</doc>
<doc id="667677" url="https://pl.wikipedia.org/wiki?curid=667677" title="Khairpur">
Khairpur

 
Khairpur (urdu: خیرپُور) (khīr´poor) – dwunaste co do wielkości miasto prowincji Sindh w południowo-wschodnim Pakistanie. Jest stolicą współczesnego dystryktu Khairpur i był stolicą księstwa Khayrpur.

</doc>
<doc id="667678" url="https://pl.wikipedia.org/wiki?curid=667678" title="Taraszcza">
Taraszcza

Taraszcza () – miasto na Ukrainie, w rejonie białocerkiewskim w obwodzie kijowskim. Do 2020 roku siedziba władz rejonu taraszczanskiego.
Historia.
W 1930 roku zaczęto wydawać gazetę.
Status miasta od 1957 roku.

</doc>
<doc id="667680" url="https://pl.wikipedia.org/wiki?curid=667680" title="Charles James Napier">
Charles James Napier

Charles James Napier (ur. 10 sierpnia 1782, zm. 29 sierpnia 1853 w Oaklands niedaleko Portsmouth) – brytyjski generał i naczelny dowódca w Indiach. Zdobywca prowincji Sindh w dzisiejszym Pakistanie. Najstarszy syn pułkownika George’a Napiera i lady Sarah Lennox, córki 2. księcia Richmond i Lennox.
Początki kariery.
Kiedy Charles miał 3 lata, jego rodzice przeprowadzili się do Irlandii i zamieszkali 10 mil od Dublina. Młody Napier często chorował i był krótkowidzem. 31 stycznia 1794 r. rozpoczął służbę w 33 regimencie, a już 8 maja otrzymał rangę porucznika 89 regimentu. Następnie opuścił armię i pobierał nauki w Celbridge. W 1799 roku, Charles został adiutantem dowodzącego wojskami brytyjskimi w okręgu Limerick, sir Jamesa Duffa.
Rok później zrezygnował ze stanowiska i przyłączył się do formowanego właśnie w Sussex 95. Regimentu. Przez kolejne dwa lata przebywał w południowej Anglii. W 1803 roku, został adiutantem swojego kuzyna, generała Henry’ego Edwarda Foxa, głównodowodzącego wojsk brytyjskich w Irlandii. Następnie udał się do Londynu, gdzie 22 grudnia 1803 roku został awansowany do stopnia kapitana w korpusie sztabowym. W 1804 roku, rozpoczął służbę w Chatham i Chelmsford. W tym samym roku zmarł jego ojciec, pozostawiając rodzinę w złej sytuacji finansowej. Wtedy premier William Pitt Młodszy ustanowił pensje dla wdowy i jej córek. Bracia Napiera rozpoczęli kariery w wojsku. W połowie 1805 roku, Napier został zatrudniony w Hythe, przy budowie kanału wojskowego.
Wojna na Półwyspie Iberyjskim.
29 maja 1806 roku, został majorem korpusu Kolonii Przylądkowej, lecz zamienił to stanowisko na analogiczne w 50 regimencie, który stacjonował w Bognor, w hrabstwie Sussex, gdzie został dowódcą batalionu. W 1808 roku, otrzymał rozkaz przyjazdu do Lizbony, gdzie otrzymał dowodzenie 1 batalionu 50 regimentu, w brygadzie lorda Williama Bentincka. Napier odznaczył się w bitwie pod Coruñą 16 stycznia 1809 roku. Został tam pięciokrotnie ranny – odniósł raną postrzałową w nogę, był cięty szablą w głowę, bagnetem w plecy, a wybuch granatu połamał mu żebra; ponadto odniósł szereg obrażeń w wyniku uderzeń kolbą muszkietową. Francuski dobosz przewiózł jeńca do kwatery marszałka Soulta. 20 marca 1809 roku, został wypuszczony z niewoli (powołał się na swoją matkę, w owym czasie już ślepą), ale musiał przysiąc, że nie będzie walczył przeciwko Francuzom do czasu wymiany jeńców.
Wymiana nastąpiła ostatecznie w styczniu 1810 roku i Napier mógł dołączyć do swojej jednostki. 24 lipca 1810 roku był adiutantem generała Roberta Craufurda podczas bitwy pod Côa. Po upadku Almeidy, armia brytyjska cofnęła się, a Napier został przydzielony do sztabu głównodowodzącego na Półwyspie Iberyjskim lorda Wellingtona. 27 września w bitwie pod Buçaco, został postrzelony w twarz. Został przewieziony do Lizbony i pozostawał tam przez kilka miesięcy. W marcu 1811 roku rozpoczął starania powrót do armii. 14 marca dołączył do swojego regimentu. Dowiedział się również, że jego młodsi bracia, George i William, został ciężko ranni w stoczonej dzień wcześniej walce z oddziałami marszałka Massény.
Napier walczył następnie podczas bitwy pod Fuentes d'Onoro (5 maja 1811 roku) i podczas drugiego oblężenia Badajoz. 27 czerwca został podpułkownikiem 102 regimentu, który przybył z Australii na wyspę Guernsey. 25 sierpnia, udał się do Anglii i spędził kilka miesięcy ze swoją matką, po czym dołączył do swojej jednostki na Guernsey. Przed odjazdem, premier Liverpool zaproponował Napierowi stanowisko zarządcy Wysp Dziewiczych, na co Napier przystał. W styczniu 1812 roku, dołączył do regimentu i wypłynął na Bermudy. Do swojej nowej placówki przybył we wrześniu 1812 roku.
W Ameryce Północnej.
Napier otrzymał w maju 1813 roku rozkaz objęcia dowodzenia brygady, składającej się ze 102. Regimentu, oddziału Królewskiej Piechoty Morskiej oraz oddziału francuskich jeńców wojennych, która miała wziąć udział w ekspedycji generała Thomasa Beckwitha przeciwko Stanom Zjednoczonym. Wyprawa została przetransportowana flotą do Hampton Roads i wysadzona u ujścia rzeki Elizabeth. Napier poprowadził atak na Little Hampton i zdobył miasto. W sierpniu jednostka Napiera połączyła się z flotą admirała George’a Cockburna i brała udział w szeregu mniejszych operacji na wybrzeżu Karoliny. Później Napier i jego regiment znaleźli się w Nowej Szkocji. Napier chciał jednak powrócić w szeregi 50 regimentu i wziąć udział w wojnie z Francją. Jego prośby zostały wysłuchane i we wrześniu 1813 r. Napier powrócił do Europy.
Z powrotem w Europie.
Zanim dołączył do 50 regimentu, zakończyła się wojna z Francją. Napier pozostał w swoim regimencie do grudnia 1814 roku, kiedy to przeprowadzono redukcję etatów. Rozpoczął wtedy naukę w akademii wojskowej w Farnham. Kiedy w marcu 1815 roku Napoleon Bonaparte powrócił z Elby, Napier udał się jako ochotnik do Gandawy. Brał udział w szturmie Cambrai i w marszu sprzymierzonych sił na Paryż. Otrzymał ordery i odznaczenia za swoją postawę w walkach na Półwyspie Iberyjskim i Ameryce Północnej i został wymieniony w rozkazie dziennym. Za postawę pod Coruñą otrzymał złoty medal, za postawę pod Busaco i Fuentes d'Onoro otrzymał srebrny medal z dwiema klamrami. Został również kawalerem Orderu Łaźni.
Podczas żeglugi powrotnej na Wyspy Brytyjskie, statek Napiera zatonął u wejścia do portu. Napier powrócił do Farnham i kontynuował tam naukę do 1817 roku. Studiował rolnictwo, architekturę i ekonomię. W maju 1819 roku, został mianowany inspektorem polowym na Wyspach Jońskich. W 1820 roku, został wysłany z poufną misją do Alego Paszy. W 1821 roku, opuścił Grecję, lecz powrócił w 1822 roku, mając nadzieję objęcia dowodzenia nad grecką armią, walczącą z Turkami. W marcu został mianowany komisarzem Kefalonii.
Prowadził tam roboty publiczne i poprawił stan dróg. Interesował się działaniami rządu greckiego i przesłał mu memorandum, w którym zawarł przegląd sytuacji militarnej i proponowane przez niego plany operacji wojennych. W 1823 roku został odwołany do Londynu. W drodze powrotnej spotkał się z jadącym do Grecji lordem Byronem, z którym się zaprzyjaźnił. Byron dał Napierowi list do komitetu greckiego w Londynie, w którym nazywał Napiera "„człowiekiem, który powinien przewodzić armii greckiej”".
Napier znalazł się w Londynie na początku 1824 roku i nawiązał kontakt z komitetem, lecz jego propozycje zostały odrzucone. W konsekwencji, napisał pamflet na sprawy greckie. W 1825 roku wrócił do Grecji. Został awansowany do rangi pułkownika i pomógł Grekom wyprzeć oddziały Ibrahima Paszy z Morei. Wkrótce jednak poróżnił się z rządem greckim na temat finansowania armii. W 1826 roku, na wieść o śmierci matki, powrócił do Anglii. W Grecji był z powrotem w 1827 roku, lecz nie odegrał już żadnej roli. Popadł w konflikt z nowym komisarzem Kefalonii, Frederickiem Adamem. Kiedy w 1830 roku, Napier wracał do Anglii, został przez Adama oskarżony o nadużycia. Zarzuty nie potwierdziły się, ale Adam zapowiedział, że nie wpuści Napiera do Kefalonii.
Kolejne lata Napier spędził ze swoją rodziną w Berkshire, Hampshire i w Bath. W kwietniu 1827 roku poślubił Elizabeth Oakeley (zm. 31 lipca 1833), córkę Thomasa Oakeleya. Po jej śmierci ożenił się w 1835 roku z Frances Phillips (zm. 22 czerwca 1872), córką Williama Phillipsa. Z obydwu tych małżeństw nie miał potomstwa. Zajmował się polityką i brał udział w dyskusji o prawach ubogich. Pisał również książki – wspomnienia "”Blaski i cienie żołnierskiego życia”" oraz powieść historyczną "”Harold”", której rękopis zaginął.
10 stycznia 1837 roku, otrzymał awans na stopień generała-majora. W marcu 1838 roku, przeprowadził się do Milford Haven. W czerwcu został odznaczony Krzyżem Komandorskim Orderu Łaźni. Przez pewien czas był gubernatorem porucznikiem Jersey. Później odbył krótką podróż do Irlandii. W kwietniu 1839 roku, powierzono mu dowodzenie nad wojskami w hrabstwach północnych. Popularność na tych terenach zyskał ruch Czartystów. W kwietniu 1841 roku, otrzymał propozycję objęcia stanowiska wojskowego w Indiach, dokąd wyruszył w październiku.
Służba w Indiach.
Podbój Sindhu.
Na miejscu gubernator generalny Indii lord Ellenborough powierzył mu dowodzenie w prowincji Poona. W sierpniu 1842 roku, otrzymał rozkaz udania się do prowincji Sindh na terenach obecnego Pakistanu. 3 września wypłynął z Bombaju. Podczas rejsu, wybuchła epidemia cholery, na którą zmarły 54 osoby, zanim flota przybyła do Karaczi. Tam oddziały poniosły kolejne straty, wskutek wybuchu granatów. Wyruszył w górę Indusu, do Hajdarabadu i Sakharu. Tam dowiedział się, że został najwyższym pełnomocnikiem gubernatora generalnego i przejął władzę w prowincji. Władza Korony brytyjskiej w Sindhu ograniczała się okolic garnizonów w Shikarpurze, Bakharze i Karaczi. Teren prowincji był podzielony między 3 emirów: Kahirpuru, Hajdarabadu i Mirpuru. Ellenborough już wcześniej poinstruował kapitana Jamesa Outrama, który kierował brytyjską administracją na tym terenie, że każdy przejaw buntu emirów musi zakończyć się brytyjską interwencją. Napier, po zapoznaniu się z raportami Outrama o samodzielności emirów, doszedł do wniosku, że brytyjska interwencja jest nieunikniona.
Napier napisał nowy traktat między Koroną brytyjską a emirami z Sindhu. Ellenborough zaakceptował jego treść i polecił przekazać go emirom w formie ultimatum. Traktat zakładał przejęcie przez Brytyjczyków kontroli nad częścią terytoriów Khairpuru i Hajdarabadu. 15 grudnia 1842 roku wojska brytyjskie przekroczyły Indus i rozpoczęły okupację wymienionych w traktacie terytoriów. Napier umieścił swoją kwaterę główną w Rohri. Wspomagające Brytyjczyków oddziały bengalskie wzięły do niewoli emirów z Szbzalkotu i Bhang-Bary. 31 grudnia Napier zaatakował twierdzę Imamghar, położoną na wschodzie prowincji. 350 żołnierzy z 22. Regimentu Królowej posadził na wielbłądy (po dwóch), zabrał dwa 24-funtowe działa i 200 koni, i wyruszył w drogę 5 stycznia 1843 roku. Po tygodniu dotarł na miejsce, gdzie okazało się, że 2 tysiące żołnierzy garnizonu ewakuowały się kilka dni wcześniej. Po trzydniowym odpoczynku, Napier wysadził fortecę i udał się w kierunku Indusu. 21 stycznia zdobył Pir Abu Bakar, który uczynił swoim głównym obozem.
Tymczasem towarzyszący Napierowi Outram, zaproponował przekonanie emirów do przyjęcia traktatu drogą negocjacji. Napier odniósł się sceptycznie, lecz ostatecznie wyraził zgodę. Outram udał się do Kahirpuru i rozesłał swoich komisarzy do emirów, którzy mieli stawić się do 20 stycznia i podpisać traktat. Termin przesuwano następnie do 25 stycznia, 1 lutego i 6 lutego, ale emirowie nie przybywali. W tym czasie Napier wysłał Outrama do Hajdarabadu, a sam ruszył powolnym marszem na południe. 30 stycznia dotarł do Nowshery. Tam dotarły do nich wieści od Outrama, że emirowie zbliżają się do Kahirpuru, aby podpisać traktat i życzą sobie obecności Napiera. Ten jednak nie ufając emirom odmówił. 12 lutego doszło do spotkania Outrema z emirami. Początkowo ustępliwi dostojnicy z biegiem czasu stawiali coraz twardsze żądania. Ponieważ każdy z nich przybył z oddziałem zbrojnych, Outram uznał za stosowne zabarykadować się w swojej rezydencji. 15 lutego oddziały emirów zaatakowały budynek, ale Outramowi i towarzyszącym mu żołnierzom udało się po kilku godzinach obrony wydostać się z okrążenia i dotrzeć do głównych sił.
W międzyczasie maszerujący na południe Napier zorientował się, że ścigają go siły emirów. Zwiadowcy różnie oceniali ich liczbę, ale było ich nie mniej niż 22 000. Siły Napiera liczyły 2800 ludzi, z czego 500 Brytyjczyków. Ponadto 200 ludzi zostało skierowanych do podpalenia lasu na flance nieprzyjaciela, a 400 ludzi chroniło tabory. Do spotkania obu armii doszło pod Meanee 17 lutego. Napier ustawił tabory w drugiej linii. Na lewym skrzydle stacjonowała artyleria (12 dział) i 50 saperów, dalej 22. Regiment Królowej, 25., 12. i 1 pułk grenadierów hinduskich i 9 pułk kawalerii bengalskiej. Uformowane w eszelony regimenty piechoty otworzyły ogień, odrzucając oddziały emirów znad rzeki Falaili. Zwiększający się napór Brytyjczyków i celny ogień artylerii wywołał panikę w części oddziałów. Napier zauważył to i rozkazał swojej kawalerii zaatakować prawe skrzydło wroga. Szarża odrzuciła nieprzyjaciół od rzeki. Zamieszanie w ich szeregach wykorzystała piechota. Emirowie uznali wówczas, że bitwa jest przegrana i rozpoczęli odwrót. Ich straty wyniosły ponad 6000 zabitych i rannych. Brytyjczycy stracili 20 oficerów i 250 żołnierzy. Hyderabad został obroniony, a 6 emirów zrezygnowało z dalszej walki z Brytyjczykami.
Tymczasem emir Shir Muhammad, zwany Lwem Mirpuru, maszerował przeciwko Brytyjczykom na czele 1000 ludzi. Będąc w pobliżu pola bitwy dowiedział się klęsce emirów i zdecydował wycofać się do Mirpuru. Tam pod jego rozkazy zgłosiło się 25 000 ludzi. Jednak upadły i fakt, że od Napiera oddzielało go wiele kilometrów pustyni powstrzymały Shira Muhammada od natychmiastowego ataku. Napier tymczasem zebrał tyle wojska ile zdołał, założył obóz nad Indusem i czekał. 23 marca Shir Muhammad wysłał posłów do Napiera domagając się jego kapitulacji. Generał odrzucił tę propozycję i następnego dnia ruszył przeciwko emirowi. Na nieprzyjaciela natknął się w Dubbie, 8 mil na północny zachód od swojego obozu. Shir Muhammad dysponował 26 000 żołnierzy i 15 działami. Siły brytyjskie liczyły 5000 żołnierzy, w ty, 1100 kawalerzystów, i 19 dział. Bitwa rozpoczęła się 9 rano. Brytyjska artyleria konna otworzyła ogień, a do ataku ruszył 22. Regiment. Tym razem jednak nieprzyjaciel stawił zacięty opór i wprowadził do walki drugą linię swoich oddziałów, której istnienia Napier nie podejrzewał. Brytyjski generał poprowadził wówczas atak piechoty. Oddziału emira nie wytrzymały naporu i zaczęły się cofać. Shir Muhammad stracił 5000 ludzi, Napier 270 (z czego 147 należało do 22 regimentu). Napier odznaczył się podczas bitwy wielką odwagą, ubito pod nim konia, a pod koniec bitwy w jego pobliżu eksplodował wóz z amunicją, zabijając wielu ludzi obok generała, ale on sam, mimo iż pękła mu w ręce szabla, nie odniósł obrażeń.
Napier wysłał swoich rannych do Hyderabadu i ruszył w pościg za Shir Muhamsem. 27 marca dotarł do opuszczonego Mirpuru. Shir zabrał swoją rodzinę i skarby i uciekł do Omerkotu, 100 mil od Dubby, w sercu pustyni. Napier pozostał w Mirpurze i wysłał kawalerię i część artylerii do Omerkotu. Sam 9 kwietnia wrócił do Hajdarabadu. Od oddziału wysłanego przeciwko emirowi nie było żadnych wieści, więc Napier wysłał kolejne oddziały pod dowództwem pułkownika Robertsa i majora Jacoba. Wielu ludzi zginęło podczas marszu przez pustynię. Pozostający w Hajdarabadzie Napier dostał udaru słonecznego. Ostatecznie przyszła do miasta wieść, że 14 czerwca major Jacob pokonał Shir Muhammada pod Shah-dal-pur. Wojna była zakończona. Do lorda Ellenborougha Napier wysłał krótką wiadomość: "Peccavi", co znaczy "zgrzeszyłem" (po angielsku "I have sinned", brzmienie podobne do prowincji Sindh).
Organizacja prowincji.
Podbity kraj należało zorganizować. Istniały dwie tego koncepcje. Pierwsza, popierana przez lorda Ellenborougha, zakładała aneksję Sindhu przy jednoczesnym pozostawieniu u władzy emirów, z którym należało zawrzeć odrębne traktaty. Z drugiej strony uważano, że pozostawienie niezależnych emirów osłabi brytyjski plan uczynienia z prowincji „tarczy przeciwko afgańskiej nawałnicy” (zaledwie kilka miesięcy wcześniej, w grudniu 1842 r., afgański władca Dost Mohammad Chan zniszczył brytyjską armię wysłaną do Afganistanu).
W prowincji Napier dał się poznać jako zdolny administrator i organizator. Na ważniejsze stanowiska powołał wojskowych, ale stworzył też sprawną władzę cywilną oraz siły policyjne. Rozpoczął też działania mające na celu uczynienie z Karaczi drugiego co do znaczenia portu w Indiach. Prowadził bogatą korespondencję z gubernatorem i lokalną administracją, mimo iż dwukrotnie ciężko chorował. 24 maja 1844 r. świętował urodziny królowej Wiktorii, podczas których odebrał hołd od 3000 dostojników z Sindhu. Sprawnie przeprowadzony podbój przydał Napierowi uznania w Londynie. Listy z gratulacjami pisali książę Wellington i premier Robert Peel.
Pod koniec 1844 r. Napier przedsięwziął wyprawę przeciwko górskim plemionom atakującym Sindh. Przed świętami dotarł do Sakharu, który uczynił swoją główną bazą operacyjną przeciwko przywódcy plemiennemu Bejowi Chanowi Dumkiemu. Podczas marszu armia Napiera padła ofiarą gorączki. Beja Chan zdecydował się to wykorzystać i zaatakować Brytyjczyków z zasadzki. Napier jednak sprawnie ustawił swoje wojsko w szyk bojowy i zmusił górali do ucieczki, biorąc do niewoli 1000 jeńców. W styczniu 1845 r. zdobył ważne miasta Pulaji, Shahpur i Ooch, ale nie udało mu się schwytać Beji Chana. Udało się to dopiero 9 marca, kiedy Beja Chan i jego ludzie zostali otoczeni w Traki. W międzyczasie lord Ellenborough został odwołany ze stanowiska. Jego następcą został sir Henry Hardinge, który pogratulował Napierowi udanej kampanii. Pod koniec marca Napier powrócił do spraw administracji prowincji.
Sławna stała się postawa Napiera wobec hinduskiego zwyczaju sati, czyli palenia żywcem wdowy na stosie pogrzebowym jej męża. Napier, jak i całe brytyjskie władze, zakazał praktykowania tego obyczaju. Delegacja Hindusów udała się do niego mówiąc, że muszą praktykować swoje zwyczaje. Napier wówczas odpowiedział:
Polityka Napiera w prowincji nie wszystkim przypadła do gustu. Głównymi oponentami generała byli oficjele Kompanii Wschodnioindyjskiej, których Napier z wzajemnością nie lubił. Nieprzychylne opinie na temat Charlesa pojawiające się w Wielkiej Brytanii skłoniły jego młodszego brata, Williama, znanego historyka, do napisania prac broniących polityki jego starszego brata. Były to "Historia podboju Scindy" z 1845 r. i "Historia administracji w Scindzie" z 1851 r.
Głównodowodzący wojsk w Indiach.
13 grudnia 1845 r. wybuchła pierwsza wojna z Sikhami. 24 grudnia Napier otrzymał rozkaz udania się do Rohri. Przybył tam 6 lutego 1846 r., jako dowódca 15 000 ludzi. Podczas koncentracji Sikhowie zaatakowali Foreczeshah. Hardinge nakazał Napierowi stawić się osobiście w jego kwaterze głównej w Bhawalpur. 3 marca dotarł do Lahaur, gdzie dowiedział się, że Hardinge i generał Hugh Gough zwyciężyli Sikhów pod Sobraon. Wojna była zakończona. Na początku kwietnia Napier wrócił do Karaczi, gdzie wybuchła epidemia cholery, podczas której zmarł jego ulubiony bratanek John Napier. Również stan zdrowia Charlesa pogorszył się, ale udało mu się wyjść z choroby. 9 listopada 1846 r. został awansowany do stopnia generała-porucznika. W lipcu 1847 r. skłócony z decydentami z Kompanii Wschodnioindyjskiej zrezygnował ze stanowiska gubernatora Sindhu.
1 października opuścił Indie i wrócił do Europy. W drodze powrotnej odwiedził w maju 1848 w Paryżu marszałka Soulta. Stary marszałek powiedział Napierowi, że ceni go za jego operacje w Chinach (!) i sam by ich lepiej nie przeprowadził. W Londynie gratulowali mu książę Wellington, były już premier Peel i lord Ellenborough, którego Napier nigdy osobiście nie poznał, mimo iż kilka lat współpracował z nim w Indiach. Po krótkiej wizycie w Irlandii, gdzie spotkał się z gorącym przyjęciem, osiadł w Cheltenham i napisał pamflet na organizację zaopatrzenia w armii indyjskiej. Tymczasem w 1848 r. wybuchła kolejna wojna z Sikhami. Głównodowodzący wojsk w Indiach, lord Gough, stłumił powstanie, ale jego dowodzenie (zwłaszcza w bitwie pod Chillianwala) pozostawiało wiele do życzenia. W Londynie zapadła decyzja o odwołaniu Gougha z funkcji głównodowodzącego.
Wybór nowego głównodowodzącego nie był łatwy. Z prośbą o pomoc zwrócono się do księcia Wellingtona, który wskazał Napiera. Ta nominacja została źle przyjęta i Wellington musiał nominować kogoś innego. Nominował młodszego brata Charlesa, George’a, ale ten odmówił. Kolejny kandydat, sir William Maynard Gomm, wypłynął nawet na Mauritius, ale opinia publiczna domagała się nominacji dla Charlesa Napiera. Kompania musiała ugiąć się przed żądaniami, ale dała Napierowi stanowisko bez prawa zasiadania w najwyższej radzie. Napier odmówił przyjęcia tej propozycji i ostatecznie pozwolono mu zasiadać w radzie. 24 marca 1849 r. Napier opuścił Anglię i 6 maja przybył do Kalkuty. Wojna w tym czasie była już skończona.
W listopadzie 1849 r. zbuntowały się niektóre oddziały hinduskie. Napier był zdeterminowany zdusić rebelię w zarodku. 66. Regiment w styczniu 1850 r. opanował Gorindghur i odmówił dalszej służby. Napier zaatakował buntowników i wydalił z regimentu wszystkich Hindusów na ich miejsce wsadzając lojalnych Gurkhów. W międzyczasie zmieniono zasady racjonowania żywności w pułkach sipajów, co groziło kolejnym buntem. Ponieważ gubernator lord Dalhousie był nieobecny a najwyższa rada nie mogła się zebrać, Napier rozwiązał ten problem samodzielnie, stając po stronie sipajów i zmuszając intendenturę do powrotu do dawnych sposobów przyznawania żywności. Napier otrzymał za to surową reprymendę od Dalhousiego za przekroczenie kompetencji. Napier nie nawiązał przyjaznych kontaktów z gubernatorem i uznał, że jego dalszy pobyt w Indiach nie ma sensu. Na początku 1851 r. zrezygnował ze stanowiska głównodowodzącego i w marcu powrócił do Anglii.
Ostatnie lata.
Po powrocie, zakupił posiadłość w Oaklands niedaleko Portsmouth. Chorował od czasu drogi do Lahaur w 1846 roku. Rozpoczął pisanie książki "”Błędy, cywilne i militarne, władz indyjskich”", której nigdy nie ukończył, a która została wydana po jego śmierci przez jego brata Williama. Pomimo choroby, brał udział w licznych wydarzeniach publicznych (m.in. pogrzeb księcia Wellingtona). Po pogrzebie pogorszył się jego stan zdrowia. Zmarł 29 sierpnia 1853 roku. Został pochowany w kaplicy garnizonowej w Portsmouth. Mimo iż był to prywatny pogrzeb, przybyli na niego lord Ellenborough, lord Hardinge i wielu innych oficerów, a wartę nad grobem trzymał miejscowy garnizon.
Napier był popularny i przez niektórych uważany za bohatera. Poświęcał wiele uwagi swoim żołnierzom. Był bardzo religijny, hojny, apodyktyczny i gwałtowny.

</doc>
<doc id="667681" url="https://pl.wikipedia.org/wiki?curid=667681" title="Charles Napier">
Charles Napier



</doc>
<doc id="667682" url="https://pl.wikipedia.org/wiki?curid=667682" title="Fastów">
Fastów

Fastów (, "Fastiw") – miasto na Ukrainie, stolica rejonu w obwodzie kijowskim. Około 44 tys. mieszkańców (2021).
Do XIX wieku oficjalna nazwa miasta to „Chwastów”. Był miastem duchownym Rzeczypospolitej Obojga Narodów.
Historia.
Wyludnione na skutek tatarskich najazdów tereny w XVI wieku szlachcic Filon Hulkiewicz przekazał biskupowi kijowskiemu Jakubowi Woronieckiemu, a zaczął je kolonizować biskup Józef Wereszczyński, który uczynił osadę siedzibą katolickich biskupów kijowskich, którzy uczynili z Fastowa ośrodek swojej domeny biskupiej. Biskup Wereszczyński ufundował też tutaj parafię i kościół, a nawet założył drukarnię.
W 1596 roku nowo założone miasteczko najechał Kiryk Rużyński dziedzic Pawołoczy i zrabował sprzęty kościelne. Pomimo tego Fastów szybko się rozwijał co spowodowało, że król Zygmunt III Waza wydał w 1601 r. przywilej o nadaniu mu praw miejskich.
W 1620 roku biskup Radoszewski sprowadził tu zakon jezuitów i wybudował basztę obronną. Jezuici wkrótce wybudowali tu kościół i szkołę.
16 lutego 1649 roku kozacy najechali na miasto podczas jarmarku i zamordowali 13 szlachciców. W tym samym roku na miasteczko najechali Tatarzy, którzy wymordowali mieszkańców.
Po bitwie pod Wiedniem miasteczko było siedzibą Semena Paleja, który je ufortyfikował i stąd wyprawiał się na rabunek. W latach 1702-1704 miasteczko znajdowało się na terenie ogarniętym powstaniem Semena Paleja stłumionym przez hetmana Adama Mikołaja Sieniawskiego. Po powstaniu Paleja miasteczko znowu było wyludnione tak bardzo, że w 1714 roku mieszkała w nim 1 osoba.
Ponowne zasiedlanie rozpoczął biskup Jan Joachim Tarło, a potem biskup Samuel Ożga, który zbudował tu w 1723 r. kościół katolicki. Od XVIII wieku była to także siedziba jednego z trzech dekanatów katolickiej Diecezji Kijowskiej. W 1749 i 1750 Fastów ponownie ucierpiał, tym razem w wyniku najazdu hajdamaków, co spowodowało, że w 1751 roku stanęła tu dla ochrony chorągiew milicji wojewódzkiej. 
W 1768 podczas koliszczyzny zbuntowani chłopi ruscy i kozacy urządzili w mieście pogrom ludności żydowskiej i szlachty polskiej, a także okradli i spalili kościół.
W 1787 roku przez miasteczko przejeżdżał król Stanisław August Poniatowski. W 1789 stacjonował tu 2 Pułk Przedniej Straży Buławy Wielkiej Koronnej. W 1791 roku zbudowano nowy kościół Podwyższenia Krzyża Świętego.
Od 1793 roku na skutek II rozbioru Polski miasto znalazło się w granicach Rosji. W XIX wieku doprowadzono tu kolej. W 1903 roku miejscowi Polacy rozpoczęli budowę murowanego kościoła katolickiego.
We wrześniu 1919, podczas rosyjskiej wojny domowej, oddziały białogwardzistów dokonały pogromu ludności żydowskiej, mordując 1300-1800 osób. Na skutek pogromu dzielnica żydowska została zrujnowana. Podczas wyprawy kijowskiej w 1920 roku około 1 maja miasto zajęły wojska polskie i pozostały w nim około miesiąca. Zdobyto wtedy bolszewicki pociąg pancerny "Postrach nr 2". Po 28 maja 1920 przeniosła się do Fastowa z Białej Cerkwi polska 7 Eskadra Myśliwska im. Tadeusza Kościuszki. W latach 1941-1943 pod okupacją niemiecką.
Od 1991 roku w granicach Ukrainy.
Wspólnoty wyznaniowe.
Obecnie posługę w parafii rzymskokatolickiej sprawują dominikanie, którzy w 2005 r. otworzyli i prowadzą ośrodek pomocy – Dom św. Marcina de Porres dla dzieci zaniedbanych środowiskowo i dzieci ulicy.

</doc>
<doc id="667686" url="https://pl.wikipedia.org/wiki?curid=667686" title="Obuchów">
Obuchów

Obuchów () – miasto na Ukrainie, w obwodzie kijowskim, siedziba władz rejonu obuchowskiego. Leży około 30 km na południe od Kijowa.
Historia.
Siedziba dawnej w powiecie kijowskim.
Demografia.
W 1989 liczyło 30 177 mieszkańców.
W 2013 liczyło 33 102 mieszkańców.
W 2018 liczyło 33 149 mieszkańców.

</doc>
<doc id="667688" url="https://pl.wikipedia.org/wiki?curid=667688" title="Skwyra">
Skwyra

Skwyra () – miasto na Ukrainie, w obwodzie kijowskim, w rejonie białocerkiewskim. Do 2020 roku siedziba administracyjna rejonu skwyrskiego.
W okresie I Rzeczypospolitej starostwo białocerkiewskie w województwie kijowskim, następnie miasto powiatowe w guberni kijowskiej.

</doc>
<doc id="667689" url="https://pl.wikipedia.org/wiki?curid=667689" title="Browary">
Browary

Browary (; do 1969 Броварі, "Browari") – miasto na Ukrainie; stolica rejonu browarskiego w obwodzie kijowskim.
Jest drugim pod względem powierzchni miastem w aglomeracji kijowskiej.
W mieście rozwinął się przemysł metalurgii nieżelaznej, drzewny oraz dziewiarski.

</doc>
<doc id="667731" url="https://pl.wikipedia.org/wiki?curid=667731" title="Królewicz Marko">
Królewicz Marko

Królewicz Marko (serb. Краљевић Марко, właśc. Марко Мрњавчевић, zwany także "Marko Kraljević", "Markov Kamen", "Markova Kuka", "Markova Rupa", ur. ok. 1335, zm. 17 maja 1395) – serbski książę, syn króla Vukašina, z serbskiej dynastii Mrnjawczewiciów.
Panował nad ziemiami współczesnej Macedonii. Po śmierci ojca w bitwie z Turkami nad rzeką Maricą (1371), stał się tureckim wasalem.
Poległ w bitwie na Rowinie 17 maja 1395, podczas wyprawy sułtana Bajazyda I Błyskawicy przeciw hospodarowi wołoskiemu Mirczy Staremu, w której brał udział jako turecki lennik. Wykorzystując jego śmierć Turcy przejęli w bezpośrednie władanie jego ziemie, tworząc z nich prowincję Imperium Osmańskiego. Mimo że był lennikiem Porty i poległ walcząc w sułtańskiej armii, nie był im nadmiernie przychylny, a po śmierci został bohaterem pieśni ludowych, przedstawiających go jako wielkiego serbskiego przeciwnika Turków.

</doc>
<doc id="667734" url="https://pl.wikipedia.org/wiki?curid=667734" title="Borodzianka">
Borodzianka

Borodzianka (, "Borodianka") – osiedle typu miejskiego na Ukrainie, w obwodzie kijowskim, w rejonie buczańskim, nad Zdwyżem. W 2020 roku liczyło ok. 13,2 tys. mieszkańców.
Historia.
Na miejscu dzisiejszej Borodzianki istniała w średniowieczu osada zwana Koziatyczami, która została zniszczona podczas najazdu Mongołów w 1240 roku. Nazwa Borodzianka wzmiankowana była po raz pierwszy w 1509 roku. Miejscowa ludność brała udział m.in. w powstaniach Chmielnickiego i Paleja.
Po drugim rozbiorze Polski w 1793 roku miejscowość znalazła się w granicach Rosji.
W czasie II wojny światowej, od 24 sierpnia 1941 roku do 9 listopada 1943 roku, Borodzianka była okupowana przez wojska hitlerowskie.
W 1957 roku otrzymała status osiedla typu miejskiego.
W latach 1923–1962 i 1966-2020 była siedzibą administracyjną rejonu borodziańskiego.

</doc>
<doc id="667741" url="https://pl.wikipedia.org/wiki?curid=667741" title="Henryk Czarnecki (pisarz)">
Henryk Czarnecki (pisarz)

Henryk Czarnecki (ur. 14 listopada 1925 w Lipnie, zm. 3 grudnia 1997 w Łodzi) – polski nauczyciel, pisarz, autor słuchowisk radiowych, powieści, spektakli teatralnych, widowisk telewizyjnych oraz scenarzysta filmowy. Autor scenariusza serialu filmowego "Daleko od szosy".
Życiorys.
Ukończył filologię polską na Uniwersytecie Łódzkim. Uczęszczał też do konserwatorium. Debiutował w 1949 jako prozaik i satyryk.
Był nauczycielem w technikum samochodowym w Zespole Szkół Samochodowych w Łodzi.
Największą popularność przyniosła mu historia Leszka Góreckiego, na podstawie której powstał znany serial telewizyjny "Daleko od szosy" oraz powieść pod tym samym tytułem. Inspiracją do napisania powieści stało się wypracowanie jednego z jego uczniów.
Miejsce spoczynku.
Został pochowany na Cmentarzu Doły w Łodzi.

</doc>
<doc id="667753" url="https://pl.wikipedia.org/wiki?curid=667753" title="Idioblasty">
Idioblasty

Idioblasty – pojedyncze komórki występujące w różnych tkankach, niebędące normalnym składnikiem tej tkanki. Np. pojedyncze komórki kamienne w tkance miękiszowej. Jako idioblasty mogą występować także pojedyncze komórki wydzielnicze (idioblasty wydzielnicze).

</doc>
<doc id="667757" url="https://pl.wikipedia.org/wiki?curid=667757" title="D5">
D5



</doc>
<doc id="667765" url="https://pl.wikipedia.org/wiki?curid=667765" title="Żarskie Siodło">
Żarskie Siodło

Żarskie Siodło – szeroka i płytka przełęcz pomiędzy Gubalcem (1550 m n.p.m.) i Żarem (1560 m n.p.m.) w grzbiecie oddzielającym Dolinę Tomanową od Wąwozu Kraków w Tatrach Zachodnich. Znajduje się na wysokości ok. 1540 m n.p.m., w odległości około 90 m od wierzchołka Gubalca i 120 m od wierzchołka Żaru. Obydwa szczyty i przełęcz są zalesione, ale na grzbiecie znajdują się wiatrołomy. Południowe stoki spod przełęczy opadają do Doliny Tomanowej, na północną stronę opada z przełęczy płytki żleb. Dawniej przełęcz i stoki Gubalca i Żaru były wypasane (rejony pasterskie Hali Smreczyny). Przełęcz nie jest dostępna dla ruchu turystycznego.

</doc>
<doc id="667769" url="https://pl.wikipedia.org/wiki?curid=667769" title="RWD-3">
RWD-3

RWD-3 – polski samolot turystyczno-sportowy, skonstruowany przez zespół konstrukcyjny RWD na przełomie 1929 i 1930 roku.
Historia.
Departament Aeronautyki Ministerstwa Spraw Wojskowych w październiku 1929 roku zamówił prototyp samolotu, który miał być rozwinięciem RWD-2. Zamawiający przewidywał zastosowanie nowej konstrukcji w charakterze lekkiego samolotu łącznikowego, dlatego też zlecił wyposażenie go w mocniejszy silnik, składane skrzydła oraz wzmocnione podwozie. Konstrukcja maszyny miała też pozwalać na wykonywanie akrobacji oraz na przebazowanie po szosach poprzez holowanie za samochodem.
Stanisław Rogalski, Stanisław Wigura i Jerzy Drzewiecki opracowali projekt samolotu, w którym wprowadzono zmiany zgodne z żądaniem zamawiającego. Prototyp został zbudowany w Warsztatach Sekcji Lotniczej Koła Mechaników Politechniki Warszawskiej. 24 kwietnia 1930 roku został poddany badaniom statycznym, które wykazały niewłaściwą wytrzymałość konstrukcji. Po wzmocnieniu okuć, jeszcze w kwietniu, prototyp oblatał Jerzy Drzewiecki.
Samolot nie spełnił założeń konstruktorów: przekroczona została masa własna, spadła znacznie masa użyteczna, samolot nie mógł też wykonywać akrobacji. W tej sytuacji wojsko zrezygnowało z zakupu samolotu, został przekazany Warszawskiemu Aeroklubowi Akademickiemu. Otrzymał znaki rejestracyjne SP-WAA i był używany jako maszyna treningowa i rajdowa. 24 maja 1930 roku, z załogą kpt. pil. Tadeusz Halewski i W. Bereza, wziął udział w zlocie w Bernie zajmując 3. miejsce. W tym samym roku zaprezentowano go na Międzynarodowej Wystawie Komunikacji i Turystyki w Poznaniu. Wkrótce po tym został skasowany.
Konstrukcja.
Jednosilnikowy, dwumiejscowy górnopłat wolnonośny o konstrukcji drewnianej.
Kadłub o przekroju prostokątnym na dole, na górze zwężonym, kryty sklejką. Silnik i przód kadłuba kryty blachą aluminiową. Miejsca załogi w układzie tandem, dostęp do wnętrza kadłuba przez drzwi umieszczone po prawej stronie. Za silnikiem był umieszczony zbiornik oleju.
Płat trójdzielny, składany, o konstrukcji dwudźwigarowej i obrysie trapezowym. W centralnej części umiejscowiony zbiornik paliwa. Do pierwszego dźwigara kryty sklejką, dalej płótnem. Wyposażony w lotki o napędzie linkowym.
Usterzenie wolnonośne, krzyżowe. Stateczniki o konstrukcji i pokryciu drewnianym, stery kryte płótnem. Napęd sterów linkowy.
Podwozie trójpunktowe z płozą ogonową. Koła główne z amortyzacją olejowo-powietrzną, płoza wykonana ze stalowej sprężyny piórowej.
Napęd – silnik gwiazdowy Armstrong-Siddeley Genet napędzający dwułopatowe drewniane śmigło o stałym skoku.

</doc>
<doc id="667770" url="https://pl.wikipedia.org/wiki?curid=667770" title="Choroba Mondora">
Choroba Mondora

Choroba Mondora – zakrzepowe zapalenie żył powierzchownych ściany klatki piersiowej lub brzucha bez towarzyszącego stanu zapalnego. Inna nazwa "zapalenie żył o wyglądzie żelaznych nici". 
Rzadką lokalizacją może być kończyna górna lub prącie.
Chorobę opisał jako pierwszy Henri Mondor w 1939 roku.

</doc>
<doc id="667771" url="https://pl.wikipedia.org/wiki?curid=667771" title="RWD-4">
RWD-4

RWD-4 – polski samolot turystyczno-sportowy, skonstruowany przez zespół konstrukcyjny RWD pod koniec 1929 roku.
Historia.
Ministerstwo Komunikacji w 1929 r. zamówiło w wytwórni RWD trzy samoloty sportowe, które miały wziąć udział w zawodach Challenge w 1930 r. Samolot został skonstruowany jako rozwinięcie RWD-2 i RWD-3, zrezygnowano z płata składanego na ziemi (jak w RWD-3), pozostając przy systemie podwozia z tej maszyny. Zastosowano silnik rzędowy o większej mocy. Budowa trzech prototypów rozpoczęła się jesienią w Warsztatach Sekcji Lotniczej Koła Mechaników Studentów Politechniki Warszawskiej. Jeszcze przed zakończeniem budowy aerokluby złożyły zamówienia na kolejne sześć egzemplarzy. Producent wycenił koszt budowy samego płatowca (bez silnika) na 12 200 zł. Maszyny zostały zamówione dla Aeroklubów Akademickich we Lwowie, w Poznaniu i w Warszawie oraz dla Śląskiego Klubu Lotniczego. Otrzymały rejestracje SP-AEK, SP-AEL, SP-AEY, SP-AEZ, SP-AFC, SP-AGP.
Pierwsze egzemplarze otrzymały numery fabryczne 26–28 oraz znaki rejestracyjne SP-ADK, -ADL oraz -ADM. Jerzy Drzewiecki oblatał je wiosną 1930 r. na mokotowskim lotnisku. Od 18 lipca do 7 sierpnia samoloty te wzięły udział w zawodach Challange, a pilotowali je Franciszek Żwirko, Tadeusz Karpiński i Jerzy Bajan. Samolot Żwirki otrzymał numer startowy 09, Karpińskiego P1 a Bajana P2. Maszyny RWD startowały w I kategorii. SP-ADK Żwirki został utracony po przymusowym lądowaniu w Pirenejach, Karpiński ze względu na stan zdrowia wycofał się z zawodów. Do mety doleciał jedynie Bajan, który zajął 32. miejsce w klasyfikacji ogólnej.
W sierpniu Jerzy Drzewiecki na RWD-4 odbył lot o długości 2400 km z Warszawy do Londynu i z powrotem. We wrześniu Jerzy Drzewiecki z Haliną Orgelbrandówną wziął udział w II Locie Południowo-Zachodniej Polski, w klasyfikacji ogólnej zajęli IV miejsce.
W III Krajowym Konkursie Awionetek wystartowały dwie maszyny pilotowane przez Franciszka Żwirko i Szczepana Grzeszczyka. Żwirko zajął I miejsce, a Grzeszczyk II. Na przełomie stycznia i lutego 1931 r. odbyły się I Lubelsko-Podlaskie Zimowe Zawody Lotnicze, w których RWD-4 również zajęły pierwsze dwa miejsca. W marcu RWD-4, pilotowany przez Tadeusza Halewskiego, wziął udział w rajdzie do Estonii. W maju trzy RWD-4 wzięły udział w mitingu lotniczym w Zagrzebiu. W IV Krajowym Konkursie Samolotów Turystycznych we wrześniu i październiku wystartowało 5 samolotów RWD-4, Kazimierz Chorzewski zajął II miejsce. W 1933 r. samoloty brały udział w III Lubelsko-Podlaskich Zimowych Zawodach Lotniczych oraz w V Krajowym Lotniczym Konkursie Turystycznym jednakże bez sukcesów.
Ostatnie dwa RWD-4 wycofano z użytkowania w 1936 r.
Właściwości użytkowe.
Samoloty RWD-4 stanowiły istotny postęp w linii rozwojowej maszyn RWD. W porównaniu z poprzednikami były odbierane przez użytkowników jako zdecydowanie szybsze, mogące przewieźć większy ładunek użytkowy oraz jako prawidłowe w pilotażu. Witold Rychter w swoich wspomnieniach odnotował:
Konstrukcja.
Dwumiejscowy (układ tandemowy) samolot turystyczno-sportowy w układzie górnopłata ze stałym podwoziem.
Kadłub o przekroju prostokątnym na dole, zwężający się ku górze, o konstrukcji drewnianej z pokryciem wykonanym ze sklejki. Wejście do kabiny załogi poprzez drzwi umieszczone na prawej burcie. Osłona silnika i przód kadłuba wykonany z blachy aluminiowej, za silnikiem był umieszczony zbiornik oleju. W kadłubie znajdowały się trzy bagażniki.
Płat składany, wolnonośny, niedzielony, o obrysie trapezowym i konstrukcji dwudźwigarowej. Kryty sklejką do pierwszego dźwigara, dalej płótnem. Lotki o napędzie linkowym. W środkowej części płata znajdował się zbiornik paliwa.
Podwozie trójpunktowe z płozą ogonową. Golenie główne wyposażone w amortyzatory olejowo-powietrzne. Płoza ogonowa wykonana ze stalowej sprężyny piórowej. W okresie zimowym istniała możliwość zamiany kół na narty.
Usterzenie klasyczne krzyżowe, wolnonośne, o konstrukcji drewnianej. Stateczniki kryte sklejką a stery płótnem. Stery o napędzie linkowym.
Napęd – chłodzony powietrzem, czterocylindrowy silnik rzędowy Cirrus Hermes napędzający dwułopatowe śmigło Szomański o stałym skoku. Ponadto stosowano silniki rzędowe Cirrus III oraz D.H. Gipsy II.

</doc>
<doc id="667773" url="https://pl.wikipedia.org/wiki?curid=667773" title="Discoverer 15">
Discoverer 15

Discoverer 15 (również: CORONA 9010) – amerykański satelita rozpoznawczy i technologiczny. Stanowił część tajnego programu CORONA. Była to kolejna nieudana misja tego programu. Z powodu złych warunków atmosferycznych, mimo że zdążono kapsułę dostrzec z samolotu, zatonęła nim została przechwycona przez samoloty.
Był to ostatni statek wyniesiony przez rakietę nośną Thor Agena A i ostatni statek pierwszej serii Discoverer, KH-1. Podczas następnego lotu zastosowano nowy model drugiego stopnia rakiety, nazwany Agena B. Była o ponad dwa metry dłuższa od Agena A i umożliwiała powiększenia Discaverera i poprawienie jego niezawodności.
Budowa i działanie.
Cylindryczny człon Agena A, główna część satelitów serii "Discoverer", zawierał wyposażenie podobne do misji Discoverer 13. Na pewno znalazły się tam: system telemetrii, rejestrator taśmowy, odbiorniki komend radiowych, czujnik horyzontu. Na statku zamontowano także światła, które miały umożliwić śledzenie optyczne (jasność satelity wynosiła około 7 do 6 magnitudo). Prawdopodobnie w kapsule umieszczono żywe organizmy.
Kapsuła miała kształt cylindra o średnicy 56 cm i głębokości 145 cm. Stożkowe zakończenie wydłużało ją do około 102 cm.

</doc>
<doc id="667774" url="https://pl.wikipedia.org/wiki?curid=667774" title="Christian Anfinsen">
Christian Anfinsen

Christian Boehmer Anfinsen Jr. (ur. 26 marca 1916 w Monessen, Pensylwania, zm. 14 maja 1995 w Randallstown, Maryland) – biochemik amerykański.
Pracował w National Institutes of Health w Bethesda oraz w Johns Hopkins University. Badania Anfinsena nad rybonukleazami dotyczące powiązań sekwencji aminokwasów i konformacji białka z jego aktywnością biologiczną zostały uhonorowane Nagrodą Nobla w dziedzinie chemii w 1972 roku (wraz z Stanfordem Moore'em i Williamem H. Steinem).
Anfinsen wykazał, że zdenaturowana rybonukleaza może zwinąć się ponownie, zachowując aktywność enzymatyczną, co dało przesłanki do wniosku, że cała informacja potrzebna białku do przyjęcia ostatecznej konformacji zakodowana jest w jego strukturze pierwszorzędowej.

</doc>
<doc id="667775" url="https://pl.wikipedia.org/wiki?curid=667775" title="Tadeusz Chyliński">
Tadeusz Chyliński

Tadeusz Chyliński (ur. 13 października 1911 w Warszawie, zm. 15 lutego 1978 tamże) – polski konstruktor lotniczy, magister inżynier, wieloletni pracownik naukowy Instytutu Lotnictwa. Specjalista od wytrzymałości konstrukcji lotniczych.
Życiorys.
Czasy międzywojenne.
Był synem Stanisława Kazimierza, urzędnika w Towarzystwie Kredytowym Ziemskim i Zofii Janiny z Tuszowskich.
W 1920 roku rozpoczął naukę w szkole Muszyńskiego w Warszawie. Po roku przeniósł się do Milanówka pod Warszawą, gdzie rodzice kupili willę „Afrykanka”. Tam też do 1926 roku uczęszczał do Koedukacyjnego Gimnazjum Humanistycznego.
W tym samym roku wrócił do Warszawy, by podjąć naukę w znanym i cenionym gimnazjum humanistycznym Ludwika Lorentza „Lorencówka”, mieszczącym się w zachowanym do dzisiaj budynku przy ul. Brackiej 18, gdzie w 1930 roku zdał maturę.
W tym samym roku wstąpił na Wydział Matematyczno-Przyrodniczy Uniwersytetu Warszawskiego. Jednak już po roku zmienił uczelnię, rozpoczynając studia na Wydziale Mechanicznym Politechniki Warszawskiej (PW), obierając kierunek lotniczy. W czasie studiów skończył kurs szybowcowy w szkole szybowcowej Ligi Obrony Powietrznej i Przeciwgazowej (LOPP) Sokolej Górze koło Krzemieńca, gdzie uzyskał odznakę kategorii „C” pilota szybowcowego oraz odbył sześciotygodniową praktykę studencką w Jugosławii. Uzyskał wówczas półdyplom Sekcji Lotniczej Wydziału Mechanicznego Politechniki Warszawskiej. W latach 1933–1938 był członkiem Sekcji Lotniczej Koła Mechaników studentów Politechniki Warszawskiej.
W latach 1936–1937 odbył służbę wojskową w Wołyńskiej Szkole Podchorążych Rezerwy Artylerii we Włodzimierzu Wołyńskim – 5. bateria – uzyskując stopień kapral podchorąży, kanonier z cenzusem.
W 1937 roku podjął pracę w Doświadczalnych Warsztatach Lotniczych RWD na Okęciu jako konstruktor płatowcowy, równocześnie kontynuując studia. Na jesieni tego samego roku zawarł związek małżeński z Aliną Dąbkowską. Pracował wtedy przy dokumentacji seryjnej samolotu obserwacyjnego RWD-14 Czapla oraz z Andrzejem Anczutinem przy konstrukcji samolotu RWD-16 bis.
W 1938 r. przystąpił z Jerzym Drzewieckim do opracowania samolotu wyczynowego RWD-19, projektując płat tego samolotu. W październiku tego samego roku samolot został oblatany. Następne projekty to kadłub samolotu dyspozycyjnego RWD-18, łoże silnika do samolotu szkolnego RWD-23 oraz dźwigar płata samolotu myśliwskiego RWD-25. Brał również udział przy opracowywaniu konstrukcji samolotu RWD-21.
Wojna i okupacja.
W 1939 roku został zmobilizowany jako artylerzysta i awansowany do stopnia podporucznika. Służył najpierw w 5 pułku artylerii lekkiej (pal) w Toruniu, następnie w płockim 8 pal, z którym brał udział w walkach nad Bzurą, docierając przez Puszczę Kampinoską do Twierdzy Modlin, w obronie której walczył. Po kapitulacji Modlina 29 września, dostał się do obozu jenieckiego Soldau (KL) w Działdowie, ale po kilkunastu dniach, na podstawie umowy kapitulacyjnej, został zwolniony. Wrócił do Warszawy zmieniając dla celów konspiracyjnych adres zamieszkania.
W styczniu 1940 roku podjął pracę w Elektrycznych Kolejach Dojazdowych (EKD) jako konduktor i motorniczy, a następnie jako technik w dziale drogowym. Pracował tam do sierpnia 1946 roku, dorabiając potajemnie produkcją mydła toaletowego w latach 1942–1946 w spółce z inżynierem Romanem Berkowskim oraz inżynierem Bronisławem Żurakowskim. Celem tej działalności, prócz utrzymania się, było zgromadzenie środków technicznych dla przyszłej produkcji samolotów, do uruchomienia po zakończeniu okupacji. Zakupiono w tym celu obrabiarki do drewna i metalu. Ponadto zgromadzono przyrządy pomiarowe i potrzebne narzędzia, przechowywane w ukryciu. Od listopada 1942 roku brał udział w Armii Krajowej, w organizacji dywersyjnej „Wachlarz”, używając pseudonimów „Aga” i „Dzięcioł” (patrz: Kartoteka Centralna Wachlarza: nr 261), gdzie zajmował się między innymi konstrukcją min kolejowych. Ponadto współpracował dorywczo z Konspiracyjnym Instytutem Technicznym Lotnictwa KG AK – kryptonim „Dural”. Po kapitulacji powstania warszawskiego uniknął niewoli i ponownie trafił do Milanówka. Mieszkał tam w willi „Ostoja” przy ul. Grabowa 4 do 1966 roku.
Okres powojenny.
Plany podjęcia produkcji lotniczej okazały się nierealistyczne pod ustrojem polityczno-gospodarczym powojennej Polskiej Rzeczypospolitej Ludowej. Maszyny i narzędzia tak pieczołowicie zgromadzone pod okupacją niemiecką zostały wydzierżawione warsztatowi w Łodzi, następnie przejęte przez władze i ostatecznie zlicytowane. W lipcu 1945 r. opracował projekt trzymiejscowego samolotu turystycznego o symbolu C1. W roku 1945 na zlecenie ówczesnego Ministerstwa Komunikacji, gdzie Chyliński pracował do 1946 r. w Dziale Drogowym, inżynier wykonał projekt konstrukcji stalowych słupów dla linii wysokiego napięcia Otwock-Miłosna. Na przełomie lat 1945–1946 wziął udział w otwartym konkursie rozpisanym przez Departament Lotnictwa Cywilnego na projekt szkolnego motoszybowca i na przedstawionych 17 prac projekt motoszybowca „Pegaz” zajął pierwsze miejsce.
W latach 1946–1947, na podstawie umowy zawartej z Departamentem Lotnictwa Cywilnego Min. Komunikacji, opracował wraz z inż. Bronisławem Żurakowskim dokumentację konstrukcyjną „Pegaza”, pracując jednocześnie w Referacie Lotniczym Głównej Kwatery Związku Harcerstwa Polskiego. W pracach uczestniczyli również technicy Waśkiewicz i Brewiński. Silnik zastosowany w „Pegazie” GAD XL o poj. 984 cm³ był konstrukcji inż.Stefana Gajęckiego. Motoszybowiec został oblatany 16 lipca 1949 r. przez Bronisława Żurakowskiego i Jerzego Szymankiewicza. Początkowo planowano zbudowanie dla aeroklubów 80 „Pegazów”, jednak nie wszedł on do produkcji seryjnej, mimo że ukończył próby państwowe z wynikiem bardzo dobrym. Główną tego przyczyną było wstrzymanie prac nad rodzimymi konstrukcjami lotniczymi na polecenie z ZSRR.
W styczniu 1948 roku Tadeusz Chyliński podjął pracę na stanowisku konstruktora w Instytucie Technicznym Lotnictwa, przemianowanym 1 kwietnia tego samego roku na Główny Instytut Lotnictwa, a od 3 marca 1952 roku na Instytut Lotnictwa, w dziale Wytrzymałościowo-Konstrukcyjnym, w zespole dr. inż. Zbigniewa Brzoski. Tam zaprojektował kadłub podwozie i śmigło ogonowe do pierwszego polskiego śmigłowca BŻ-1 GIL, którego głównym konstruktorem był inż. Bronisław Żurakowski. 
W 1949 roku pod kierownictwem T. Chylińskiego zostały przeprowadzone badania tensometryczne naprężeń w konstrukcji przęseł Mostu Poniatowskiego w Warszawie, a w 1951 r. te same badania wykonał na przęsłach mostu na Wiśle w Knybawie oraz naprężenia w łącznikach izolatorów linii wysokiego napięcia.
W 1950 r. opracował przeróbkę samolotu łącznikowego Piper Cub na samolot sanitarny. Prototyp zbudowany został w Instytucie Lotnictwa, a w Okręgowych Warsztatach Lotniczych nr 4 w Gdańsku wykonana została seria 14 sztuk tego samolotu. Na początku lat pięćdziesiątych, z inż. Jerzym Haraźnym i inż. Justynem Sandauerem, zaprojektował cele latające z napędem pulsacyjnym TC-1 i TC-2. W 1955 r. skonstruował holowane cele latające Spec-3 i Spec-4 wypróbowane w tym samym roku.
1 czerwca 1951 r. został kierownikiem Działu Wytrzymałościowo-Konstrukcyjnego w Głównym Instytucie Lotnictwa, w skład którego wchodził również Dział Badań w Locie, gdzie zaczynali swoje kariery pilotów doświadczalnych Andrzej Abłamowicz i Julian Bojanowski. W lutym 1961 r. uzyskał dyplom mgra inż. Wydziału Lotnictwa Politechniki Warszawskiej.
W latach 1954–1956 kierował Zakładem Płatowcowym, a od roku 1956 do 15 grudnia 1965 r. pełnił funkcję kierownika Zakładu Wytrzymałości Instytutu Lotnictwa, rozbudowując jego laboratoria i tworząc nowy system badań wytrzymałościowych sprzętu lotniczego. W roku 1957 opracował – wspólnie z inż. Justynem Sandauerem i inż. J. Haraźnym projekt wstępny odrzutowego samolotu szkolno-treningowego „As” jako projekt porównawczy do PZL TS-11 Iskry. Od 18 marca 1957 roku wszedł w skład Rady Naukowej Instytutu Lotnictwa, a od lutego 1959 r. w skład Kolegium Instytutu. Pod jego kierunkiem kształcili się główni specjaliści Zakładu Wytrzymałości IL. Nieomal wszystkie konstrukcje samolotowe, śmigłowcowe i szybowcowe polskiego przemysłu lotniczego zbudowane w latach 50. i 60. XX wieku były sprawdzane i badane pod jego kierunkiem.
W latach 1948–1952 były to próby wytrzymałościowe takich konstrukcji lotniczych jak: CSS-10, CSS-11, CSS-12, Junak-2, elementy śmigłowca GIL oraz szybowce IS-1 Sęp, IS-4 Jastrząb, SZD-8 Jaskółka. Lata 1952–1961 to próby wytrzymałościowe samolotów odrzutowych: Lim-1 (MiG-15), Lim-2 (MiG-15bis), Lim-5 (MiG-17) i TS-11 Iskra oraz tłokowych CSS-13, Junak-3, Li-2, TS-8 Bies, Jak-12M, Jak-12A, PZL M-2, jak również elementów śmigłowca BŻ-4 Żuk. W tym czasie T. Chyliński był przewodniczącym Kolegium Zakładu Wytrzymałości.
W latach 1962–1965 przeprowadzał próby wytrzymałościowe samolotu PZL-104 Wilga, szybowców Kobuz, Foka i Kormoran, jak też wałów silników wysokoprężnych oraz płatów podwodnych wodolotu „Gryf”. Ponadto pod jego kierunkiem przeprowadzono próby zmęczeniowe skrzydła szybowca SZD-12 Mucha 100, okuć skrzydłowych samolotu PZL MD-12, wałów i korbowodów silnika lotniczego WN-3 oraz dźwigarów łopat wirnika nośnego śmigłowca SM-1. Brał udział w Państwowych Próbach Kontrolnych samolotu Lim-1 (MiG-15).
W marcu 1956 r. w wyniku konkursu rozpisanego przez Ligę Przyjaciół Żołnierza (LPŻ) na jednomiejscowy szybowiec szkolny, jego projekt opatrzony godłem „Kawka” został wyróżniony.
21 listopada 1960 r. został powołany przez Ministra Komunikacji na zastępcę przewodniczącego Komisji Przepisów Cywilnego Sprzętu Lotniczego przy Departamencie Lotnictwa Cywilnego Ministerstwa Komunikacji. 5 grudnia 1961 roku został powołany przez Dyrektora Instytutu Lotnictwa na stanowisko adiunkta. W 1962 roku brał udział w odbiorze z Anglii samolotów Vickers Viscount dla PLL LOT. 1 stycznia 1964 r. został powołany na stanowisko Samodzielnego Pracownika Naukowo-Badawczego, pełniąc jednocześnie funkcję kierownika Zakładu Konstrukcji Specjalnych (tj. rakiet) i kierownika Grupy Problemowej.
W 1964 r. opracował projekt wstępny 12-miejscowego samolotu wielozadaniowego krótkiego startu i lądowania (STOL) TC-Borsuk napędzanego dwoma silnikami turbośmigłowymi (jako następcę An-2 i podobnej klasy co przyjęty do produkcji w latach 70. licencyjny radziecki An-28). W latach 1966/67 na V Mistrzostwa Świata w Akrobacji Samolotowej w Magdeburgu (1968 rok), został opracowany przez T. Chylińskiego projekt samolotu akrobacyjnego TC-A68, a w 1969 r. projekt samolotu rolniczego TC-R. Był on również autorem projektu modyfikacji samolotu An-2 przez zwiększenie jego powierzchni nośnej w celu poprawienia udźwigu i ekonomiczności, jak również projekt odmiany An-2 z napędem turbośmigłowym. Od 1 października 1972 pracował w Ośrodku Płatowców i Wytrzymałości Instytutu Lotnictwa na stanowisku samodzielnego pracownika naukowo-badawczego, a od 1973 r. docenta.
Odznaczenia i publikacje.
Za prace dla lotnictwa został odznaczony Krzyżem Kawalerskim Orderu Odrodzenia Polski (1961), a w 2021 został odznaczony pośmiertnie za wybitne zasługi dla niepodległości Rzeczypospolitej Polskiej Krzyżem Oficerskim OOP (2021), jak i innymi wysokimi odznaczeniami państwowymi. Publikował artykuły związane z techniką lotniczą w „Skrzydlatej Polsce”, „Technice Lotniczej i Astronautycznej” i w biuletynie informacyjnym Instytutu Lotnictwa.
Życie prywatne.
Miał dwoje dzieci: Lidię i Rafała. Zmarł w Warszawie i został pochowany na Starych Powązkach, w kwaterze 325-1-11.

</doc>
<doc id="667776" url="https://pl.wikipedia.org/wiki?curid=667776" title="Christian B. Anfinsen">
Christian B. Anfinsen



</doc>
<doc id="667779" url="https://pl.wikipedia.org/wiki?curid=667779" title="Wielkopolska Wytwórnia Samolotów Samolot">
Wielkopolska Wytwórnia Samolotów Samolot

Wielkopolska Wytwórnia Samolotów "Samolot" – polska wytwórnia lotnicza założona przez Związek Lotników Polskich w 1923 roku w Poznaniu, projektująca i produkująca samoloty w okresie międzywojennym.
Historia.
Bardzo prężnie działający w Wielkopolsce Związek Lotników Polskich, który wśród swoich dokonań miał między innymi stworzenie linii lotniczej "Aero", zaangażował się również w powstanie wytwórni lotniczej. Inicjatorem całego przedsięwzięcia był prezes związku Czesław Wawrzyniak. Dzięki poparciu inicjatywy przez Bank Poznański i Zjednoczenie Producentów Rolnych, otrzymał on odpowiednie wsparcie finansowe. 11 sierpnia 1923 roku utworzono w Poznaniu Spółkę Akcyjną "Samolot". Całkowicie polski kapitał zakładowy wynosił 150 miliardów marek polskich, do dyspozycji firma posiadała jeszcze 600 mld marek. Radę nadzorczą wytwórni tworzyli Stefan Piechocki, pełniący funkcję prezesa, Kazimierz Nencki, Zygmunt Pluciński, Roman Janta-Połczyński, Wacław Twarowski i Tadeusz Szmyt. Pierwszym naczelnym dyrektorem został inżynier Piotr Tułacz. Początkowo wytwórnia, której uroczyste otwarcie miało miejsce 27 kwietnia 1924 roku, mieściła się w hangarze o powierzchni 300 m² na lotnisku Ławica. Bardzo szybko jednak przystąpiono do rozbudowy firmy, budując na przylegającym do lotniska terenie halę produkcyjną, pomieszczenia biurowe i magazyny. Utworzono biuro konstrukcyjne, na czele którego stanął inżynier Ryszard Bartel. W biurze zatrudnieni byli również między innymi Zygmunt Nowakowski, Stefan Kazanecki, Józef Medwecki, Antoni Jankowski i Piotr Tułacz. Rok po uroczystym otwarciu spółka zatrudniała około 200 pracowników fizycznych i drugie tyle umysłowych. Bardzo szybko, bo już w 1924 roku, uruchomiono licencyjną produkcję francuskiego samolotu szkolnego Hanriot H.28 dla polskiego lotnictwa wojskowego. Pierwszy samolot został oblatany 22 lutego 1925 roku, łącznie zbudowano ich 120. Zbudowano następnie 80 licencyjnych samolotów szkolno-treningowych Hanriot H.19. 
Obok produkcji maszyn licencyjnych, wytwórnia rozpoczęła prace konstrukcyjne nad rodzimym samolotem. 24 lipca 1926 roku oblatany został Sp-1, którego konstruktorem był inżynier Piotr Tułacz. Był to jednomiejscowy górnopłat, który miał stanowić wstęp do przyszłej produkcji maszyn myśliwskich. Pomimo dobrych ocen samolotu, nie wszedł on do produkcji seryjnej z powodu braku zamówień. W 1927 roku wytwórnia rozpoczęła produkcję samolotów konstrukcji Ryszarda Bartela. Były to maszyny szkolne o prostej i solidnej konstrukcji, poprawne w pilotażu, wybaczające błędy młodym pilotom. W samolotach BM-4 i BM-5 można było zastosować różne typy silnika w zależności od potrzeb zamawiającego. W latach 1928–1930 samoloty te były pierwszymi maszynami szkolnymi wykorzystywanymi w Szkole Podchorążych Lotnictwa w Dęblinie. W 1928 roku w Wytwórni został zbudowany samolot O-2 konstrukcji Michała Offierskiego.
Lata 1925–1929 to również złoty okres w historii wytwórni, rocznie produkowano wówczas około 100 maszyn. Oprócz samolotów szkolnych budowano również maszyny sportowe konstrukcji inżynierów Józefa Medweckiego i Zygmunta Nowakowskiego, MN-3, MN-4 i MN-5. 
12 września 1929 roku w wytwórni wybuchł pożar, którego przyczyny nie udało się ustalić. Zniszczeniu uległy hale fabryczne, 10 gotowych samolotów oraz nowo sprowadzone urządzenia do produkcji. Straty były tym poważniejsze, że część urządzeń nie była ubezpieczona. Dzięki wysiłkowi całej załogi, po trzech miesiącach udało się odbudować wytwórnię. Niestety, narastający kryzys gospodarczy i spowodowane pożarem wydatki zmusiły właścicieli do zamknięcia zakładów. Ostatnim zaprojektowanym w Poznaniu samolotem był treningowy BM-6, który nie zdążył już wejść do produkcji seryjnej. Oficjalnie wytwórnia zakończyła działalność w marcu 1931 roku.
Wybrane konstrukcje:
W latach 1927–1929 wytwórnia wytwarzała także karoserie samochodowe, głównie autobusów, samochodów Ford A30 i luksusowych limuzyn na importowanych podwoziach

</doc>
<doc id="667780" url="https://pl.wikipedia.org/wiki?curid=667780" title="Hyper Environmental Test System">
Hyper Environmental Test System

Hyper Environmental Test System (HETS) – amerykańska seria lotów balistycznych przeprowadzonych przez Siły Powietrzne Stanów Zjednoczonych, mających badać magnetosferę i promieniowanie w otoczeniu Ziemi. Były to pierwsze misje w których użyto rakiet Blue Scout.

</doc>
<doc id="667783" url="https://pl.wikipedia.org/wiki?curid=667783" title="Kiran Desai">
Kiran Desai

Kiran Desai (hind. किरण देसाई, ur. 3 września 1971 w Nowym Delhi) – indyjska pisarka, pisząca w języku angielskim i mieszkająca w Stanach Zjednoczonych. Zdobywczyni Nagrody Bookera i National Book Critics Circle w 2006 za powieść „Brzemię rzeczy utraconych” ("The Inheritance of Loss"). Jest córką pisarki Anity Desai.
Początki kariery.
Kiran urodziła się w Czandigarh (według innych źródeł w New Delhi), a dzieciństwo spędziła w Pune i Bombaju, gdzie uczęszczała do Cathedral School i John Connon School. Kiedy miała 8 lat, rodzina Desai przeniosła się do Delhi. W wieku 14 lat Kiran przeprowadziła się do Anglii. Rok później jej rodzina osiadła na stałe w Stanach Zjednoczonych, gdzie Desai kontynuowała naukę w stanie Massachusetts. Uczęszczała do Bennington College, Hollins University i Columbia University. Podczas studiów w Nowym Jorku zrobiła sobie dwa lata przerwy, na napisanie debiutanckiej powieści „Zadyma w dzikim sadzie”.
Nagrody i wyróżnienia.
„Zadyma w dzikim sadzie”, wydana w roku 1998, uzyskała wiele pochwał od takich znakomitości jak Salman Rushdie. Autorka uzyskała za nią Betty Trask Award, nagrodę przyznawaną przez związek zawodowy pisarzy Society of Authors dla najlepszej powieści napisanej przez obywatela Wspólnoty Narodów, który nie ukończył 35. roku życia.
Jej druga książka „Brzemię rzeczy utraconych”, wydana w roku 2006 zdobyła uznanie krytyków z Azji, Europy i Stanów Zjednoczonych i została uhonorowana Booker Prize oraz National Book Critics Circle.
Kiran Desai w Polsce.
W dniach od 15 do 18 września 2007 roku na specjalne zaproszenie wydawnictwa Znak i British Council w ramach programu Faces &amp; Places – New British Writing, Kiran Desai gościła w Polsce. Autorka spotkała się z czytelnikami w Szczecinie (15 września), Warszawie (17 września) i Poznaniu (18 września).

</doc>
<doc id="667787" url="https://pl.wikipedia.org/wiki?curid=667787" title="CMKP">
CMKP



</doc>
<doc id="667791" url="https://pl.wikipedia.org/wiki?curid=667791" title="Nabój 9 × 23 mm Bergmann-Bayard">
Nabój 9 × 23 mm Bergmann-Bayard

9 × 23 mm Bergmann-Bayard (9 mm Largo) – nabój pistoletowy skonstruowany w firmie Theodore Bargmanna, przeznaczony dla pistoletu Bergmann-Bayard. Po przyjęciu tego pistoletu do uzbrojenia armii hiszpańskiej 9 mm Bergmann-Bayard stał się przepisowym nabojem pistoletowym tej armii. Obecnie rzadko stosowany.

</doc>
<doc id="667792" url="https://pl.wikipedia.org/wiki?curid=667792" title="Cowboy">
Cowboy



</doc>
<doc id="667806" url="https://pl.wikipedia.org/wiki?curid=667806" title="Karolewo (powiat obornicki)">
Karolewo (powiat obornicki)

Karolewo – wieś w Polsce położona w województwie wielkopolskim, w powiecie obornickim, w gminie Rogoźno.
W latach 1975–1998 miejscowość administracyjnie należała do województwa pilskiego.

</doc>
<doc id="667807" url="https://pl.wikipedia.org/wiki?curid=667807" title="Ruda (powiat obornicki)">
Ruda (powiat obornicki)

Ruda – wieś w Polsce położona w województwie wielkopolskim, w powiecie obornickim, w gminie Rogoźno przy drodze krajowej nr 11. Wieś graniczy od wschodu z Rogoźnem.
Istniejąca tu kuźnica królewska, należąca do starostwa rogozińskiego, pod koniec XVI wieku leżała w powiecie poznańskim województwa poznańskiego. W latach 1975–1998 miejscowość administracyjnie należała do województwa pilskiego.
Historia wsi.
Kuźnica i wieś kopaczy rudy darniowej istniejąca w tym miejscu wzmiankowana była w dokumentach już od 1280 r. jako "opus ferri", "Minera ferri" lub "Rudny Młyn". Rudników (górników i hutników żelaza) w okolice Rogoźna sprowadził z Brandenburgii przed 1251 r. książę Przemysł I.
Zabytki.
We wsi zachował się wpisany do budynek młyna wodnego z kompletem (sprawnych) maszyn służących do przemiału ziarna i transportu wewnętrznego. Budynek pełni nadal funkcję młyna (z napędem elektrycznym) oraz gospodarstwa agroturystycznego (www.mlynruda.com).

</doc>
<doc id="667810" url="https://pl.wikipedia.org/wiki?curid=667810" title="Nabój 6,35 × 15,5 mm Browning">
Nabój 6,35 × 15,5 mm Browning

6,35 × 15,5 mm Browning (.25 ACP) (Automatic Colt Pistol) – nabój pistoletowy przeznaczony do zasilania kieszonkowych pistoletów samopowtarzalnych. Skonstruowany na początku XX wieku przez Johna Mosesa Browninga. Pierwszym pistoletem zasilanym tym nabojem był produkowany przez FN Browning Model 1906. W następnych latach powstały liczne wzory pistoletów zasilanych tym nabojem.
W Niemczech pierwsze przepisy regulujące posiadanie broni palnej zostały wprowadzone w 1908 roku. Wymagały one pozwolenia na posiadanie broni o kalibrze powyżej 7 mm. W rezultacie znacznie wzrósł udział w rynku pistoletów zasilanych nabojem 6,35 mm Browning, na które niepotrzebne było zezwolenie władz.
Po II wojnie światowej popularność naboju 6,35 mm Browning zaczęła spadać. Powodem tego była niska skuteczność tego naboju, niższa nawet od sportowego naboju bocznego zapłonu .22 Long Rifle. Wyższa skuteczność naboju .22 LR, w połączeniu z jego niższą ceną sprawiły, że obecnie większość małych pistoletów zasilanych jest tą amunicją. Nabój 6,35 mm Browning nadal zachowuje jednak grupę zwolenników, ponieważ jako nabój centralnego zapłonu ma wyższą niezawodność, a dodatkowo jego pocisk nie podlega (jako pełnopłaszczowy) uszkodzeniom przy manipulacji, tak jak miękki pocisk ołowiany naboju .22 LR.

</doc>
<doc id="667815" url="https://pl.wikipedia.org/wiki?curid=667815" title="Blue Scout Junior">
Blue Scout Junior

Blue Scout Junior – amerykańska czterostopniowa rakieta nośna. Pierwszy praktycznie użyty wariant rakiety Blue Scout. Służyła głównie US Air Force do wynoszenia małych ładunków w lotach balistycznych i suborbitalnych.
XRM-91 Blue Scout Junior, nazywany czasem Journeyman B ("podróżnik") należał do rodziny rakiet Blue Scout, oznaczonych przez lotnictwo USA jako "System 609A". XRM-91 zewnętrznie nie przypominał innych wariantów rakiety Blue Scout, ponieważ nie używał jej pierwszego członu Algol. Pierwsze dwa człony wersji Junior używały 2. i 3. stopnia rakiety Blue Scout, Castor i Antares. XRM-91 nie posiadał także żyroskopów i systemu kierowania. Stabilność trajektorii lotu zapewniały stateczniki i małe silniczki nadające ruch obrotowy.
Blue Scout Junior miał siłę wystarczającą do umieszczenia satelity na niskiej orbicie okołoziemskiej, jednak nigdy nie wykorzystano go w tym celu.
Blue Scout Junior był najbardziej użytecznym dla US Air Force wariantem rakiety Blue Scout. Jej modyfikacje, oznaczone jako SLV-1B i SLV-1C, były używane do 1970. NASA używała trójstopniowej wersji Blue Scout Junior (bez członu Cetus), pod nazwą RAM B.

</doc>
<doc id="667816" url="https://pl.wikipedia.org/wiki?curid=667816" title="XRM-91">
XRM-91



</doc>
<doc id="667818" url="https://pl.wikipedia.org/wiki?curid=667818" title="Journeyman B">
Journeyman B



</doc>
<doc id="667819" url="https://pl.wikipedia.org/wiki?curid=667819" title="SLV-1B">
SLV-1B



</doc>
<doc id="667820" url="https://pl.wikipedia.org/wiki?curid=667820" title="SLV-1C">
SLV-1C



</doc>
<doc id="667821" url="https://pl.wikipedia.org/wiki?curid=667821" title="RAM B">
RAM B



</doc>
<doc id="667822" url="https://pl.wikipedia.org/wiki?curid=667822" title="Blue Scout Junior 2">
Blue Scout Junior 2



</doc>
<doc id="667823" url="https://pl.wikipedia.org/wiki?curid=667823" title="Leniwe obliczanie">
Leniwe obliczanie



</doc>
<doc id="667826" url="https://pl.wikipedia.org/wiki?curid=667826" title="Charles Napier (aktor)">
Charles Napier (aktor)

Charles Napier, sir Charles Whitnel Napier (ur. 12 kwietnia 1936 w Scottsville, zm. 5 października 2011 w Bakersfield) – amerykański aktor filmowy i telewizyjny, znany z charakterystycznych ról drugoplanowych, często grywał postacie tzw. mocnych charakterów; stróżów prawa i wojskowych w filmach akcji.
Filmografia.
Regularnie pojawiał się także gościnnie w popularnych serialach telewizyjnych; wystąpił m.in. w takich produkcjach jak: ', "Kojak", "Starsky i Hutch", "Nieustraszony", "Drużyna A", "Prawnicy z Miasta Aniołów", "Wojna i pamięć", "Świat pana trenera", "Renegat", "Nowe przygody Supermana", ', "Diagnoza morderstwo", "Ich pięcioro", "Kancelaria adwokacka", "", "Nagi patrol", "Dowody zbrodni".

</doc>
<doc id="667827" url="https://pl.wikipedia.org/wiki?curid=667827" title="Wojciechowo (powiat obornicki)">
Wojciechowo (powiat obornicki)

Wojciechowo – (niem. "Ruhleben") osada w Polsce położona w województwie wielkopolskim, w powiecie obornickim, w gminie Rogoźno.
W latach 1975–1998 miejscowość należała administracyjnie do województwa pilskiego.

</doc>
<doc id="667832" url="https://pl.wikipedia.org/wiki?curid=667832" title="Castor 2 (człon rakiety)">
Castor 2 (człon rakiety)

Castor 2 – amerykański człon wielu rakiet nośnych używanych od lat 60. do 90. XX wieku, głównie rodziny Blue Scout, Scout i Delta oraz japońskich serii H i N. Spalał stały materiał pędny. Jego konstrukcja wywodzi się z taktycznych rakiet Sergeant. Człony Castor 2 były używane ponad 1050 razy.

</doc>
<doc id="667834" url="https://pl.wikipedia.org/wiki?curid=667834" title="Nellingen">
Nellingen

Nellingen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Laichinger Alb. Leży w Jurze Szwabskiej, ok. 22 km na północny zachód od Ulm, przy autostradzie A8.

</doc>
<doc id="667835" url="https://pl.wikipedia.org/wiki?curid=667835" title="Borsuki (Ukraina)">
Borsuki (Ukraina)

Borsuki (ukr.: "Борсуки, Borsuky") – wieś na Ukrainie w rejonie krzemienieckim obwodu tarnopolskiego, na południowym brzegu rzeki Horyń.
Historia.
Wieś lokowana była w roku 1463. Do roku 1795 znajdowało się w granicach Rzeczypospolitej w województwie wołyńskim.
W okresie zaborów Polski znajdowała się w gminie Borsuki powiatu krzemienieckiego guberni wołyńskiej Imperium Rosyjskiego, częścią wsi była wólka Zabłocie.
W latach 1921-1945 wieś znajdowała się w II Rzeczypospolitej w powiecie krzemienieckim w województwie wołyńskim. Do 1933 roku miejscowość była siedzibą gminy Borsuki.

</doc>
<doc id="667839" url="https://pl.wikipedia.org/wiki?curid=667839" title="Westerheim (Badenia-Wirtembergia)">
Westerheim (Badenia-Wirtembergia)

Westerheim – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Laichinger Alb. Leży w Jurze Szwabskiej, ok. 30 km na północny zachód od Ulm.

</doc>
<doc id="667846" url="https://pl.wikipedia.org/wiki?curid=667846" title="Klaudiusz Ševković">
Klaudiusz Ševković

Klaudiusz Mirosław Ševković (ur. 26 września 1970 w Świętochłowicach) – polski kucharz, działacz sportowy, samorządowiec, uczestnik reality show "Big Brother", prezenter programów telewizyjnych.
Życiorys.
Kariera telewizyjna.
W 2001 roku wziął udział w pierwszej polskiej edycji reality show "Big Brother". Na fali popularności po zakończeniu programu zagrał w filmie z udziałem uczestników "Big Brothera": "Gulczas, a jak myślisz..." (2001) Jerzego Gruzy, a także miał własny program kulinarny "Wielka niespodzianka Klaudiusza" emitowany w TVN, a także w latach 2001-2004 prowadził audycje reklamowe w Telezakupach Mango. W 2004 roku wziął udział w programie "Bar 4 – Złoto dla Zuchwałych". W telewizji Silesia prowadził program "Klaudiusz &amp; Cooking".
Kariera polityczna.
Należał do Partii Ludowo-Demokratycznej. W 2004 był kandydatem komitetu KPEiR-PLD do Parlamentu Europejskiego w okręgu wyborczym obejmującym obszar województw podlaskiego i warmińsko-mazurskiego (koalicja ta nie uzyskała mandatów). W 2006 roku został radnym miasta Chorzów z listy KWW Koalicja Wspólny Chorzów. W 2010 roku z ramienia tego samego komitetu uzyskał reelekcję. W marcu 2011 opuścił Wspólny Chorzów, a w 2014 roku ponownie (4 kadencja) został wybrany do rady miejskiej z listy Platformy Obywatelskiej. W 2018 odnowił mandat, startując z listy Koalicji Obywatelskiej.
Inne przedsięwzięcia.
Jest autorem dwóch książek: "Sękocin od kuchni" (2001) oraz "Smak sukcesu" (2006).
Od 2003 roku jest prezesem żeńskiego klubu sportowego KPR Ruch Chorzów. W 2007 został menedżerem polskiej reprezentacji kobiet w piłce ręcznej.
Wydał album muzyczny pt. "Optymista", a także singel „To co najważniejsze”. Prezes piłkarek ręcznych Superligi i redaktorem naczelnym magazynu 'Silesia Business &amp; Life.
Życie prywatne.
Jest żonaty z Angielką Caroline, ma dwoje dzieci: córkę Vanessę (ur. 1997) i syna Claudio-Tigera (ur. 2000). 
Ma bałkańskie korzenie - jego dziadek był Serbem.

</doc>
<doc id="667847" url="https://pl.wikipedia.org/wiki?curid=667847" title="Altheim (Alb)">
Altheim (Alb)

Altheim (Alb) – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Langenau. Leży w Jurze Szwabskiej, ok. 20 km na północ od Ulm.

</doc>
<doc id="667849" url="https://pl.wikipedia.org/wiki?curid=667849" title="Asselfingen">
Asselfingen

Asselfingen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Langenau. Leży ok. 21 km na północny wschód od Ulm.

</doc>
<doc id="667852" url="https://pl.wikipedia.org/wiki?curid=667852" title="Ballendorf">
Ballendorf

Ballendorf – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Langenau. Leży w Jurze Szwabskiej, ok. 20 km na północ od Ulm, przy autostradzie A7.

</doc>
<doc id="667853" url="https://pl.wikipedia.org/wiki?curid=667853" title="Perry Farrell">
Perry Farrell

Perry Farrell, właśc. Peretz Bernstein (ur. 29 marca 1959 w Queens w Nowym Jorku) – amerykański muzyk, wokalista, autor tekstów i DJ, znany jako frontman zespołu rockowego Jane’s Addiction, uważany za jednego z pionierów alternatywnego rocka, zajmuje się również tworzeniem muzyki filmowej. W 1991 Farrell stworzył festiwal koncertowy Lollapalooza w ramach pożegnalnej trasy koncertowej Jane’s Addiction. Jest jedyną osobą, która była obecna na wszystkich dwunastu edycjach Coachella Valley Music and Arts Festival, występując pod pięcioma różnymi nazwami (Perry Farrell, Jane’s Addiction, Porno For Pyros, DJ Peretz, Satellite Party i Psi Com).
Życiorys.
Wczesne lata.
Urodził się i dorastał w Queens w Nowym Jorku w rodzinie Żydów aszkenazyjskich jako Peretz Bernstein. Jego ojciec był jubilerem, a jego matka była artystką, która popełniła samobójstwo, gdy Farrell miał trzy lata, co zostało później ujęte w utworach Jane’s Addiction – „Then She Did” i „Twisted Tales”. Wychowywany był przez ojca. Uczęszczał do podstawówki w Woodmere na Long Island. Kiedy był nastolatkiem wraz z rodziną przeniósł się do Miami na Florydzie.
Jego wczesne muzyczne wpływy obejmowały The Beatles, The Rolling Stones, Led Zeppelin, Sly and the Family Stone i Jamesa Browna, a niedługo później odkrył twórczość Davida Bowiego, Iggy’ego Popa i Lou Reeda.
Kariera.
W wieku 17 lat przeprowadził się do Newport Beach. Tam sypiał w samochodach, u znajomych lub czasami na dworze. Pracował jako kierowca lub też zmywał talerze. Po pewnym czasie przeprowadził się na stałe do Los Angeles. Założył zespół rockowy Psi Com. Poznał tam też swą miłość Casey Niccoli. Po pewnym czasie odszedł z Psi Com, gdyż stwierdził, że brakuje w nim hardrockowej energii i zespół jest wobec niego nieszczery. Poznał Erica Avery’ego i założył z nim Jane’s Addiction. Zmienił też nazwisko na Farrell. Grupa odniosła wielki sukces, czyniąc z Perry’ego gwiazdę rocka.
W 1993 zespół się rozpadł, jako główny powód muzycy podawali trudny charakter Farrella. Wkrótce rozpadł się także związek z Casey. Po pewnym czasie związał się z Christiną Cagel, z którą ma syna Jobla.
W 1993 zadebiutował z zespołem Porno for Pyros. Odniósł on sukces artystyczny i komercyjny, jednak ten drugi nie na taką skalę jak Jane. Po trzech latach została wydana druga płyta tego zespołu – "Good God’s Urge". W 1997 nastąpiła reaktywacja Jane’s Addiction, a wraz z nią powstała nowa płyta "Kettle Whistle". Zespół jednak wkrótce znów się rozpadł.
Farrell zaczął współpracować z innymi zespołami. Rozpoczął też karierę jako DJ Peretz. W 2002 wydał płytę solową "Song Yet to be Sung". W 2003 nastąpiła kolejna reaktywacja Jane’s Addiction, której rezultatem była płyta "Strays".
Od 2004 roku Farrell pracuje w ramach projektu Satellite Party (płyta "Ultra Payloaded" ukazała się 29 maja 2007), w który oprócz jego żony na stałe zaangażowany jest również gitarzysta Nuno Bettencourt. Część muzyki na pierwszą płytę została skomponowana wraz z muzykiem Red Hot Chili Peppers Flea, a głosu do niektórych piosenek użyczyła Fergie.
W 2006 piosenkarz został sklasyfikowany na 67. miejscu listy 100 najlepszych wokalistów wszech czasów według Hit Parader.
Życie prywatne.
Ze związku z Christine Cagle ma syna Yobela Ari Farrella (ur. 1998). 8 marca 2002 ożenił się z urodzoną w Hongkongu tancerką Etty Lau, z którą ma dwóch synów: Hezrona Wolfganga i Izzadore Bravo.
Według wywiadu Howarda Sterna z 3 czerwca 1997, Farrell wierzy, że kosmici go odwiedzają, a on przyjmuje wiedzę i duchowość, którą przynoszą.

</doc>
<doc id="667855" url="https://pl.wikipedia.org/wiki?curid=667855" title="Bernstadt (Badenia-Wirtembergia)">
Bernstadt (Badenia-Wirtembergia)

Bernstadt – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Langenau. Leży ok. 10 km na północ od Ulm.

</doc>
<doc id="667857" url="https://pl.wikipedia.org/wiki?curid=667857" title="Nowa Wieś (powiat człuchowski)">
Nowa Wieś (powiat człuchowski)

Nowa Wieś (kaszb. "Nowô Wies", niem. "Neuguth") – wieś kaszubska w Polsce położona w województwie pomorskim, w powiecie człuchowskim, w gminie Przechlewo przy trasie linii kolejowej Miastko-Człuchów (obecnie zawieszonej). Wieś jest siedzibą sołectwa "Nowa Wieś", w którego skład wchodzą również miejscowości Krasne, Jarzębnik i Miroszewo.
Wieś królewska Nowa Wieś Człuchowska w województwie pomorskim w drugiej połowie XVI wieku. W latach 1975–1998 miejscowość administracyjnie należała do województwa słupskiego.

</doc>
<doc id="667859" url="https://pl.wikipedia.org/wiki?curid=667859" title="Börslingen">
Börslingen

Börslingen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Langenau. Leży ok. 15 km na północ od Ulm.

</doc>
<doc id="667860" url="https://pl.wikipedia.org/wiki?curid=667860" title="Borslingen">
Borslingen



</doc>
<doc id="667861" url="https://pl.wikipedia.org/wiki?curid=667861" title="Boerslingen">
Boerslingen



</doc>
<doc id="667865" url="https://pl.wikipedia.org/wiki?curid=667865" title="Diego Klimowicz">
Diego Klimowicz

Diego Fernando Klimowicz (ur. 6 lipca 1974 w Buenos Aires) – argentyński piłkarz pochodzenia polskiego i włoskiego z hiszpańskim paszportem. Brat Javiera Klimowicza, ojciec Mateo Klimowicza.
Piłkarzowi proponowano powołanie do reprezentacji Polski i Ukrainy (dziadek był Polakiem, urodzonym na terytorium obecnej Ukrainy), jednak odmówił.

</doc>
<doc id="667866" url="https://pl.wikipedia.org/wiki?curid=667866" title="Breitingen">
Breitingen

Breitingen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Langenau. Leży nad rzeką Lone, ok. 13 km na północ od Ulm.

</doc>
<doc id="667867" url="https://pl.wikipedia.org/wiki?curid=667867" title="Vertregt (krater księżycowy)">
Vertregt (krater księżycowy)

Vertregt – duży krater uderzeniowy położony na niewidocznej z Ziemi stronie Księżyca. Na południu znajduje się krater Van de Graaff. Wielki krater Aitken przecina północno-wschodnią ścianę Vertregt, a krater Zwicky przylega do północno-zachodniej krawędzi.
Formacja jest mocno zniszczona i poszarpana przez późniejsze uderzenia, pozostawiając jedynie kilka fragmentów zewnętrznego pierścienia. Północno-zachodnia część jest najbardziej nietkniętą, pomimo że zakreślający łuk grzbiet posiada mały krater.
Wnętrze składa się z urwistych grzbietów i mniejszych kraterów, najbardziej widoczne są kratery "Vertregt L" i "Vertregt K" w południowo-wschodniej części.
Linki zewnętrzne.
Zdjęcia krateru Vertregt na LPI Moon Atlas

</doc>
<doc id="667869" url="https://pl.wikipedia.org/wiki?curid=667869" title="Holzkirch">
Holzkirch

Holzkirch – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Langenau. Leży ok. 13 km na północ od Ulm.

</doc>
<doc id="667871" url="https://pl.wikipedia.org/wiki?curid=667871" title="Neenstetten">
Neenstetten

Neenstetten – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Langenau. Leży w Jurze Szwabskiej, ok. 15 km na północ od Ulm.

</doc>
<doc id="667877" url="https://pl.wikipedia.org/wiki?curid=667877" title="Parafia św. Katarzyny w Warszawie">
Parafia św. Katarzyny w Warszawie

Parafia św. Katarzyny w Warszawie – parafia rzymskokatolicka wchodząca w skład dekanatu ursynowskiego. Erygowana w 1238, jest najstarszą spośród istniejących do dzisiaj w granicach administracyjnych lewobrzeżnej Warszawy.
Historia.
Już w 1065 istniał na terenie Służewa ośrodek misyjny benedyktynów. Parafia św. Katarzyny została ufundowana w 1238 przez księcia Konrada mazowieckiego, erygowana przez biskupa poznańskiego Pawła z Bnina (Bnińskiego). Do XVIII wieku kościół ten podlegał diecezji poznańskiej, później warszawskiej.
Od 1245 do XVIII wieku kolatorami kościoła i parafii był ród Służewskich (herbu Radwan), później majątek Służew został nabyty przez właścicieli Wilanowa. Do 1945 kolatorami kościoła byli kolejno: Czartoryscy, Potoccy i Braniccy.
Najpóźniej od początków XVI wieku przy parafii funkcjonowała szkoła parafialna. Do 1945 przy parafii funkcjonował także dom opieki dla starców i osób niepełnosprawnych ruchowo oraz sierociniec. Do rozbiorów działał mały szpitalik dla ubogich.
Od czerwca 1985 do 14 sierpnia 2013 proboszczem był ks. prałat Józef Maj (od 1984 był wikariuszem).
Zachowane akta stanu cywilnego z parafii św.Katarzyny, a także gminy Służew, znajdują się w Archiwum Państwowym w Warszawie, a te, które już zostały zdigitalizowane, są dostępne online na stronie archiwum. Akta do 1804 były spisywane po łacinie, następnie od 1805 do 1868 i ponownie od 1915 po polsku, a w wyniku represji carskich po powstaniu styczniowym, w okresie od 1868 do 1915 po rosyjsku. Akta w formie skróconych tabel czy przetłumaczonych na język polski są również dostępne na różnych stronach poświęconych genealogi m.in. w Genetece bazie Polskiego Towarzystwa Genealogicznego czy Katalogu Ksiąg Metrykalnych w ramach działań grupy "projektpodlasie".
Cmentarze.
Z pięciu cmentarzy znajdujących się na terenie dawnej parafii (zajmującej znacznie większy obszar, niż obecnie) do dziś pozostały dwa:

</doc>
<doc id="667881" url="https://pl.wikipedia.org/wiki?curid=667881" title="Medal Kampanii nad Satledżem">
Medal Kampanii nad Satledżem

Medal Kampanii nad Satledżem (ang. "Sutlej Campaign Medal" lub "Sutlej Medal") – medal kampanii brytyjskich ustanowiony w roku 1846 w celu nagradzania brytyjskich oficerów i żołnierzy wszystkich rang oraz członków Kompanii Wschodnioindyjskiej, którzy brali udział w kampanii nad rzeką Satledź w latach 1845–1846.
Historia.
Wojna zaczęła się od niespodziewanego ataku stutysięcznej armii Sikhów na Pendżab, po przekroczeniu rzeki Satledź 11 grudnia 1845. Zaskoczony tym faktem generał sir Hugh Gough przemaszerował ze swoimi wojskami 150 mil z miejscowości Umbala na spotkanie Sikhom. Na miejsce dotarł 17 grudnia.
Kampania ta była jedną z najkrótszych. Sikhowie zostali pokonani w czterech szybkich bitwach pod Mudki 18 grudnia, Ferozeshah 21 grudnia, Aliwal 28 stycznia i Sobraon 10 lutego. Wojna zakończyła się podpisaniem traktatu w Lahaur 22 lutego 1846 roku.
Okucia medalu.
Był to pierwszy indyjski medal, do którego mocowano okucia (klamry), w tym przypadku autoryzowano trzy:
Medal bez okuć wydawano jednostkom obecnym w Pendżabie, ale nie biorącym udziału w żadnej z bitew.
Opis medalu.
Awers: głowa w diademie królowej Wiktorii z inskrypcją "VICTORIA REGINA"
Rewers: stojąca figura bogini Wiktorii, trzymająca wieniec i gałązkę oliwną, u jej stóp trofea wojenne i inskrypcja "ARMY OF THE SUTLEJ". Pod spodem nazwa bitwy i data "MOODKEE" i poniżej data "1845".

</doc>
<doc id="667886" url="https://pl.wikipedia.org/wiki?curid=667886" title="Droga wojewódzka nr 218">
Droga wojewódzka nr 218

Droga wojewódzka nr 218 (DW218) – droga wojewódzka w województwie pomorskim. Początek ma w Krokowej, koniec w Gdańsku Osowej przy Obwodnicy Trójmiasta. Jej długość wynosi 58 km. Częściowo o nowej nawierzchni. Stanowi alternatywę dla turystów omijających Gdynię, Rumię oraz Redę w drodze na wybrzeże (Karwia, Dębki). Łączy Zachodnią Obwodnicę Trójmiasta z drogą Gdańsk-Szczecin w Wejherowie. Zimą bardzo niebezpieczna ze względu na 3 kategorię odśnieżania oraz stromy podjazd od strony Wejherowa.
Historia numeracji.
Na przestrzeni lat trasa posiadała różne oznaczenia i kategorie/klasyfikacje:
Dopuszczalny nacisk na oś.
Od 13 marca 2021 roku na drodze dozwolony jest ruch pojazdów o nacisku pojedynczej osi napędowej do 11,5 tony, z wyjątkiem miejsc oznaczonych znakiem zakazu B-19.
Do 13 marca 2021 r..
Wcześniej droga wojewódzka nr 218 była objęta ograniczeniami dopuszczalnego nacisku pojedynczej osi:
Remonty drogi.
W lipcu 2009 roku wyremontowane zostały będące w najgorszym stanie fragmenty drogi.
Rok później całkowicie odnowiono trasę między Nowym Dworem Wejherowskim a skrzyżowaniem z drogą wojewódzką nr 224.
W latach 2011 – 2013 trwał generalny remont drogi na odcinku Koleczkowo – Chwaszczyno. Całkowicie wymieniona została nawierzchnia, wybudowano liczne chodniki oraz drogi rowerowe, a na obszarach zabudowanych postawiono latarnie. Wykonawcą robót była firma Strabag.

</doc>
<doc id="667887" url="https://pl.wikipedia.org/wiki?curid=667887" title="Franciszek Lanci">
Franciszek Lanci



</doc>
<doc id="667890" url="https://pl.wikipedia.org/wiki?curid=667890" title="M61 Vulcan">
M61 Vulcan



</doc>
<doc id="667891" url="https://pl.wikipedia.org/wiki?curid=667891" title="Konrad Steinbrecht">
Konrad Steinbrecht



</doc>
<doc id="667894" url="https://pl.wikipedia.org/wiki?curid=667894" title="Urawa Red Diamonds">
Urawa Red Diamonds

 – japoński klub piłkarski grający obecnie w J1 League. Klub ma siedzibę w mieście Saitama. Zespół ten został założony w 1950 roku jako drużyna sponsorowana przez Mitsubishi Heavy Industries, która grała wówczas w rozgrywkach Japońskiej Pierwszej Ligi. Nazwa klubu wywodzi się od czerwonego logo Mitsubishi, którego nazwa brzmi "trzy diamenty" (ang. "three diamonds").
Swoje mecze domowe zespół Urawy rozgrywa na dwóch stadionach – mniejszym, liczącym 21.500 widzów, Urawa Komaba Stadium oraz większym, liczącym 63.700 Saitama Stadium 2002. Ten drugi stadion był jedną z aren Mistrzostw Świata 2002.
W sierpniu 2004 Urawa została zaproszona do Manchesteru na turniej Vodafone Cup, który miał być rozegrany na stadionie Old Trafford. W pierwszym meczu Japończycy przegrali 2:5 z argentyńskim Boca Juniors. Drugi mecz turnieju z Manchesterem United nie doszedł do skutku ze względu na wielką burzę jaka rozpętała się nad Manchesterem. 800 fanów Urawy, którzy przybyli z ojczyzny na ten mecz, dostało potem odszkodowanie.
W 2004 roku w Pierwszej Rundzie J-League zespół Reds zajął 3. miejsce, natomiast wygrał Drugą Rundę, dzięki czemu awansował do tzw. "Suntory Championship" (decydujący o mistrzostwie kraju dwumecz). Tam Urawa grała z drużyną Yokohama F. Marinos. Na stadionie w Jokohamie padł wynik 1:0 dla gospodarzy, w rewanżu w Saitamie 1:0 wygrała Urawa i o mistrzostwie zadecydowały rzuty karne, które wygrali piłkarze z Jokohamy.
W 2005 roku Urawa zakończyła sezon na drugim miejscu w J-League, tracąc tylko 1 punkt do nowego mistrza Gamby Osaka. 1 stycznia 2006 piłkarze Urawy osiągnęli sukces zdobywając Puchar Cesarza. W finale pokonali 2:1 zespół Shimizu S-Pulse. W sezonie 2006/2007 Urawa wygrała rozgrywki ojczystej ligi.
10 listopada 2022 trenerem Urawy został polski trener Maciej Skorża.

</doc>
