<doc id="667895" url="https://pl.wikipedia.org/wiki?curid=667895" title="Schistosomatoza">
Schistosomatoza

Schistosomatoza, bilharcjoza (łac. "schistosomatosis", "bilharziosis", ang. schistosomiasis) – nazwa grupy chorób pasożytniczych wywoływanych przez rozdzielnopłciowe przywry z rodzaju "Schistosoma" ("Schistosoma haematobium", "S. mansoni", "S. intercalatum", "S. japonicum" i "S. mekongi"), występujące na kontynencie afrykańskim, na wschodnich wybrzeżach Ameryki Południowej, w Azji Południowo-Wschodniej i na Bliskim Wschodzie. Schistosomatoza jest obok malarii najpoważniejszym w skali światowej parazytologicznym problemem zdrowotnym. Do Polski choroba ta jest zawlekana rzadko.
Etiologia.
Chorobę wywołuje pięć gatunków przywr z rodzaju "Schistosoma":
Theodor Bilharz, niemiecki lekarz i przyrodnik, jako pierwszy opisał jedną z przywr " Schistosoma haematobium" odpowiedzialną za tę chorobę.
Jaja przywry są wydalane z moczem lub kałem zarażonych ludzi lub zwierząt. Dalszy ich rozwój możliwy jest w słodkiej wodzie. Z jaja uwalnia się miracidium, które pływa poszukując ślimaka swoistego dla danego gatunku. Larwy przywry czynnie zarażają ślimaki (ślimaki płucodyszne nasadooczne z rodzajów "Bulinus", "Blomphalaria" i "Oncomelania"), które są następnie żywicielami dla pokolenia partenogenetycznego. W żywicielu pośrednim miracidium przekształca się w sporocystę macierzystą. Sporocysta macierzysta wędruje do wątroby i trzustki, gdzie przechodzi kolejną przemianę w sporocystę potomną i cerkarię. Cerkarie aktywnie przechodzą do wody, gdzie szukają żywiciela ostatecznego – człowieka. Przywra przenika do organizmu człowieka przez skórę, do powierzchownych naczyń krwionośnych. Przekształca się w migrujące stadium rozwojowe – schistosomulę, która dostaje się wraz z krwią do płuc, lewej części serca, dużego krwiobiegu i w końcu do wątroby. Wątroba jest miejscem osiągnięcia dojrzałości płciowej. Schistosomula żeńska łączy się z męską w parę i dalej dążą do układu żylnego pęcherza moczowego. Pasożyty rozmnażają się w świetle naczyń żylnych, a część jaj dostaje się do światła pęcherza moczowego lub jelita i z moczem lub kałem wydostaje się z organizmu człowieka.
Kontakt człowieka z wodą jest niezbędny do zarażenia się przywrami. Liczne zwierzęta, takie jak psy, koty, gryzonie, świnie, konie i kozy stanowią rezerwuar "S. japonicum"; rezerwuarem "S. mekongi" są tylko psy.
Epidemiologia.
Według ostrożnych szacunków na świecie na schistosomatozę choruje 230 milionów ludzi (85% zamieszkuje Afrykę) w 76 krajach; z tego 120 milionów ludzi ma objawy choroby, a u 20 milionów z nich schistosomatoza przebiega ciężko. Zachorowania stwierdza się w Afryce i Azji Zachodniej, a także w Ameryce Południowej i Środkowej. Poszczególne gatunki mają różne zasięgi występowania:
Mimo postępu w kontroli choroby, spadku zapadalności na schistosomatozę i śmiertelności, rozszerza ona swój zasięg. Migracje uchodźców spowodowały wprowadzenie "S. mansoni" do Somalii i Dżibuti; zbudowanie zapory Diama na Senegalu doprowadziło do rozszerzenia terytorium występowania pasożytów na Mauretanię i Senegal; budowa Wysokiej Tamy Asuańskiej w latach 60. przyczyniła się do całkowitej eliminacji "S. haematobium" w delcie Nilu, ale zwiększyła liczbę zachorowań spowodowanych "S. mansoni" w Górnym Egipcie. W ostatnich latach budowa Zapory Trzech Przełomów na rzece Jangcy stworzyła podobne zagrożenie epidemiologiczne, jako że zapora rozdziela dwa obszary endemicznego występowania przywr. Chińskie Ministerstwo Zdrowia oceniało potencjalny efekt budowy tamy na transmisję pasożytów w tym regionie.
Patogeneza.
Dorosłe osobniki "Schistosoma haematobium" żyją w naczyniach żylnych miednicy mniejszej, zwłaszcza pęcherza moczowego, a pozostałe gatunki w żyłach krezkowych. Dlatego patogeneza różni się w postaciach choroby wywoływanych przez "S. haematobium" i pozostałe gatunki. "S. haematobium" wywołuje zmiany krwotoczne i zapalne, a potem przerostowe i brodawczakowe ściany pęcherza moczowego i innych narządów miednicy mniejszej; pozostałe gatunki powodują zmiany krwotoczne i wrzodziejące, a następnie polipowate lub bliznowate błony śluzowej jelita cienkiego i grubego. Większość objawów klinicznych ma związek z umiejscowieniem jaj pasożytów w wątrobie, rzadko w płucach.
Objawy i przebieg.
Wiele infestacji przebiega bezobjawowo. Ostra schistosomatoza (gorączka Katayama) może wystąpić wiele tygodni po zarażeniu, zwłaszcza w przypadku zarażeń "S. mansoni" i "S. japonicum". Objawia się niecharakterystycznie: gorączką, kaszlem, bólem brzucha, biegunką, hepatosplenomegalią i eozynofilią. Niekiedy występuje zajęcie ośrodkowego układu nerwowego; choroba ziarniniakowa mózgu ("S. japonicum"), choroba ziarniniakowa rdzenia kręgowego (powodowana jest najczęściej przez "S. mansoni" i "S. haematobium"), może doprowadzić do poprzecznego zapalenia rdzenia z porażeniem wiotkim. Przedłużająca się infekcja może wywołać reakcję ziarniniakową i włóknienie w zajętych narządach, co prowadzi do polipowatości jelit z krwistą biegunką (przede wszystkim "S. mansoni"), nadciśnienia wrotnego z krwawymi wymiotami i splenomegalią ("S. mansoni, S. japonicum"), przewlekłe zapalenia pęcherza i cewki moczowej ("S. haematobium") z dyzurią i krwiomoczem (niekiedy prowadzącego do raka pęcherza moczowego), nadciśnienia płucnego ("S. mansoni, S. japonicum", rzadziej "S. haematobium"), kłębuszkowego zapalenia nerek, zmian w ośrodkowym układzie nerwowym. Rzadkim powikłaniem jest przypadkowe dostanie się jaj pasożyta do przysadki mózgowej i w efekcie rozwinięcie karłowatości przysadkowej.
W Egipcie rak kolczystokomórkowy pęcherza moczowego stanowi 18–28% wszystkich nowotworów złośliwych, co daje częstość 10,8:100.000 w populacji. "Schistosoma haematobium" wywołuje chorobę narządów płciowych u około 1/3 zarażonych kobiet, powodując zmiany przerostowe, wrzodziejące, przetoki lub brodawki przypominające nawet kłykciny płaskie. Późnym powikłaniem może być niepłodność jajowodowa. Schistosomatoza pochwy może sprzyjać zakażeniom HIV.
U Chińczyków hospitalizowanych z powodu schistosomatozy choroba ośrodkowego układu nerwowego występowała u 4,3% z nich. Najczęstszym objawem zajęcia ośrodkowego układu nerwowego w inwazjach "S. mansoni" i "S. haematobium" jest poprzeczne zapalenie rdzenia.
Najgroźniejszy przebieg ma infestacja "S. japonicum", często prowadząca do zgonu w ciągu kilku lat.
Rozpoznanie.
Diagnostyka choroby opiera się na badaniu moczu, kału lub zeskrobin błony śluzowej odbytnicy w kierunku obecności jaj. Są one zazwyczaj nieliczne i ich rozpoznanie polega na przeglądaniu krążków na których odfiltrowano mocz (Nucleopore®) albo w mikroskopowym badaniu grubego rozmazu kału prześwietlonego (poddanego procesowi zwiększania przejrzystości) glicerolem (metody: Kato i Miury, Kato i Katza, technika Ritchiego). Mocz do badania parazytologicznego pobiera się między 12:00 a 15:00, a ilość kału pobieranego do badania koproskopowego wynosi 2–10 mg. Niekiedy znajduje zastosowanie test wylęgania miracidium (ang. miracidium-hatching test) i metody serologiczne, dodatnie po 2–3 tygodniach od wystąpienia objawów.
Wykrywanie przeciwciał może być przydatne w diagnostyce schistosomatozy u pacjentów którzy podróżowali wcześniej w obszary endemicznego występowania choroby, i u których nie udaje się wykazać zarażenia w klasycznym badaniu parazytologicznym moczu lub kału. Czułość i specyficzność testu różni się znacznie w zależności od rodzaju antygenu wobec którego szuka się przeciwciał i procedury badania. Możliwe do wykorzystania antygeny to: surowy i oczyszczony; dorosłego robaka, jaja albo cerkarii. W CDC stosuje się kombinacje testów wykrywających przeciwciała wobec oczyszczonych antygenów dorosłych postaci robaków. Wszystkie próbki osocza testowane są metodą FAST-ELISA wykorzystującą antygen mikrosomalny "Schistosoma mansoni" (ang. "Schistosoma mansoni" adult microsomal antigen, MAMA). Wynik dodatni (&lt;9 U/µl osocza) wskazuje na infestację przywrą "Schistosoma". Czułość testu oceniana jest na 99% w przypadku infestacji "S. mansoni", 95% dla "S. haematobium"i &lt;50% dla "S. japonicum". Swoistość badania wynosi 99%. Ponieważ czułość FAST-ELISA jest obniżona dla innych niż "S. mansoni" gatunków, test immunoblot dla gatunku odpowiedniego do obszaru geograficznego w jaki podróżował pacjent pozwala zwiększyć czułość diagnozy. Immunoblot wykrywający antygeny mikrosomalne dorosłych robaków jest gatunkowo specyficzny dla określonego gatunku przywry, dlatego wynik dodatni wskazuje na infestacje tym określonym gatunkiem pasożyta. Obecność przeciwciał we krwi wskazuje jedynie na obecność zarażenia, nie daje natomiast informacji o stanie klinicznym, ilości robaków, produkcji jaj ani rokowaniu.
Dodatkowe nieprawidłowości w badaniach laboratoryjnych sugerujące rozpoznanie schistosomatozy obejmują eozynofilię we krwi obwodowej, niedokrwistość (z niedoboru żelaza, niedokrwistość chorób przewlekłych lub makrocytarną), hipoalbuminemię, podwyższony osoczowy poziom mocznika i kreatyniny, hipergammaglobulinemię.
Profilaktyka.
Aby uniknąć zarażenia przywrą należy myć się jedynie przegotowaną lub przefiltrowaną wodą i unikać kąpieli w otwartych zbiornikach wodnych na obszarach endemicznego występowania choroby.
Kontrola choroby wymaga, obok zmian w środowisku i modyfikacji stylu życia człowieka, poddaniu chemioterapii dużych grup ludności. Wdrożenie takiego programu kontroli schistosomatozy jest trudne i kosztowne, stąd zapotrzebowanie na szczepionkę pozwalającą na długoterminowe zapobieganie infestacjom. Najlepszym celem rekombinowanej szczepionki wydają się być antygeny schistosomuli. Wysoki poziom ochrony przed zachorowaniem spowodowanym "S. mansoni" u myszy i "S. japonicum" u myszy, bawołów i świń uzyskano immunizując zwierzęta unieszkodliwionymi cerkariami. W uzyskanej odpowiedzi układu odpornościowego mają przypuszczalnie udział zarówno limfocyty Th1, jak i Th2.
Poczyniono istotne wysiłki w kierunku zidentyfikowania odpowiednich antygenów przywry, które mogą być zaangażowane w indukcję ochronnej odpowiedzi układu odpornościowego. W niedawnych badaniach klinicznych 1. i 2. fazy przeprowadzonych na ochotnikach, cząsteczka oparta na strukturze "S"-transferazy glutationowej "S. haematobium" (Sh28GST, Bilhvax) była bezpieczna i wywoływała wysoką immunogenność. Ponadto, inne badania przeprowadzone na zwierzętach (bawołach) z wykorzystaniem antygenów "S. japonicum": paramiozyny (Sj-97) i GST-26 (Sj-GST26) dały obiecujące rezultaty, a stworzenie na ich podstawie szczepionki hamującej transmisję pasożyta u zwierząt będących rezerwuarem choroby wydaje się być wykonalne.
Leczenie.
W leczeniu infestacji "S. mansoni" lekiem z wyboru jest prazykwantel (Biltricide) w dawce 20 mg/kg masy ciała doustnie 2 razy dziennie przez 1 dzień. W leczeniu schistosomatozy wywołanej przez "S. mansoni" można też stosować oksamnichinę (Mansil, Yansil) w jednorazowej dawce 15 mg/kg masy ciała doustnie, a w zarażeniu "S. haematobium" skuteczny może być metrifonat (Bilarcil, Trichlofon; 7,5–10 mg/kg masy ciała w 3 dawkach co 14 dni; lek nie jest obecnie produkowany). Lekiem z wyboru w infestacji "Schistosoma japonicum" i "S. mekongi" również jest prazykwantel (20 mg/kg masy ciała "p.o." 3 razy dziennie przez 1 dzień). W leczeniu infestacji "S. japonicum" zastosowanie znajduje oltipraz.
Zaleca się wykonanie badania kału lub moczu miesiąc po zakończeniu leczenia dla oceny jego skuteczności.
Skuteczność prazykwantelu jest zmniejszona u pacjentów ze współistniejącą infekcją wirusem HIV-1. Donoszono też o przypadkach występowania oporności przywr na prazykwantel. Prazykwantel nie zabija schistosomuli od 3 do 21 dnia inwazji. Eksperymentalnie wykazano skuteczność artemeteru wobec schistosomuli przez pierwsze trzy tygodnie inwazji. Artemeter jest skutecznym lekiem przeciwmalarycznym. Istnieją obawy, że stosowanie leku w obszarach endemicznych dla zimnicy może doprowadzić do selekcji szczepów "Plasmodium falciparum" opornych na artemeter. Proponowano stosowanie kombinacji artemeteru z prazykwantelem, leki w preparacie złożonym wykazują synergizm wobec pasożytów.
Rokowanie.
Rokowanie, o ile choroba została prawidłowo i szybko rozpoznana, jest dosyć dobre. W przypadkach nietypowych i powikłanych rokowanie może być niepewne lub złe.
Historia.
Choroba znana była już w starożytnym Egipcie, co najmniej 3000 lat temu. W czasach nowożytnych opisy choroby pojawiły się w XVIII wieku; jeden z pierwszych był autorstwa chirurga wojskowego Napoleona Bonaparte, A.J. Renoulta. W 1851 roku Theodor Bilharz przebywający w Kairze przedstawił w kilku listach do swojego nauczyciela Carla von Siebolda opisy pasożytów nękających ludność Egiptu, wśród nich wywołującego schistosomatozę. Opis pasożyta przedstawił w 1853 roku, a rok później, wspólnie z Wilhelmem Griesingerem, stwierdził związek pasożyta z drogami moczowymi człowieka. David Friedrich Weinland w 1858 roku nadał mu nazwę "Schistosoma", wywodząc nazwę z greckich słów znaczącego „podzielony” i – „ciało”. W 1847 roku Yoshinao Fujii opisał gorączkę Katayama. W 1904 roku Fujirō Katsurada nazwał wywołującą ją przywrę "Schistosoma japonicum".

</doc>
<doc id="667896" url="https://pl.wikipedia.org/wiki?curid=667896" title="Chromosom Y">
Chromosom Y

Chromosom Y – jeden z chromosomów płciowych u większości ssaków.
Obecność chromosomu Y wraz z chromosomem X w jądrze komórki determinuje u człowieka płeć męską. Jest to spowodowane obecnością genu "SRY" na chromosomie Y.
U człowieka chromosom Y składa się z 58 milionów par zasad (58 Mbp) i zawiera 78 genów, co odpowiada około 0,38% całkowitej ilości DNA w ludzkiej komórce. Większość sekwencji ludzkiego chromosomu Y jest specyficzna dla mężczyzn, i tylko niewielkie fragmenty (tzw. region pseudoautosomalny, ok. 3 Mbp) ulegają rekombinacji z homologicznymi fragmentami na chromosomie X. U ludzi chromosom Y oprócz tego, że zawiera gen warunkujący płeć wpływa też na rozwój mózgu.
Istnienie i rola chromosomu Y zostały opisane przez Nettie Stevens w 1905 roku.
Aberracje chromosomalne.
Fenotyp spowodowany disomią chromosomu Y określa się jako Zespół XYY. Mężczyźni z kariotypem codice_1 zwykle są nieco wyżsi niż przeciętna w populacji i mają normalny poziom testosteronu. Pierwsze doniesienia sugerowały związek tej wady z nadmierną agresywnością, jednak dalsze badania tego nie potwierdziły.

</doc>
<doc id="667897" url="https://pl.wikipedia.org/wiki?curid=667897" title="Wincenty Kasprzycki">
Wincenty Kasprzycki

Wincenty Kasprzycki (ur. 1802, zm. 27 maja 1849 w Warszawie) – polski malarz pejzażysta i litograf. 
Studia odbył w Warszawie (Królewski Uniwersytet Warszawski) i Wilnie (Cesarski Uniwersytet Wileński u Jana Rustema). Specjalizował się w pejzażach i wedutach między innymi Warszawy, Wilanowa, Natolina, Morysina, Gucina. Portrety małżeństwa Puchałów, Wojciecha Piaseckiego i innych ożywionych sztafażem. Malował też widoki wnętrz, między innymi "Wystawa sztuk pięknych w Warszawie w 1828 roku". 
Obrazy Wincentego Kasprzyckiego znajdują się w Galerii w Wilanowie, Galerii Mielżyńskich w Poznaniu i Muzeum Książąt Lubomirskich. Litografował głównie portrety. Jego prawnuk Wincenty Kasprzycki (1906–65), był polskim rzeźbiarzem.

</doc>
<doc id="667898" url="https://pl.wikipedia.org/wiki?curid=667898" title="Urawa Reds">
Urawa Reds



</doc>
<doc id="667901" url="https://pl.wikipedia.org/wiki?curid=667901" title="Agrippa (krater księżycowy)">
Agrippa (krater księżycowy)

Agrippa – krater uderzeniowy na Księżycu położony na południowo-wschodnim krańcu Mare Vaporum. Znajduje się na północy od krateru Godin, a tuż przy zachodniej ścianie znajduje się krater Tempel.
Brzeg krateru Agrippa ma niezwykły kształt, jest podobny do kształtu tarczy z zaokrąglonym południowym brzegiem i bardziej kanciastą północną połową. Wnętrze jest nieco nieregularne i posiada centralny szczyt. Krater leży tuż przy systemie szczelin, który ciągnie się przez długość około 270 kilometrów.
Na północ i północny wschód biegną szczeliny nazwane Rima Ariadaeus, które dochodzą do zachodniego brzegu Mare Tranquillitatis.

</doc>
<doc id="667903" url="https://pl.wikipedia.org/wiki?curid=667903" title="Hugh Gough (1. wicehrabia Gough)">
Hugh Gough (1. wicehrabia Gough)

Hugh Gough, 1. wicehrabia Gough (ur. 3 listopada 1779, zm. 2 marca 1869) – brytyjski marszałek polny. Urodził się w Woodstown, Limerick w Irlandii. Odznaczony między innymi Orderem św. Patryka, Orderem Gwiazdy Indii, Orderem Łaźni.

</doc>
<doc id="667911" url="https://pl.wikipedia.org/wiki?curid=667911" title="Smugi kondensacyjne">
Smugi kondensacyjne



</doc>
<doc id="667914" url="https://pl.wikipedia.org/wiki?curid=667914" title="Warunkowanie sprawcze">
Warunkowanie sprawcze



</doc>
<doc id="667916" url="https://pl.wikipedia.org/wiki?curid=667916" title="Corriverton">
Corriverton

Corriverton – najbardziej wysunięte na wschód miasto w Gujanie. Położone przy ujściu rzeki Courantyne, naprzeciwko surinamskiego miasta Nieuw Nickerie. Liczba mieszkańców według spisu z 2008 roku wynosi 11 883 osób – czwarte co do wielkości miasto kraju. Corriverton posiada liczną społeczność muzułmańską. W mieście znajdują się dwa duże meczety.

</doc>
<doc id="667924" url="https://pl.wikipedia.org/wiki?curid=667924" title="Polska Izba Biegłych Rewidentów">
Polska Izba Biegłych Rewidentów

Polska Izba Biegłych Rewidentów (PIBR) – posiadający osobowość prawną samorząd zawodowy biegłych rewidentów w Polsce.
Siedziba PIBR znajduje się przy al. Jana Pawła II 80 w Warszawie.
Podstawa prawna działania.
Polska Izba Biegłych Rewidentów powstała z mocy uchwalonej 19 października 1991 ustawy o badaniu i ogłaszaniu sprawozdań finansowych oraz biegłych rewidentach i ich samorządzie, która weszła w życie 1 stycznia 1992, do 21 czerwca 2017 roku działała pod nazwą Krajowa Izba Biegłych Rewidentów.
13 października 1994 Sejm Rzeczypospolitej Polskiej uchwalił odrębną ustawę o biegłych rewidentach i ich samorządzie, poświęconą wyłącznie sprawom samorządu zawodowego. Kolejną ustawą w tym temacie była ustawa z dnia 7 maja 2009 r. o biegłych rewidentach i ich samorządzie, podmiotach uprawnionych do badania sprawozdań finansowych oraz o nadzorze publicznym (). Obecnie obowiązującą jest ustawa z dnia 11 maja 2017 r. o biegłych rewidentach, firmach audytorskich oraz nadzorze publicznym (). Zgodnie z tą ustawą PIBR, działa na podstawie przepisów tej ustawy oraz postanowień statutu. Przynależność do KIBR jest obowiązkowa i powstaje po wpisaniu do rejestru biegłych rewidentów.
Polska Izba Biegłych Rewidentów posiada osobowość prawną, a jej siedzibą jest miasto stołeczne Warszawa.
Zadania.
Do zadań Polskiej Izby Biegłych Rewidentów należy:
Ponadto Krajowa Rada Biegłych Rewidentów (jeden z organów PIBR) prowadzi rejestr biegłych rewidentów oraz listę firm audytorskich.

</doc>
<doc id="667925" url="https://pl.wikipedia.org/wiki?curid=667925" title="Linden (Gujana)">
Linden (Gujana)

Linden – miasto w Gujanie, drugie pod względem wielkości w kraju, po stolicy Georgetown, port nad rzeką Demerara. Liczy ok. 29,3 tys. mieszkańców (2002).
W mieście znajduje się port lotniczy.

</doc>
<doc id="667926" url="https://pl.wikipedia.org/wiki?curid=667926" title="Synagoga Hiszpańska w Pradze">
Synagoga Hiszpańska w Pradze

Synagoga Hiszpańska w Pradze () – synagoga zbudowana w 1868 roku, przy ulicy Dušní, na praskim Josefovie na miejscu Starej Synagogi, w pobliżu kościoła św. Ducha. 
Opis.
Synagoga została wybudowana w stylu hiszpańsko-mauretańskim według projektu Vojtěcha Ignáce Ullmanna oraz Josefa Niklase, których projektując budynek synagogi inspirowała Alhambra. W oknach znajdują się barwne witraże projektu A. Bauma i B. Münzbergera którzy ukończyli je w 1893 roku.
W synagodze znajduje się obecnie Muzeum Żydowskie z ekspozycją poświęconą historii czeskich i morawskich Żydów od XVIII wieku do 1945 roku; częścią zbiorów są srebra z morawskich i czeskich synagog. Nabożeństwa odprawiane są przeważnie w każdą sobotę.

</doc>
<doc id="667928" url="https://pl.wikipedia.org/wiki?curid=667928" title="Wiosna – ach to ty">
Wiosna – ach to ty

Wiosna – ach to ty – dziewiąty album Marka Grechuty wydany przez wytwórnię płytową Polskie Nagrania „Muza” w 1987 roku.
Wersja oryginalna (1987).
Wykonawcy.
Zespół Anawa w składzie:
Muzyka teatralna: Colas Breugnon (Scena Format Kraków, 1981)
Muzyka filmowa: Tumor Witkacego (TVP, 1984)
Muzyka teatralna: Kronika olsztyńska (Teatr TV Łódź, 1986)
Wersja rozszerzona z 2001 roku.
W antologii Świecie nasz oryginalna płyta została wzbogacona o 6 dodatkowych utworów:
Nagranie z programu TVP Łódź "Srebrny Konstanty" w reżyserii Stanisława Lenartowicza i Andrzeja Maja (1986)
Nagranie z programu TVP Łódź "Laur olimpijski" w reżyserii Stanisława Lenartowicza i Andrzeja Maja (1988)
Nagranie z programu TVP "Ogród Luizy" w reżyserii Krystyny Sznerr (1979)
Nagranie radiowe Polskie Radio Lublin (1979)
Muzyka z filmu "Tumor Witkacego" w reżyserii Grzegorza Dubowskiego (1985)
Nagranie koncertowe z XXV Studenckiego Festiwalu Piosenki w Krakowie (1989)

</doc>
<doc id="667929" url="https://pl.wikipedia.org/wiki?curid=667929" title="Wiosna ach to ty">
Wiosna ach to ty



</doc>
<doc id="667930" url="https://pl.wikipedia.org/wiki?curid=667930" title="Phineas Nigellus Black">
Phineas Nigellus Black



</doc>
<doc id="667931" url="https://pl.wikipedia.org/wiki?curid=667931" title="Delta (rakieta)">
Delta (rakieta)

Delta – rodzina amerykańskich rakiet nośnych. Zapoczątkowana przez rakietę Thor Delta, w latach 60. XX wieku. Obecnie rakiety typu Delta są jednymi z podstawowych rakiet przemysłu astronautycznego w USA.
Historia tych rakiet to ponad 300 startów z czego 95% zakończyło się sukcesem. Aktualnie używana jest rakieta Delta IV, planuje się również wykorzystanie ich w przyszłości. Produkcją i wynoszeniem rakiet w kosmos zajmuje się obecnie United Launch Alliance. Zużyte dopalacze orbitalne mają swój wkład w liczebność kosmicznego śmietniska.

</doc>
<doc id="667941" url="https://pl.wikipedia.org/wiki?curid=667941" title="Adam Królikiewicz">
Adam Królikiewicz

Adam Łukasz Królikiewicz (ur. 9 grudnia 1894 we Lwowie, zm. 4 maja 1966 w Konstancinie) – major kawalerii Wojska Polskiego, kawaler Orderu Virtuti Militari, pierwszy polski medalista olimpijski w konkurencji indywidualnej.
Życiorys.
Pochodził ze starej rodziny mieszczańskiej wywodzącej się z Wojnicza k. Tarnowa. Był synem Karola (1855–1907) i Julii z Bronarskich (1863–1911). Jego braćmi byli: Marian (1880–1939), Kazimierz (1884–1976), architekt, Tadeusz (1887–1970), Mieczysław (1889–1986), Stanisław (1891–1978), oficer dyplomowany artylerii, Wacław (1900–1983), inżynier, oficer, oraz Oktawian (1903–1941), zabity przez Niemców.
Od 3 sierpnia 1914 służył w Legionach, od grudnia w I Brygadzie. Walczył pod Kunicami za co otrzymał Krzyż Srebrny Orderu Virtuti Militari. Od 5 lutego do 31 marca 1917 roku był słuchaczem kawaleryjskiego kursu oficerskiego przy 1 pułku ułanów w Ostrołęce. Kurs ukończył z wynikiem dostatecznym. Posiadał wówczas stopień kaprala.
Od 1918 był w Wojsku Polskim, gdzie doszedł do stopnia majora. W roku 1932 pełnił służbę w 1 pułku szwoleżerów Józefa Piłsudskiego, a w latach 1935–1939 był szefem nauki jazdy (ekwitacji) w Centrum Wyszkolenia Kawalerii w Grudziądzu. W marcu 1939 obowiązki głównego instruktora jazdy konnej łączył z funkcją komendanta Szkoły Jazdy.
Był wybitnym jeźdźcem. Jego największym osiągnięciem sportowym było zdobycie brązowego medalu podczas igrzysk olimpijskich w Paryżu 1924 w skokach przez przeszkody, który był pierwszym polskim medalem olimpijskim w konkurencji indywidualnej. Startował wówczas na koniu "Picador".
Był wśród laureatów pierwszej edycji Plebiscytu "Przeglądu Sportowego" w 1926. Zajął wówczas 7. miejsce.
Jego koniem był Jaś, którym opiekował się i po padnięciu wypreparował płk lekarz weterynarii Józef Kulczycki.
Po wojnie pracował jako trener i instruktor jeździecki. Opublikował m.in. wspomnienia "Jasiek, Picador i ja" (Kraków 1958). Adam Królikiewicz był też jednym z twórców polskiej odmiany naturalnej szkoły jazdy Federico Caprillego.
Brał udział w produkcjach filmowych. Był konsultantem ds. jeździectwa w filmie "Podhale w ogniu" z 1955, jako aktor wystąpił w filmie "Rancho Texas" z 1958.
Zmarł wskutek obrażeń odniesionych po upadku z konia na planie filmu Andrzeja Wajdy pt. "Popioły", co wspomniał Daniel Olbrychski w swojej autobiografii "Anioły wokół głowy"'. Został pochowany w grobowcu rodzinnym na Cmentarzu Salwatorskim w Krakowie (sektor SC11-A-4).
Był żonaty z Tomisławą (1901–1994). Miał córkę Krystynę (1921–2017), a jego wnukiem jest Cezary Harasimowicz.

</doc>
<doc id="667942" url="https://pl.wikipedia.org/wiki?curid=667942" title="Godin (krater księżycowy)">
Godin (krater księżycowy)

Godin – krater uderzeniowy na Księżycu zlokalizowany na południe od krateru Agrippa, na szorstkiej wyżynnej powierzchni na wschód od Sinus Medii. Zniszczony krater Tempel leży na północny wschód. Na południu są zalane pozostałości krateru Lade.
Brzeg krateru Godin ma owalny kształt. Wnętrze jest chropowate i ma wyższe albedo niż otoczenie. Na środku wzrasta główny szczyt. Krater otacza słaby system promieni powstałych po uderzeniu o średnicy około 375 kilometrów.

</doc>
<doc id="667944" url="https://pl.wikipedia.org/wiki?curid=667944" title="Hanriot">
Hanriot

Compagnie des Avions "Hanriot" – francuska wytwórnia lotnicza założona w 1910 roku przez René Hanriota. Konstruowała głównie samoloty myśliwskie i szkolne. Konstrukcje H.14 i H.19 były produkowane na podstawie licencji w Polsce. We Francji swoje zakłady miała w miejscowościach: Betheny (przedmieście Reims) Boulogne-Billancourt, Carrières-sur-Seine i Bourges.
Historia.
René Hanriot, konstruktor, zawodnik wyścigów łodzi motorowych i kierowca wyścigowy zbudował swój pierwszy samolot w 1907 roku. Był to drewniano kadłubowy jednopłat ze skrzydłami usztywnianymi drucianymi podciągami. Po udanych próbach prototypu własnymi siłami stworzył serię podobnych konstrukcji, które były prezentowane publiczności na Salon d’Aeronautique w Brukseli w styczniu 1910 roku. Te wyróżniające się smukłymi drewnianymi kadłubami maszyny były napędzane silnikami Darracq 20 KM i Gyp 40 KM. Razem z kolegą z wyścigów Louisem Wagnerem, Hanriot założył szkołę latania w Betheny w pobliżu Reims, gdzie mieścił się jego warsztat.
W 1910 Hanriot i jego piloci regularnie pojawiali się na pokazach lotniczych we Francji i Anglii. 15-letni syn Marcel został najmłodszym posiadaczem certyfikatu pilota i dołączył do pilotów ojca. René Hanriot następnie wycofał się z latania, koncentrując się na budowie samolotów.
W 1911 Hanriot stanął do konkursu na dwumiejscowy samolot dla wojska jednak jego konstrukcja nie przeszła prób kwalifikacyjnych, między innymi dlatego, że jej kadłub był tak wąski że załoga w czasie lotu była całkowicie nieosłonięta. Konstrukcja ta była zdecydowanie przestarzała i nigdy nie miała poważnych szans w rywalizacji przeciwko nowoczesnym projektom Nieuporta, Morane-Saulniera i Deperdussina. Były główny inżynier Nieuporta Alfred Pagny zaprojektował w 1912 dla Hanriota nowy model, ale firmie znów nie udało się uzyskać żadnych zamówień do prób wojskowych. W obliczu bankructwa René Hanriot sprzedał swoje aktywa Louisowi Ponnier, który zreorganizował firmę jako Société de Construction de Machines pour la Navigation Aérienne (CMNA) i jej kierownictwo powierzył A. Pagny.
Fabryka Ponniera istniała kilka lat, i skonstruowała kilka wyścigowych jednopłatów, z których jeden zajął drugie miejsce w 1913 roku w wyścigu Gordon Bennett Trophy.
Po wybuchu I wojny światowej wiele zamówień zostało anulowanych, a na skutek niemieckiej ofensywy fabryka CMNA/Ponnier w Reims znalazła się za liniami niemieckimi, ale René Hanriot założył w Levallois nową fabrykę Aéroplanes Hanriot et Cie. Zaczynając jako podwykonawca elementów samolotów, firma rozwinęła się w licencyjnego producenta samolotów innych konstruktorów (w szczególności Sopwith 1 A.2 i Salmson 2 A.2). W 1915 Hanriot zatrudnił młodego inżyniera Emile Dupont, a w 1916 roku, Dupont zaprojektował myśliwiec HD.1, który, mimo że był pomijany przez francuskie siły powietrzne na rzecz mocniejszego SPAD VII, został zamówiony przez belgijskie i włoskie lotnictwo. Licencja na budowę HD.1 była również sprzedana włoskiej wytwórni Macchi. Popyt zaowocował otwarciem nowej fabryki w Boulogne-Billancourt zatrudniającej ok. 2000 pracowników.
Po wojnie Hanriot kontynuował produkcję myśliwców i uniwersalnych samolotów opartych na serii HD.1/HD.2, ale również wprowadzał nowe modele dwupłatowców. W 1924 roku firma przeniosła swoją siedzibę z Boulogne-Billancourt do Carrières-sur-Seine.
René Hanriot zmarł w dniu 7 listopada 1925 roku. Firmę przejęli jego spadkobiercy: syn Marcel i jego dwaj kuzyni. W 1930 roku firma Hanriot stała się częścią spółki Lorraine-Dietrich pod nazwą Lorraine-Hanriot. Połączenie trwało trzy lata, aż do 1933 roku kiedy obie firmy zostały rozdzielone i Marcel Hanriot stanął znów na czele firmy aby poprowadzić rodzinny biznes. Pod jego kierownictwem firma rozpoczęła ambitny kurs, projektując całkowicie metalowy wojskowy samolot H.220 ciężkiego myśliwca. Jednak ich główne sukcesy łączą się z łącznikowo-szkoleniowym jednopłatem H.180/H.182 i dwusilnikowym H.232/H.232.
W 1936 roku firma została włączona do narodowego programu nacjonalizacji i w 1937 jej część została połączona z zakładami Farmana i występowała pod nazwą Société Nationale de Constructions Aéronautiques du Centre (SNCAC). Pozostałą część w 1940 zlikwidowano.

</doc>
<doc id="667945" url="https://pl.wikipedia.org/wiki?curid=667945" title="Compagnie des Avions Hanriot">
Compagnie des Avions Hanriot



</doc>
<doc id="667946" url="https://pl.wikipedia.org/wiki?curid=667946" title="North Fish">
North Fish

North Fish – sieć restauracji szybkiej obsługi oferująca dania z ryb i owoców morza, ale również propozycje wegetariańskie, obecna na polskim rynku od 2002 roku. Pierwszy lokal powstał w centrum handlowo-rozrywkowym "Galeria Echo" w Kielcach. Restauracje North Fish znajdują się w największych miastach Polski. Właścicielem marki North Fish jest North Food Polska S.A., którego siedziba mieści się w Kielcach.
Menu.
W menu można znaleźć głównie dania z ryb i owoców morza: dania obiadowe z dodatkami w formule „Nałóż ile chcesz”, zupy – w tym bardzo lubiana przez Klientów zupa Grønn ze szpinakiem i kawałkami ryb, burgery w delikatnym pieczywie z ciasta piwnego, tortille na ciepło czy przekąski takie jak panierowane fileciki z dorsza, panierowane kalmary i krewetki. Dużą popularnością cieszą się naturalne lemoniady i smoothie. Ryby dostępne w menu to m.in.: łosoś norweski, dorsz czarny, miruna, mintaj, ale zwolennicy bezmięsnych potraw także znajdą coś dla siebie: panierowane boczniaki, smażony ser, tortilla halloumi.
Warto zwrócić uwagę na sezonowe menu – w ciągu roku to minimum 4 kampanie produktowe, podczas których Klienci mają okazję spróbować nowych, niedostępnych wcześniej dań.
Aplikacja North Fish.
Program lojalnościowy, aktualne menu, atrakcyjne oferty to tylko niektóre z funkcji dostępnych w aplikacji North Fish. Każdy jej posiadacz otrzymuje punkty za zakupy w dowolnej restauracji North Fish. Zebrane punkty można wymienić na nagrody. W aplikacji dostępne są często bardzo atrakcyjne zniżki i kupony niedostępne nigdzie indziej. Aplikacja dostępna jest na platformy Android i iOS.
Rozwój poza Polską.
North Fish jest w Polsce niekwestionowanym liderem wśród restauracji oferujących dania z ryb i owoców morza. W 2019 roku sieć wykonała ogromny krok w ekspansji zagranicznej – pozyskana została lokalizacja w Wielkiej Brytanii w jednym z najlepszych obiektów handlowych w Europie – w londyńskim Westfield Statford City.
Spółka North Fish Polska.
Właścicielem marki North Fish jest przedsiębiorstwo North Food Polska S.A. z siedzibą w Kielcach, należące do podmiotów kontrolowanych przez Michała Sołowowa (od 2019 roku jest to luksemburski fundusz Black Forest Sicav-SIF Societe Anonyme).

</doc>
<doc id="667957" url="https://pl.wikipedia.org/wiki?curid=667957" title="Droga za widnokres">
Droga za widnokres

Droga za widnokres – trzeci album Marka Grechuty (pierwszy nagrany bez zespołu Anawa). Został nagrany w studio Polskich Nagrań w Warszawie w 1972 roku i w tym samym roku wydany przez Polskie Nagrania „Muza” (Muza SXL0947) w 1972 roku. Tytułowy utwór pochodzi z tomiku „Widnokres” Tadeusza Śliwiaka. Na okładce widnieje fotografia Bernharda Goschina (medal na wystawie Venus 72).
Wersja oryginalna z 1972 roku.
W nagraniach wzięli udział:
Wersja rozszerzona z 2000 roku.
W antologii Świecie nasz oryginalna płyta została wzbogacona o 7 dodatkowych nagrań.
Nagrania koncertowe z występu grupy WIEM w Teatrze Żydowskim w Warszawie, transmitowanego przez Polskie Radio Program III w dniu 14 października 1973 roku.
Skład zespołu:
Nagrania radiowe (Polskie Radio Program III - 1972 r.)
Skład zespołu:

</doc>
<doc id="667959" url="https://pl.wikipedia.org/wiki?curid=667959" title="TX-354-3">
TX-354-3

TX-354-3 – silnik rakietowy firmy Thiokol. Używany przez przeszło 30 lat w amerykańskim członie Castor 2 i japońskim, produkowanym na amerykańskiej licencji, H-1-0.

</doc>
<doc id="667962" url="https://pl.wikipedia.org/wiki?curid=667962" title="Jean Seberg">
Jean Seberg

Jean Seberg (ur. 13 listopada 1938 w Marshalltown, zm. 30 sierpnia 1979 w Paryżu) – amerykańska aktorka i reżyserka filmowa.
Zagrała w kilkudziesięciu filmach amerykańskich i europejskich. Przez długie lata mieszkała we Francji i występowała głównie w dziełach francuskich reżyserów. Została odkryta przez Otto Premingera, który obsadził ją w tytułowej roli (Joanny d’Arc) w dramacie "Saint Joan" (1957). We Francji zagrała m.in. w "Do utraty tchu" (1960), jednym z klasycznych filmów nowej fali. W 1969 zagrała w komedii muzycznej Josha Logana "Pomaluj swój wóz" razem z Clintem Eastwoodem i Lee Marvinem. W 1974 wyreżyserowała krótkometrażowy dramat "Ballad for Billy the Kid"
Poza ekranem znana była z burzliwego i tragicznego życia osobistego. Była czterokrotnie zamężna, w latach 1962–1970 jej mężem był pisarz Romain Gary. Zginęła śmiercią samobójczą, po przedawkowaniu barbituranów.
W 2019 powstał film "Seberg" oparty na życiu aktorki. W roli tytułowej wystąpiła Kristen Stewart.

</doc>
<doc id="667963" url="https://pl.wikipedia.org/wiki?curid=667963" title="Antares 1A (człon rakiety)">
Antares 1A (człon rakiety)

Antares 1A – amerykański człon rakiet nośnych używanych w latach 60. i 70. XX wieku, należących do rodziny Blue Scout i Scout. Spalał stały materiał pędny. Człony Antares 1A były używane 40 razy. Antares 1A używał silnika rakietowego X-254.

</doc>
<doc id="667964" url="https://pl.wikipedia.org/wiki?curid=667964" title="National Eisteddfod">
National Eisteddfod



</doc>
<doc id="667965" url="https://pl.wikipedia.org/wiki?curid=667965" title="Borsuki">
Borsuki



</doc>
<doc id="667968" url="https://pl.wikipedia.org/wiki?curid=667968" title="Szalona lokomotywa">
Szalona lokomotywa

Szalona lokomotywa – piąty album Marka Grechuty, wydany przez wytwórnię Pronit (Pronit SX 1496) w 1977 roku. Zawiera on fragmenty musicalu "Szalona lokomotywa" w reżyserii Krzysztofa Jasińskiego.
Wersja oryginalna z 1977 roku.
W nagraniach wzięli udział:
Fragmenty musicalu "Szalona lokomotywa" w reżyserii Krzysztofa Jasińskiego - premiera Kraków, Teatr STU, czerwiec 1977 r. Nagrano w czerwcu 1977 r. w studio Polskich Nagrań w Warszawie.
Wersja rozszerzona z 2000 roku.
W antologii Świecie nasz oryginalna płyta została wzbogacona o 10 dodatkowych nagrań.
Nagrania radiowe (plebiscyt Studia Gama) - Polskie Radio Kraków, 1977
Skład zespołu:
Nagrania koncertowe z występu w Teatrze Dramatycznym im. Jana Kochanowskiego w Opolu towarzyszącego XIII Krajowemu Festiwalowi Piosenki Polskiej w Opolu w 1975 roku
Skład zespołu:
Nagrania koncertowe z recitalu w Szkole Muzycznej w Opolu z 24 czerwca 1976 roku towarzyszącego XIV Krajowemu Festiwalowi Piosenki Polskiej w Opolu
Skład zespołu:
Nagrania koncertowe z festiwalu Piosenki Studenckiej - Kraków, 1984
Skład zespołu:
Nagrania koncertowe z XV Krajowego Festiwalu Piosenki Polskiej w Opolu
Skład zespołu:
oraz gościnnie
Nagrania koncertowe z XV Krajowego Festiwalu Piosenki Polskiej w Opolu
Skład zespołu:
Nagrania koncertowe z XV Krajowego Festiwalu Piosenki Polskiej w Opolu
Zapowiedzi: Tadeusz Sznuk
Skład zespołu:

</doc>
<doc id="667972" url="https://pl.wikipedia.org/wiki?curid=667972" title="Mady rzeczne">
Mady rzeczne



</doc>
<doc id="667974" url="https://pl.wikipedia.org/wiki?curid=667974" title="Głaszczka">
Głaszczka



</doc>
<doc id="667978" url="https://pl.wikipedia.org/wiki?curid=667978" title="Czosnowo (Sąpolno)">
Czosnowo (Sąpolno)

Czosnowo (kaszb. "Czosnowò" lub też "Czosnowë", niem. "Zossnow") – przysiółek wsi Sąpolno w Polsce, położony w województwie pomorskim, w powiecie człuchowskim, w gminie Przechlewo, przy trasie linii kolejowej Miastko-Człuchów (obecnie zawieszonej). Wchodzi w skład sołectwa Sąpolno.
W latach 1975–1998 przysiółek administracyjnie należał do województwa słupskiego.
Z kart historii.
Od 1772 r. Czosnowo pozostawało pod administracją zaboru pruskiego. Polityka agresywnej germanizacji doprowadziła w znacznej mierze do wynarodowienia miejscowych Kaszubów. Po I wojnie światowej Czosnowo stało się miejscowością graniczną po niemieckiej stronie granicy (granica polsko-niemiecka przebiegała wzdłuż wschodnich granic wsi).

</doc>
<doc id="667980" url="https://pl.wikipedia.org/wiki?curid=667980" title="X-254">
X-254

X-254 – amerykański silnik rakietowy na stały materiał pędny. Używany wyłącznie w członie Antares 1A.

</doc>
<doc id="667982" url="https://pl.wikipedia.org/wiki?curid=667982" title="Mudki">
Mudki

Mudki (Moodkee) − miasto w stanie Pendżab w Indiach, miejsce bitwy z roku 1845.
Położenie.
Mudki znajduje się w dystrykcie Firozpur. Położone jest ok. 40 km od rzeki Satledź, przy starożytnej drodze łączącej Firozpur to Karnalem. 

</doc>
<doc id="667983" url="https://pl.wikipedia.org/wiki?curid=667983" title="Studia pierwszego stopnia">
Studia pierwszego stopnia

Studia pierwszego stopnia – forma kształcenia, na którą są przyjmowani kandydaci mający maturę, kończąca się uzyskaniem tytułu zawodowego licencjata (po studiach licencjackich) lub inżyniera (po studiach inżynierskich).
Studia pierwszego stopnia w Polsce.
Studia pierwszego stopnia kończą się w Polsce uzyskaniem tytułu zawodowego licencjata lub inżyniera. Absolwent studiów pierwszego stopnia, po obronie pracy dyplomowej, w świetle Polskiej Klasyfikacji Edukacji, zdobywa wykształcenie wyższe zawodowe. Nauka na studiach pierwszego stopnia wymaga uprzedniego ukończenia szkoły średniej oraz zdania matury i kończy się obroną pracy dyplomowej. 
Studia licencjackie.
Studia licencjackie trwają sześć semestrów (3 lata).
Jest to typ studiów powszechnie przyjęty w zachodnioeuropejskich systemach edukacyjnych. Tytuł licencjata jest odpowiednikiem angielskiego "bachelor" i francuskiego "licence". Pozwala kontynuować naukę na studiach drugiego stopnia, w celu zdobycia tytułu magistra.
Studia inżynierskie.
Studia inżynierskie trwają siedem do ośmiu semestrów (3,5 roku – 4 lata). Ukończenie tych studiów pozwala kontynuować naukę na studiach drugiego stopnia dla inżynierów, w celu uzyskania tytułu magistra-inżyniera ("mgr inż."). Tytuł inżyniera jest odpowiednikiem angielskiego "engineer", francuskiego i niemieckiego "Ingenieur" i hiszpańskiego "ingeniero".

</doc>
<doc id="667986" url="https://pl.wikipedia.org/wiki?curid=667986" title="Bitwa pod Mudki">
Bitwa pod Mudki

Bitwa pod Mudki – starcie zbrojne, które miało miejsce 18 grudnia 1845, pomiędzy Wielką Brytanią i Sikhami. Sikhowie zaatakowali brytyjską kolonię w Indiach, ale zostali pokonani.

</doc>
<doc id="667987" url="https://pl.wikipedia.org/wiki?curid=667987" title="Element elektroniczny czynny">
Element elektroniczny czynny

Element elektroniczny czynny (aktywny) – element elektroniczny, który jest w stanie wzmocnić prąd elektryczny w odpowiednim układzie elektronicznym. Taki układ można określić jako przetwornik energii elektrycznej na siłę elektromotoryczną.
Dla układu z elementem elektronicznym czynnym całka z mocy jest ujemna dla pewnego formula_1
co oznacza, że element czynny wymaga do pracy energii lub sam stanowi jej źródło.
Najważniejsze elementy elektroniczne czynne to:
Układy elektroniczne zawierające elementy czynne zwane są układami aktywnymi.

</doc>
<doc id="667992" url="https://pl.wikipedia.org/wiki?curid=667992" title="Czarne Szeregi">
Czarne Szeregi

Czarne Szeregi – trzeci studyjny album polskiego zespołu rockowego Proletaryat. Został wydany w 1993 roku. W 2004 miała miejsce jego reedycja.
Wydania.
Wydanie remasterowane – Metal Mind Productions, 2004.
Utwory 14, 15, 16 pochodzą z albumu Proletaryat in Concert, zarejestrowane zostały w październiku 1991. Nigdy wcześniej nie były opublikowane na płytach kompaktowych.
Wersja ta zawiera także video do utworów:
Zostały one zarejestrowane w studiu TVP Kraków 5 marca 1993.

</doc>
<doc id="667993" url="https://pl.wikipedia.org/wiki?curid=667993" title="Alcor (człon rakiety)">
Alcor (człon rakiety)

Alcor – amerykański człon rakietowy używany głównie w rakietach nośnych Blue Scout Junior i różnych odmianach rakiet sondażowych Astrobee. Używany między latami 1960 a 1977. Spalał stały materiał pędny. Człon używał silnika rakietowego o tej samej nazwie, Alcor.

</doc>
<doc id="667994" url="https://pl.wikipedia.org/wiki?curid=667994" title="Synagoga Smíchovská w Pradze">
Synagoga Smíchovská w Pradze

Synagoga Smíchovská w Pradze () – zbudowana w 1863 roku, w stylu mauretańsko-neoromańskim, ale w 1931 roku została przebudowana według projektów Leopolda Ehrmanna i otrzymała nowy monumentalistyczny styl. Jest drugą najmłodszą synagogą Pragi po synagodze Hiszpańskiej i znajduje się w praskiej dzielnicy Smíchov. Od 1941 roku służyła jako magazyn zrabowanego żydowskiego mienia. Po wojnie służyła jako składnica zakładu przemysłowego ČKD.
W 2004 roku synagoga została poddana renowacji, dzięki której odtworzono jej oryginalny wygląd. Obecnie znajduje się w niej archiwum Muzeum Żydowskiego z małym antykwariatem.

</doc>
<doc id="667996" url="https://pl.wikipedia.org/wiki?curid=667996" title="Pieśni Marka Grechuty do słów Tadeusza Nowaka">
Pieśni Marka Grechuty do słów Tadeusza Nowaka

Pieśni Marka Grechuty do słów Tadeusza Nowaka – szósty album Marka Grechuty wydany przez wytwórnię płytową Pronit (Pronit SX 1867) w 1979 roku.
Wersja oryginalna z 1979 roku.
W nagraniach wzięli udział:
Wybrane fragmenty pochodzą z widowiska „Zapach łamanego chleba”, którego premiera odbyła się na Wiośnie Estradowej 1979 w Poznaniu
Wersja rozszerzona z 2001 roku.
W antologii Świecie nasz oryginalna płyta została wzbogacona o 11 dodatkowych utworów.
Nagranie pochodzi z oratorium "Zagrajcie nam dzisiaj wszystkie srebrne dzwony" (PN Muza SXL 1228, 1975)
Nagrania radiowe Programu III Polskiego Radia zarejestrowane w marcu 1979 roku
Nagrania radiowe Radio Katowice zarejestrowane w 1980 roku
Aranżacja: Zbigniew Preisner
Nagrania z singla Tonpress S-128 (1978)
Utwory pochodzą z poematu obrzędowego Leszka A. Moczulskiego „Exodus”, którego premiera odbyła się w 1974 roku.
Nagrania z albumu „Songi Teatru STU” (PN Muza – SX 1610)

</doc>
<doc id="668000" url="https://pl.wikipedia.org/wiki?curid=668000" title="Aliwal">
Aliwal

Aliwal – wieś w Indiach, położona w stanie Pendżab nad rzeką Satledź, gdzie podczas pierwszej wojny pomiędzy Wielką Brytanią i Sikhami w roku 1846, sir Harry Smith odniósł spektakularne zwycięstwo nad przeważającymi siłami Sikhów.

</doc>
<doc id="668001" url="https://pl.wikipedia.org/wiki?curid=668001" title="Studia II stopnia">
Studia II stopnia



</doc>
<doc id="668009" url="https://pl.wikipedia.org/wiki?curid=668009" title="Amanda Laura Bynes">
Amanda Laura Bynes



</doc>
<doc id="668013" url="https://pl.wikipedia.org/wiki?curid=668013" title="Jednolite studia magisterskie">
Jednolite studia magisterskie

Jednolite studia magisterskie – studia zawodowe realizowane w szkole wyższej, które umożliwiają uzyskanie specjalistycznej wiedzy w określonym zakresie kształcenia i przygotowują do twórczej pracy w określonym zawodzie. Kończą się uzyskaniem tytułu zawodowego: magistra, magistra inżyniera albo tytułu równorzędnego (np. lekarz, lekarz dentysta lub lekarz weterynarii). 
Nauka na studiach jednolitych magisterskich trwa, w zależności od kierunku, od 9 do 12 semestrów (5–6 lat). 
Ten rodzaj studiów został wprowadzony ustawą z dnia 27 lipca 2005 r. Prawo o szkolnictwie wyższym.
Obecnie w polskim szkolnictwie wyższym funkcjonują następujące kierunki studiów prowadzone wyłącznie jako jednolite studia magisterskie:
Kierunki studiów związane z kształceniem w zakresie psychologii, psychologii i biologii zwierząt, logopedii, architektury, architektury wnętrz, teologii, aktorstwa, aktorstwa teatru lalek, muzyki, konserwacji i restauracji dzieł sztuki, realizacji obrazu filmowego, telewizyjnego i fotografii, reżyserii, scenografii, grafiki, na których kształci się wyłącznie żołnierzy zawodowych albo strażaków w służbie kandydackiej, na których jest realizowane wyłącznie kształcenie przygotowujące do wykonywania zawodu nauczyciela, inne niż kierunki pedagogika przedszkolna, wczesnoszkolna albo specjalna,
malarstwa oraz rzeźby mogą być prowadzone jako jednolite studia magisterskie.
Na wszystkich pozostałych kierunkach obowiązuje podział na studia I i II stopnia, co wynika z tzw. Deklaracji Bolońskiej.

</doc>
<doc id="668015" url="https://pl.wikipedia.org/wiki?curid=668015" title="Komitet Miejski">
Komitet Miejski

Komitet Miejski, inaczej Komitet Ruchu – polska tajna organizacja spiskowa utworzona w 1861 w Warszawie, przygotowująca powstanie styczniowe (1863–1864), grupująca działaczy stronnictwa czerwonych.
Charakterystyka.
Założony w odpowiedzi na wprowadzenie przez Rosję stanu wojennego na terytorium Królestwa Polskiego 14 października 1861.
Pierwsze zebranie Komitetu odbyło się 17 października w domu Apolla Korzeniowskiego. W jego skład weszli też m.in. Leon Głowacki (brat Bolesława Prusa), Ignacy Chmieleński i Witold Marczewski. Sieć konspiracji budował Jan Frankowski, a od marca 1862 Jarosław Dąbrowski.
Komitet Miejski stworzył szkielet polskiej organizacji wojskowej. Przeprowadził ukryty werbunek, dzieląc zaprzysiężonych na tysiące, setki i dziesiątki, stawiając na ich czele odpowiednio tysięczników, setników i dziesiętników. Sprzysiężenie wydawało własny tajny organ prasowy „Pobudkę”, której redaktorem naczelnym był Franciszek Godlewski.
Na wiosnę 1862 Komitet Miejski, po uprzednim scaleniu się z Komitetem Akademickim przekształcił się w Komitet Centralny Narodowy.

</doc>
<doc id="668018" url="https://pl.wikipedia.org/wiki?curid=668018" title="Podróże z żartem">
Podróże z żartem

Podróże z żartem – program rozrywkowy produkowany przez Telewizję Polską i Kuman Art, według scenariusza i reżyserii Leszka Kumańskiego, emitowany od 8 września 2006 r. do 1 czerwca 2008 r. w TVP2. 
„Podróże z żartem” przedstawiają kulturę, obyczaje, humor i klimat innych krajów. Zaproszeni goście opowiadają o swoich przeżyciach związanych z wizytami w tych krajach. Anegdoty gości przedzielane są występami egzotycznych zespołów zapraszanych z różnych stron świata.
Prowadzącymi programu byli początkowo Dorota Wellman i Marcin Prokop, a od października 2007 Beata Pawlikowska i Krzysztof Skiba.
Spis odcinków.
Dane na podstawie serwisu prasowego TVP. W tabeli podano daty pierwszej emisji telewizyjnej.

</doc>
<doc id="668019" url="https://pl.wikipedia.org/wiki?curid=668019" title="Harry Smith (generał)">
Harry Smith (generał)

Harry George Wakelyn Smith (ur. 28 czerwca 1787 w Whittlesey w okręgu Cambridgeshire, zm. 12 października 1860) – angielski żołnierz i dowódca.
Znany był też jako "Sir Harry", szczególnie pamiętany jako bohater bitwy pod Aliwal w Indiach w roku 1846.

</doc>
<doc id="668021" url="https://pl.wikipedia.org/wiki?curid=668021" title="Silnik indukcyjny">
Silnik indukcyjny



</doc>
<doc id="668023" url="https://pl.wikipedia.org/wiki?curid=668023" title="Alcor (silnik rakietowy)">
Alcor (silnik rakietowy)

Alcor – silnik rakietowy amerykańskiej firmy Aerojet. Alcor został zaprojektowany dla US Air Force jako 3. człon rakiet atmosferycznych Athena. W niektórych zastosowaniach nazywany był Zebra. Oznaczeniem producenta było 30KS-8000. Pierwsze silniki tego typu były produkowane z użyciem poliuretanu jako paliwa. Później, firma Aerojest zmieniła je na polibutadien. Silniki z tym paliwem oznaczano Alcor 1A. W tym wariancie zmieniono także dysze, uszczelnienie komory spalania i współczynnik rozszerzalności gazów wylotowych. Alcor 1A został dopuszczony do użytku po serii sześciu testów, podczas których dokonano statycznego odpalenia silnika. Wyprodukowano 57 silników, z czego 24 przetestowano w locie ze 100% skutecznością.
Kolejnych ulepszeń dokonano w 1965 r. Alcor 1B otrzymał tytanowe komory spalania.

</doc>
<doc id="668024" url="https://pl.wikipedia.org/wiki?curid=668024" title="Akademia Sztuk Pięknych w Warszawie">
Akademia Sztuk Pięknych w Warszawie

Akademia Sztuk Pięknych w Warszawie – akademia sztuk pięknych w Warszawie, najstarsza polska uczelnia artystyczna. Jej główna siedziba znajduje się w pałacu Czapskich przy ul. Krakowskie Przedmieście 5. Od 2020 roku rektorem uczelni jest prof. Błażej Ostoja Lniski.
Historia.
W roku 1816 na Uniwersytecie Warszawskim powstał Oddział Sztuk Pięknych, na którym profesorami byli m.in. Marcello Bacciarelli i Zygmunt Vogel. Po kasacie Uniwersytetu Warszawskiego w 1831 r., władze rosyjskie utworzyły w 1844 r. Szkołę Sztuk Pięknych, przyłączoną do Gimnazjum Realnego. Jej słuchacze brali czynny udział w manifestacjach patriotycznych lat 1860–1861 i w powstaniu styczniowym, co spowodowało jej kasatę w 1864 r. W 1865 r. reaktywowana jako Klasa Rysunkowa, od 1871 r. zwana od nazwiska jej wieloletniego kierownika i profesora „szkołą Wojciecha Gersona”. Klasa Rysunkowa została w 1920 r. przekształcona w Miejską Szkołę Sztuk Zdobniczych i Malarstwa w Warszawie. W 1904 r. powołano ponownie Warszawską Szkołę Sztuk Pięknych, której profesorami byli m.in. Konrad Krzyżanowski, Karol Tichy, Ferdynand Ruszczyc i Xawery Dunikowski, natomiast pierwszym dyrektorem był Kazimierz Stabrowski. W latach 1909–1920 szkołą kierował Stanisław Lentz. W 1932 Szkoła została przekształcona w Akademię Sztuk Pięknych.
Po zakończeniu II wojny światowej uczelnia została reaktywowana, a w 1950 r. połączona z Wyższą Szkołą Sztuk Plastycznych, kontynuatorką tradycji Miejskiej Szkoły Sztuk Zdobniczych i Malarstwa. Nosiła wówczas nazwę Akademii Sztuk Plastycznych. W 1957 r. ponownie nadano jej nazwę Akademia Sztuk Pięknych.
W latach 1954–1977 na Wydziale Architektury Wnętrz działały Zakłady Artystyczno-Badawcze.
Wydziały.
Jednostki pozawydziałowe
Wydziały Malarstwa i Grafiki znajduje się przy Krakowskim Przedmieściu, Wydział Rzeźby – przy Wybrzeżu Kościuszkowskim 37, Sztuki Mediów i Projektowania Graficznego przy ul. Spokojnej 15, zaś Wzornictwa i Architektury Wnętrz przy ul. Myśliwieckiej 8.

</doc>
<doc id="668025" url="https://pl.wikipedia.org/wiki?curid=668025" title="Synagoga w Falenicy">
Synagoga w Falenicy

Synagoga w Falenicy – nieczynna synagoga znajdująca się w Falenicy w Warszawie, przy ulicy Bambusowej 9.
Opis.
Synagoga została zbudowana w latach 30. XX wieku przy ul. Nowej.
Podczas II wojny światowej Niemcy zdewastowali synagogę i utworzyli w tej części miejscowości getto dla żydowskiej ludności Falenicy. Murowany z cegły budynek synagogi wzniesiono na planie prostokąta, w stylu nawiązującym do modernizmu. Ortodoksyjni Żydzi faleniccy krytykowali nowoczesny wygląd synagogi.
Po zakończeniu wojny budynek synagogi przebudowano na dom mieszkalny. Na parterze zachowały się półokrągle zakończone okna.

</doc>
<doc id="668027" url="https://pl.wikipedia.org/wiki?curid=668027" title="Bitwa pod Aliwal">
Bitwa pod Aliwal

Bitwa pod Aliwal – starcie zbrojne, które miało miejsce 28 stycznia 1846 pomiędzy Wielką Brytanią i Sikhami. Brytyjczycy byli dowodzeni przez sir Harry'ego Smitha, Sikhami dowodził Ranjodh Singh Majithia. W tej bitwie Brytyjczycy rozgromili wroga.

</doc>
<doc id="668028" url="https://pl.wikipedia.org/wiki?curid=668028" title="KIBR">
KIBR



</doc>
<doc id="668030" url="https://pl.wikipedia.org/wiki?curid=668030" title="Cetus (człon rakiety)">
Cetus (człon rakiety)

Cetus – amerykański człon rakiet nośnych Blue Scout Junior, Scout X-1A, Scout X-3A i Scout X-4A. Używany między latami 1960 a 1970. Spalał stały materiał pędny.
Cetus stanowił jedyne zastosowanie silników NOTS 100A.

</doc>
<doc id="668031" url="https://pl.wikipedia.org/wiki?curid=668031" title="NOTS 100A">
NOTS 100A



</doc>
<doc id="668034" url="https://pl.wikipedia.org/wiki?curid=668034" title="Puchar Stanleya">
Puchar Stanleya

Puchar Stanleya (ang. "Stanley Cup" [], fr. "Coupe Stanley") – puchar będący przechodnim trofeum w National Hockey League, amerykańsko-kanadyjskiej lidze hokejowej. Ufundowany w 1892 przez lorda Stanleya i przyznany po raz pierwszy w 1893. 
Opis.
Zdobywca pucharu nie otrzymuje go na stałe. Oryginał jest przechowywany w Sali Sławy Hokeja w Toronto. Nazwa zwycięskiego klubu i nazwiska zawodników są wygrawerowane na duplikacie, który również znajduje się w Sali Sławy, ale jest z niej usuwany podczas finałowych rozgrywek Pucharu.
Puchar waży 14,5 kg i ma 89,5 cm wysokości. Pierwsze rozgrywki o Puchar Stanleya odbyły się w 1893
Najczęściej zdobywała go drużyna Canadiens de Montréal.

</doc>
<doc id="668037" url="https://pl.wikipedia.org/wiki?curid=668037" title="Niedokrwistość syderoblastyczna">
Niedokrwistość syderoblastyczna

Niedokrwistość syderoblastyczna (łac. "anaemia sideroblastica") – niedokrwistość spowodowana zwiększeniem liczby (najczęściej patologicznych) syderoblastów, wskutek zaburzenia aktywności hemu na skutek jego nieprawidłowej biosyntezy przez izoformę enzymu syntazę kwasu δ-aminolewulinowego (ALAS2), specyficzną dla tkanek erytroidalnych szpiku kostnego. Powoduje to zwiększone zatrzymywanie żelaza w erytroblastach, które powinno być, przy prawidłowej pracy enzymu zużyte do syntezy hemu. Często powodem nieprawidłowej pracy enzymu, jest zmniejszenie zawartości kwasu foliowego (substrat dla syntezy koenzymu ALAS - PLP) we krwi, spowodowane jego nieprawidłowym wchłanianiem lub niedoborami w diecie.
Mechanizm powstawania tej choroby nie jest jednolity, co oznacza, że zależy od kilku czynników opisanych wyżej. Czasami występuje leukopenia i małopłytkowość.
Występują niedokrwistości syderoblastyczne:
Niedokrwistość syderoblastyczną leczy się poprzez podawanie kwasu foliowego, witaminy B6 lub masy erytrocytarnej.
Po kilku latach choroba może przekształcić się w białaczkę. Chorzy są także bardziej podatni na zakażenia.
Leki mogące wywołać niedokrwistość syderoblastyczną.
Leki upośledzające biosyntezę hemu i gromadzenie się żelaza w mitochondriach erytroblastów na skutek zaburzenia metabolizmu witaminy B6 lub hamowania aktywności ferochelatazy mogą wywołać niedokrwistość syderoblastyczną. Przykłady takich leków:

</doc>
<doc id="668040" url="https://pl.wikipedia.org/wiki?curid=668040" title="Skrzydło (budownictwo)">
Skrzydło (budownictwo)

Skrzydło – obrotowa albo przesuwna przegroda osadzona w ościeżnicy otworu drzwiowego, okiennego lub bramowego w celu umożliwienia zamykania lub otwierania tego otworu. Przegroda może być wykonana jako przezroczysta (przeszklona), nieprzezroczysta (pełna) lub jako mieszana (pełna z elementem lub elementami przepuszczającymi światło).
Skrzydło składa się z zespołu dwóch ramiaków poziomych i dwóch pionowych, czasem także z ramiaków środkowych.
Typy skrzydeł.
W zależności od sposobu otwierania:
W zależności od położenia zawiasów:

</doc>
<doc id="668041" url="https://pl.wikipedia.org/wiki?curid=668041" title="John Couch Adams">
John Couch Adams

John Couch Adams (ur. 5 czerwca 1819 na farmie Lidcott w pobliżu Launceston (Kornwalia), zm. 21 stycznia 1892 w Cambridge) – angielski astronom i matematyk, od 1849 r. członek Londyńskiego Towarzystwa Królewskiego Royal Society. Laureat Medalu Copleya.
Życiorys.
W roku 1843 ukończył z najlepszym wynikiem St John’s College na Uniwersytecie Cambridge. Następnie został członkiem Pembroke College na tymże Uniwersytecie. W latach 1858–1859 profesor matematyki w uniwersytecie w Aberdeen, a następnie, w latach 1859–1892, profesor astronomii i geometrii w Uniwersytecie w Cambridge.
Wykrył przyspieszenia wiekowe w ruchu Księżyca. W 1845 niezależnie od Urbaina Le Verriera i Johanna Gottfrieda Galle’a podał elementy orbity nieznanej dotąd planety, nazwanej później Neptunem. Wyznaczył je na podstawie obserwacji w nieprawidłowościach ruchu Urana. W 1861 mianowany dyrektorem obserwatorium astronomicznego University of Cambridge.
Wykazał, że rój meteorów Leonidy jest związany z kometą Tempela-Tuttle’a. Oprócz teoretycznego odkrycia Neptuna zasłynął pracami na temat teorii ruchu Księżyca, za co otrzymał Złoty Medal Królewskiego Towarzystwa Astronomicznego.
Upamiętnienie.
Krater księżycowy Adams został nazwany na cześć trzech astronomów: Johna Adamsa, Waltera Adamsa oraz Charlesa Adamsa.

</doc>
<doc id="668043" url="https://pl.wikipedia.org/wiki?curid=668043" title="Haiku Fristajl (album)">
Haiku Fristajl (album)

Haiku Fristajl - pierwszy album grupy muzycznej Haiku Fristajl. Został wydany w 2006 roku nakładem Polskiego Radia. Materiał nagrywano w latach 2001-2004 w różnych studiach.
Lista utworów.
W nawiasach podano tytuły utworów po japońsku, zapisane w transkrypcji Hepburne’a.

</doc>
<doc id="668045" url="https://pl.wikipedia.org/wiki?curid=668045" title="Aeronomia">
Aeronomia

Aeronomia – dział meteorologii zajmujący się górnymi warstwami atmosfery Ziemi (powyżej stratosfery) i zachodzącymi w niej procesami i zjawiskami. Jest częścią fizyki atmosfery.
Aeronomia bada strukturę i dynamikę podobnych obszarów w atmosferach również innych planet. Jej narzędziami badawczymi są rakiety sondażowe, sztuczne satelity i obserwacje naziemne.

</doc>
<doc id="668046" url="https://pl.wikipedia.org/wiki?curid=668046" title="Bitwa pod Sobraon">
Bitwa pod Sobraon

Bitwa pod Sobraon – starcie zbrojne, które miało miejsce 10 lutego 1846 pomiędzy Wielką Brytanią i Sikhami. Brytyjczykami dowodził Hugh Gough i oni byli zwycięzcami w tej bitwie. Sikhami dowodzili generałowie Lal Singh i Tej Singh. Straty były znaczne po obu stronach. Sikhowie stracili 10 tys. ludzi i 67 dział, Brytyjczycy stracili 2 383 żołnierzy. Rezultatem tej bitwy było zakończenie I wojny Brytyjczyków z Sikhami. Po podpisaniu traktatu w Lahaur Sikhowie przyznali Brytyjczykom obszar Jullundar Doab. Brytyjczycy również zaanektowali Kaszmir i ustanowili kontrolę nad Lahaur, wprowadzając tam gubernatora.

</doc>
<doc id="668048" url="https://pl.wikipedia.org/wiki?curid=668048" title="Odwet (organizacja konspiracyjna)">
Odwet (organizacja konspiracyjna)

„Odwet – Jędrusie” – polska lokalna organizacja konspiracyjna, działająca w okresie od jesieni 1939 r. na obszarze Kielecczyzny i Podkarpacia.
Organizacja została założona w październiku 1939 r. w Tarnobrzegu przez miejscowego nauczyciela, Władysława Jasińskiego ps. „Jędruś”. Oparł się on głównie na młodzieży gimnazjalnej, należącej przed wojną do harcerstwa. Członkowie organizacji zajmowali się początkowo m.in. zbieraniem, konserwowaniem i ukrywaniem broni pozostawionej przez polskie oddziały wojskowe, a także kompletowaniem zdjęć rozstrzeliwanych na dziedzińcu więzienia w Tarnobrzegu. Po pewnym czasie podjęto prowadzenie akcji charytatywnej polegającej na pomocy aresztowanym i ich rodzinom oraz wysyłaniu paczek żywnościowych polskim żołnierzom osadzonym w niemieckich obozach jenieckich. Zaczęto także wydawać własny biuletyn prasowy, oparty na nasłuchu radiowym, najpierw pod tytułem „Wiadomości Radiowe”, a od marca 1940 r. – „Odwet”. Od tego tytułu przyjęto nazwę dla całej organizacji. Siatka konspiracyjna objęła tereny Rzeszowszczyzny, część Krakowskiego i Kielecczyznę (powiaty: tarnobrzeski, opatowski, sandomierski i mielecki). Po pewnym czasie nawiązano kontakty z ZWZ, a także ludowcami i narodowcami. „Odwet” pozostawał jednak organizacją samodzielną, nie finansowaną przez żaden ośrodek polityczny. W okresie marzec-czerwiec 1941 r. Niemcy dokonali licznych aresztowań wśród członków „Odwetu”. Część ludzi zbiegła do lasu, chroniąc się przed Gestapo. Wydarzenia te spowodowały wzrost potrzeb finansowych organizacji. W rezultacie W. Jasiński podjął decyzję o utworzeniu w okolicy Sandomierza leśnego oddziału partyzanckiego pod nazwą „Jędrusie”.
Do organizacji należał m.in. Bogusław Maksymilian Maciejewski.

</doc>
<doc id="668050" url="https://pl.wikipedia.org/wiki?curid=668050" title="Stephen Hales">
Stephen Hales

Stephen Hales (ur. 17 września 1677 w Bekesbourne (hrabstwo Kent), zm. 4 stycznia 1761 w Teddington (hrabstwo Middlesex) – angielski botanik, fizjolog, chemik i wynalazca. Zasłynął jako pionier eksperymentalnej fizjologii.
Życiorys.
Ukończył kolegium Corpus Christi na Uniwersytecie Cambridge, którego później był wykładowcą. Zajmował się „pneumatyką i hydrauliką” roślin. W 1727 roku opisał zjawisko parcia korzeniowego opartego na zjawisku osmozy, w którym woda przepływa od miejsc o słabym stężeniu soli mineralnych do miejsc z dużym stężeniem soli mineralnych (z tym, że rola tego mechanizmu jest kwestionowana – patrz transpiracja). Hales pokazał także, że rośliny „absorbują powietrze”. Hales wynalazł wentylator, dzięki któremu zwiększono prawdopodobieństwo przeżycia w szpitalach lub statkach w sytuacjach zmniejszonej wymiany powietrza, oraz prototyp sfigmomanometru. Prowadził też badania dotyczące krwiobiegu.
W roku 1739 zdobył Medal Copleya.
Ważniejsze dzieła: "Vegetable Statics" (1727), "Hemastatics" (1733).

</doc>
<doc id="668051" url="https://pl.wikipedia.org/wiki?curid=668051" title="Park obwodu AK Praga w Warszawie">
Park obwodu AK Praga w Warszawie



</doc>
<doc id="668059" url="https://pl.wikipedia.org/wiki?curid=668059" title="Abakan (instalacja)">
Abakan (instalacja)

Abakan – rodzaj tkaniny artystycznej będącej monumentalną kompozycją przestrzenną zbliżoną do rzeźby, autorstwa Magdaleny Abakanowicz.
Tkanina w dziełach Abakanowicz posiada urozmaiconą fakturę, artystka wprowadziła relief, ażur, elementy przestrzenne, a jako tworzywo sizal. Tkaniny te określane są czasem mianem „tkanych rzeźb”. 
Cykl takich kompozycji, tworzonych z różnych rodzajów włókien (m.in. sizalu, końskiego włosia, sznurów rozmaitej grubości) i wysoce ekspresyjnych w charakterze, przyniósł Abakanowicz w roku 1965 główną nagrodę na biennale w São Paulo. Wczesne abakany prezentowano na wystawie w londyńskiej Tate Modern w lutym 2023.

</doc>
<doc id="668061" url="https://pl.wikipedia.org/wiki?curid=668061" title="Melanofor">
Melanofor

Melanofory (z gr. "melas, melanos" - czarny + "phoreo" - nosić) – chromatofory znajdujące się w skórze właściwej, zawierające ciemny barwnik - melaninę, wytworzony przez melanocyty naskórka. Melanofory są fibroblastami wypełnionymi na drodze endocytozy ziarnami melaniny. Dają się hodować in vitro. Melanofory występujące w skórze kijanek zawierają melanopsynę.

</doc>
<doc id="668062" url="https://pl.wikipedia.org/wiki?curid=668062" title="Mimoza">
Mimoza

Mimoza, czułek ("Mimosa") – rodzaj tropikalnych roślin, rozpowszechniony w Ameryce Południowej oraz na wyspach Oceanu Spokojnego.
Biologia.
Wyróżnia się niezwykłą czułością na dotyk (tigmotropizm). W momencie dotyku roślina reaguje zamykaniem (składaniem) liści (ruchy sejsmonastyczne). Listki odcinków drugiego rzędu składają się do góry i stykają ze sobą górnymi powierzchniami, całe odcinki zbliżają się do siebie, a ogonek wiotczeje i zwisa, tak samo roślina reaguje na brak światła słonecznego (czyli w nocy). Mechanizm tego ruchu polega na zmianach turgoru w komórkach poduszeczek funkcjonujących jako tzw. staw przegubowy. Poduszeczki są zlokalizowane u nasady liścia oraz u podstaw wszystkich odcinków liścia i składają się ze zdrewniałej, sztywnej osi osadzonej u podstawy tkanki miękiszowej. Ruch tej osi silnie podrażnia utwory czuciowe, znajdujące się po dolnej stronie poduszeczek. Sygnał przenoszony jest prawdopodobnie przez aminokwasy. W efekcie następuje regulacja ilości wody w wakuolach komórek liścia – po dotknięciu woda jest wydalana z komórek przez co tracą one turgor i liście wiotczeją.
Taka reakcja na bodziec występuje u wielu gatunków z rodzaju "Mimosa", ale najkrótszy czas reakcji na bodziec wykazują liście mimozy wstydliwej – nawet 0,08 sek. Po ustąpieniu bodźca powrót do położenia wyjściowego zajmuje 15–20 min. Reak­cja rośliny w niższych temperaturach jest wolniejsza, w wyższych – szybsza.
Systematyka.
Jeden z rodzajów tradycyjnie zaliczany (np. jeszcze w systemie Revala z lat 1993–1999) do podrodziny mimozowych "Mimosaceae" w rodzinie bobowatych "Fabaceae" "s.l.", a w obrębie mimozowych do plemienia "Mimoseae". W 2017 mimozowe umieszczone zostały w podrodzinie brezylkowych "Caesalpinioideae".
Obecność w kulturze i symbolice.
W powszechnej tradycji mimoza symbolizuje wrażliwość i wstydliwość.

</doc>
<doc id="668063" url="https://pl.wikipedia.org/wiki?curid=668063" title="Melanofory">
Melanofory



</doc>
<doc id="668066" url="https://pl.wikipedia.org/wiki?curid=668066" title="Będzin Ksawera">
Będzin Ksawera

Będzin Ksawera – przystanek kolejowy w Będzine, w dzielnicy Ksawera, w województwie śląskim, w Polsce.
W roku 2017 przystanek obsługiwał 150–199 pasażerów na dobę.

</doc>
<doc id="668067" url="https://pl.wikipedia.org/wiki?curid=668067" title="Hyperion (drzewo)">
Hyperion (drzewo)

Hyperion – nazwa okazu sekwoi wieczniezielonej ("Sequoia sempervirens"), będącego obecnie najwyższym znanym żyjącym drzewem na świecie. Zostało ono znalezione na terenie Parku Narodowego Redwood w USA. Drzewo mierzy 115,61 metrów. Lokalizacja drzewa była przez pewien czas objęta tajemnicą, aby ochronić lokalny ekosystem przed turystami, jednakże na stronie internetowej lasów Redwoods znajdują się jego dokładne współrzędne: 41.20491 N 124.01556 W

</doc>
<doc id="668068" url="https://pl.wikipedia.org/wiki?curid=668068" title="Stanley Cup">
Stanley Cup



</doc>
<doc id="668069" url="https://pl.wikipedia.org/wiki?curid=668069" title="Model Cournota">
Model Cournota

Model Cournota – najbardziej popularny model konkurencji niedoskonałej. Po raz pierwszy został zaproponowany w 1838 roku przez francuskiego ekonomistę Antoine’a Augustina Cournota. Zgodnie z założeniami modelu każde z przedsiębiorstw w oligopolu wybiera poziom swojej produkcji, dążąc do maksymalizacji zysku i przyjmując wielkość produkcji konkurentów za daną. Zakłada się również, że produkowane przez wszystkie firmy dobra są identyczne i mają jednakową cenę. Od modelu Bertranda różni się głównie tym, że firmy decydują nie o cenie, lecz zamiast tego o poziomie swojej produkcji.
W równowadze łączna wielkość produkcji jest większa niż w monopolu, lecz mniejsza niż w przypadku konkurencji doskonałej.
Model formalny.
W typowym modelu Cournota rozważa się oligopol, w którym konkuruje ze sobą formula_1 przedsiębiorstw, które ponumerowane są od formula_2 do formula_3 Firma formula_4 wybiera ilość dobra formula_5 którą zamierza sprzedać. Aby wyprodukować wybraną ilość dobra formula_5 przedsiębiorstwo formula_4 musi ponieść koszt w wysokości formula_8 Całkowita ilość wyprodukowanych dóbr formula_9 jest równa sumie ilości dóbr wyprodukowanych przez każdą z firm, czyli formula_10 W zależności od całkowitej ilości wyprodukowanych dóbr formula_9 cena rynkowa dobra wyznaczona jest przez popyt formula_12 i jednakowa dla wszystkich firm.
Z opisu tego wynika, że zysk formula_13 każdej z firm wynosi:
Równowaga.
W równowadze, każda z firm maksymalizuje swój zysk formula_15 wybierając ilość dobra formula_5 którą zamierza sprzedać i traktując ilości wybrane przez pozostałe przedsiębiorstwa jako stałe. Zakładając, że optymalne formula_17 warunek konieczny dla tego problemu można zapisać jako:
Równanie to można zapisać w nieco innej postaci jako
gdzie formula_20 to cenowa elastyczność popytu, zaś formula_21 to udział w rynku firmy formula_22 Wyrażenie formula_23 stojące po lewej stronie tego równania znane jest jako indeks Lernera. Co więcej, mnożąc każde z tych równań przez odpowiadający mu udział w rynku formula_24 oraz sumując wszystkie równania dla formula_25 pozwala wyrazić warunek konieczny równowagi jako
gdzie formula_27 to indeks Herfindahla-Hirschmana.
Interpretacja.
Z powyższych równań wynika kilka wniosków. Im większy jest udział danej firmy w rynku formula_28 tym większą ma ona marżę ponad koszt produkcji formula_29 O małych firmach można myśleć, że są bardzo konkurencyjne, to znaczy cena jest bliska ich kosztowi krańcowemu.

</doc>
<doc id="668079" url="https://pl.wikipedia.org/wiki?curid=668079" title="Cześnik Maciej Raptusiewicz">
Cześnik Maciej Raptusiewicz

Cześnik Maciej Raptusiewicz – postać literacka, jeden z głównych bohaterów komedii "Zemsta" (1834) Aleksandra Fredry; antagonista Rejenta Milczka.
Charakterystyka.
Maciej Raptusiewicz jest cześnikiem ziemskim. Stary kawaler, buntownik, łatwo wybucha gniewem. Wysoki, czerstwy, dobrze zbudowany, w średnim wieku, szczery, dąży wprost do celu. Jego wykształcenie jest znikome. Konfederata barski, za młodu walczył z Moskalami, służąc prawdopodobnie pod komendą Kazimierza Pułaskiego. Nieznany jest jego wiek. Cześnik cierpi na różne choroby np. kurcz żołądka i reumatyzm. Jest postacią komiczną. Jego ulubionym powiedzeniem jest "mocium panie". 
Chce wziąć ślub z Podstoliną, lecz nie udaje mu się to. Jego bratanicą jest Klara, która kocha syna Rejenta – Wacława Milczka.
Cześnik w filmie.
W ekranizacji "Zemsty" (1956) w reżyserii Antoniego Bohdziewicza i Bohdana Korzeniewskiego rolę Raptusiewicza zagrał Jan Kurnakowicz, zaś w "Zemście" (2002) w reżyserii Andrzeja Wajdy w roli Cześnika wystąpił Janusz Gajos.

</doc>
<doc id="668087" url="https://pl.wikipedia.org/wiki?curid=668087" title="Rosyjska Super Liga">
Rosyjska Super Liga



</doc>
<doc id="668088" url="https://pl.wikipedia.org/wiki?curid=668088" title="Ewelina Hańska">
Ewelina Hańska

Ewelina z Rzewuskich Hańska (ur. 6 stycznia 1805 na zamku w Pohrebyszczu, zm. 10 kwietnia 1882 w Paryżu) – polska szlachcianka, wieloletnia przyjaciółka, a następnie żona Honoré de Balzaca.
Życiorys.
Pochodziła z rodziny Rzewuskich herbu Krzywda. Była córką Adama Wawrzyńca Rzewuskiego. Miała trzech braci i trzy siostry; w tym pisarza Henryka Rzewuskiego, propagatora klasycznej powieści historycznej w stylu Waltera Scotta w Polsce, Karolinę Sobańską, hrabinę i carską agentkę, i Adama Rzewuskiego, generała wojsk rosyjskich.
W 1820 roku wyszła za mąż za ponad dwadzieścia lat od niej starszego Wacława Hańskiego, bogatego właściciela ziemskiego, z którym miała kilkoro dzieci (wieku dorosłego dożyła jedna córka). Przebywając w majątku męża, w Wierzchowni na Ukrainie, zainteresowała się mistycyzmem i czytała sporo literatury francuskiej.
Czytała m.in. dzieła Balzaca, którego stała się zagorzałą wielbicielką. W 1832 roku napisała do niego list wyrażający podziw dla jego twórczości, od którego rozpoczęła się ich bogata, wieloletnia korespondencja. Po raz pierwszy spotkali się w 1833 roku nad jeziorem Neuchâtel, później jeszcze kilkakrotnie, zostając kochankami. W 1841 roku zmarł Wacław Hański, a w 1843 Balzac udał się na spotkanie z Hańską do Petersburga. Wspólnie podróżowali również po Europie (m.in. Włochy, Belgia, Niemcy), a w 1848 Balzac udał się do Paryża, aby rok później powrócić na Ukrainę. Mimo swego wdowieństwa Hańska długo wahała się z przyjęciem oświadczyn Balzaca. Poślubiła go dopiero 14 marca 1850 roku w Berdyczowie, pięć miesięcy przed jego śmiercią (pisarz był już ciężko chory).
Po śmierci Balzaca i uregulowaniu spraw spadkowych (pisarz pozostawił po sobie długi) Hańska mieszkała w Paryżu. Kochankiem jej na krótko został młodszy o 20 lat pisarz Jules Champfleury, zaś od 1852 aż do śmierci żyła w jawnym związku z malarzem-portrecistą Jeanem Gigoux.

</doc>
<doc id="668089" url="https://pl.wikipedia.org/wiki?curid=668089" title="Franciszek Pius Radziwiłł">
Franciszek Pius Radziwiłł

Franciszek Pius Radziwiłł h. Trąby (ur. 1 lutego 1878 w Rzymie, zm. 1 grudnia 1944 w Głogówku) – polski arystokrata i polityk.
Życiorys.
Urodził się w rodzinie Macieja Józefa Konstantego ks. Radziwiłła h. Trąby (1842–1907) i Jadwigi hr. z Korwin-Krasińskich h. Ślepowron (1842–1913), brat Macieja Mikołaja.
Studia odbył w Szwajcarii. Działacz polityczny. W odpowiedzi na deklarację wodza naczelnego armii Imperium Rosyjskiego wielkiego księcia Mikołaja Mikołajewicza z 14 sierpnia 1914 roku, obok 68 innych sygnatariuszy, podpisał telegram dziękczynny, głoszący m.in., że "krew synów Polski, przelana łącznie z krwią synów Rosyi w walce ze wspólnym wrogiem, stanie się największą rękojmią nowego życia w pokoju i przyjaźni dwóch narodów słowiańskich". Od roku 1915 naczelnik Milicji Miejskiej w Warszawie, od 1917 członek Tymczasowej Rady Stanu. Od 22 marca 1918 roku dyrektor Komisji Wojskowej przy Radzie Stanu Królestwa Polskiego.
Wraz z inż. Piotrem Bergmanem 24 maja 1929 roku założył Spółkę Akcyjną pod nazwą „Polskie Fabryki Kabli i Walcowni Miedzi” w Ożarowie Mazowieckim.
Zmarł na zamku w Głogówku ("Oberglogau"), gdzie w czasie II wojny światowej mieszkał u swojej siostry Doroty, zamężnej od 1895 roku za .
Od 1 września 1908 roku żonaty z Zofią hr. z Wodzickich h. Leliwa (1886–1975). Małżeństwo miało troje dzieci: Władysława Alojzego Macieja (1909–1963), Marię Anielę Albertinę (1910–1980) i Franciszka Dominika (1912–1982).

</doc>
<doc id="668091" url="https://pl.wikipedia.org/wiki?curid=668091" title="Bennu">
Bennu



</doc>
<doc id="668093" url="https://pl.wikipedia.org/wiki?curid=668093" title="Dolina Miłosierdzia">
Dolina Miłosierdzia

Dolina Miłosierdzia Bożego – katolickie sanktuarium Miłosierdzia Bożego oraz parafia pod tym samym wezwaniem w Częstochowie, prowadzone przez pallotynów. Przy sanktuarium działa parafia Miłosierdzia Bożego.
Historia.
Dolina Miłosierdzia jest usytuowana u zachodnich podnóży Jasnej Góry. W 1947 księża pallotyni, którzy przejęli opiekę nad tym miejscem, rozpoczęli na miejscu starej cegielni budowę domu i kaplicy, w której głównym ołtarzu umieszczono w 1952 obraz Jezusa Miłosiernego namalowany przez Adolfa Hyłę według wizji św. Faustyny. Zabudowania te poświęcił w 1949 bp Teodor Kubina.
W 1965 r. kaplicę nawiedził Prymas Polski kardynał Stefan Wyszyński. W 1992 r. kaplica otrzymała status archidiecezjalnego sanktuarium Miłosierdzia Bożego.
W 1994 r. Prymas Polski kardynał Józef Glemp i ksiądz José de Jesús González Hernandez z Meksyku poświęcili kaplicę polową oraz figurę Jezusa Miłosiernego. Figura jest darem Kościoła z Meksyku dla Kościoła w Polsce. We wrześniu 1996 r. biskup Antoni Długosz wprowadził do kaplicy relikwie Krzyża Świętego, przywiezione z Ziemi Świętej. Od 2012 r. kaplica posiada także relikwie św. Jana Pawła II.
W lipcu 2000 r. rozpoczęto budowę nowej świątyni, w 2018 r. wnętrze pokryto mozaikami. Kamień węgielny pod budowę świątyni poświęcił 19 czerwca 1983 r. na Jasnej Górze papież Jan Paweł II, podczas podróży apostolskiej do Polski.

</doc>
<doc id="668096" url="https://pl.wikipedia.org/wiki?curid=668096" title="Duamutef">
Duamutef

Duamutef (eg. Dwȝ.mw.t⸗f, dosł. „Modlitwa Jego Matki”) – staroegipskie opiekuńcze bóstwo pogrzebowe, jeden z synów Horusa.
Jako jeden z opiekunów zmarłego w drodze w zaświaty, czczony już w okresie Starego Państwa, a od czasów Nowego Państwa przedstawiany jako człowiek z głową szakala (podobnie jak Anubis). W urnie kanopskiej z jego wizerunkiem przechowywano żołądek zmumifikowanej osoby. Ośrodek kultu znajdował się w Hierakonpolis.
Wraz z trzema pozostałymi synami Horusa kojarzony z czterema stronami świata, wśród których symbolizował wschód (stąd zwyczaj umieszczania od epoki Średniego Państwa ich wyobrażeń oraz imion w czterech rogach sarkofagów).
W Księdze umarłych porównywany wraz z braćmi do wnętrzności (wręgów) niebiańskiej łodzi przenoszącej zmarłego (rozdział 99), przede wszystkim jednak wymieniany wśród postaci towarzyszących Horusowi (rozdział 112, 113). 

</doc>
<doc id="668098" url="https://pl.wikipedia.org/wiki?curid=668098" title="Kebehsenuf">
Kebehsenuf

Kebehsenuf (egip. "Ḳbḥ-sn.w⸗f", dosł. „Ochłoda Jego Braci”) – w mitologii egipskiej opiekuńcze bóstwo pogrzebowe, jeden z synów Horusa.
Od czasów Nowego Państwa przedstawiany jako człowiek z głową sokoła (podobnie jak Horus, Re, Montu czy Sokaris). W urnie kanopskiej z jego wyobrażeniem przechowywano jelita zmumifikowanego człowieka. Ośrodkiem jego kultu było Hierakonpolis.

</doc>
<doc id="668099" url="https://pl.wikipedia.org/wiki?curid=668099" title="Port lotniczy Brema">
Port lotniczy Brema

Port lotniczy Brema (niem.: "Flughafen Bremen", ang.: "Bremen Airport", kod IATA: BRE, kod ICAO: EDDW) – lotnisko znajdujące się około 3 km od centrum Bremy, w dzielnicy Neustadt, w Niemczech.

</doc>
<doc id="668108" url="https://pl.wikipedia.org/wiki?curid=668108" title="Maciej Mikołaj Radziwiłł">
Maciej Mikołaj Radziwiłł

Maciej Mikołaj Radziwiłł książę herbu Trąby (ur. 27 lipca 1873 w Zegrzu, zm. 5 listopada 1920 w Staszowie) – polski ziemianin, działacz gospodarczy i polityczny, właściciel Zegrza, członek Komitetu Narodowego Polskiego (1914–1917).
Życiorys.
Był synem Macieja Józefa i bratem Franciszka Piusa. 5 sierpnia 1897 poślubił w Krakowie Różę Potocką, córkę Artura Potockiego i Róży Lubomirskiej. Mieli czterech synów: Krzysztofa, Artura, Konstantego Mikołaja, Macieja. 
W styczniu 1903 r. utworzył m.in. wraz z Maurycym Spokornym, Sewerynem Czetweryńskim i Michałem Woronieckim Towarzystwo Akcyjne Tramwajów Miejskich w Warszawie i które w tym samym roku uzyskało koncesję na budowę i eksploatację sieci tramwajów elektrycznych w tym mieście. Inwestycję realizował niemiecki koncern „Siemens i Halske”. Pierwszą linię otwarto 26 III 1908 roku. Był członkiem Stronnictwa Polityki Realnej w 1914 roku. W odpowiedzi na deklarację wodza naczelnego wojsk rosyjskich wielkiego księcia Mikołaja Mikołajewicza Romanowa z 14 sierpnia 1914 roku, podpisał telegram dziękczynny, głoszący m.in., że "krew synów Polski, przelana łącznie z krwią synów Rosyi w walce ze wspólnym wrogiem, stanie się największą rękojmią nowego życia w pokoju i przyjaźni dwóch narodów słowiańskich". Był członkiem Centralnego Komitetu Obywatelskiego Królestwa Polskiego w Rosji. 
Pochowany w kaplicy Świętego Krzyża klasztoru pokamedulskiego w Rytwianach.

</doc>
<doc id="668117" url="https://pl.wikipedia.org/wiki?curid=668117" title="Nomarchia Attyka Zachodnia">
Nomarchia Attyka Zachodnia

Nomarchia Attyka Zachodnia (nwgr. "Νομαρχία Δυτικής Αττικής") – do końca 2010 roku jedna z czterech nomarchii w Grecji w regionie administracyjnym Attyka, ze stolicą w Elefsinie. Nomarchia zajmowała północną część Przesmyku Korynckiego oraz południowo-zachodnią część Półwyspu Attyckiego (na zachód od Aten). Graniczyła od południowego zachodu z prefekturą Koryntia (region Peloponez), od północy z prefekturą Beocja (region Grecja Środkowa), od wschodu z nomarchiami nomarchią Pireus, nomarchią Ateny i nomarchią Attyka Wschodnia, od południa ograniczała ją Zatoka Sarońska (Morze Egejskie). 
Powierzchnia nomarchii wynosiła 1075 km², zamieszkiwało ją 151 612 ludzi (stan z roku 2001). 
Nomarchia Attyka Zachodnia obejmowała swoim terytorium zachodnią część aglomeracji ateńskiej, tzw. Wielkich Aten. Na jej obszarze zlokalizowanych było także kilka miast o znaczeniu historycznym, m.in. Megara i Eleuzis.

</doc>
<doc id="668118" url="https://pl.wikipedia.org/wiki?curid=668118" title="Zachodnia Attyka">
Zachodnia Attyka



</doc>
<doc id="668119" url="https://pl.wikipedia.org/wiki?curid=668119" title="Nowa Brda">
Nowa Brda

Nowa Brda (kaszb. "Nowô Brda", niem. "Neubraa") – osada w Polsce położona w województwie pomorskim, w powiecie człuchowskim, w gminie Przechlewo.
Nowa Brda to śródleśna osada kaszubska, nad rzeką Brdą. Przy trasie zawieszonej obecnie linii kolejowej Człuchów-Miastko funkcjonował przystanek kolejowy Nowa Brda. Osada jest częścią składową sołectwa Przechlewko.
W latach 1975–1998 miejscowość administracyjnie należała do województwa słupskiego.

</doc>
<doc id="668120" url="https://pl.wikipedia.org/wiki?curid=668120" title="Konstanty Mikołaj Radziwiłł (1902–1944)">
Konstanty Mikołaj Radziwiłł (1902–1944)

Konstanty Mikołaj Radziwiłł herbu Trąby (ur. 10 lipca 1902 w Sichowie, zm. 14 września 1944 w Zegrzu) – ziemianin, oficer Związku Walki Zbrojnej i Armii Krajowej.
Życiorys.
Syn Macieja Radziwiłła i Róży z Potockich. Miał trzech braci: Krzysztofa, Artura i Macieja. W 1924 roku ukończył Akademię Handlową w Antwerpii, a w 1926 Szkołę Podchorążych Rezerwy Kawalerii w Grudziądzu i uzyskał stopień podporucznika rezerwy kawalerii z przydziałem do 4 pułku strzelców konnych w Płocku. Po zakończeniu służby zarządzał własnym majątkiem ziemskim w Zegrzu.
Wziął udział w kampanii wrześniowej jako ochotnik, pełniąc funkcję obserwatora lotniczego w Samodzielnej Grupie Operacyjnej „Polesie” generała Franciszka Kleeberga. Aresztowany przez Niemców 6 października 1939 roku, był więziony w Pułtusku. Zwolniony w marcu 1940 roku dzięki protekcji króla włoskiego Wiktora Emanuela III i staraniom Maurycego Potockiego, zamieszkał w gajówce Arciechów.
W 1941 roku wstąpił do Związku Walki Zbrojnej, gdzie pełnił funkcję kwatermistrza III batalionu I Rejonu Legionowo w VII Obwodzie Okręgu Warszawskiego „Obroża”. 19 czerwca 1944 roku został mianowany porucznikiem rezerwy. W czasie powstania warszawskiego walczył jako dowódca 9 kompanii III batalionu w rejonie Legionowo–Jabłonna–Nieporęt. Jego przełożonym był Bronisław Tokaj ps. „Bogdan”. W sierpniu 1944 został zatrzymany przez Niemców. Został zamordowany we wrześniu 1944 roku w forcie zegrzyńskim. Według relacji mieszkańców okolicznych wsi zgłosił się sam, żądając od Niemców uwolnienia swoich współtowarzyszy. Podobno przed śmiercią był katowany, obwożony po okolicy w odkrytym samochodzie i pokazywany mieszkańcom. Po wojnie chłopi poinformowali Marię Radziwiłł, że jej męża zabito w Zegrzu i tam pochowano, jednak żadnych śladów miejsca pochówku nie udało się wówczas odnaleźć. Dokładne miejsce pochowania szczątków zostało ustalone przypadkiem w trakcie prac ziemnych w maju 1968 r. W trakcie przebudowy strzelnicy znajdującej się na terenie koszar Oficerskiej Szkoły Łączności w Zegrzu odkryto szkielet człowieka. Zostały one pochowane w grobie rodzinnym na cmentarzu w Serocku.
Książę został pośmiertnie odznaczony m.in. Krzyżem Walecznych, Medalem Wojska Polskiego i Krzyżem AK.
Rodzina.
W 1927 roku książę Konstanty poślubił w Niechanowie pod Gnieznem Marię z Żółtowskich. Po ślubie małżonkowie zamieszkali w pałacu w Jadwisinie. Para miała trzech synów:

</doc>
<doc id="668121" url="https://pl.wikipedia.org/wiki?curid=668121" title="Szkoła Sztuk Pięknych w Warszawie">
Szkoła Sztuk Pięknych w Warszawie

Szkoła Sztuk Pięknych – uczelnia artystyczna, otwarta w Warszawie w 1844 i przyłączona do Gimnazjum Realnego. Posiadała trzy wydziały: architektury, rzeźby i malarstwa. Wcześniej, w latach 1816–1831, na Uniwersytecie Warszawskim działał Oddział Sztuk Pięknych.
Historia.
Po reformie cesarza Mikołaja I w 1851 program nauczania ograniczono do przedmiotów czysto fachowych. Studenci uczelni wzięli walny udział w manifestacjach patriotycznych w latach 1860–1861 i w powstaniu styczniowym, co doprowadziło do likwidacji szkoły w 1864.
W 1865 powstała Klasa Rysunkowa, od 1871 zwana „Szkołą Wojciecha Gersona” (od nazwiska jej wieloletniego kierownika i profesora) pod kierownictwem Cypriana Lachnickiego, w której nauczali także m.in. January Suchodolski, Józef Simmler, Aleksander Lesser i Aleksander Kamiński.
1904–1920.
Szkoła Sztuk Pięknych powstała ponownie jako uczelnia prywatna z inicjatywy malarza Kazimierza Stabrowskiego, Teodora Dunina, ordynata hrabiego Adama Krasińskiego i ordynata hrabiego Maurycego Zamoyskiego. Założono Komitet Organizacyjny, który opracował w języku rosyjskim statut powstającej uczelni, zatwierdzony przez władze carskie w 1902. Otwarcie szkoły miało miejsce 17 marca 1904 w budynku przy ul. Wierzbowej 8 w Warszawie. Na czele rady pedagogicznej stanął Kazimierz Stabrowski, w jej skład weszli Konrad Krzyżanowski, Ferdynand Ruszczyc, Karol Tichy i Xawery Dunikowski, następnie dołączyli Tomasz Pajzderski i Edward Trojanowski. Uczniowie byli przyjmowani do klas ogólnych, następnie kierowani do pracowni kierunkowych. Od 1905 uczelnia zabiegała o plac pod budowę własnej siedziby, rok później magistrat wyraził zgodę na dzierżawę gruntu przy ulicy Nadbrzeżnej (obecni Wybrzeże Kościuszkowskie). Od początku uczelnia miała problemy finansowe, składki społeczne spływały nieregularnie, a sytuację pogarszał konflikt pomiędzy Komitetem Opiekuńczym a Kazimierzem Stabrowskim, który ustąpił ze stanowiska 11 marca 1909. Nowym dyrektorem został Stanisław Lentz, a szkoła zaczęła otrzymywać subsydium od magistratu. W latach 1912–1914 Eugenia Kierbedź z własnych funduszy wybudowała gmach zaprojektowany przez Alfonsa Graviera i podarowała szkole. Podczas I wojny światowej władze skonfiskowały gmach, urządzając w nim lazaret. Po wejściu Niemców do Warszawy szpital zlikwidowano i dzięki staraniom prezesa Komitetu Opiekuńczego Stanisława Lubomirskiego z dniem 16 listopada 1915 wznowiono zajęcia. Uczniowie mieli do wyboru trzy pracownie malarskie, Miłosza Kotarbińskiego, Edwarda Trojanowskiego i Stanisława Lentza, pracownię rzeźbiarską Edwarda Wittiga, lekcje anatomii prowadzone przez Edwarda Przewoskiego i zajęcia z historii sztuki wykładanej przez Eligiusza Niewiadomskiego. Szkołę zamknięto 1 lipca 1920; ostatni prezes Komitetu Opiekuńczego Franciszek Lilpop za zgodą Eugenii Kierbedziowej przekazał gmach Państwu Polskiemu. 
1923–1932.
W 1923 przywrócono działalność szkoły. W tym czasie rozpoczęto przygotowania do Międzynarodowej Wystawy Sztuki Dekoracyjnej, która miała się odbyć w 1925 w Paryżu. Program nauczania opracowany przez Wojciecha Jastrzębowskiego zakładał osiągnięcie przez wszystkich studentów znajomości podstawowych zagadnień teoretycznych i plastycznych. Kładziono nacisk na własnoręczne wykonywanie prac w różnych materiałach i technikach. Kurs ogólny obejmował pierwsze dwa lata nauki, podczas którego obowiązywało studium aktu i głowy, mała kompozycja oparta na szkielecie, model gliniany, kompozycja brył i płaszczyzn. Trzeci i czwarty rok był kursem wyższym tzw. specjalnym i obejmował studium aktu i głowy, kompozycję na temat dowolny i zadania z zakresu rzeźby architektonicznej. Poza malarstwem, rzeźbą i sztuką stosowaną wprowadzono grafikę, której pierwszym wykładowcą był Władysław Skoczylas.
W 1932 szkoła została przekształcona w Akademię Sztuk Pięknych w Warszawie.
Absolwenci.
Wśród absolwentów byli m.in.:

</doc>
<doc id="668122" url="https://pl.wikipedia.org/wiki?curid=668122" title="Gene Simmons">
Gene Simmons

Gene Simmons, do 8. roku życia Chaim Witz, do lat 60. Chaim Klein (ur. 25 sierpnia 1949 w Hajfie) – amerykański rockowy wokalista i basista izraelskiego pochodzenia. Najbardziej znany jako „The Demon”, członek i współzałożyciel hard rockowego zespołu Kiss.
W 2006 został sklasyfikowany na 29. miejscu listy 100 najlepszych metalowych wokalistów wszech czasów według Hit Parader. Z kolei w 2009 roku został sklasyfikowany na 12. miejscu listy 50 najlepszych heavymetalowych frontmanów wszech czasów według Roadrunner Records.
Życiorys.
Jako dziecko żydowskich powojennych emigrantów z Węgier mały Gene po krótkim pobycie w Izraelu trafia z matką do Nowego Jorku (USA). Początkowy okres pobytu w USA wspomina jako jeden z najtrudniejszych w życiu ze względu na brak akceptacji środowiska. Początkowo kształci się w nowojorskim seminarium teologicznym na rabina, jednak już w okresie tym uzmysławia sobie, że cel ten nie jest jego ostatecznym przeznaczeniem w życiu. Jak sam wspomina w późniejszych wywiadach, przełomowym w jego życiu był moment ujrzenia grupy The Beatles w lokalnej telewizji. Od tej pory wczesnoartystyczne upodobania muzyczne Gene kierują go w stronę stworzenia własnego stylu, który określa jako „heavy metal Beatles” i który znajdzie istotny wpływ na kształtowanie późniejszej twórczości Kiss. Na początku pracuje jako nauczyciel literatury w jednej z powszechnych szkół w Nowym Jorku. Jak większość młodzieży w tym okresie Gene często bywa na prywatkach, gdzie poznaje Paula Stanleya (Kiss).
Gene Simmons uchodzi za wyjątkowego wielbiciela płci pięknej. Jego liczne romanse stawiają go prawdopodobnie w czołówce statystyk podobnych mu idoli świata muzyki. Sam Gene tłumaczy się, że w życiu zawsze bał się angażowania w poważne uczucia. Gene szczególnie wspomina wieloletni romans ze znaną aktorką i piosenkarką Cher, która poznała go z Dianą Ross – późniejszą również wielką miłością jego życia. Przez 28 lat Gene pozostawał w nieformalnym związku z aktorką i byłą modelką Playboya lat 80. – Shannon Tweed, z którą ma dwoje dzieci: córkę Sophie i syna Nicholasa. Para wzięła ślub 1 października 2011 Gene jest jedynym z muzyków Kiss, który pozostaje w związku i prowadzi stabilne, szczęśliwe życie rodzinne.
Jest abstynentem – nie pije alkoholu, nie zażywa narkotyków w żadnej formie i jest osobą niepalącą, co jest następstwem postanowienia z okresu studiów w żydowskiej szkole teologicznej w Nowym Jorku w końcu lat 60. Jest też znanym, publicznym propagatorem powyższych idei abstynencji. Reprezentuje filozofię życie według której należy wyłącznie wykonywać rzeczy, które się lubi. Jest postacią budzącą liczne kontrowersje. Akceptuje egoizm jako postawę i drogę pośrednią niezbędną do uzyskania wysokiego poziomu życia, która to może dopiero umożliwić pomoc innym. Publicznie poparł Izrael w wojnie z Libanem przeciw organizacji Hezbollah w 2006, stając się ulubionym idolem pilotów izraelskich. Wcześniej popierał też wojnę w Iraku. Niektóre publiczne wypowiedzi odnośnie do traktowania kobiet w kulturze islamskiej mimo pozytywnych intencji autora zostały uznane za dalece niestosowne i wręcz obraźliwe. Gene Simmons włada kilkoma językami: angielskim, niemieckim, hebrajskim i węgierskim. Obecnie uczy się japońskiego i poznaje język mandaryński.
Obecnie Gene Simmons jest nie tylko muzykiem, ale i biznesmenem, właścicielem pisma, wytwórni filmowej. Często zapraszany do udziału w licznych programach telewizyjnych, w latach 2006–2012 występował wraz z rodziną w reality show „Gene Simmons: Family Jewels”. W przeszłości Gene był też odkrywcą wielu talentów muzycznych, między innymi grupy Van Halen, muzyk pozostaje w posiadaniu nagrań demo tejże grupy z lat 70., których produkcję sfinansował.
Ponadto do swoich osiągnięć może zaliczyć aktorstwo. Wystąpił w kilku filmach fabularnych. Przykładowo "Wanted; Dead or Alive" z Rutgerem Hauerem czy "Extract" z Benem Affleckiem. W sumie wystąpił w ponad 30 filmach.
Działalność pozamuzyczna.
W 2008 roku wziął udział w kampanii społecznej sprzeciwiającej się wprowadzeniu w amerykańskim stanie Kalifornia poprawki legislacyjnej zamykającej drogę parom jednopłciowym do zawierania małżeństw (tzw. Propozycja 8).
Instrumentarium.
Gene Simmons jest autorem projektu własnej gitary basowej o kształcie topora, której używa na koncertach Kiss. Instrument o dźwięcznie brzmiącej nazwie Axe Bass wykonał lutnik Steve Car i obecnie produkuje ją pod kontrolą artysty firma Cort (wcześniej Kramer). Istnieje około 500 egzemplarzy marki Kramer. Gitarę można kupić w cenie 5000 USD w specjalnie założonym w tym celu sklepie internetowym www.gsaxe.com Zakup instrumentu pochodzącego z limitowanej edycji 250szt jakie wyprodukowano w 2009 roku, uprawnia do darmowego zakuluarowego spotkania z artystą podczas trasy koncertowej w 2010 roku, który osobiście podpisuje instrument własnej sygnatury. Aby utrzymać wartość kolekcjonerską instrumentu, każdy instrument jest numerowany a limitowana produkcja znajduje się pod ścisłym nadzorem gitarzysty. Spotykane na e-Bay tańsze wersje instrumentu są z reguły jedynie kopią oryginału. Szacuje się, że artysta zarobił jak dotąd ponad 2 mln dolarów na samej sprzedaży gitar basowych z sygnaturą Gene Simmons.

</doc>
<doc id="668124" url="https://pl.wikipedia.org/wiki?curid=668124" title="Religia abrahamiczna">
Religia abrahamiczna



</doc>
<doc id="668127" url="https://pl.wikipedia.org/wiki?curid=668127" title="Stara Brda">
Stara Brda

Stara Brda (niem. "Altbraa", kaszb. "Stôrô Brda") – osada leśna w Polsce położona w województwie pomorskim, w powiecie człuchowskim, w gminie Koczała. Osada jest częścią składową sołectwa Trzyniec.
Nazwa.
9 grudnia 1947 r. ustalono urzędową polską nazwę miejscowości – Stara Brda, określając drugi przypadek jako Starej Brdy, a przymiotnik – starobrdziański.
Historia.
W Starej Brdzie często przebywał pisarz Eugeniusz Paukszta, a lokalna przyroda i miejscowi ludzie byli inspiracją do powstania wielu wątków w jego powieściach, w tym zwłaszcza "Wiatrołomów".
W latach 1975–1998 miejscowość administracyjnie należała do województwa słupskiego.

</doc>
<doc id="668133" url="https://pl.wikipedia.org/wiki?curid=668133" title="Cienfuegos">
Cienfuegos

Cienfuegos – miasto leżące na południowym wybrzeżu Kuby, około 250 km od Hawany nad Zatoką Cienfuegos (Morze Karaibskie), ośrodek administracyjny Cienfuegos. Jest nazywane "Perłą Południa" (hiszp. "La Perla del Sur"). Cienfuegos dosłownie oznacza „sto ogni”. W 2012 roku miasto liczyło mieszkańców. W 2005 historyczne centrum Cienfuegos zostało wpisane na listę światowego dziedzictwa UNESCO.
Historia.
Obszar, na którym leży miasto, był określany przez hiszpańskich konkwistadorów jako "Cacicazgo de Jagua". W momencie przybycia Europejczyków na wyspę był zamieszkiwany przez Tainów, rdzennych mieszkańców Wielkich Antyli. "Cacicazgo" w języku Indian oznaczało wodzostwo. "Cacicazgo de Jagua" oznaczało "wodzostwo przywódcy Jagua".
22 kwietnia 1819 miasto obecnie znane jako Cienfuegos, mimo że znajdujące się na terytorium hiszpańskim, zostało założone przez imigrantów w większości pochodzenia francuskiego, pod przywództwem Don Louisa de Clouet'a. Osadnicy nazwali miasto "Fernandina de Jagua" na cześć króla Hiszpanii Ferdynanda VII. Osada z czasem w 1829 stała się miasteczkiem (hiszp: "villa") a w 1880 miastem. Nadano mu nową nazwę Cienfuegos, odnoszącą się do nazwiska generała kapitana pełniącego służbę na wyspie w tamtym czasie, Don Joségo Cienfuegosa Jovellanosa. Wiele nazw ulic w starym mieście ma francuskie pochodzenie, np. Bouyón, D'Clouet, Hourruitiner, Gacel, i Griffo.
Mimo stosunkowo późnego założenia Cienfuegos przez Francuzów, miasto szybko stało się jednym z ważniejszych ośrodków na wyspie, głównie ze względu na otaczające je żyzne ziemie i położenie na szlaku handlowym między Jamajką i miastami Ameryki Południowej od południowego wschodu, oraz Santa Clary, stolicy prowincji znajdującej się na północnym wschodzie, w głębi lądu. Cienfuegos stało się miejscem handlu przede wszystkim trzciny cukrowej, tytoniu, owoców mango i kawy. W latach 1853-1860 między miastami wybudowano linię kolejową. Dzięki temu mieszkańcy prowincji Villa Clara i okolic w znacznie krótszym czasie mogli dostać się do Cienfuegos, stamtąd do Batabanó, by następnie parowcem i koleją dotrzeć do Hawany, skracając czasochłonną drogę wiodącą przez niezabudowane obszary.
Transport.
W mieście znajduje się port lotniczy Jaime Gonzalez.

</doc>
<doc id="668137" url="https://pl.wikipedia.org/wiki?curid=668137" title="Baronowie Auckland">
Baronowie Auckland

Baronowie Auckland 1. kreacji (parostwo Irlandii)

</doc>
<doc id="668140" url="https://pl.wikipedia.org/wiki?curid=668140" title="Richard J. Roberts">
Richard J. Roberts

Richard John Roberts (ur. 6 września 1943 w Derby, Anglia), brytyjski biochemik i biolog molekularny, laureat Nagrody Nobla z dziedziny fizjologii i medycyny w roku 1993 przyznanej za odkrycie genów podzielonych (intronów i egzonów) (wspólnie z Phillipem A. Sharpem).

</doc>
<doc id="668142" url="https://pl.wikipedia.org/wiki?curid=668142" title="Richard John Roberts">
Richard John Roberts



</doc>
<doc id="668143" url="https://pl.wikipedia.org/wiki?curid=668143" title="Holguín">
Holguín

Holguín – miasto na wschodniej Kubie, ośrodek administracyjny prowincji Holguín. Liczy około 289 tys. mieszkańców - czwarte co do wielkości miasto kraju.

</doc>
<doc id="668144" url="https://pl.wikipedia.org/wiki?curid=668144" title="Lipczynek">
Lipczynek

Lipczynek (kaszb. "Lipczinkò") – kaszubska osada leśna w Polsce położona w województwie pomorskim, w powiecie człuchowskim, w gminie Przechlewo. 
Osada leśna położona w sąsiedztwie jeziora Lipczyno Wielkie, nad rzeką Lipczynką wypływającą opodal z jeziora. Osada jest częścią składową sołectwa Żołna.
W latach 1975–1998 miejscowość administracyjnie należała do województwa słupskiego.
Powyżej osady w kierunku północnym znajduje się ośrodek wczasowo-wypoczynkowy Lipczynek . Atrakcją okolicy są jeziora Lej i Okoniowe, będące świadectwem obecności lodowca na tych terenach.

</doc>
<doc id="668145" url="https://pl.wikipedia.org/wiki?curid=668145" title="Richard Roberts">
Richard Roberts



</doc>
<doc id="668150" url="https://pl.wikipedia.org/wiki?curid=668150" title="Aglomeracja ateńska">
Aglomeracja ateńska



</doc>
<doc id="668151" url="https://pl.wikipedia.org/wiki?curid=668151" title="Leon Hieronim Radziwiłł">
Leon Hieronim Radziwiłł

Książę Leon Hieronim Radziwiłł herbu Trąby (ur. 10 marca 1808 w Warszawie, zm. 8 listopada 1885 w Paryżu) – jedenasty ordynat na Klecku, fligeladiutant carski oraz generał rosyjski.
Życiorys.
Urodził się 10 marca 1808 w Warszawie jako syn Ludwika Mikołaja Radziwiłła herbu Trąby (1773–1830) i Marianny Wodzińskiej (1778–1823). Jego dziadkiem był Michał Hieronim, zaś stryjami – Antoni Henryk, namiestnik Wielkiego Księstwa Poznańskiego, oraz Michał Gedeon, jeden z naczelnych wodzów w powstaniu listopadowym.
Otrzymał domowe wykształcenie – wychowywał go francuski emigrant-rojalista Jean de Nève. Wielki książę Konstanty skierował go jako junkra do Grodzieńskiego Pułku Huzarów (7 maja 1825), gdzie dosłużył się stopnia korneta.
W czasie nocy listopadowej wraz ze swoim pułkiem stanął po stronie caratu i wycofał się z Królestwa Polskiego wraz z oddziałami wiernymi Konstantemu.
W czasie wojny powstanie listopadowego, walcząc po stronie rosyjskiej, dosłużył się stopnia porucznika. W bitwie o Olszynkę Grochowską wraz ze szwadronem huzarów wielokrotnie atakował kawalerię Chłopickiego. W bitwie pod Ostrołęką uczestniczył pod komendą gen. Iwana Szachowskiego. Jako adiutant dowódcy Grodzieńskiego Pułku Huzarów, gen. Karla von Strandmanna, wykazał się męstwem w czasie szturmu Warszawy, za co otrzymał Order Świętego Włodzimierza IV klasy.
25 czerwca 1832 porucznik Leon Radziwiłł został mianowany fligeladiutant carskim a 6 grudnia następnego został awansowany na sztabsrotmistrza i wysłany do Moskwy, gdzie służył u boku Mikołaja I.
W 1838 towarzyszył cesarzowi Mikołajowi I podczas jego pobytu w Warszawie. W latach 1841 i 1842 towarzyszył carowi w czasie jego podróży po Rosji. W 1843 roku udał się do Berlina z misją dyplomatyczną.
W 1844 r. książę Radziwiłł został wysłany do Hesji-Kassel, gdzie reprezentował Mikołaja I w czasie zaślubin Fryderyka Wilhelma, syna Wilhelma Heskiego, z córką cara, Aleksandrą Nikołajewną. W maju wyjechał do Londynu z kolejną misją dyplomatyczną. Za zasługi w dziedzinie dyplomacji został awansowany na pułkownika.
W 1848 r. Radziwiłł u boku Iwana Paskiewicza uczestniczył w tłumieniu powstania węgierskiego w Siedmiogrodzie. W sierpniu tegoż roku został wysłany do Stambułu z pismem odręcznym cara do sułtana z żądaniami wydania w ręce rosyjskie polskich uczestników powstania (Bema, Dembińskiego, Wysockiego, Zamoyskiego i in.).
Na swoje zasługi został awansowany do stopnia generała majora i powołany do Świty Jego Cesarskiej Mości (7 sierpnia 1849). Został także odznaczony austriackim Orderem Żelaznej Korony za udział w pacyfikacji Węgier.
Podczas wojny krymskiej Radziwiłł dowodził 2 Rezerwową Dywizją Ułanów (w 1854), a następnie maja 1855 awangardą pod miastem Saki. 22 września 1855 został awansowany do stopnia generała porucznika i mianowany dowódcą Dywizji Ułanów, a 17 listopada tego samego roku mianowano go generał adiutantem. W tym samym miesiącu został dowódcą 6 Dywizja Lekkiej Kawalerii. 26 listopada 1856 odznaczono go Orderem św. Jerzego IV klasy.
W 1869 roku 61-letni książę Radziwiłł został awansowany na generała kawalerii.
Sprzedawszy wszystkie swoje dobra ordynackie (klecką i dawidgródzką) oraz alodialne Antoniemu Albrechtowi Radziwiłłowi (w l. 1872–75) w zamian za dożywotnią rentę 40 tys. rubli rocznie, mieszkał przeważnie w Paryżu.
Leon Hieronim Radziwiłł był od 12 lutego 1833 żonaty Zofią Urusow (córką członka Rady Państwa, księcia Aleksandra Michajłowicza Urusowowa), ulubienicą (według niektórych kochanką) Mikołaja I, dzięki czemu cieszył się odtąd protekcją cara i uwolnił się od długów. Małżeństwo nie doczekało się potomstwa. Pod koniec lat 50. rozszedł się z żoną w atmosferze skandalu.
Leon Radziwiłł miał nieślubną córkę Léontine Grisi (ur. 1853), owoc krótkotrwałego romansu z primabaleriną Carlottą Grisi.
Zmarł w Paryżu 27 grudnia 1884 r. Został pochowany w rodzinnym grobowcu Radziwiłłów w Nieświeżu.
Historyk Siergiej Szeremietiew (1844–1918) charakteryzował Radziwiłła jako człowieka dowcipnego i znanego z wybryków; "najczystszy typ polski, dobry przyjaciel, śpiewak-dyletant, baletoman i "bon vivant"". W historiografii polskiej uchodzi za jednego z najbardziej zaprzedanych Rosji przedstawicieli rodu Radziwiłłów.

</doc>
<doc id="668153" url="https://pl.wikipedia.org/wiki?curid=668153" title="Vravrona">
Vravrona



</doc>
<doc id="668154" url="https://pl.wikipedia.org/wiki?curid=668154" title="Zdrójki (powiat człuchowski)">
Zdrójki (powiat człuchowski)

Zdrójki (kaszb. "Zdròjké") – kolonia w Polsce położona w województwie pomorskim, w powiecie człuchowskim, w gminie Przechlewo. 
Niewielka kolonia kaszubska przy drodze łączącej Sąpolno i Przechlewo, opodal strugi Lipczynka i jeziora Glina z którym graniczy od południa. Osada jest częścią składową sołectwa Sąpolno.
W latach 1975–1998 miejscowość administracyjnie należała do województwa słupskiego.

</doc>
<doc id="668156" url="https://pl.wikipedia.org/wiki?curid=668156" title="Mieczysław Wejman">
Mieczysław Wejman

Mieczysław Wejman (ur. 19 maja 1912 w Brdowie, zm. 27 listopada 1997 w Krakowie) – polski grafik i malarz. Profesor, rektor Akademii Sztuk Pięknych w Krakowie, współtwórca Międzynarodowego Triennale (ówcześnie Biennale) Grafiki. 
Absolwent warszawskiej ASP – dyplom u Mieczysława Kotarbińskiego (1939) oraz krakowskiej ASP – dyplom z malarstwa (1946) u Felicjana Szczęsnego Kowarskiego. Członek krakowskiej grupy Dziewięciu Grafików (1947–1960). W latach 1949 – 1950 był dyrektorem Wyższej Szkoły Sztuk Plastycznych w Krakowie, a w latach 1952 – 1954 i 1967 – 1968 – rektorem krakowskiej ASP.
Uważany jest za inicjatora nurtu grafiki metaforycznej, wyróżniającego "krakowską szkołę grafiki". 
Autor cyklów grafik m.in. "Rowerzysta", "Ping-Pong", "Tańczący", "Sędziowie", "Księżyc" i cyklów obrazów: "Schody", "Pomnik". 
Udział w licznych wystawach m.in.: w Warszawie, Krakowie, Sopocie, Wrocławiu, Sofii, Wenecji, Trieście, Mediolanie, Weronie, Sztokholmie, Pradze, Awinionie, Tel-Awiwie, Dortmundzie, Oslo, Vancouver, Bercelonie i Essen. 
Do uczniów Mieczysława Wejmana należą m.in. Jacek Gaj, Tadeusz Jackowski, Marta Kremer, Janusz Karwacki, Włodzimierz Kotkowski, Andrzej Pietsch, Zbigniew Rabsztyn, Anna Sobol-Wejman, Jacek Sroka, Stanisław Wejman. Przez niektórych uczniów określany jako jeden z "ostatnich profesorów-bogów" krakowskiej Akademii Sztuk Pięknych.
W 1969 był członkiem Komisji Nagród Ministerstwa Kultury i Sztuki.
W latach 1986–1989 był członkiem Ogólnopolskiego Komitetu Grunwaldzkiego.

</doc>
<doc id="668158" url="https://pl.wikipedia.org/wiki?curid=668158" title="Wicehrabia Gough">
Wicehrabia Gough

Wicehrabiowie Gough

</doc>
<doc id="668161" url="https://pl.wikipedia.org/wiki?curid=668161" title="TKG">
TKG



</doc>
<doc id="668170" url="https://pl.wikipedia.org/wiki?curid=668170" title="Stabilizowalność">
Stabilizowalność

Stabilizowalność (ang. "stabilizability") – termin używany w teorii sterowania oznaczający:

</doc>
<doc id="668172" url="https://pl.wikipedia.org/wiki?curid=668172" title="Östen Bergstrand">
Östen Bergstrand

Carl Östen Emanuel Bergstrand (ur. 1 września 1873, zm. 27 września 1948) – szwedzki astronom.
Życiorys.
W latach 1909–1938 był profesorem astronomii na Uniwersytecie w Uppsali. W 1924 został członkiem Królewskiej Szwedzkiej Akademii Nauk, a w 1935 wiceprezydentem Międzynarodowej Unii Astronomicznej.
We wczesnych pracach skupiał się na astrometrii, używając do mierzenia paralaks gwiazd płyt fotograficznych wykonanych przy pomocy nowego podwójnego refraktora w obserwatorium w Uppsali. Użył orbitalnych ruchów księżyców Urana, by mierzyć okres rotacji i równikowe spłaszczenie planety. Jego późniejsze prace dotyczyły bardziej astrofizyki, np. badał koronę słoneczną, używając zdjęć zrobionych podczas zaćmienia Słońca w 1914 roku.
Pisał prace dotyczące astronomii dla ogółu społeczeństwa, wliczając w to "Astronomi" (1925).
Jego imieniem nazwano krater Bergstrand na Księżycu.

</doc>
<doc id="668178" url="https://pl.wikipedia.org/wiki?curid=668178" title="Wykrywalność">
Wykrywalność

Wykrywalność (ang. "detectability") – właściwość układu automatyki mówiąca o tym, że dla układu opisanego macierzą stanuformula_1 oraz macierzą wyjść formula_2 istnieje taka macierz formula_3 dla której macierz formula_4 jest stabilna (wszystkie jej wartości własne leżą w lewej półpłaszczyźnie płaszczyzny zmiennej zespolonej S).

</doc>
<doc id="668184" url="https://pl.wikipedia.org/wiki?curid=668184" title="Zawada (powiat człuchowski)">
Zawada (powiat człuchowski)

Zawada (kaszb. "Zawadô") – osada kaszubska w Polsce położona w województwie pomorskim, w powiecie człuchowskim, w gminie Przechlewo między jeziorami Szczytno Małe i Końskim. Wieś jest częścią składową sołectwa Szczytno.
Zawada to byłe dobra rycerskie w powiecie człuchowskim o powierzchni 929 hektarów (472 roli ornej, 37 łąk, 129 lasu) w parafii katolickiej Przechlewo odległej o cztery kilometry .
Historia.
Pierwsze informacje dotyczące powstania Zawady pochodzą z 1362 roku w którym to rycerz Gotzslaw otrzymał z rąk wielkiego mistrza Winrycha von Kniprode 40 łanów koło Szczytna po drugiej stronie Brdy. Oprócz tradycyjnych obowiązków, miał również trzymać na jeziorze 4 łodzie ze swoimi chłopami na użytek Zakonu. Nazwa wsi pochodzi od położenia majątku za rzeką Brdą, czyli za wodą. Na przestrzeni 600 lat istnienia Zawady nie zaszły żadne zmiany w nazewnictwie, nie licząc powtórzenia jednej litery "Zawadda".
Pierwotnie ziemie te należały do Szczytna dopiero w drugiej połowie XVI wieku były podzielone na kilka części. W roku 1526 w Gdańsku Król Zygmunt Stary potwierdził przywilej na Zawadę wydany na szlachetnych Jaroslao Kynderman, Baltazaro Baythner, Georgio Brodda i wdowę po szlachetnym Bartolomei Brodda.
W 1570 roku gospodarowało w Zawadzie na 7,5 łanach trzech Russków herbu Lew, na 3 łanach W. Budner vel Buttner herbu własnego vel Ostoja odm., na 2,5 łanach S. Węgrowa być może chodzi tu o starodawny zachodniopomorski ród Wangrowa herbu własnego i na 2 łanach G. Broda herbu własnego vel Sas, były to nazwiska lub przydomki czterech pierwotnych właścicieli Zawady którzy na początku XVII wieku przyjęli odmiejscowe nazwisko Zawadzki.
W 1637 roku toczył się spór o Zawadę pomiędzy szlachetnymi Maciejem Russek-Zawadzkim, Ertmanim Brodda-Zawadzkim, Andrzejem Buthner-Zawadzkim, Krzysztofem Buthner-Zawadzkim i Jakubem Brodda-Zawadzkim mieszczaninem Chojnickim z jednej strony a Hrabią Eberstein z drugiej strony.
Tłumaczyć to może dlaczego P. Graff (Pan Hrabia) w 1648 od 11,5 włók folwarcznych z Zawady płacił 11 florenów i 15 groszy. Należy przypuszczać, że w tym czasie Zawada przechodziła z rąk do rąk. Świadczy o tym fakt, że w 1661 podatek od wsi płacił Jakub Zawadzki, gdy w pobliskiej wsi Pakotulsko Maciej Zawadzki. Należy pamiętać, że zgodnie z przywilejem z roku 1344 wydanym przez Komtura Człuchowskiego Ludolfa Hake dla braci Piotra i Macieja synów sędziego Dobrowoja 8 łanów rycerskich w Pakotulsku było związane z 2 łanami Lemańskimi w nieodległej Polnicy. Z kolei w roku 1668 w tejże właśnie niedalekiej Polnicy części lemańskie posiadał Joannes Zawadzki, a w 1682 roku w Przechlewie z części lemańskiej płacił Marcin Zawadzki.
Spór o Zawadę rozstrzygnięto na korzyść Zawadzkich. Wynika to z faktu, że w 1772 roku synowie asesora Tucholskiego Kazimierza Buthner-Zawadzkiego: Albrecht, Joseph, Anton i Konstantin odsprzedali ostatnią dziedziczną część Jakubowi Lipińskiemu – był on skarbnikiem gnieźnieńskim i pisarzem grodzkim pomorskim. Istnieje także możliwość, że inni dziedzice nie odzyskali swoich części lub gdy była w ich rękach odsprzedali ją i w ten sposób opuścili Zawadę. Należy pamiętać, że po wyjściu z gniazda Rodowego mogli zaprzestać używania przydomków gdyż nie musieli się już odróżniać. Z tego powodu ustalenie dziś którzy pomorscy Zawadzcy należą do Buthnerów, Russków czy Brodów wymagałoby indywidualnego badania poszczególnych gałęzi.
W roku 1772 we wsi były osoby o nazwiskach Grąbczewski, Lipiński, Golański, Dorpowski i Kłosiński. Natomiast w roku 1862 Wysocki, Wolszlagier, Ostrowski, Klosiński i Narożiński. Mieszkała tam typowa szlachta kaszubska.
W 1789 roku było w Zawadzie 12 domów mieszkalnych 1885 było ich już 21 mieszkało tu 135 osób: 53 katolików, 78 ewangelików i 4 żydów.
Pierwsza szkołę otwarto we wsi w roku 1825. W drugiej połowie XIX wieku wieś rozbudował major Brissen. Postawił budynki dla robotników folwarcznych oraz dworek. Dworek został spalony przez Rosjan w 1945 roku. Dziedzic Adolf Kluge w 1894 r. zbudował piec wapienny w którym wypalano odkrytą przez niego kredę łąkową. Działała tu również cegielnia.
Po I wojnie światowej właścicielem majątku został Max Schmeling, który w roku 1930 zdobył tytuł mistrza świata w boksie w wadze ciężkiej. Ostatnim właścicielem majątku był Walter Loss.
W 1939 roku stacjonowały w Zawadzie wojska niemieckie przygotowujące się do ataku na Polskę. Znajdowało się tu także polowe lotnisko z dużą liczbą samolotów pościgowych i zwiadowczych. 27 sierpnia wydano kartki żywnościowe oraz nie było rodziny u której nie byłby zakwaterowany przynajmniej jeden żołnierz niemiecki przed napadem na Polskę. Pod koniec 1939 roku Niemcy utworzyli w Zawadzie Komando. Oddział roboczy jeńców polskich (25 osób) pracował w okolicznych gospodarstwach.
W latach 1975–1998 miejscowość położona była w województwie słupskim.
Zabytki.
Według rejestru zabytków NID na listę zabytków wpisany jest park dworski z 1 poł. XIX w., nr rej.: A-341 z 23.04.1996.

</doc>
<doc id="668188" url="https://pl.wikipedia.org/wiki?curid=668188" title="Ulwa sałatowa">
Ulwa sałatowa

Ulwa sałatowa, błonica sałatowa, sałata morska ("Ulva lactuca" L.) – gatunek roślin z gromady zielenic.
Występowanie.
Gatunek kosmopolityczny. Występuje w wodach przybrzeżnych mórz przy wszystkich kontynentach od Alaski i Spitsbergenu po Szetlandy Południowe, nie wyłączając wód strefy międzyzwrotnikowej. Także na wybrzeżach izolowanych wysp, jak Wyspa Wielkanocna. W Bałtyku notowany w jego południowo-zachodniej części.
Morfologia.
Glon zbudowany z łatkowatej plechy osiągającej długość do 20 cm i szerokość do 15 cm. Jest dwuwarstwowa, przyczepiona do podłoża i ma żywozielony kolor. Mimo że dwuwarstwowość plechy była przez wiele lat uważana za cechę odróżniającą rodzaj "Ulva" od rodzaju "Enteromorpha" (o kiszkowatej plesze), zdarzają się osobniki ulwy sałatowej o plesze częściowo dwuwarstwowej, a częściowo kiszkowatej (rurowatej), a nawet całkowicie kiszkowatej.
Znaczenie.
Sałata morska jest jadalna, dość pożywna, jednak mało smaczna. Używana jest głównie w Japonii, gdzie zamiast warzyw dodaje się ją do potraw rybnych i mięsnych (zwłaszcza baraniny).

</doc>
<doc id="668203" url="https://pl.wikipedia.org/wiki?curid=668203" title="Fiat Palio Weekend">
Fiat Palio Weekend



</doc>
<doc id="668207" url="https://pl.wikipedia.org/wiki?curid=668207" title="Scout X-1">
Scout X-1

Scout X-1 – amerykańska czterostopniowa rakieta nośna. Pierwsza rakieta całkowicie na paliwo stałe użyta do wyniesienia satelitów na orbitę.
Ładunki ST.
Numery seryjne rakiet X-1 i X-1A stanowił skrót ST wraz z numerem. Dwa pierwsze ładunki przez nie wyniesione oznaczono tak samo. 
Scout X-1A.
Modyfikacja Scout X-1 powstała przez dodanie piątego członu Cetus. Miała długość ok. 25,5 m i masę 17 000 kg.

</doc>
<doc id="668209" url="https://pl.wikipedia.org/wiki?curid=668209" title="Dobrzyń (województwo pomorskie)">
Dobrzyń (województwo pomorskie)

Dobrzyń (kaszb. "Dòbrzëń") – osada kaszubska w Polsce położona w województwie pomorskim, w powiecie człuchowskim, w gminie Przechlewo. 
Osada wchodzi w skład sołectwa Szczytno.
W latach 1975–1998 miejscowość położona była w województwie słupskim.

</doc>
<doc id="668211" url="https://pl.wikipedia.org/wiki?curid=668211" title="SN 2006bp">
SN 2006bp

SN 2006bp – supernowa w galaktyce NGC 3953 w gwiazdozbiorze Wielkiej Niedźwiedzicy. Została odkryta 9 marca 2006 roku przez Koichi Itagakiego z Japonii.
SN 2006bp rozbłysła około 62" na wschód i 93" na zachód od jądra galaktyki. Maksimum jasności (14,7m) osiągnęła 5 dni po jej odkryciu – 14 marca.
SN 2006bp jest drugą (po SN 2001dp) supernową odkrytą w galaktyce NGC 3953.

</doc>
<doc id="668216" url="https://pl.wikipedia.org/wiki?curid=668216" title="Synagogi w Pradze">
Synagogi w Pradze

Przed II wojną światową w Pradze znajdował się jeden z największych kompleksów synagog w Europie. Najwięcej z nich znajdowało się w żydowskiej dzielnicy Pragi - Josefovie. II wojnę światową większość synagog przetrwała w praktycznie nienaruszonym stanie, ponieważ miały one służyć jako budynki tzw. Muzeum Wymarłej Rasy.

</doc>
<doc id="668219" url="https://pl.wikipedia.org/wiki?curid=668219" title="HMS Rodney (1925)">
HMS Rodney (1925)

HMS „Rodney” – brytyjski pancernik typu "Nelson" z okresu II wojny światowej. Został nazwany od admirała sir George’a Brydgesa Rodneya. Nosił znak taktyczny 29.
Okręt był budowany według ustaleń traktatu waszyngtońskiego z roku 1922, które zakładały ograniczenie wyporności do 35.000 ton, co wymusiło kilka kompromisów w projekcie. Jednostka była jedyna w swoim rodzaju, nosząc wiele nowatorskich, jak i nie do końca udanych pomysłów.
Rzeczą, jaka rzucała się w oczy, było ustawienie artylerii głównej, która była skupiona na dziobie w trzech 3-lufowych wieżach. Miało to na celu łatwiejsze zarządzanie artylerią ze stanowiska dowodzenia, odpowiadało też koncepcji boju pościgowego, a także skróciło pancerną cytadelę. Jeśli chodzi o pancerną cytadelę, był to pierwszy brytyjski okręt z systemem „wszystko albo nic” (all or nothing). Pancerz burtowy znajdował się wewnątrz kadłuba (co było nowością) i był nachylony pod kątem 72 stopni. Zastosowano po raz pierwszy nową, zwartą bryłę pomostu bojowego, która stała się tradycyjną dla kolejnych brytyjskich jednostek.
Po raz pierwszy artylerię średnią skupiono całkowicie w wieżach, pancernik nie posiadał kazamat. Zgrupowanie dział w trzech wieżach dziobowych wpłynęło na rozmieszczenie układu napędowego – turbiny znajdowały się przed kotłownią.
Pomimo silnego opancerzenia okręt tracił na swojej wartości przez niewielką prędkość. Admiralicja Brytyjska wyraźnie zaniedbała ten czynnik, który przy następnych konstrukcjach miał odgrywać coraz ważniejszą rolę. Marynarka otrzymała tradycyjnie silnie opancerzony, ale wolny pancernik. Działa, chociaż nowe, nie sprawiały się najlepiej. Były niedopracowane, a ich ustawienie blisko siebie stanowiło zagrożenie dla konstrukcji okrętu. Salw jednoczesnych unikano w czasie wojny, a podczas pokoju praktycznie nie wykonywano. Po bitwie, w której zatonął „Bismarck”, „Rodney” miał powichrowane blachy pokładu od jednoczesnych strzałów.
„Rodney” i „Nelson” były najsilniej uzbrojonymi jednostkami pływającymi do czasu wodowania jednostek potraktatowych (z roku 1936).
„Rodney” brał udział m.in. w zatopieniu pancernika „Bismarck”, operacji „Pedestal”, lądowaniu na Sycylii i w Normandii.
Został uhonorowany aż 11 wyróżnieniami bojowymi ("battle honours"): kampania norweska 1940, Atlantyk 1940-41, operacja przeciw pancernikowi Bismarck 1941, konwoje maltańskie 1941-42, północna Afryka 1942-43, Sycylia 1943, Salerno 1943, Morze Śródziemne 1943, lądowanie w Normandii 1944, kanał La Manche 1944, Arktyka 1944.

</doc>
<doc id="668223" url="https://pl.wikipedia.org/wiki?curid=668223" title="Zakarpacie">
Zakarpacie

Zakarpacie lub Ukraina Zakarpacka (także "Ruś Podkarpacka", "Ruś Zakarpacka"; , , , cz. i , ruś. „Карпатьска Русь”) – region historyczny na obszarze zachodniej Ukrainy, na pograniczu Polski, Słowacji, Węgier i Rumunii. O jego odrębności decyduje przede wszystkim fakt, że jest to jedyny region na południe od Karpat zamieszkany przez ludność wschodniosłowiańską.
W językach narodów osiadłych na północ od Karpat region jest zwany Zakarpaciem, w językach narodów na południe od Karpat – Podkarpaciem. Konwencja ta nie jest jednak ściśle przestrzegana. Nazewnictwo regionu miewa również podtekst polityczny.
Ruś Zakarpacka była przez prawie 1000 lat, do końca I wojny światowej, częścią składową Królestwa Węgier (od 1866 w składzie Austro-Węgier). Od traktatu w Trianon (1920) w granicach Czechosłowacji. Przed drugą wojną światową została zajęta przez Węgry. Pod koniec II wojny światowej (1944) zajęta przez Armię Czerwoną i traktatem z 29 czerwca 1945 pomiędzy Czechosłowacją a ZSRR wcielona w jego skład. 22 stycznia 1946 Prezydium Rady Najwyższej ZSRR utworzyło obwód zakarpacki w ramach Ukraińskiej SRR. Po uzyskaniu niepodległości przez Ukrainę stała się jej częścią.
Do końca I wojny światowej mianem Zakarpacia określano obszar całej doliny górnej Cisy, leżący w granicach węgierskich komitatów Máramaros, Bereg, Ugocsa i Ung. W 1919 obszar ten uległ podziałowi: przy Węgrzech pozostał tylko południowy pas komitatu Bereg (region Tiszahát) oraz niewielkie skrawki komitatów Ung i Ugocsa. Zachodnia część komitatu Ung na zachód od doliny Użu została uznana za część Słowacji, do Rumunii zostały przyłączone południowe części komitatów Ugocsa (między Górami Oaş a rzeką Túr) i Máramaros (między doliną Cisy od północy, Karpatami Marmaroskimi od wschodu, Górami Rodniańskimi od południa oraz Górami Cybelskimi i Górami Gutyńskimi od zachodu). Od tego czasu przez Zakarpacie rozumie się tylko ukraińską (wcześniej: czechosłowacką) część tego obszaru, powiększoną jednak o skrawki dawnych komitatów Szabolcs i Szatmár (nie należących do Zakarpacia przed 1919). Tak też jest on przedstawiony w niniejszym haśle.
Dane na temat dzisiejszej administracji Zakarpacia są przedstawione w haśle obwód zakarpacki.
Geografia.
Zakarpacie leży wewnątrz północno-wschodniego odcinka wielkiego łuku Karpat – na południowych stokach Beskidów Wschodnich. Na północy granicę regionu wytyczają główne (wododziałowe) grzbiety Bieszczadów Wschodnich, Gorganów i Czarnohory (z najwyższym szczytem kraju – Howerlą, 2061 m n.p.m.). Komunikacja z ziemiami na północ od Karpat odbywa się od wieków przez przełęcze: Beskid, Użocką, Werecką, Wołowiecką, Wyszkowską, Jabłonicką. Na południe od głównego grzbietu leży równoległy do niego łańcuch Beskidów Połonińskich z pasmami Połoniny Równej, Połoniny Borżawy, Połoniny Krasnej i Świdowca. Na południe od głównego fliszowego łańcucha Karpat na terenie Zakarpacia leżą wulkaniczne pasma Makowicy, Bużory i Tupego należące do Łańcucha Wyhorlacko-Gutyńskiego Wewnętrznych Karpat Wschodnich. Najbardziej wysuniętymi na południe częściami Zakarpacia są zachodnia część Kotliny Marmaroskiej i Nizina Zakarpacka – północno-wschodni skrawek Wielkiej Niziny Węgierskiej. Za południową granicę Zakarpacia przyjmuje się dolinę Cisy, na zachodzie granicę stanowi dolina Użu. Góry zajmują około 80% powierzchni kraju, niziny około 20%.
Zakarpacie w całości należy do zlewni Cisy. Cisa bierze początek w Czarnohorze i Świdowcu, po czym przepływa równoleżnikowo południowym skrajem regionu, zbierając liczne drobne dopływy, spływające południkowo z głównego grzbietu Karpat: Tereswę, Tereblę, Rikę i Borżawę. Do zlewni Cisy należą także Latorica i Uż, odwadniające zachodnią część kraju, które jednak wpadają do Cisy już poza granicami Zakarpacia. Rzeki Zakarpacia mają w większości charakter górski. Tylko na Nizinie Zakarpackiej istnieje typowo nizinny system rzeczny, w znacznej części sztucznie rozbudowany podczas XIX-wiecznych melioracji; wcześniej dużą część Niziny zajmowały bagna. Jezior jest niewiele, przeważnie są to małe jeziorka górskie – polodowcowe, morenowe albo wulkaniczne. Największym jeziorem jest Synewyr – 7 hektarów powierzchni, 27 m głębokości. Stosunkowo liczne są wodospady.
Klimat Zakarpacia jest umiarkowany, ciepły, przejściowy. Spotykają się tu cechy kontynentalnego, suchego klimatu Kotliny Panońskiej i wilgotniejszego, chłodniejszego klimatu Europy na północ od Karpat. Średnia ilość opadów rośnie z zachodu na wschód, od 600 do 1100 mm rocznie.
W górskiej części Zakarpacia przeważają słabo wykształcone gleby górskie. Część nizinną pokrywają bardzo urodzajne gleby aluwialne naniesione z gór przez Cisę i jej dopływy.
Naturalną formacją roślinną regionu są lasy: w wyższych partiach gór iglaste, głównie świerkowe, na nizinach – liściaste, głównie bukowe i dębowe. Do dziś lasy pokrywają niemal cały obszar górski Zakarpacia – około trzech czwartych powierzchni kraju. Szczytowe partie najwyższych gór zajmują połoniny.
Gospodarka.
Zakarpacie jest pozbawione znaczniejszych bogactw mineralnych. Wyjątkiem są wielkie, eksploatowane od czasów starożytnych, złoża soli kamiennej w Sołotwinie.
Z oczywistych względów rolnictwo nie miało szans rozwoju na terenach górskich, stanowiących przeważającą część regionu. Jest ono jednak bardzo intensywne na Nizinie Zakarpackiej. Obejmuje zarówno uprawę zbóż, jak i produkcję owoców i warzyw, a nawet uprawę winorośli.
Wielkim bogactwem naturalnym regionu są lasy, porastające 3/4 powierzchni kraju. Lasy Zakarpacia były eksploatowane od dawna, z różną intensywnością; w czasach sowieckich niejednokrotnie były wycinane w sposób rabunkowy. Stanowią podstawę dla przetwórstwa drewna, które jednak nie zajmuje należnego mu miejsca w gospodarce regionu – ze względu na sposób gospodarowania.
Leśny i górski charakter regionu, wraz z unikatową kulturą ludową i wieloma zabytkami, stanowi o jego ogromnym potencjale turystycznym. Potencjał ten jest jednak wykorzystany w minimalnym stopniu, a to ze względu na brak bazy turystycznej oraz ze względu na trudności w przekraczaniu granic Ukrainy. Turystyka nie jest masowa, ogranicza się często do indywidualnych wycieczek górskich (w najdziksze pasma Europy – Gorgany i Czarnohorę) lub do sentymentalnych wycieczek Węgrów na utracone kresy.
Gospodarcze znaczenie Zakarpacia dla Ukrainy polega więc dziś głównie na jego funkcjach tranzytowych. Spośród siedmiu sąsiadów Ukrainy Zakarpacie graniczy z czterema, przy tym jest jedynym regionem łączącym Ukrainę ze Słowacją i z Węgrami. Przez Zakarpacie przebiegają szlaki drogowe i kolejowe łączące Ukrainę z Bałkanami i z zachodem Europy, rurociągi naftowe i gazowe oraz linie przesyłowe prądu elektrycznego.
Reasumując, Zakarpacie jest regionem o sporym, ale niewykorzystanym potencjale gospodarczym.
Pod panowaniem węgierskim Zakarpacie było uważane za najbardziej zacofaną część Królestwa Węgier. Wynikało to jednak w dużej mierze z peryferyjnego położenia regionu i z wyraźnego kontrastu między odludnymi górami a gęsto zasiedlonymi nizinami Węgier. Analogicznie, z tych samych przyczyn, postrzegano region w okresie międzywojennym, pod władzą Czechosłowacji. Natomiast za czasów ZSRR i niepodległej Ukrainy, na tle obszarów leżących dalej na wschód, Zakarpacie okazało się regionem rozwiniętym we względnie wysokim stopniu.
Ludność.
Według ukraińskiego spisu ludności z 2001 Zakarpacie zamieszkuje 1,258 mln mieszkańców, należących do 76 narodowości:
W miastach mieszka tylko 37% ludności – najmniej ze wszystkich obwodów Ukrainy (z reguły proporcje są odwrotne). Największe miasta obwodu to Użhorod – 117 tys. mieszkańców i Mukaczewo – 82 tys. mieszkańców. W skali całej Ukrainy nawet stołeczny zakarpacki Użhorod jest miastem co najwyżej średniej wielkości. Na tle innych obwodów Ukrainy obwód zakarpacki ma niewielką liczbę bezwzględną ludności i – z powodu małej powierzchni – nieco wyższą od przeciętnej gęstość zaludnienia (98 osób na km²).
Ludność Zakarpacia jest rozmieszczona bardzo nierównomiernie. Tereny górskie, stanowiące większość powierzchni obwodu, są bezludne bądź bardzo rzadko zaludnione przez pasterzy i robotników leśnych. Wsie są liczne, ale skupiają się wyłącznie w dolinach rzek. W górach nie ma miast – nawet siedziby powiatów to „osiedla typu miejskiego”, czyli większe wsie. Ludność Zakarpacia skupia się na terenach Niziny Zakarpackiej i niskiego pogórza, które z kolei są gęsto zaludnione i skupiają wszystkie miasta regionu.
Zakarpacie, szczególnie w swej części południowej, stanowi region przemieszany narodowościowo, co jest dziedzictwem jego bogatej historii. Zasadniczy substrat narodowościowy regionu stanowią Słowianie, który zasiedlili te tereny w okresie od V do IX wieku. Słowianie zasymilowali zarówno poprzednich mieszkańców regionu – plemiona dackie, jak i plemiona wołoskie, które napłynęły na Zakarpacie w toku późniejszej kolonizacji wołoskiej. Nie ulega wątpliwości, że Słowianie ci należą do wschodniej gałęzi rodziny słowiańskiej, jednak ich dokładna przynależność etniczna bywa podawana w wątpliwość. Za czasów węgierskich i czechosłowackich określano ich jako Rusinów i uważano za naród odrębny od Ukraińców, choć blisko z nimi spokrewniony. W początku XX wieku sprawa przynależności narodowościowej nabrała wymiaru politycznego w związku z walką orientacji narodowo-politycznych wśród Rusinów. W marcu 2008 rada obwodu zakarpackiego uznała, że istnieje narodowość rusińska, zgodnie z tym postanowieniem Rusini są oficjalną mniejszością narodową. Mimo tego wielu Ukraińców nadal uważa Rusinów (podobnie jak Hucułów) za jedną z grup etnicznych wewnątrz narodu ukraińskiego. Poza obwodem zakarpackim Rusini jako mniejszość narodowa uznawani są w 22 krajach świata. W Stanach Zjednoczonych działa m.in. Rusińska Bizantyjska Metropolia Katolicka.
Podczas referendum dotyczącego niepodległości Ukrainy 1 grudnia 1991, ponad 78% mieszkańców Zakarpacia głosowała za autonomią w obrębie Ukrainy. W następstwie niewywiązania się rządu w Kijowie wobec zobowiązań grudniowego referendum, w maju 1993 liderzy karpatorusińscy utworzyli Tymczasowy Rząd Podkarpackiej Rusi z 51-osobowym parlamentem, którego premierem został Iwan Turjanica. Po utworzeniu zgłosił on oficjalną deklarację przystąpienia do Wspólnoty Niepodległych Państw. Rząd prof. Iwana Turjanicy został zdelegalizowany przez władze ukraińskie latem 1994.
Współcześnie Rusini mieszkający na Ukrainie podkreślają swoją odrębność od Ukraińców m.in. poprzez demonstracyjne ignorowanie obowiązującego w tym kraju czasu wschodnioeuropejskiego i zegarki ustawiają według czasu środkoweuropejskiego, według którego liczono na Zakarpaciu czas przed wojną. Działacze karpatoruscy zwracają przy tym uwagę, że Zakarpacie nigdy w swojej tysiącletniej historii nie było częścią Rusi Kijowskiej, Rosji czy Ukrainy i że Zakarpacie przyjęło chrześcijaństwo 100 lat wcześniej, niż Ruś Kijowska.
Węgrzy zamieszkują pas ziem Zakarpacia, przyległy do granicy ukraińsko-węgierskiej, przy czym im bliżej tej granicy, tym bardziej jednolite staje się ich osadnictwo. Kolejną mniejszością o autochtonicznym charakterze są Rumuni, zamieszkujący sześć wsi nad górną Cisą na południe od Rachowa. Typowa dla Kotliny Panońskiej, a nietypowa dla Ukrainy jest stosunkowo liczna mniejszość romska.
Rosjanie i Białorusini są na Zakarpaciu ludnością napływową, osiedloną w czasach ZSRR. Podobnie w czasach władzy czechosłowackiej w regionie osiedlili się nieliczni Czesi i Słowacy, którzy niemal wszyscy wyemigrowali w latach 1938–1945.
Współcześnie nielicznie reprezentowane są liczące się niegdyś mniejszości – Żydzi i Niemcy. Ludność żydowska, stanowiąca spory odsetek mieszkańców miast i będąca bardzo charakterystyczną częścią kultury Zakarpacia, została wymordowana w końcowym okresie II wojny światowej. Z kolei Niemcy opuścili region w ucieczce przed nacierającą Armią Czerwoną w 1944 i w 1945 r. Osadnictwo niemieckie wywodziło się jeszcze ze średniowiecza, z działalności lokacyjnej królów węgierskich, jak również z późniejszych nadań habsburskich. Niemcy zakarpaccy wywodzili się głównie z Saksonii. Kraj zawdzięcza im podniesienie gospodarki na wyższy poziom – wprowadzenie m.in. hutnictwa i winiarstwa.
Pod względem wyznaniowym dominuje na Zakarpaciu Ukraiński Kościół Prawosławny Patriarchatu Moskiewskiego (483 parochie w 1998). Całkowicie nieobecne są Ukraiński Kościół Prawosławny Patriarchatu Kijowskiego i Ukraiński Autokefaliczny Kościół Prawosławny. 266 parochii liczyła w 1998 rusińska cerkiew greckokatolicka (bizantyjska eparchia mukaczewska "sui iuris" z siedzibą w Użhorodzie, biskup eparchialny Muchaczewa Milan Šašik, bp emeryt Ivan Semedi) – odrębna od czysto ukraińskiej cerkwi na północ od Karpat, powstała w wyniku unii użhorodzkiej, unii mukaczewskiej i unii marmaroskiej. Działają tu wreszcie kościół rzymskokatolicki (od 27 marca 2002 diecezja mukaczewska, bp Antal Majnek OFM, 77 parafii w 1998) i kościół kalwiński (diecezje Wynohradiw, Berehowe i Użhorod, 97 zborów), skupiające głównie Węgrów.
Historia.
Tereny Zakarpacia mają bardzo starą metrykę osadniczą, datującą się jeszcze z okresu paleolitu. Koło wsi Korolewe powiatu wynohradiwskiego odkryto szczątki "homo erectus" sprzed 1,1 mln lat. Inne wczesnopaleolityczne osiedla odnaleziono w Rachowie, w Użhorodzie i w jaskini Mleczny Kamień koło Tiacziwa. W tym okresie w dzisiejszej Kotlinie Panońskiej istniało jeszcze morze, a klimat był ciepły i wilgotny.
Osiedla mezolityczne odkryto w okolicach wsi Kamienica i Dibrowa.
Z okresu neolitu pochodzą znaleziska kultury kriszańskiej i kultury ceramiki wstęgowej.
Epoka brązu zaznaczyła się na Zakarpaciu intensywną produkcją brązu. W owym czasie tereny Zakarpacia zamieszkiwały prawdopodobnie ludy trackie.
W epoce żelaza Zakarpacie zasiedlili Celtowie, reprezentujący kulturę lateńską. Z tego okresu pochodzi "oppidum" Horodyszcze-Halicz-Łowaczka z drugą co do wielkości w Europie hutą żelaza.
Starożytność i wczesne średniowiecze.
Zakarpaccy Celtowie zostali podbici przez Daków. Z okresu dackiego panowania nad Zakarpaciem pochodzą pozostałości obronnych osiedli na wysokich brzegach rzek w Irszawie, Szełestowie, Ardanowie i Sołomonowie. W tym okresie rozpoczęto wydobycie zakarpackiej soli kamiennej. Na przełomie I i II wieku n.e. dacka organizacja państwowa została rozbita przez Rzymian, którzy dotarli aż na obszar dzisiejszego Zakarpacia, gdzie zniszczyli dackie grodzisko w Małej Kopani.
Zakarpacie nie weszło w skład podbitej przez Rzymian Dacji, sięgającej na północy do Samoszu, ale pozostawało pod silnym wpływem rzymskim. W okresie rzymskim nadal działały kopalnie soli w Sołotwinie, jak również huty żelaza w okolicach dzisiejszego Diakowa i ośrodek produkcji ceramiki nad rzeką Mic. O intensywnej wymianie handlowej świadczą liczne i bogate znaleziska skarbów rzymskich monet.
Okres spokoju skończył się dla Zakarpacia w IV wieku n.e. W dobie wędrówki ludów Zakarpacie okazało się bramą dla kolejnych najeźdźców wdzierających się ze stepów nadczarnomorskich do Kotliny Panońskiej. Pierwszym ludem najeźdźczym byli Hunowie. Następnie, w V wieku, przez Zakarpacie przemieszczały się wędrujące ludy germańskie: Gepidzi, Wandalowie, Ostrogoci i Longobardowie. Zakarpacie, jako odległy, peryferyjny okręg, podlegało wpływom kolejno tworzących się nad Dunajem ośrodków państwowych: huńskiego (od końca IV wieku), a następnie gepidzkiego (od 453). Kolejnym takim ośrodkiem był od 567 Kaganat Awarski, który jednak podporządkował sobie Zakarpacie dopiero pod koniec VII wieku.
Tymczasem już od V wieku tereny Zakarpacia zaczęli zasiedlać Słowianie. Pierwsze dotarły tu ludy kultury przeworskiej i preszowskiej. Od VII wieku osiedlały się ludy kultury praskiej. Jak wykazuje toponimia tych terenów, były to ludy Słowian zachodnich bądź południowych. W zbliżonym okresie następujący od północy Biali Chorwaci zasiedlili również górskie partie Zakarpacia, dotychczas niemal bezludne. Na IX wiek datuje się utworzenie przez nich pierwszego organizmu państwowego z ośrodkiem na Zakarpaciu – księstwa z ośrodkiem w Użhorodzie, pozostającego pod wpływami Rusi Kijowskiej, graniczącego z Wielkimi Morawami na zachodzie i z Carstwem Bułgarskim na południu. Z tym małym państwem jest związana legenda o księciu Laborcu.
Pod koniec IX wieku na tereny Zakarpacia zaczęło docierać chrześcijaństwo. Jako pierwsi pojawili się duchowni obrządku słowiańskiego, wykształceni w kręgu świętych Cyryla i Metodego. Ostatecznie jednak Zakarpacie zostało schrystianizowane w obrządku greckim. W tym samym okresie Zakarpacie podlegało kulturalnym i politycznym wpływom formującej się wówczas Rusi Kijowskiej, jednak nigdy nie weszło w jej skład.
Pod władzą węgierską.
Pod koniec IX wieku niespodziewanie pojawił się jednak na Zakarpaciu nowy czynnik, który ukształtował tutejsze stosunki polityczne na ponad tysiąc lat. Czynnikiem tym były plemiona węgierskie i organizacja państwowa stworzona przez nie w centrum Kotliny Panońskiej.
W 896 r. Węgrzy, szlakiem Hunów i Awarów, wtargnęli nad Dunaj właśnie przez Zakarpacie – konkretnie przez Przełęcz Werecką, dolinę Latoricy i dolinę Cisy (na odcinku zwanym dziś Niziną Zakarpacką). W 903 Węgrzy opanowali Użhorod, jednak nie byli jeszcze w stanie skutecznie władać peryferyjnym Zakarpaciem, pozostawili je więc w rękach miejscowych słowiańskich feudałów. Przez pierwsze wieki węgierskiego panowania pograniczne Zakarpacie było uważane nie tyle za część Królestwa Węgier, ile za ziemię niczyją, oddzielającą Węgry od rosnącej w siłę Rusi Kijowskiej. W XI wieku Zakarpacie pod nazwą „Marchia Rusinów” – "Marchia Ruthenorum" – stało się wasalnym terytorium, którym władał między innymi Emeryk, syn króla Węgier, świętego Stefana.
Władza Węgier nad Zakarpaciem utrwaliła się dopiero z początkiem XIII wieku. Królowie Węgier starali się o rozwój dzikiej, bezludnej prowincji – udzielali miejscowej szlachcie licznych przywilejów lokacyjnych, lokowali miejscowości sami, sprowadzali na te tereny osadników z Niemiec (którzy m.in. zapoczątkowali tu górnictwo i uprawę winorośli). Niezależnie od tego cały czas trwała kolonizacja Zakarpacia przez osadników ruskich z Rusi Halickiej. Administracji królewskiej stopniowo nadano formalne ramy – w 1214 r. powstał komitat Ung z siedzibą w Użhorodzie, w 1262 – komitat Ugocsa z siedzibą w Wielkim Sewluszu (dzisiejszy Wynohradiw), w 1263 – komitat Maramaros z siedzibą w Sygecie Marmaroskim, w 1303 – komitat Bereg z siedzibą w Beregszász (dzisiejsze Berehowe).
Niespodziewanym ciosem dla prowincji, tak samo zresztą, jak dla całych Węgier, był najazd tatarski lat 1240–1241. Tatarzy spustoszyli kraj – wymordowali i uprowadzili w niewolę większość ludności, spalili wiele wsi i miast. Region uległ wyludnieniu. Dopiero w 1254 król Węgier Bela IV Wielki zaleczył te rany, sprowadzając na Zakarpacie osadników z Niemiec i Włoch.
Po wygaśnięciu dynastii Arpadów Węgry przeżyły kryzys dynastyczny. W 1308 r. na Zakarpaciu wybuchł bunt możnowładców przeciwko nowej dynastii Andegawenów. Kandydatem rebeliantów na tron węgierski był książę halicki Jerzy I. Jednak król Karol Robert stłumił powstanie z pomocą włoskiego rodu hrabiowskiego Drugethów, którym następnie nadał włości na Zakarpaciu. Nie przeszkodziło to temu, że już pod koniec XIV wieku zdetronizowany litewski książę Fiodor Koriatowicz władał okolicami Mukaczewa jako wasal węgierski.
W wyniku intensywnego rozwoju pod koniec średniowiecza Zakarpacie liczyło już około 100-115 tysięcy mieszkańców w 531 miejscowościach, w tym w 20 miastach. Najważniejszymi miastami były Użhorod, Mukaczewo, Berehowe, Chust, Sewlusz, Wary, Bilki, Wyszkowo, Tiacziw, Wiłok, Kosyno i Czynadijowo. Rozwijało się rolnictwo, zwłaszcza produkcja wina, zaczynało rozkwitać rzemiosło. Powstawały pierwsze manufaktury, których liczba sięgnęła setki. Wytwarzano saletrę, potas, żelazo, przetwarzano karpackie drewno. Zaczęto wykorzystywać leczniczo wody mineralne. W XVII wieku głównymi przedmiotami eksportu były sól, wino, futra i wyroby z drewna, a importu – wysoko przetworzone towary luksusowe.
Czasy habsburskie.
Kolejny kryzys dynastyczny Węgier na przełomie XIV i XV wieku oznaczał koniec okresu szybkiego rozwoju Zakarpacia. Nadszedł dwustuletni okres niszczących kraj wojen. Już w 1514 r. na terenie Zakarpacia kilkakrotnie toczyły się walki wielkiego powstania chłopskiego Györgya Dózsy. Po upadku Węgier po bitwie pod Mohaczem w 1526 r., Zakarpacie zostało podzielone między Habsburgów (komitat Ung) a książąt siedmiogrodzkich (komitaty Bereg, Ugocsa i Maramaros). Od razu też zaczęły się konflikty między katolickimi Habsburgami a kalwińskimi książętami Siedmiogrodu. W następnym okresie, od 1606 do 1658 r., Siedmiogród wydarł Habsburgom także zachodnią część Zakarpacia wraz ze sporą połacią wschodniej Słowacji. W 1566 karna ekspedycja turecka spustoszyła południową część kraju. Wiek XVII upłynął pod znakiem niszczących kraj wojen habsbursko-tureckich oraz antyhabsburskich powstań lat 1604–1606 (powstanie Bocskaya), 1678–1685 (powstanie Thökölyego) i 1703–1711 (powstanie Rakoczego). Obrazu dopełniały rebelie chłopów i biedoty miejskiej.
Reformacja zapuściła korzenie na Zakarpaciu pod koniec XVI wieku. Wytworzyła się niezwykle skomplikowana sytuacja wyznaniowa: panujący w zachodnich i północnych Węgrzech Habsburgowie wspierali katolicyzm, siedmiogrodzcy książęta – protestantyzm, a większość ludności i tak była wyznania prawosławnego. Czwartym głównym kościołem stała się wkrótce Cerkiew greckokatolicka, powstała w wyniku unii kościelnych: użhorodzkiej w 1646 r., mukaczewskiej w 1664 i marmaroskiej w 1713. .
Okres wojen zakończył się wraz z upadkiem powstania Rakoczego w 1713 r.. Zwycięscy Habsburgowie w 1690 r. na powrót odłączyli Zakarpacie od Siedmiogrodu i włączyli do właściwych Węgier, po czym odebrali Rakoczym ich posiadłości na Zakarpaciu (należące do nich od 1633) i w 1726 r. nadali je austriackim hrabiom Schönborn. Odbudowując kraj po stuleciu wojen, Schönbornowie sprowadzili do kraju kolejną falę kolonistów niemieckich; wtedy również nadeszła fala imigracji Żydów. Nastąpił kolejny etap szybkiego rozwoju. Spis powszechny z 1846 r. wykazał na Zakarpaciu 469 tys. mieszkańców, z czego 235 tys. Rusinów, 120 tys. Węgrów, 65 tys. Rumunów, 25 tys. Żydów, 14 tys. Słowaków i 10 tys. Niemców. Istniało 21 miast i miasteczek. Władze habsburskie zaczęły tworzyć w Królestwie Węgier sieć szkół powszechnych. Na Zakarpaciu nauczano w nich w językach ruskim (w 1874 r. było tu 479 szkół ludowych z tym językiem) i słowackim aż do czasów uchwalenia w Budapeszcie 2 czerwca 1907 tzw. "Lex Apponyi", w myśl którego językiem wykładowym we wszystkich szkołach powszechnych stał się język węgierski.
W latach 1848–1849 na Zakarpaciu toczyły się walki węgierskiej Wiosny Ludów. Po stłumieniu powstania w 1849 r. władze austriackie utworzyły z tych ziem tzw. ruski okręg administracyjny, który jednak już w 1850 został zniesiony.
Okres monarchii dualistycznej zaznaczył się na Zakarpaciu industrializacją, rozwojem technicznym i kulturalnym. Pojawiła się kolej (Użhorod – Czop, 1872), tartak parowy (1869), telegraf (1897), elektryczność (Użhorod, 1902), lokalna gazeta (1861), kopalnia węgla brunatnego (Ilnycia, 1867), teatr (Użhorod, 1907). Mimo tego Zakarpacie zostało dotknięte ogromną emigracją zarobkową – szacuje się, że kraj opuściło od 200 do 400 tysięcy ludzi. Celem wyjazdów były przede wszystkim Stany Zjednoczone, poza tym Urugwaj, Argentyna i Australia.
Zakarpacie było miejscem walk I wojny światowej. W 1914 r. armia rosyjska przeszła przez przełęcze karpackie i zajęła pas na północy kraju aż po Chust, jednak stosunkowo szybko, po zaciętych walkach na przełomie 1914 i 1915 r., została wyparta za Karpaty. W walkach koło Chustu uczestniczyły oddziały Legionów Polskich.
Po I wojnie światowej.
Na dziejach Zakarpacia w początkach XX wieku zaważyło głównie pojawienie się wśród Rusinów zakarpackich świadomości narodowej. Pierwsze jej oznaki datują się już z połowy XIX wieku. W 1843 r. Michał Łuczkaj spisał pierwszą „Historię Rusinów Karpackich”, w 1847 Aleksander Duchnowicz wydał pierwszy rusiński elementarz. W tym czasie stał się również wyraźny etnograficzny podział ludności ruskiej na Łemków, Bojków i Hucułów. Na przełomie XIX i XX wieku wśród rusińskich mieszkańców Zakarpacia ukształtowały się trzy główne postawy samoidentyfikacji narodowościowej: rusińska (autonomiczna), proukraińska, prorosyjska (moskalofilska), którym odpowiadały tendencje polityczne, wyrażane przez poszczególne ugrupowania. Wszystko to działo się w warunkach ostrej madziaryzacji, prowadzonej przez węgierski rząd wobec narodów zamieszkujących Królestwo Węgier.
Wśród rozprzężenia panującego w Austro-Węgrzech pod koniec 1918 węgierska administracja na Zakarpaciu przestała działać. Co prawda rząd Węgier, ogarniętych rewoltą bolszewicką, na początku 1919 przyznał autonomię czterem komitatom zakarpackim, jednak wobec rychłej czechosłowackiej i rumuńskiej okupacji Węgier proklamacja ta nie wpłynęła na rozwój sytuacji. W miastach i wsiach pozostałej części Zakarpacia zaczęły się pojawiać zawiązki lokalnej władzy politycznej w postaci rusińskich rad narodowych. W huculskich Jasiniach i okolicy działacze proukraińscy – Stepan Kłoczurak i rodzina Kłympuszów – utworzyli Republikę Huculską, która przy pomocy wojsk Zachodnioukraińskiej Republiki Ludowej przez pewien czas opierała się wojskom węgierskim i rumuńskim. Poza radą w Jasiniach chęć przyłączenia Zakarpacia do Ukrainy zadeklarowały rady w Chuście (21 stycznia 1919), Swalawie i Sygiecie Marmaroskim. Z kolei rada w Użhorodzie ogłosiła wolę pozostania autonomicznego Zakarpacia w granicach Węgier. Natomiast opcja rusofilska utraciła na znaczeniu po doświadczeniach miejscowej ludności w kontaktach z wojskami rosyjskimi walczącymi na Zakarpaciu.
W połowie 1919 r. Zakarpacie zostało zajęte przez wojska czechosłowackie i rumuńskie, które zlikwidowały rusińskie władze polityczne. Rumunia zajęła wtedy (jak się okazało – już na stałe) południową część Marmaroszu. To skłoniło polityków rusińskich do przyłączenia się do Czechosłowacji. Politycy czescy obiecywali Rusinom autonomię i swobody narodowe.
Wszyscy, łącznie z Rusinami, zdawali sobie sprawę, że utworzenie niepodległego Zakarpacia nie miałoby szans powodzenia, ponieważ państewko takie byłoby zbyt słabe, by oprzeć się węgierskiej irredencie. Pozostawienie Zakarpacia w granicach Węgier nie wchodziło w rachubę ze względów politycznych, przyłączenie do Polski lub Rumunii nie miało żadnego uzasadnienia historycznego ani etnicznego, opcja ukraińska upadła wraz z upadkiem ZURL; oddanie Zakarpacia bolszewickiej Rosji również nie wchodziło w grę. W istocie więc jedynym realnym rozwiązaniem stało się przyłączenie Zakarpacia do Czechosłowacji. Pod naciskiem mocarstw Ententy tak właśnie rozstrzygnął o przyszłości Zakarpacia traktat w Trianon. Takie zresztą były wcześniejsze uzgodnienia między czeskimi i słowackimi a rusińskimi działaczami narodowymi w Ameryce. W grudniu 1918 rząd czeski zgromadził w Preszowie działaczy rusińskich o orientacji moskalofilskiej. 21 grudnia uchwalili oni włączenie Rusi Zakarpackiej do Czechosłowacji.
Organem zarządzającym Rusią Zakarpacką została Dyrektoria, wyznaczona przez rząd czechosłowacki 17 grudnia 1919. Prezesem Dyrektorii został Hryhorij Żatkowycz, a w jej skład wchodzili:
Dyrektoria funkcjonowała do kwietnia 1920.
Zachodnie Zakarpacie znajdowało się już pod władzą czechosłowacką. 30 sierpnia 1920 Rumunia przekazała Czechosłowacji północny Marmarosz. Zamieszkana wyłącznie przez Rumunów część tego komitatu na południe od Cisy została włączona do Rumunii.
Okres międzywojenny.
Obiecana autonomia nie została Zakarpaciu udzielona, mimo że przewidywała ją nawet konstytucja Czechosłowacji z 1920. Zakarpacie, najbiedniejsza i najbardziej zacofana prowincja Czechosłowacji, była zarządzana z Pragi, bez żadnych odrębnych organów własnej, autonomicznej władzy. Okres władzy czechosłowackiej był jednak również okresem swobód narodowościowych. Politycy rusińscy, o różnej orientacji, uczestniczyli w życiu politycznym Czechosłowacji. Bez przeszkód rozwijało się szkolnictwo w językach narodów Zakarpacia, w szczególności rusińskie – o ile w 1914 roku znajdowały się na tym obszarze 3 gimnazja i 525 szkół powszechnych, o tyle w 1938 liczby te wynosiły odpowiednio 11 i 851. Rozbudowywano miasta, powoli rozwijał się przemysł. Fatalny wpływ na gospodarkę Zakarpacia miał jednak wielki kryzys gospodarczy 1929 roku, który pogrążył kraj w wieloletniej stagnacji.
Życiu politycznemu międzywojennego Zakarpacia nadali ton miejscowi Rusini, wśród których nadal ścierały się różne wizje przyszłości kraju. Początkowo dominowały opcje rusofilska i rusińska, lojalne wobec Czechosłowacji, choć silne, były również tendencje prowęgierskie oraz systematycznie rosnąca w siłę opcja proukraińska.
Zakarpacie zajmowało istotne miejsce w planach wyzwoleńczych, snutych przez emigracyjnych nacjonalistów ukraińskich. Zakarpacie, graniczące z polską Małopolską Wschodnią i z zamieszkaną przez Rusinów, tzw. Preszowszczyzną, cieszące się szerokim zakresem swobód publicznych, była wymarzonym miejscem do odegrania roli ukraińskiego Piemontu, mającego stać się centrum odradzającej się Ukrainy. Początkowo plany te były raczej fantasmagoryczne, ponieważ ukraińscy nacjonaliści musieli zachować lojalność wobec rządu w Pradze, gdzie znajdował się ich ośrodek. Plany te nagle nabrały realności, gdy hitlerowskie Niemcy zaczęły szukać instrumentów destabilizacji ładu wersalskiego w tej części Europy. Na początku lat 30. XX wieku emigranci ukraińscy, głównie z kręgów Organizacji Ukraińskich Nacjonalistów, zaczęli prowadzić systematyczne działania w kierunku ukrainizacji Zakarpacia i uzyskania przez nie autonomii. Stopniowo też uzyskali przewagę w życiu politycznym, społecznym i kulturalnym Zakarpacia.
W miarę słabnięcia międzynarodowej pozycji Czechosłowacji, Zakarpacie stawało się również w coraz większym stopniu przedmiotem polityki otaczających ją państw, a pośrednio również wielkich mocarstw. Rząd w Pradze miał coraz większe trudności z utrzymaniem w ryzach odległej prowincji. Nie ustawała węgierska irredenta, zmierzająca do przyłączenia Zakarpacia z powrotem do Węgier. Obojętna początkowo Polska również z narastającą niechęcią obserwowała umacnianie się na Zakarpaciu niepodległościowców ukraińskich, w tym nacjonalistów, nastawionych rewizjonistycznie do państwa polskiego. Konsekwencją stało się polskie poparcie dla polityki węgierskiej, wyrażające się w dążeniu do osiągnięcia wspólnej granicy na odcinku karpackim.
Rozpad Czechosłowacji i II wojna światowa.
Wydarzenia na Zakarpaciu nabrały tempa jesienią 1938, po zawarciu umowy monachijskiej. 8 października 1938 przedstawiciele wszystkich niepodległościowych stronnictw Zakarpacia ogłosili autonomię tego kraju w ramach Republiki Czesko-Słowackiej. Pod naciskiem Niemiec rząd centralny w Pradze zaakceptował ten fakt. 8 października 1938 stronnictwa niepodległościowe sformowały rząd autonomicznej Rusi Podkarpackiej z Andrzejem Brodijem jako premierem. Pod koniec października 1938 Brodij został aresztowany przez władze czesko-słowackie za działalność niepodległościową. 26 października 1938 kolejnym premierem został przedstawiciel stronnictwa rusińskiego, ksiądz Augustyn Wołoszyn.
2 listopada 1938 Węgry, działając na podstawie pierwszego arbitrażu wiedeńskiego, zajęły południową część Zakarpacia z dwoma największymi miastami – Użhorodem i Mukaczewem. Aneksja ta okazała się gwoździem do trumny orientacji prowęgierskiej wśród Rusinów i wywołała kolejny wzrost wpływów orientacji ukraińskiej (głównie z Organizacji Ukraińskich Nacjonalistów (OUN)) i rusińskiej (Partii Narodowo-Chrześcijańskiej ks. Wołoszyna), działających w koalicji. Rząd Wołoszyna przeniósł się do powiatowego miasteczka Chust. Wkrótce premier Wołoszyn podzielił władzę w kraju między OUN, oddając jej kierownictwo sił zbrojnych, a narodowców rusińskich, oddając im zarząd spraw wewnętrznych. Rząd Wołoszyna podpisał umowy handlowe z Niemcami, zajmował się rozwojem kraju (zwłaszcza poprzez rozwój spółdzielczości rolnej) i oświaty rusińskiej, a przede wszystkim 9 listopada 1938 utworzył karpackie siły zbrojne – Sicz Karpacką, która wkrótce rozwinęła się w niewielką, ale sprawną formację wojskową. 22 listopada 1938 Zgromadzenie Narodowe Republiki Czesko-Słowackiej uchwaliło nową konstytucję, przyznającą Zakarpaciu autonomię. Nazwa autonomicznego kraju brzmiała (od 30 grudnia 1938) Ukraina Karpacka.
Nowo powstały twór państwowy był jednak niestabilny wewnętrznie i pozbawiony sprzymierzeńców na arenie międzynarodowej. Do destabilizacji aktywnie przyczyniały się Węgry i Polska, wysyłające na Zakarpacie grupy sabotażowe. Na granicy rusko-węgierskiej trwała niemal nieprzerwana wymiana ognia.
Dalsze losy Zakarpacia zostały rozstrzygnięte przez politykę wielkich mocarstw. Nieustanna irredenta węgierska skłoniła w końcu hitlerowskie Niemcy do zgody na przyłączenie przez Węgry całego Zakarpacia. Odpowiednie porozumienie podpisano 11 marca 1939. Po ogłoszeniu niepodległości przez Słowację 14 marca 1939, również Zakarpacie, w nocy z 14 marca na 15 marca, ogłosiło niepodległość, zaś 15 marca 1939 sejm Ukrainy Karpackiej uchwalił konstytucję nowego państwa – Karpato-Ukrainy. Nie została ona jednak uznana przez żadne inne państwo.
Już 13 marca 1939 zaczęły się walki Siczy Karpackiej z wiernymi Republice oddziałami czechosłowackimi, stacjonującymi na Rusi. 14 marca na Ruś wtargnęły oddziały węgierskie. Walki były zajadłe, ale trwały krótko. Do 18 marca 1939 powstający organizm państwowy Karpato-Ukrainy został całkowicie zlikwidowany. Walki partyzanckie toczyły się do końca kwietnia 1939. Ustawą z 23 czerwca 1939 parlament węgierski przyłączył Zakarpacie do Węgier. 7 lipca 1939 na Zakarpaciu wprowadzono węgierską administrację cywilną, odtwarzając system komitatów sprzed I wojny światowej.
W 1944 r. Niemcy wywieźli do obozów zagłady i wymordowali niemal całą ludność żydowską Zakarpacia.
Jesienią 1944 r., w toku strategicznej ofensywy wschodniokarpackiej, na Zakarpacie wkroczyły wojska 4 Frontu Ukraińskiego pod dowództwem generała Pietrowa. Kraj został przez nie zajęty względnie szybko, w październiku 1944. Zacieklejsze walki toczyły się jedynie w okolicach Użhorodu. W styczniu 1945 Zakarpacie stało się bazą do kolejnej ofensywy – zachodniokarpackiej, w wyniku której Armia Czerwona zajęła środkową Słowację i południową Polskę.
Czasy radzieckie.
Mimo że w traktacie z 8 maja 1944 ZSRR zagwarantował emigracyjnemu rządowi czechosłowackiemu przekazanie pod jego władzę zajętych ziem przedwojennej Czechosłowacji, to jednak nie dopełnił tego obowiązku w stosunku do Zakarpacia. Wojska sowieckie uniemożliwiły delegacji czechosłowackiej, która 30 października 1944 przyjechała do Chustu, proklamowanie mobilizacji i wyborów. Zaraz po wyzwoleniu w całym kraju zaczęły „spontanicznie” powstawać rady ludowe, żądające zjednoczenia z sowiecką Ukrainą. Zjazd zakarpackich komunistów w Mukaczewie 19 listopada 1944 przyjął manifest, domagający się włączenia Zakarpacia do ZSRR, podtrzymany następnie przez kongres rad narodowych 26 listopada 1944. Stało się jasne, że Stalin przygotowuje aneksję Zakarpacia. Po bezskutecznych protestach rząd Benesza pod wpływem czeskich i słowackich komunistów przystał na aneksję, osiągnąwszy tylko to, że jej formalne przeprowadzenie odroczono na czas po zakończeniu wojny w Europie. Ostatecznie traktatem podpisanym w Moskwie 29 czerwca 1945 rząd czechosłowacki scedował Zakarpacie na rzecz ZSRR. Przy okazji Zakarpacie powiększono o pas ziem na zachodnim brzegu Użu oraz teren między Użhorodem a Czopem, należące wcześniej do Słowacji. W tym kształcie 22 stycznia 1946 Zakarpacie zostało włączone w skład Ukraińskiej Socjalistycznej Republiki Radzieckiej jako obwód zakarpacki.
Zaraz po zajęciu kraju przez Armię Czerwoną władze sowieckie przystąpiły do czystki etnicznej wśród zakarpackich Węgrów. W jej trakcie kilkadziesiąt tysięcy z nich wywieziono na Syberię.
Okres władzy sowieckiej na Zakarpaciu odznaczył się podobnymi cechami i miał podobny przebieg, jak w innych regionach włączonych do ZSRR. Nastąpiła kolektywizacja rolnictwa i przemysłu, a następnie gwałtowna industrializacja kraju, kosztem dotkliwych nieraz zniszczeń środowiska naturalnego. Jedną z ciekawszych inwestycji przemysłowych okresu sowieckiego jest terebelsko-ricka elektrownia wodna z 1956, z tunelem doprowadzającym wodę z Terebli do Riki. Zakarpacie zyskało na znaczeniu jako korytarz komunikacyjny łączący ZSRR z Bałkanami, o czym świadczyła budowa dróg kołowych i modernizacja kolei. Na szczytach ukraińskich Karpat wzniesiono wojskowe instalacje radiolokacyjne. Pod względem kulturalnym rusyfikacja na Zakarpaciu poczyniła większe postępy, niż w pozostałej części Ukrainy, ze względu na słabiej ugruntowaną miejscową świadomość narodową. Już 18 października 1945 otwarto w Użhorodzie państwowy Uniwersytet Zakarpacki.
W niepodległej Ukrainie.
Po powstaniu niepodległej Ukrainy w 1991 r. wzrósł zakres swobód obywatelskich. Nie ma już przeszkód w praktykowaniu religii ani w używaniu języków ojczystych. Licznie pojawiły się lokalne organizacje mniejszości narodowych, szczególnie Węgrów. Rośnie ruch turystyczny, w szczególności powodzeniem wśród turystów cieszą się dzikie ostępy Wschodnich Karpat. W wydarzeniach ostatnich lat negatywnie zaznaczyły się wielkie powodzie w 1998, 1999 i 2001 roku.
25 października 2008 II Europejski Kongres Rusinów zaapelował do władz w Kijowie o przyznanie Zakarpaciu autonomii. W przeciwnym wypadku zapowiedziano proklamowanie 1 grudnia niepodległości Zakarpacia. Zapowiedzi nie zostały zrealizowane, a wyznaczonego dnia nie było żadnych widocznych ruchów wolnościowych, zaś same władze Ukrainy postanowiły zignorować wystąpienie Kongresu.
W 2012 roku w mieście Berehowe dopuszczono używanie języka węgierskiego jako regionalnego, co oznacza, że zyskał on na tym obszarze status języka urzędowego. 13 maja 2014 premier Węgier Viktor Orbán stwierdził w parlamencie, że Węgrzy zakarpaccy powinni uzyskać szeroką autonomię. Węgrzy starają się o przyznanie podwójnego obywatelstwa oraz posiadanie swoich przedstawicieli w Radzie Najwyższej. Natomiast 2 sierpnia 2018 Orban powołał pełnomocnika ds. Zakarpacia wywołując gwałtowny sprzeciw strony ukraińskiej, która nazwała powołanie pełnomocnika działaniem destrukcyjnym i prowokacyjnym ze strony Węgier.
20 lutego 2014 roku, w związku z rewolucją na Ukrainie, region zakarpacki, jako pierwszy spośród regionów Ukrainy, wypowiedział posłuszeństwo władzy prezydenta Wiktora Janukowycza.

</doc>
<doc id="668225" url="https://pl.wikipedia.org/wiki?curid=668225" title="Szkoła Główna Warszawska">
Szkoła Główna Warszawska

Szkoła Główna Warszawska – uczelnia w Warszawie z językiem wykładowym polskim działająca w latach 1862–1869.
Historia.
Szkoła Główna Warszawska powołana została w czerwcu 1862 przez dyrektora Komisji Rządowej Wyznań Religijnych i Oświecenia Publicznego Aleksandra Wielopolskiego na mocy ukazu cesarza Aleksandra II. Powstała na bazie rozwiązanej w 1862 r. Akademii Medyko-Chirurgicznej. Mieściła się w budynkach skasowanego w 1831 r. przez władze rosyjskie Uniwersytetu Warszawskiego. Jej rektorem został Józef Mianowski.
Została zamknięta w listopadzie 1869 w ramach represji po powstaniu styczniowym.
Wydziały.
Posiadała 4 wydziały:

</doc>
<doc id="668227" url="https://pl.wikipedia.org/wiki?curid=668227" title="Trzęsacz (województwo pomorskie)">
Trzęsacz (województwo pomorskie)

Trzęsacz (kaszb. "Trzénsacz") – osada leśna w Polsce położona w województwie pomorskim, w powiecie człuchowskim, w gminie Przechlewo. 
Niewielka kaszubska osada leśna, do 2013 r. - leśniczówka, stanowiąca część sołectwa Rudniki.
W latach 1975–1998 miejscowość położona była w województwie słupskim.

</doc>
<doc id="668232" url="https://pl.wikipedia.org/wiki?curid=668232" title="Owca ałtajska">
Owca ałtajska

Owca ałtajska, dawniej: argali ("Ovis ammon ammon") – największa dzika owca; występuje w Azji Środkowej (Himalaje, Tybet, Ałtaj).
Charakterystyka.
Owca ałtajska jest największą dziką owcą. Długość jej ciała wynosi 120-200 cm, zaś wysokość w kłębie 90-120 cm. Masa ciała waha się między 65 a 120 kg. Podobnie jak u innych owiec dzikich, futro brązowe, a nogi białe. Samce posiadają okazałe skręcone nieco rogi, u tego podgatunku osiągające wagę 20-22 kg.
Zasięg występowania.
Zasięg występowania tego podgatunku obejmuje Ałtaj w zachodniej i południowo-zachodniej Mongolii oraz przyległych obszarach Rosji i Chin. Środowisko życia stanowią zimne, suche obszary trawiaste na zboczach gór i w dolinach między wzgórzami.
Rozród.
Ruja u owcy zaczyna się późnym październikiem lub na początku listopada, a właściwy sezon rozrodczy – na przełomie listopada i grudnia. Ciąża trwa około 150 dni. Młode rodzą się późnym kwietniem lub wcześnie w maju. Zwykle owca rodzi 1 młode, rzadko 2. Samice są dojrzałe płciowo w drugim roku życia, jednak rzadko rozmnażają się już wtedy; u samców nie dochodzi do rozrodu w tym wieku, gdyż są zdominowane przez starsze i bardziej doświadczone osobniki. Niektóre samce przeżywały ponad 10 lat.

</doc>
<doc id="668234" url="https://pl.wikipedia.org/wiki?curid=668234" title="Whql">
Whql



</doc>
<doc id="668240" url="https://pl.wikipedia.org/wiki?curid=668240" title="Anna Maria Russell">
Anna Maria Russell

Anna Maria Russell, z domu Stanhope (3 września 1783 – 3 lipca 1857 w Londynie), córka Charlesa Stanhope’a, 3. hrabiego Harrington i Jane Fleming, córki sir Johna Fleminga, 1. baroneta. 8 sierpnia 1808 r. w Harrington House w Londynie poślubiła Francisa Russella, 7. księcia Bedford (13 maja 1788 – 14 maja 1861), syna Johna Russella, 6. księcia Bedford i Georgiany Elisabeth Byng, córki 4. wicehrabiego Torrington. Francis i Anna mieli razem jednego syna:
Była szwagierką premiera Wielkiej Brytanii Lorda Russella. W latach 1841–1847 była Lady of the Bedchamber królowej Wiktorii. Księżna wraz z mężem przyjmowała królową podczas jej wizyty we wiejskiej rezydencji Bedfordów, Woburn Abbey, w 1841 roku.
Księżna Bedford jest powszechnie uważana za osobę, która wprowadziła w Anglii zwyczaj popołudniowego picia herbaty. W XVIII w. i początkach XIX w. obiad był spożywany późną porą, między 19:00 a 20:30. Poprzedni posiłek był spożywany ok. godziny 12:00 i był zwany "luncheon". Powodowało to, że przez większość dnia ludzie chodzili głodni. Księżna Bedford wprowadziła więc lekkie popołudniowe przekąski połączone z piciem herbaty ok. godziny 17:00. Pierwsze takie posiłki odbywały się w Woburn Abbey, w pokoju zwanym Blue Drawing Room. Wkrótce ten zwyczaj został przejęty przez najbliższych przyjaciół księstwa Bedford i rozprzestrzenił się w kręgach wyspiarskiej arystokracji, a później i w niższych kręgach społeczeństwa i stał się częścią angielskiej kultury.
Księżna zmarła w 1857 r. w Bedford Chapel w Chenies w hrabstwie Buckinghamshire.

</doc>
<doc id="668241" url="https://pl.wikipedia.org/wiki?curid=668241" title="Rajmund V z Tuluzy">
Rajmund V z Tuluzy

Rajmund V (ur. 1134, zm. 1194) – syn Alfonsa-Jordana - hrabiego Tuluzy, po śmierci ojca w 1148 został hrabią Tuluzy (miał wtedy 14 lat).
W 1154 Rajmund poślubił Konstancję Francuską, córkę króla Francji Ludwika VI Grubego i jego drugiej żony - Adelajdy z Maurienne, córki Humberta II Grubego, hrabiego Sabaudii. Konstancja była wdową po Eustachym IV z Boulogne. Ponieważ Rajmund i Konstancja nie mieli wymaganej zgody duchownych na ślub, ich małżeństwo zostało rozwiązane w 1165. Para miała 4 dzieci:
Rajmund V był związany z "kryzysem" katarów. W 1176, Guilhem (Wilhelm) biskup Albi stworzył radę Lombers (w jej skład wchodzili księża i książęta: Rajmund Trencavel, Rajmund V i jego żona Konstancja oraz reprezentanci Katarów). Później zorganizowano krucjatę przeciw Katarom.
Istnieje hipoteza, że drugą żoną Rajmunda V (od ok. 1167) była Ryksa Śląska, wdowa po Rajmundzie Berengarze II, hrabim Prowansji.

</doc>
<doc id="668242" url="https://pl.wikipedia.org/wiki?curid=668242" title="Synagoga Maisela w Pradze">
Synagoga Maisela w Pradze

Synagoga Maisela w Pradze () – zbudowana w latach 1590–1592 przez Mordechaja Maisela, przy ulicy Maisela (Maiselova 63/10). Budowniczymi synagogi byli Josef Wahl i Juda Goldsmied. W 1689 roku synagoga spłonęła. Zaraz potem ją odbudowano i odnowiono w stylu barokowym. W latach 1893–1905 synagogę ponownie przebudowano w stylu pseudogotyckim według projektu profesora Grotta.
Obecnie w bożnicy znajduje się Muzeum Żydowskie ze stałą ekspozycją poświęconą historii morawskich i czeskich Żydów od początków osadnictwa do emancypacji w XVIII wieku. Na wystawie nazwanej "Dzieje Żydów w Czechach i na Morawach od początku aż po emancypację w XVIII w.", skoncentrowanej się na danych historycznych i epoce renesansu, można obejrzeć m.in. srebrne przedmioty sakralne i stare dokumenty.

</doc>
<doc id="668248" url="https://pl.wikipedia.org/wiki?curid=668248" title="Maria Andrzej Jałosiński">
Maria Andrzej Jałosiński

Stanisław Maria Andrzej Jałosiński (ur. 4 października 1904 w Gocławiu, pow. Garwolin, zm. 29 lipca 1986 w Łodzi) – biskup Kościoła Starokatolickiego Mariawitów. Konsekrowany 4 października 1955. Pełnił funkcję biskupa diecezji śląsko-łódzkiej.
Życiorys.
Był synem Jana i Józefy z d. Piłków. Dzieciństwo spędził w rodzinnej wsi i tam uczęszczał do szkoły początkowej. W 1918 r. wyjechał do Cegłowa (obecnie w powiecie Mińsk Mazowiecki) i tam uczęszczał do gimnazjum. Po jego ukończeniu w 1923 r. wstąpił do mariawickiego seminarium duchownego w Płocku.
W 1925 r., jeszcze w trakcie nauki, wysłany został do mariawickiej parafii św. Franciszka z Asyżu w Łodzi, do pomocy bp Andrzejowi Gołębiowskiemu. Święcenia kapłańskie 23 maja 1926 r. z rąk bp. A. Gołębiowskiego z jednoczesnym podniesieniem do godności wikarego wspomnianej wyżej parafii. W następnym roku (1927) został przeniesiony do parafii mariawickiej w Niesułkowie k. Strykowa jako jej proboszcz. W tym samym roku ukończył studia teologiczne na płockiej akademii. W roku 1930 przeniesiony został do parafii mariawickiej w Lublinie jako proboszcz, a po sześciu latach (w 1936 r.) ponownie do Łodzi i ponownie do par. św. Franciszka z Asyżu jako wikariusz.
Okres II wojny światowej spędził wraz z całą rodziną w Łodzi najpierw w swoim przedwojennym mieszkaniu przy Ziethenstr. 6 (obecna ul. A. Próchnika), a od około połowy 1941 r. mieszkał w odzyskanym przez mariawitów budynku parafialnym i kościele przy Boelcke/Bölckestr 22 (ob. M. Skłodowskiej-Curie 22).
Aresztowany przez Gestapo na przełomie marca i kwietnia 1943 r. za pomoc okazaną koledze szkolnemu - Jaworskiemu. Najpierw został osadzony w więzieniu policyjnym - ale przede wszystkim w dyspozycji Gestapo - przy ul. S. Sterlinga (podówczas Robert-Koch-Strasse) 16 w Łodzi. Stąd, po kilku tygodniach, trafił do aresztu policji kryminalnej przy ul. J. Kilińskiego (podówczas Buschlinie) 156 gdzie w Wielki Czwartek Wielkanocny 1943 r. przeprowadzono przesłuchanie połączone z udręką fizyczną i psychiczną. Po kilkunastu dniach (7 maja) przewieziony został do więzienia na Radogoszczu skąd został zwolniony – jak wspomina: "Bogu przede wszystkim zawdzięczam ocalenie, modlitwie moich najbliższych i pomocy okazanej mi przez śp bp Szymona" (podówczas bp mariawickiej diecezji śląsko-łódzkiej) – 27 maja 1943 roku.
W 1946 r. został mianowany proboszczem mariawickiej parafii pw. św. Franciszka z Asyżu w Łodzi. Przystąpił energicznie do jej odbudowy po zniszczeniach wojennych, ponieważ kościół znajdował się w tym czasie na terenie getta żydowskiego w Łodzi i był wykorzystywany przez Niemców jako magazyn zagrabionych w getcie przedmiotów, zwłaszcza po jego likwidacji w sierpniu 1944.
15 września 1955 Kapituła Generalna Kościoła Starokatolickiego Mariawitów wybrała ks. Stan. Jałosińskiego na jednego ze swoich biskupów. Sakrę biskupią otrzymał w tym samym roku podczas uroczystości w Płocku, przyjmując imię zakonne „Maria Andrzej”. Został jednocześnie mianowany ordynariuszem mariawickiej diecezji łódzko-śląskiej. Obowiązki biskupie pełnił do 1983 roku, kiedy to ze względu na stan zdrowia przeszedł na emeryturę. W tym czasie opublikował wiele artykułów o tematyce religijnej w płockim czasopiśmie „Mariawita”. 
Zmarł 29 lipca 1986 r. w Łodzi. Spoczywa na mariawickim cmentarzu parafialnym na Dołach.
Rodzina.
Żona Regina (ur. 1901), synowie: Alfons vel Aleksander (ur. 1931) i Stanisław (ur. 1933).

</doc>
<doc id="668249" url="https://pl.wikipedia.org/wiki?curid=668249" title="Synagoga Pinkasa w Pradze">
Synagoga Pinkasa w Pradze

Synagoga Pinkasa w Pradze (, ) – synagoga w dzielnicy żydowskiej w Pradze. Znajduje się zaraz obok starego cmentarza żydowskiego.
Po II wojnie światowej, w synagodze urządzono miejsce pamięci bohemskich i morawskich Żydów. W 1963 roku bożnicę zamknięto na rozkaz ówczesnych władz miasta, czego powodem było, iż podziemna woda przeniknęła w fundamenty bożnicy i została narażona struktura całego budynku. Podczas prac w podziemiach natrafiono na mykwę i oryginalne inskrypcje zdobiące bożnicę. Większość malowideł została bezpowrotnie zniszczona, ponieważ komunistyczne władze specjalnie przedłużały remont budynku.
Obecnie w synagodze znajduje się Muzeum Żydowskie, w którym na ścianach znajduje się napisanych ręcznie, dokładnie 77 297 imion czeskich i morawskich Żydów, którzy zginęli podczas Holocaustu oraz kolekcja 4500 dziecięcych rysunków, które powstały w Terezinie w latach 1942–1944.

</doc>
<doc id="668252" url="https://pl.wikipedia.org/wiki?curid=668252" title="Maria Roman Nowak">
Maria Roman Nowak

Antoni Maria Roman Nowak, właściwie Antoni Nowak (ur. 16 listopada 1931 w Dobrej, zm. 16 listopada 2013 w Raszewie Dworskim) – polski biskup mariawicki, w latach 1983–1992 ordynariusz diecezji lubelsko-podlaskiej Kościoła Starokatolickiego Mariawitów w RP.
Życiorys.
Antoni Nowak wstąpił do Zgromadzenia Kapłanów Mariawitów w 1949. Jako zakonnik mariawicki przyjął imię Maria Roman. 11 listopada 1950 otrzymał święcenia diakonatu i rozpoczął służbę kościelną w parafii mariawickiej w Żarnówce. W latach 1952–1958 studiował w mariawickim seminarium duchownym w Płocku oraz na Chrześcijańskiej Akademii Teologicznej w Chylicach. 4 października 1958 otrzymał święcenia kapłańskie. Szafarzem sakramentu kapłaństwa był ówczesny Biskup Naczelny Jan Maria Michał Sitek. Od 1972 wchodził w skład Rady Kościoła.
27 września 1983 Kapituła Generalna nominowała go na biskupa. 20 listopada 1983 otrzymał sakrę biskupią i został ordynariuszem diecezji lubelsko-podlaskiej. W 1992, ze względu na zły stan zdrowia, zrezygnował z pełnienia funkcji biskupich.
W latach 1958–1986 był proboszczem parafii Przemienienia Pańskiego w Żarnówce, a w latach 1986–1992 proboszczem parafii św. Jana Chrzciciela w Cegłowie. Po ustąpieniu z pełnionych stanowisk biskup Maria Roman Nowak zamieszkał w klasztorze przy Świątyni Miłosierdzia i Miłości w Płocku, a następnie na terenie parafii św. Anny w Raszewie Dworskim.
Biskup Maria Roman Nowak zmarł 16 listopada 2013 w Raszewie Dworskim. Uroczystości pogrzebowe odbyły się 23 listopada 2013. Pochowany został na cmentarzu mariawickim w Dobrej.

</doc>
<doc id="668257" url="https://pl.wikipedia.org/wiki?curid=668257" title="Portret zabójcy">
Portret zabójcy

Portret zabójcy (ang. "Profiler") – amerykański serial kryminalny z drugiej połowy lat 90.
Krótki opis.
Jest to serial telewizyjny opowiadający o pracy psycholog dr Samanthy Waters, współpracującej z FBI w opracowywaniu profili psychologicznych niebezpiecznych przestępców. Słowo "Profiler" oznacza w języku angielskim kryminologa, wykorzystującego wiedzę psychologiczną do chwytania przestępców, najczęściej seryjnych morderców. Serial jest zbliżony charakterem do "Millenium".
Obsada.
W epizodach wystąpili m.in.: Louise Fletcher, James Coburn, Joan Severance, Ray Wise, Don Swayze, Andrew Robinson, Russell Means, John Billingsley, David Carradine.

</doc>
<doc id="668260" url="https://pl.wikipedia.org/wiki?curid=668260" title="Prawa osobiste">
Prawa osobiste

Prawa osobiste – niezbywalne prawa człowieka bezpośrednio dotyczące jego integralności fizycznej i psychicznej, indywidualności, godności, pozycji w społeczeństwie i zapewniające warunki wszechstronnego rozwoju, poczucia godności i samorealizacji. Prawa te są zapewnione w Konstytucji RP: art. 38 – 56 rozdział 2. Konstytucji, art. 23 Kodeksu cywilnego z 23 kwietnia 1964 roku.
Podstawowe prawa osobiste: 

</doc>
<doc id="668261" url="https://pl.wikipedia.org/wiki?curid=668261" title="William Russell (8. książę Bedford)">
William Russell (8. książę Bedford)

William Russell (ur. 1 lipca 1809, zm. 27 maja 1872) – brytyjski arystokrata i polityk, jedyny syn Francisa Russella, 7. księcia Bedford i Anny Marii Russell, córki 3. hrabiego Harrington.
Kształcił się w Eton College i Christ Church w Oksfordzie. Swoją karierę polityczną związał z Partią Liberalną. Z jej ramienia zasiadał w latach 1832-1835 w Izbie Gmin z okręgu Tavistock. Po śmierci ojca w 1861 r. odziedziczył tytuł księcia Bedford, który uprawniał do zasiadania w Izbie Lordów.
Książę Bedford zmarł nagle w wieku 63. lat i został pochowany w Chenies w hrabstwie Buckinghamshire. Nigdy się nie ożenił i nie pozostawił potomstwa. Wszystkie jego tytuły przejął jego kuzyn, Francis.

</doc>
<doc id="668264" url="https://pl.wikipedia.org/wiki?curid=668264" title="Benu">
Benu

Benu (Bennu), w mitologii egipskiej – święty ptak, uważany za duszę ("ba") Re; Pan Jubileuszów; pierwowzór greckiego Feniksa. Był jednym z bóstw solarnych, związanym kolejno z Atumem, Re i Ozyrysem. 
Imię jego prawdopodobnie wywodziło się od słowa „weben” (wbn), co oznaczało „wznoszący się w blasku” lub „świecący, błyszczący”.
Czczony w Heliopolis, gdzie miał mieszkać wśród gałęzi świętej wierzby lub w Domu Benben. Był bóstwem pierwotnym, nie miał swojego stwórcy, podobnie jak Atum czy Re, a pojawił się na początku wszechświata, krążąc nad wodami praoceanu Nun, z którego następnie wyłonił się pierwszy kawałek stałego lądu – prawzgórek benben. Miał zdolność odradzania się co 500 lat i stąd się wziął jego przydomek – Pan Jubileuszy. W okresie wzrostu popularności Ozyrysa został włączony w krąg bóstw związanych z mitem ozyriackim, stając się duszą Ozyrysa. Odnawianie Benu stało się manifestacją odradzania się Ozyrysa.
W czasach Starego Państwa przedstawiany w Heliopolis prawdopodobnie jako pliszka żółta. Reprezentował wówczas boga – stworzyciela Atuma. Od czasów Średniego Państwa był przedstawiany w postaci czapli, z długimi nogami i dziobem oraz dwoma piórami wyrastającymi z tylnej części głowy oraz z czerwonym lub złotym upierzeniem. Niekiedy miał koronę "atef" na głowie. Znane są także jego wizerunki w postaci ptaka z głową ludzką. Dowodzi to, że uważano go za osobne bóstwo, a nie tylko za część osobowości Atuma, Re czy Ozyrysa.

</doc>
<doc id="668269" url="https://pl.wikipedia.org/wiki?curid=668269" title="Dzieło Miłosierdzia">
Dzieło Miłosierdzia



</doc>
<doc id="668275" url="https://pl.wikipedia.org/wiki?curid=668275" title="Nothing in This World">
Nothing in This World

Nothing in This World – wydany 12 września 2006 drugi promocyjny, a trzeci wydany do sprzedaży singel z debiutanckiego albumu Paris Hilton zatytułowanego "Paris". Utwór ten jest jednocześnie motywem przewodnim programu Paris Hilton "This Is Paris" emitowanego w MTV. Za produkcję utworu odpowiadają Dr. Luke i Sheppard Solomon. Na małej płytce kawałek pojawił się 31 października.
Piosenka opowiada o Paris, która pomaga poniżanemu i wyszydzanemu chłopcu zaistnieć w grupie rówieśników.

</doc>
<doc id="668280" url="https://pl.wikipedia.org/wiki?curid=668280" title="Turn It Up (singel Paris Hilton)">
Turn It Up (singel Paris Hilton)

Turn It Up – wydany 15 sierpnia 2006 roku, drugi singel promujący debiutancki album Paris Hilton zatytułowany "Paris". Kawałek wyprodukował Scott Storch.

</doc>
<doc id="668285" url="https://pl.wikipedia.org/wiki?curid=668285" title="Natascha Kampusch">
Natascha Kampusch

Natascha Maria Kampusch (ur. 17 lutego 1988 w Wiedniu) – Austriaczka uprowadzona 2 marca 1998 przez Wolfganga Přiklopila, który w latach 1998–2006 przetrzymywał ją i gwałcił w swoim domu na przedmieściach Wiednia.
Historia.
Kampusch uciekła od porywacza 23 sierpnia 2006. Po jej ucieczce Přiklopil popełnił samobójstwo. Kampusch przypisywano tzw. syndrom sztokholmski, chociaż sama temu zaprzecza, co opisała w swojej książce pt. "3096 dni". Jej matka została oskarżona w maju 2008 o zorganizowanie porwania córki.
Książki i ekranizacja.
W listopadzie 2006 Allan Hall i Michael Leidig wydali w Wielkiej Brytanii nieautoryzowaną książkę „Girl in the Cellar. The Natascha Kampusch Story”. Polskiego tłumaczenia dokonał Cezary Murawski i w czerwcu 2007 wydana została w Polsce. W pierwszej połowie sierpnia 2007 matka Nataschy Kampusch, Brigitta Sirny, wydała książkę opisującą jej życie z okresu, kiedy jej córka była uprowadzona. Po drugiej połowie sierpnia była to jedna z najlepiej sprzedających się książek w Austrii.
Planowana była ekranizacja historii Kampusch w reżyserii Bernda Eichingera. Rolę Přiklopila najprawdopodobniej zagrać miał Christoph Waltz, zaś rolę Kampusch prawdopodobnie Kate Winslet. Przeniesienie historii na ekran filmowy poparła sama Kampusch. Premierę filmu zaplanowano na 2012. Plany te zostały przerwane nagłą śmiercią reżysera w 2011. W 2013 powstał film "3096 dni" w reżyserii Sherry'ego Hormanna.

</doc>
<doc id="668294" url="https://pl.wikipedia.org/wiki?curid=668294" title="Bank Królestwa Polskiego">
Bank Królestwa Polskiego



</doc>
<doc id="668299" url="https://pl.wikipedia.org/wiki?curid=668299" title="Długi Giewont">
Długi Giewont

Długi Giewont – długa grań masywu Giewontu w Tatrach Zachodnich. Od głównego szczytu zwanego Wielkim Giewontem (1894 m) oddzielona jest przełęczą Szczerba.
W najwyższym punkcie, znajdującym się tuż ponad Szczerbą (ok. 400 m od krzyża), osiąga wysokość 1867 m. Grań Długiego Giewontu o długości 1,3 km ciągnie się od Szczerby w kierunku północno-wschodnim aż do przełęczy Wrótka oddzielającej ją od Kalackiej Kopy. Grań jest stosunkowo równa, występują w niej niewielkie tylko wcięcia i turnie. W kolejności od Szczerby na wschód są to, Szczerbinka, Juhaska Turnia, Juhaska Przehyba, Juhaska Kopa, Wyżnie Wrótka, Turnia nad Białem, Wrótka.
Urwista północna ściana, o wysokości względnej ok. 620 m wznosi się ponad Doliną Strążyską i Doliną Białego. Nieco mniej strome zbocza południowe opadają do Doliny Bystrej i Doliny Kondratowej. W partiach wierzchołkowych (o wysokości 40–80 m) są to nagie i bardzo stromo podcięte skały. Pod nagimi skałami występuje trawiasty Wielki Upłaz, niżej zbocza porośnięte są kosodrzewiną i lasem. Pocięte są kilkoma żlebami, w kierunku od Szczerby na wschód są to: Koński Żleb, Krówski Żleb, Suchy Żleb, Urwany Żleb i Żleb pod Wrótka. Nazwy niektórych żlebów wskazują, że były niegdyś wypasane (tereny pasterskie Hali Kondratowej).
Długi Giewont zbudowany jest z wapieni jury górnej (seria wierchowa), należących do płaszczowiny Giewontu i zapadającymi pod kątem ok. 80 stopni ku północy.
Długi Giewont jest niedostępny turystycznie. W jego rejonie notowane były wypadki wśród turystów i taterników. Znajdują się na nim drogi wspinaczkowe dla taterników, jednak obecnie TPN zabronił wspinaczki w tym rejonie. W 1852 r. pierwszy zakopiański proboszcz, ksiądz Józef Stolarczyk podczas wspinaczki na grani Długiego Giewontu ugrzązł w skałach i nie mógł wydostać się o własnych siłach. Wydostali go dopiero przy pomocy powrozów wzywani krzykiem juhasi, wypasający na Hali Kondratowej.
Stwierdzono tutaj występowanie rzadkich w Polsce gatunków roślin, m.in.: czeremcha skalna, ostrołódka karpacka, gnidosz Hacqueta i oman plamisty.

</doc>
<doc id="668304" url="https://pl.wikipedia.org/wiki?curid=668304" title="PTS">
PTS



</doc>
<doc id="668305" url="https://pl.wikipedia.org/wiki?curid=668305" title="Bożena Stachura">
Bożena Stachura

Bożena Stachura (ur. 17 lutego 1974 w Paczkowie) – polska aktorka teatralna, filmowa i telewizyjna.
Życiorys.
W 1993 roku ukończyła Prywatne Żeńskie Liceum Ogólnokształcące Sióstr Urszulanek UR we Wrocławiu, a w 1999 roku PWST w Krakowie. W tym samym roku dołączyła do zespołu warszawskiego Teatru Narodowego.
Na ekranie zadebiutowała w jednym z odcinków sitcomu "Miodowe lata". Jej kolejna rola to Solange w "Pragnieniu miłości" (2002) Jerzego Antczaka. W 2006 roku wcieliła się w postać sędzi Bożeny, kochanki głównego bohatera (Jan Frycz) w "Bezmiarze sprawiedliwości" Wiesława Saniewskiego. Od tego roku regularnie pojawiała się w serialu "M jak miłość".
Na scenie Teatru Narodowego wystąpiła głównie w rolach epizodycznych i drugoplanowych rolach w przedstawieniach m.in. Kazimierza Kutza ("Na czworakach", "Śmierć komiwojażera"), Jerzego Grzegorzewskiego (Kasia w "Weselu" i Syrena Ladacznica w "On. Drugi powrót Odysa") i Tadeusza Bradeckiego ("Piaskownica w piaskownicy", "Ostatni" i "Happy End" według Bertolta Brechta). W 2010 roku rozpoczęła gościnną współpracę z innymi teatrami, m.in. z Teatrem Kamienica i Och-Teatrem, gdzie wystąpiła u boku Krystyny Jandy w spektaklu "Wassa Żeleznowa" w reżyserii Waldemara Raźniaka.
W Teatrze Telewizji zagrała Gemmę w spektaklu Laco Adamika "Lord Jim" (2002) na podstawie prozy Josepha Conrada. W 2009 roku swoją premierę miały dwa inne spektakle Teatru Telewizji z jej udziałem – "Teorban" Christiana Simeona w reżyserii Marii Zmarz-Koczanowicz oraz "O prawo głosu" Janusza Petelskiego.

</doc>
<doc id="668308" url="https://pl.wikipedia.org/wiki?curid=668308" title="Przysłona krytyczna">
Przysłona krytyczna

Przysłona krytyczna – wartość przysłony dla danego obiektywu, przy której obiektyw ten najlepiej „rysuje”, czyli pozwala uzyskać najostrzejszy obraz o najlepszym kontraście. Zwykle jest to wartość zbliżona do największej wartości przesłony danego aparatu. Wynika to z faktu, że ograniczenie się do promieni przyosiowych zmniejsza aberrację sferyczną i zwiększa głębię ostrości. Dolnym ograniczeniem wartości przysłony jest falowa natura światła i związana z nią dyfrakcja na krawędziach przysłony (zobacz kryterium Rayleigha)
Dla obiektywów kamer wielkoformatowych są to wartości f/16 f/22.

</doc>
<doc id="668312" url="https://pl.wikipedia.org/wiki?curid=668312" title="Kościół św. Jacka w Warszawie">
Kościół św. Jacka w Warszawie

Kościół św. Jacka (oo. dominikanów) – kościół na Nowym Mieście w Warszawie w dzielnicy Śródmieście przy ul. Freta 8/10. Jest częścią zespołu klasztornego dominikanów. Według kościelnego podziału administracyjnego przynależy do parafii Nawiedzenia Najświętszej Maryi Panny (ul. Przyrynek 2).
Historia.
Zbudowany został w latach 1603–1639 z fundacji mieszczan warszawskich w stylu barokowym z elementami postgotyku, prawdopodobnie według projektu Giovanniego Battisty Trevana, a budowniczym był murator Jan Włoch.
W 1603 r. podczas kapituły prowincjalnej w Poznaniu oo. dominikanie postanowili zbudować kościół i klasztor w Warszawie. Wykonanie zadania zlecono o. Abrahamowi Bzowskiemu a ten jadąc do stolicy, w Łowiczu, kupił od ks. Wincentego Oczki – dr medycyny i jego brata Szymona "zabudowania z podwórzem i ogrodem owocowym na Nowem-Mieście w Warszawie od uliczki Zatylnej położonych. Oczkowie w dwóch ratach dwa tysiące złp. dostali". Chcąc zakupioną posiadłość poszerzyć do ul. Freta zakupił także od Szymona Wituńskiego – pisarza miejskiego, dom nazywany "Kukiełczyńskim" z przyległościami i trzy inne domy (od F. Główki i A. Grudzkiej). Biskup poznański Wawrzyniec Goślicki 4 sierpnia 1603 r. wydał pozwolenie na budowę kościoła i klasztoru, zaś król (Zygmunt III Waza) zwolnił dominikanów "od ciężarów publicznych". O. Bzowski zbudował drewniane: kaplicę, dom i dzwonnicę. Od 8 listopada 1603 r. nabożeństwa odbywały się przy przenośnym ołtarzu. Cytowany w przypisach J. Bartoszewicz tak opisuje pierwsze nabożeństwa:
Na gruncie podarowanym przez Macieja Prackiego (nad Wisłą) dominikanie uruchomili cegielnię, która nie tylko wytwarzała materiał na własne potrzeby, ale także przynosiła dochody. Kierował cegielnią "mularz Jan Włoch, który plany kościoła wziął ze św. Jana i rzecz posuwał tak prędko, że już 22 września" (1605)" mógł położyć Goślicki kamień węgielny na kościół". Prace przy budowie postępowały bardzo szybko i o. Bzowski pierwszą mszę w nowym kościele odprawił 22 października 1606 r. W tym czasie przywieziono do Warszawy relikwie św. Jacka. O. Bzowskiego, który był dwukrotnie przeorem klasztoru (1606-1607 i 1609-1610), powinno się uznawać za jego założyciela. Fundatorem ołtarza św. Jacka był Wojciech Baryczka – kuchmistrz królewski.
Budowa kościoła zakończona została w 1638 r., choć kościół i klasztor wymagały jeszcze wielu prac wykończeniowych. Przeor Jacek Baryczka zaczął budować klasztor murowany w kształcie litery „Z”, w czym pomagała cała rodzina Baryczków. Zasługą O. Baryczki (czterokrotnie był wybierany na stanowisko przeora) jest także utworzenie "studium formale" (na jego cześć nazywane "Baricianum"), które zatrudniało w owym czasie dwóch profesorów teologii i jednego filozofii oraz dokończenie budowy kościoła i klasztoru (1647 r.). Szkołę tę podniesiono w 1700 r. do rangi studium generale i zrównano w przywilejach z uniwersytetem krakowskim. Pierwszym jego "rejensem" (rektorem) był o. Albert Siekielewicz a "bakałarzem" ks. Jan Alan Bardziński – tłumacz Lukana.
Kościół poświęcił biskup poznański Wojciech Tolibowski 26 czerwca 1661. Kościół był pierwszą świątynią na świecie, której nadano wezwanie polskiego świętego Jacka Odrowąża.
W latach 1662 i 1677 z powodu epidemii cholery kościół i klasztor opustoszały, w tym drugim przypadku prawie na dwa lata.
Dwaj dominikanie, którzy byli przeorami w klasztorze zostali biskupami: Stefan Antoni Mdzewski (12 marca 1690) został sufraganem łuckim, a potem gnieźnieńskim i Jan Damascen Lubieniecki (7 czerwca 1710) został biskupem bakowskim.
W czasie potopu szwedzkiego 8 września 1655 r. w wielkim refektarzu klasztoru odbyły się rokowania pomiędzy wysłannikami Karola Gustawa a magistratem Warszawy w sprawie poddania miasta. Szwedzi zajęli klasztor na kwatery. Podanie głosi, że żołnierz szwedzki strzelił z pistoletu do obrazu Najświętszej Panny Łaskawej (poświęconego przez nuncjusza apostolskiego de Torres w lutym 1651 r.), kula odbiła się od obrazu i śmiertelnie ugodziła świętokradcę. Szwedzi okupowali klasztor do 1 lipca 1656 r. pozostawiając po sobie ogromne zniszczenia. Przed drugim wejściem wojsk szwedzkich do Warszawy (podczas III wojny północnej w 1702 r.) zakonnicy zdążyli wywieźć do Gdańska wszystkie cenne przedmioty, które powróciły do Warszawy dopiero w 1713 r.
W 1944 r. kościół został zburzony przez Niemców i odbudowany w latach 1947–1959 pod nadzorem Haliny Kosmólskiej w szacie wczesnobarokowej (zburzono wówczas ocalałą w czasie wojny neogotycką fasadę świątyni).
Wyposażenie.
Z dawnego bogatego wyposażenia zachowały się m.in.:
Horribile dictu (strach powiedzieć).
Kronikarz odnotowuje (tekst z niewielkimi skrótami, pisownia oryginalna):
Współczesna działalność.
Przy klasztorze powstały duszpasterstwa, grupy i społeczne ośrodki:
W każdą niedzielę w kościele św. Jacka odbywa się także „Ostatnia msza w mieście”, nazywana tak ze względu na to, iż jest najpóźniej odprawianą niedzielną mszą w całej Warszawie. Rozpoczyna się o godz. 21:30.

</doc>
<doc id="668315" url="https://pl.wikipedia.org/wiki?curid=668315" title="Alexander Todd">
Alexander Todd

Sir Alexander Robert Todd (ur. 2 października 1907 w Glasgow, zm. 10 stycznia 1997 w Cambridge) – szkocki biochemik, laureat Nagrody Nobla w dziedzinie chemii w roku 1957, przyznanej za badania nukleotydów i enzymów nukleotydowych. Wyjaśnił też budowę witaminy B12.
Życiorys.
Był starszym synem Alexandra Todda, biznesmena z Glasgow i jego żony Jean Lowrie. Uczęszczał do Allan Glen’s School w Glasgow, następnie podjął studia na University of Glasgow. W 1928 roku uxyskał bakalaureat, po czym wyjechał do Niemiec, gdzie kontynuował edukację na Uniwersytecie Johanna Wolfganga Goethego we Frankfurcie nad Menem. W 1931 roku uzyskał tam stopień Ph.D. na podstawie rozprawy dotyczącej kwasów żółciowych. W latach 1931–1934 przebywał w Anglii, gdzie prowadził badania nad antocyjanami i innymi substancjami barwnymi. W 1933 uzyskał drugi tytuł PhD na Uniwersytecie Oksfordzkim, promotorem był Robert Robinson.
W 1934 roku Todd, wrócił do Szkocji, gdzie podjął pracę badawczą na Uniwersytecie Edynburskim, dwa lata później przeniósł się do Lister Institute of Preventive Medicine w Chelsea, a w 1937 roku objął także stanowisko "Readera" na University of London. W 1938 objął stanowisko profesora chemii, a także Dyrektora Laboratorium Chemicznego na University of Manchester, w 1944 objął przyjął posadę profesora chemii organicznej na University of Cambridge.
Podczas pobytu w Manchesterze rozpoczął badania nukleozydów, w 1949 roku dokonał pierwszej syntezy Adenozyno-5′-trifosforanu (ATP), a następnie dinukleotydu flawinoadeninowego (FAD). W 1955 opisał strukturę witaminy B12.
W 1975 roku został mianowany kanclerzem University of Strathclyde, w latach 1978–1986 był profesorem wizytującym na Hatfield Polytechnic. Nawiązał też współpracę z Politechniką Łódzką.
W 1954 roku otrzymał tytuł szlachecki, w 1957 roku został laureatem Nagrody Nobla w dziedzinie chemii "za badania nukleotydów i enzymów nukleotydowych". W 1970 r. został członkiem zagranicznym PAN.
Jego żoną była Alison Sarah, córką noblisty Henry’ego Dale’a, małżeństwo miało syna o imieniu Alexander Henry i dwie córki: Helen Jean oraz Hilary Alison.

</doc>
<doc id="668321" url="https://pl.wikipedia.org/wiki?curid=668321" title="Charles Stanhope (4. hrabia Harrington)">
Charles Stanhope (4. hrabia Harrington)

Charles Stanhope (8 kwietnia 1780 - 3 marca 1851) – brytyjski arystokrata i wojskowy, najstarszy syn Charlesa Stanhope'a, 3. hrabiego Harrington i Jane Fleming, córki sir Johna Fleminga, 1. baroneta. Od urodzenia do śmierci ojca w 1829 r. nosił tytuł wicehrabiego Petersham, później - hrabiego (earl) Harrington.
W latach 1793-1795 kształcił się w Eton College. Później wstąpił do Coldstream Guards. W 1799 r. został kapitanem Lekkich Dragonów Księcia Walii, w 1803 r. majorem Rangersów Królowej, zaś w 1807 r. podpułkownikiem 3. Regimentu Indii Zachodnich. W 1814 r. został awansowany do stopnia pułkownika. W latach 1812-1820 pełnił funkcję Lord of the Bedchamber króla Jerzy III Hanowerski, zaś w latach 1820-1829 tę samą funkcję dla króla Jerzego IV.
Petersham należał do najbliższego kręgu przyjaciół księcia-regenta, późniejszego Jerzego IV. Maniery miał sztuczne, a mówiąc lekko seplenił. Nie pokazywał się publicznie przed 18:00. Petersham był osobą nadającą trend ówczesnej modzie. Sprzyjała temu znajomość z księciem-regentem, który naśladował wicehrabiego w sposobie ubierania, obyczaju picia kawy i zażywania tabaki. Miał 365 puzderek z tabaką, po jednej na każdy dzień roku.
Wysoki i przystojny, Petersham przypominał według niektórych króla Henryka IV. Dla udokumentowania podobieństwa nosił krótko przystrzyżoną brodę. Sam zaprojektował większość swoich strojów, które szybko zostały skopiowane. Od jego imienia nazwany został typ kapelusza ("Harrington hat") i płaszcza ("Petersham overcoat"). Podobno książę-regent zamówił po jednym egzemplarzu płaszcza Petershama na każdy dzień tygodnia. Ulubionym kolorem wicehrabiego był brąz. W tym kolorze posiadał większość ubrań i powóz. Brązowe były też stroje służby.
Już jako hrabia Harrington wynajął Williama Barrona, aby ten zaprojektował ogrody we wiejskiej rezydencji Stanhope'ów, Elvaston Castle. Hrabia zlecił też Lewisowi Cottinghamowi zmianę wystroju głównej sali, nazywanej od tamtej pory "Salą Pięknej Gwiazdy" ("Hall of the Fair Star").
7 kwietnia 1831 r. w Elvaston Castle, poślubił Marię Foote (czerwiec 1798 - 27 grudnia 1867), córkę Samuela Foote'a, byłą aktorkę Covent Garden. Ich związek spotkał się z oporem ze strony starego hrabiego Harrington i był przedmiotem plotek wśród londyńskiej śmietanki towarzyskiej. Doszedł do skutku dopiero po śmierci ojca Charlesa. Miał on z Marią syna i córkę:

</doc>
<doc id="668322" url="https://pl.wikipedia.org/wiki?curid=668322" title="Galeria Echo">
Galeria Echo

Galeria Echo – galeria handlowa w Kielcach na rogu ul. Świętokrzyskiej i al. Solidarności, tuż za Politechniką Świętokrzyską. Została otwarta 30 listopada 2002 roku. W latach 2009–2011 dokonano przebudowy według projektu pracowni architektonicznej Detan z Kielc, natomiast projekt elewacji i wnętrz wykonała warszawska pracownia architektoniczna Open Architekci.
W 2011 roku Galeria Echo zwyciężyła w kategorii „Best enlarged retail development” (dla najlepszego rozbudowanego obiektu handlowego) w międzynarodowym konkursie MAPIC Awards.
W Galerii Echo znajduje się około 300 sklepów i punktów usługowych. Centrum składa się z czterech poziomów (-1, 0, 1 i 2) – na najwyższym poziomie znajdują się: kręgielnia, siłownia, fitness, bawialnia dla dzieci, centrum medyczne, salony Komfort. Powierzchnia całkowita to 159 tys. m², z czego 70 tys. m² stanowi powierzchnia najmu.
Historia.
Budowa Galerii Echo rozpoczęła się w październiku 2001 roku, miała ona zostać pierwotnie otwarta w 2003 roku, jednak z powodu szybkiej komercjalizacji galerii i podobnie szybkich prac budowlanych otwarcie nastąpiło 30 listopada 2002 roku. Na powierzchni około 58 tys. m² powstało 80 sklepów oferujących m.in. odzież, obuwie, kosmetyki, sprzęt AGD i RTV oraz prasę (Kolporter, Empik). Ulokowano także punkty gastronomiczne, fast food, kafejki, pub i zajmujące powierzchnię około 3 tysięcy m² kino, posiadające 7 sal kinowych. Początkowo jego operatorem był Kinoplex, od 2011 roku jest nim Helios.
W 2004 roku został wybudowany odkryty parking na 160 miejsc, natomiast w styczniu 2006 r. Galeria Echo została nagrodzona statuetką Lider Regionu 2005 w kategorii handel detaliczny. Do 2021 roku w galerii działał hipermarket Tesco
Rozbudowa.
Już w 2005 r. inwestor Echo Investment zapowiedział, że planuje rozbudować centrum handlowe; wtedy też firma otrzymała decyzję o warunkach zabudowy. We wrześniu 2008 roku rozpoczęła się realizacja pierwszego etapu rozbudowy – do sierpnia 2009 roku został wybudowany siedmiopoziomowy parking o powierzchni 43 tys. m² i miejscach dla blisko 1500 samochodów.
W latach 2009–2010 została wybudowana hala sportowa, którą przejęła Politechnika Świętokrzyska. Był to element umowy spółki Echo Investment z uczelnią – w zamian firma przez trzydzieści lat będzie dzierżawić teren w sąsiedztwie Centrum Laserowych Technologii Metali na którym wcześniej wybudowano wielokondygnacyjny parking. Na początku 2010 roku część Galerii została zamknięta, dwa sklepy przeniosły swoje siedziby do tymczasowych pomieszczeń na parkingu. Zamknięto także wjazd od al. Solidarności i otworzono nowy, niedaleko Politechniki. Zmieniono również wejście do Kinoplexu, który w lutym tego samego roku przez dwa tygodnie był zamknięty z powodu remontu całego budynku.
W lutym 2010 r. zakończyła się rozbiórka części Galerii Echo, co umożliwiło rozpoczęcie budowy. W listopadzie firma posiadała podpisane umowy wynajmu na ponad 90% powierzchni. Na przełomie stycznia i lutego 2011 roku nad Galerią zamontowano szklany dach, oparty na stalowej konstrukcji, ważącej około 250 ton. W marcu rozpoczęto modernizację starej części budynku, aby dostosować jej wygląd do dobudowanej części. W maju 2011 r. otwarte zostało kino, które zmieniło swoją nazwę na Helios.
Pod koniec czerwca 2011 roku ponad 30 sklepów było gotowych do otwarcia, kolejne zostały wykończone w lipcu 2011. Również w czerwcu Ministerstwo Infrastruktury zgodziło się na zachowanie zjazdu dla samochodów osobowych z ul. Świętokrzyskiej. W lipcu 2011 roku spółka Echo Investment rozpoczęła budowę dodatkowego, trzeciego pasa na alei Solidarności od Galerii Echo do skrzyżowania z aleją 1000-lecia Państwa Polskiego.
Otwarcie nowej części Galerii nastąpiło 19 sierpnia 2011 roku.

</doc>
<doc id="668324" url="https://pl.wikipedia.org/wiki?curid=668324" title="Drachma (jednostka masy)">
Drachma (jednostka masy)

Drachma (stgr. δραχμή drachmē) – starogrecka jednostka masy. 
W wagowo-monetarnym systemie attyckim równa była ok. 4,3 g.

</doc>
<doc id="668328" url="https://pl.wikipedia.org/wiki?curid=668328" title="Nerenstetten">
Nerenstetten

Nerenstetten – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Langenau. Leży w Jurze Szwabskiej, ok. 15 km na północ od Ulm, przy autostradzie A7.

</doc>
<doc id="668329" url="https://pl.wikipedia.org/wiki?curid=668329" title="Twierdzenie o residuach">
Twierdzenie o residuach

Twierdzenie o residuach – twierdzenie analizy zespolonej dostarczające metody obliczania wartości całek krzywoliniowych – konkretniej całek okrężnych – funkcji meromorficznych. Uogólnia ono twierdzenie Cauchy’ego (orzekające, że całka po drodze zamkniętej z funkcji holomorficznej jest równa zeru). Twierdzenie o residuach umożliwia obliczenie niektórych bardziej złożonych całek rzeczywistych.
Twierdzenie.
Niech formula_1 będzie obszarem jednospójnym na płaszczyźnie zespolonej formula_2 a ponadto formula_3 oraz formula_4 będzie funkcją holomorficzną.
Jeżeli formula_5 jest zamkniętą krzywą prostowalną zawartą w formula_6 to
Jeśli formula_5 jest krzywą Jordana, to formula_9 więc
Powyżej, formula_11 oznacza residuum funkcji "f" w formula_12 a formula_13 to indeks punktu formula_14 względem krzywej formula_15

</doc>
<doc id="668334" url="https://pl.wikipedia.org/wiki?curid=668334" title="Öllingen">
Öllingen

Öllingen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Langenau. Leży w Jurze Szwabskiej, ok. 18 km na północ od Ulm.
Pierwsze wzmianki o Öllingen pochodzą z 1143.

</doc>
<doc id="668335" url="https://pl.wikipedia.org/wiki?curid=668335" title="Oellingen">
Oellingen



</doc>
<doc id="668337" url="https://pl.wikipedia.org/wiki?curid=668337" title="Ollingen">
Ollingen



</doc>
<doc id="668341" url="https://pl.wikipedia.org/wiki?curid=668341" title="Rammingen (Badenia-Wirtembergia)">
Rammingen (Badenia-Wirtembergia)

Rammingen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Langenau. Leży ok. 18 km na północny wschód od Ulm.

</doc>
<doc id="668343" url="https://pl.wikipedia.org/wiki?curid=668343" title="Algol 1">
Algol 1

Algol 1 – amerykański człon rakiet nośnych i jednocześnie silnik rakietowy. Używany w latach 60. XX wieku w rodzinie rakiet Scout. Spalał stały materiał pędny – człon był jednocześnie komorą paliwową silnika. Używany około 20 razy. Siła ciągu na poziomie morza: 427 kN.
Silnik ten pierwotnie był używany jako silnik testowy rakiet Polaris. Wersje testowe miały 40 cali (101,6 cm) średnicy – były największymi wówczas testowanymi silnikami na paliwo stałe. Jego nominalne osiągi to 45 sekund pracy z ciągiem 45 000 kilogramów siły. Algol 1 doczekał się wielu modyfikacji oznaczanych jako 1D, 2, 2A, 2B, możliwe też, że dalszych. Inna popularna odmiana nazwana została Senior lub też 40KS-115000 (115 000 funtów siły, czyli 52 000 kilogramów siły przez 40 sekund pracy).

</doc>
<doc id="668345" url="https://pl.wikipedia.org/wiki?curid=668345" title="Setzingen">
Setzingen

Setzingen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Langenau. Leży w Jurze Szwabskiej, w dolinie rzeki Lone, ok. 20 km na północny wschód od Ulm.

</doc>
<doc id="668346" url="https://pl.wikipedia.org/wiki?curid=668346" title="Józef Szymon Bellotti">
Józef Szymon Bellotti

Szymon Józef Bellotti, wł. Simone Giuseppe Belotti (ur. na Murano, zm. w 1708) – barokowy architekt i sztukator pochodzący z Włoch.
Życiorys.
Józef Szymon Bellotti działał w Polsce od lat 60. XVII wieku. Był nadwornym architektem Michała Korybuta Wiśniowieckiego i Jana III Sobieskiego. Jego żoną była Marianna Olewicka.
Otrzymał od króla ziemię pod Warszawą, na której wybudował dwór nazwany Murano. Nazwa, w spolonizowanej w XVIII wieku formie Muranów, zachowała się do dziś.
Ważniejsze dzieła.
Projekty własne:
Poza tym współpracował z Tylmanem z Gameren przy:
Dekoracje sztukatorskie:

</doc>
<doc id="668347" url="https://pl.wikipedia.org/wiki?curid=668347" title="Strukturalizm (socjologia)">
Strukturalizm (socjologia)

Strukturalizm – w socjologii oraz antropologii: jedna z głównych orientacji badawczych i nurtów myślowych, mająca znamiona paradygmatu. W swoim najbardziej ogólnym znaczeniu termin ten jest używany przede wszystkim do określenia każdego podejścia, w którym uznaje się, że struktura społeczna jest istotniejsza niż działanie społeczne. Natomiast szczegółowe znaczenie terminu „strukturalizm” odnosi się przede wszystkim do konkretnie sprecyzowanej perspektywy teoretycznej, której okres największej popularności przypada na koniec lat sześćdziesiątych i początek lat siedemdziesiątych dwudziestego wieku. Strukturalizm oddziaływał na socjologię głównie poprzez antropologię strukturalną Claude Lévi-Straussa. Przedstawicielami strukturalizmu są też m.in.: Edmund Leach czy Maurice Godelier.
U podstaw podejścia strukturalizmu leży założenie, że poza często płynnymi i zmiennymi przejawami rzeczywistości społecznej możemy stwierdzić istnienie struktur, stanowiących ich fundament. Istotnym ich aspektem jest fakt, że struktury te nie są uświadamiane sobie przez członków społeczności, w której funkcjonują. 
Właściwym przedmiotem badań strukturalnych są szczególne modele stosunków społecznych, zwanych właśnie strukturami. Szczegółowość ta polega na tym, że spełniają one następujące kryteria:

</doc>
<doc id="668348" url="https://pl.wikipedia.org/wiki?curid=668348" title="Stanisław Żerko">
Stanisław Żerko

Stanisław Konstanty Żerko (ur. 10 maja 1961 w Szczecinku) – polski historyk, niemcoznawca, profesor nauk humanistycznych, pracuje w poznańskim Instytucie Zachodnim oraz w Instytucie Stosunków Międzynarodowych Akademii Marynarki Wojennej w Gdyni.
Życiorys.
Absolwent LO w Szczecinku. Laureat VI Olimpiady Historycznej (5 miejsce). Ukończył historię na Wydziale Historycznym UAM w Poznaniu. Studiował także nauki polityczne na Uniwersytecie w Bonn. Doktorat uzyskał w 1993 w Instytucie Historii UAM na podstawie rozprawy "Wielka Brytania w narodowosocjalistycznych koncepcjach polityki zagranicznej i polityce III Rzeszy (do 1939 r.)", promotorem pracy był Stanisław Sierpowski. Habilitację uzyskał w 2000 na podstawie rozprawy "Stosunki polsko-niemieckie 1938–1939" (również w IH UAM). Był stypendystą Fundacji im. Aleksandra von Humboldta oraz DAAD. Profesor nauk humanistycznych od 2012. Zrealizował trzy indywidualne granty Komitetu Badań Naukowych i Narodowego Centrum Nauki.
Specjalizuje się w dziejach najnowszych, zajmuje się też współczesnymi stosunkami międzynarodowymi (zwłaszcza polityką zagraniczną Polski i RFN oraz relacjami niemiecko-rosyjskimi). Publikował m.in. w „Rzeczpospolitej", „Dzienniku Gazecie Prawnej", tygodniku „Polityka” oraz w „Do Rzeczy".
Publikacje.
W dorobku publikacyjnym S. Żerki znajdują się m.in.: 
W ramach wydawanej przez Polski Instytut Spraw Międzynarodowych serii źródłowej przygotował dotychczas cztery tomy źródeł:
Laureat Nagrody Historycznej tygodnika „Polityka" (1999). Jest też współautorem monografii miast: Kostrzyna n. Odrą i Rawicza (części poświęcone dziejom powojennym). 

</doc>
<doc id="668354" url="https://pl.wikipedia.org/wiki?curid=668354" title="Weidenstetten">
Weidenstetten

Weidenstetten – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Langenau. Leży w Jurze Szwabskiej, ok. 20 km na północ od Ulm.

</doc>
<doc id="668357" url="https://pl.wikipedia.org/wiki?curid=668357" title="Castor 1 (człon rakiety)">
Castor 1 (człon rakiety)

Castor 1 – amerykański człon rakiet nośnych rodzin Delta, Scout i Thor, stosowany także w rakietach sondażowych. Jego konstrukcja wywodzi się z taktycznych rakiet Sergeant. Używany głównie w latach 60. XX wieku. Spalał stały materiał pędny – człon był jednocześnie komorą paliwową silnika. Użyty około 586 razy.

</doc>
<doc id="668358" url="https://pl.wikipedia.org/wiki?curid=668358" title="Mýa Marie Harrison">
Mýa Marie Harrison

Mýa Marie Harrison, ps. Mýa (ur. 10 października 1979 w Waszyngtonie) – amerykańska piosenkarka R&amp;B i popowa, tancerka, aktorka, modelka i producentka muzyczna. Sławę zdobyła w późnych latach 90. Znana jest najlepiej z takich przebojów, jak „It’s All About Me”, „The Best of Me”, „Case of the Ex”, „My Love Is Like...Wo”, z coveru „Lady Marmalade” (za który zdobyła nagrodę Grammy) oraz z występów w filmach "Chicago" (2002) i "Przeklęta" (2005).
Od 21 września 2009 do 24 listopada 2009 roku brała udział w programie "Dancing with the Stars", gdzie jej partnerem był Dmitry Chaplin. Zajęli 2. miejsce (na 16 możliwych).
Życiorys.
Wczesne lata.
Mýa Marie Harrison urodziła się w Waszyngtonie. Jej rodzicami są Theresa i Sherman Harrisonowie, para muzyków; ojciec jest pochodzenia afroamerykańskiego, zaś matka włoskiego. Ma dwóch młodszych braci: Chaza i Nijela. Dorastała w miejscowości Glenn Dale, w stanie Maryland. Jest absolwentką Eleanor Roosevelt High School.
„Lady Marmalade”.
W 2001 roku wraz z Christiną Aguilerą, Lil’ Kim i Pink wylansowała przebój „Lady Marmalade” (który jest coverem piosenki zespołu Labelle pod tym samym tytułem), wyprodukowany przez raperkę Missy Elliott.

</doc>
<doc id="668362" url="https://pl.wikipedia.org/wiki?curid=668362" title="Jemielno (Płaszczyca)">
Jemielno (Płaszczyca)

Jemielno (kaszb. "Jemiélno") – część osady Płaszczyca w Polsce, położona w województwie pomorskim, w powiecie człuchowskim, w gminie Przechlewo nad Brdą. Wchodzi w skład sołectwa Płaszczyca.
W latach 1975–1998 Jemielno administracyjnie należało do województwa słupskiego.
Zabytki.
Według rejestru zabytków NID na listę zabytków wpisany jest zespół dworski z 1745, nr rej.: A-169 z 21.02.1959: dwór i park.

</doc>
<doc id="668363" url="https://pl.wikipedia.org/wiki?curid=668363" title="Melanchton">
Melanchton



</doc>
<doc id="668364" url="https://pl.wikipedia.org/wiki?curid=668364" title="John Lewis (filozof)">
John Lewis (filozof)

John Lewis (ur. 6 lutego 1889, zm. 12 lutego 1976) – brytyjski pastor unitariański, filozof marksistowski i autor wielu prac z dziedziny filozofii, antropologii i religii.
Życiorys.
Ukończył Dulwich College i University College w Londynie, gdzie otrzymał tytuł licencjata. Wychowany na metodystę, wkrótce opuścił kościół, by stać się kongregacjonalistą. Kontynuował studia w Cambridge by zostać pastorem i w 1916 r. został powołany do kościoła prezbiteriańskiego w Gravesend. W 1924 r. przeniósł się do kościoła w Birmingham. Uzyskał stopień doktora z filozofii na uniwersytecie w Birmingham na podstawie pracy o filozofii Karola Marksa. W tym czasie zaczął się także określać mianem marksisty.
W okresie I wojny światowej (od 1916 r.) prowadził działalność antywojenną. Rewolucja październikowa wywarła na nim ogromne wrażenie, tak że postanowił nauczyć się języka rosyjskiego. Pod jej wpływem został chrześcijańskim socjalistą, by później stać się marksistą.
W latach 1946-1953 był także redaktorem naczelnym brytyjskiego pisma marksistowskiego, "The Modern Quarterly". Był bardzo zainteresowany wchodzeniem w polemiki. Jest autorem wielu książek i artykułów utrzymanych w polemicznym tonie poświęconych filozofii, sprawom społecznym i marksizmowi (najbardziej znaną dyskusję Lewis przeprowadził z Louisem Althusserem).

</doc>
<doc id="668365" url="https://pl.wikipedia.org/wiki?curid=668365" title="Altair 1A">
Altair 1A

Altair 1A – amerykański człon rakiet nośnych rodziny Scout. Używany w pierwszej połowie lat 60. XX wieku. Spalał stały materiał pędny – człon był jednocześnie komorą paliwową silnika. Używany około 24 razy. Zanotowano 1 awarię. Był modyfikacją członu Altair 1. Różnił się ulepszoną (wariant "A") wersją silnika X-248.

</doc>
<doc id="668370" url="https://pl.wikipedia.org/wiki?curid=668370" title="Przewodniczący Senatu Stanów Zjednoczonych">
Przewodniczący Senatu Stanów Zjednoczonych

Termin Przewodniczącego Senatu Stanów Zjednoczonych (ang. Presiding Officer of the United States Senate, lub President of the United States Senate) odnosi się do osoby, która przewodniczy obradom izby wyższej Kongresu Stanów Zjednoczonych.
Zgodnie z literą konstytucji „stałym” przewodniczącym Senatu jest wiceprezydent Stanów Zjednoczonych. Jednakże nie jest on członkiem tej izby (czyli jednym z senatorów). W związku z tym nie przysługuje mu prawo głosu, poza rzadkimi, aczkolwiek mającymi czasem miejsce, sytuacjami, kiedy podział głosów jest równy. Wtedy to wiceprezydent oddaje decydujący ("tie-break vote").
W zdecydowanej większości przypadków wiceprezydenci nie przewodniczą sesjom senatu, poza szczególnymi okazjami (połączone sesje, choć i to nie zawsze, pierwsze posiedzenia), ponieważ zajęci są swoimi innymi obowiązkami.
Konstytucja przewidziała utworzenie urzędu przewodniczącego "pro tempore" Senatu, który jest wybierany spośród senatorów. Od lat 50. XX wieku jest nim najstarszy stażem członek partii posiadającej większość, przez co jest najwyższym rangą senatorem. Mimo iż często wymienia się tę funkcję jako ceremonialną, czasami wręcz synekurę, to jednak to on jest raczej właściwym przewodniczącym tej izby. Poza tym uchodzi za czwartą osobę w państwie, gdyż uplasowano go na trzecim miejscu w linii sukcesji prezydenckiej (po wiceprezydencie oraz spikerze Izby).
Jednakże przez znaczny okres, często nawet przez jego większość, obradami nie kieruje ani wiceprezydent, ani przewodniczący "pro tempore", tylko delegowani do tego inni senatorowie (zazwyczaj każdy przez godzinę obrad). Od lat 70. XX wieku są to wyłącznie członkowie klubu większości.
Rola przewodniczącego obradom polega m.in. na udzielaniu głosu poszczególnym senatorom, ustalaniu porządku obrad oraz czuwaniu nad przestrzeganiem regulaminu.

</doc>
<doc id="668371" url="https://pl.wikipedia.org/wiki?curid=668371" title="Przewodniczący Senatu USA">
Przewodniczący Senatu USA



</doc>
<doc id="668381" url="https://pl.wikipedia.org/wiki?curid=668381" title="X-248">
X-248

X-248(A) – amerykański silnik rakietowy na stały materiał pędny. Używany wyłącznie w członach Altair 1 i Caleb-2. Został użyty około 51 razy.
Ulepszona wersja silnika nosiła oznaczenie X-248A. Używana była w latach od 1960 do 1964, w liczbie 24 sztuk, jako człon Altair 1A.

</doc>
<doc id="668386" url="https://pl.wikipedia.org/wiki?curid=668386" title="August Barbier">
August Barbier

Henri Auguste Barbier (ur. 29 kwietnia 1805 w Paryżu, zm. 14 lutego 1882 w Nicei) – dramaturg i poeta francuski, członek Akademii Francuskiej.
Pod wrażeniem wydarzeń rewolucji lipcowej napisał w 1831 cykl wierszy "Jambes". Po zwycięstwie powstańców styczniowych w bitwie pod Węgrowem napisał wiersz "Atak pod Węgrowem", w którym przyrównał atak kosynierów na rosyjskie armaty do heroicznej walki Spartan pod Termopilami. Wkrótce określenie Polskie Termopile obiegło europejską opinię publiczną, przyczyniając się do wzbudzenia sympatii dla walki Polaków.
Był współautorem libretta do opery Hectora Berlioza Benvenuto Cellini.

</doc>
<doc id="668389" url="https://pl.wikipedia.org/wiki?curid=668389" title="Próba traw">
Próba traw



</doc>
<doc id="668390" url="https://pl.wikipedia.org/wiki?curid=668390" title="Skye McCole Bartusiak">
Skye McCole Bartusiak

Skye McCole Bartusiak (ur. 28 września 1992 w Houston, zm. 19 lipca 2014 tamże) – amerykańska aktorka, wcześniej aktorka dziecięca.
Debiutowała jako siedmiolatka występem w filmie "Zagadka proroka". Kolejne role, to przede wszystkim gościnne występy w popularnych serialach (m.in. "JAG", "Frasier"). Przełomową okazała się rola w "Patriocie" z Melem Gibsonem. W latach 2002-2003 pojawiała się regularnie jako Megan Matheson w serialu "24 godziny". W filmie "Nikomu ani słowa" z 2001 roku, dodatkowo wykonywała piosenkę.

</doc>
<doc id="668392" url="https://pl.wikipedia.org/wiki?curid=668392" title="Bogdan Gajda">
Bogdan Gajda

Bogdan Gajda (ur. 26 sierpnia 1953 w Sokolnikach Starych) – polski bokser, mistrz Europy, olimpijczyk, trener.
Startował w wagach lekkiej (do 60 kg) i lekkopółśredniej (do 63,5 kg). Największy sukces odniósł podczas Mistrzostw Europy w Halle 1977, gdzie wywalczył tytuł mistrza Europy w kategorii lekkopółśredniej.
Dwa razy brał udział w igrzyskach olimpijskich: w Montrealu 1976 w wadze lekkiej i w Moskwie 1980 w lekkopółśredniej, ale odpadał w pierwszych pojedynkach. Także dwa razy uczestniczył w mistrzostwach świata, w wadze lekkopółśredniej. W Hawanie 1974 przegrał pierwszą walkę, a w Belgradzie 1978 odpadł w ćwierćfinale.
Był dziewięciokrotnym mistrzem Polski: w wadze lekkiej w 1974 i 1976 oraz w wadze lekkopółśredniej w 1977, 1978, 1980, 1981, 1982, 1983 i 1984. Dwa razy zdobywał srebrny medal: w 1975 (waga lekka) i w 1988 (w. lekkopółśrednia), a raz brązowy (w 1987 w w. lekkopółśredniej).
W 1978 wygrał Turniej imienia Feliksa Stamma w w. lekkopółśredniej.
Walczył w barwach Górnika Pszów oraz Legii Warszawa.
W 2019 z powodu wykorzystania jego zdjęcia w filmie "Kler" w kontekście pracy w Służbie Bezpieczeństwa wpadł w nerwicę pod wpływem fałszywych zarzutów o nią.

</doc>
<doc id="668393" url="https://pl.wikipedia.org/wiki?curid=668393" title="M33-20-4">
M33-20-4

M33-20-4 – amerykański silnik rakietowy na stały materiał pędny, firmy Thiokol. Używany wyłącznie w członie Castor 1. Został użyty w ilości około 141 sztuk.

</doc>
<doc id="668399" url="https://pl.wikipedia.org/wiki?curid=668399" title="Aleja Gwiazd w Los Angeles">
Aleja Gwiazd w Los Angeles

Aleja Gwiazd (ang. "Hollywood Walk of Fame", pol. także: "Hollywoodzka Aleja Sławy", "Hollywoodzka Aleja Gwiazd") – aleja gwiazd wzdłuż Hollywood Boulevard oraz Vine Street w Los Angeles, w dzielnicy Hollywood, zawierająca ponad 2600 pięcioramiennych gwiazd, upamiętniających znane osobistości świata show-biznesu. Swoje gwiazdy ma również kilkanaście fikcyjnych postaci oraz Disneyland.
Pierwsze 8 gwiazd zostało nagrodzonych 9 lutego 1960.
Gwiazdy przyznawane są przez Izbę Handlu Hollywood w pięciu kategoriach:
Każdy może zgłosić nominację do gwiazdy. Odpowiedni formularz znajduje się na stronie Izby Handlu Hollywood. Co roku wpływa około 200 nominacji. Gwiazdy przyznawane są co roku w czerwcu. Każdego roku przyznaje się około 20 gwiazd. Co roku jedna gwiazda przyznawana jest pośmiertnie. (Nie wcześniej, niż 5 lat po zgonie danej osoby). Osoba nagrodzona gwiazdą ma 5 lat na zaaranżowanie ceremonii jej wmurowania (koszt 25 000 dolarów).

</doc>
<doc id="668407" url="https://pl.wikipedia.org/wiki?curid=668407" title="Physalia physalis">
Physalia physalis



</doc>
<doc id="668409" url="https://pl.wikipedia.org/wiki?curid=668409" title="Bąbelnica">
Bąbelnica



</doc>
<doc id="668410" url="https://pl.wikipedia.org/wiki?curid=668410" title="Cynaryzyna">
Cynaryzyna

Cynaryzyna (łac. "Cinnarizinum") – organiczny związek chemiczny, pochodna piperazyny, lek hamujący odruch wymiotny oraz działający nootropowo.
Działanie.
Jest antagonistą wapnia, co objawia się działaniem rozkurczowym na naczynia krwionośne. Poprawia krążenie obwodowe, mózgowe i wieńcowe, powstrzymuje mdłości. Działa również lekko uspokajająco oraz znieczulająco. Powoduje poprawę procesów myślowych (poprzez lepsze dotlenienie mózgu). Ponadto hamuje wpływ kinin na naczynia krwionośne, w wyniku czego dochodzi do zwiększenia przepływu krwi. Może osłabiać sprawność psychoruchową (nie powinno się prowadzić samochodu, będąc pod wpływem tego leku). Działanie cynaryzyny utrzymuje się przez około 24 godziny.
Zastosowania.
Cynaryzyna jest stosowana w zaburzeniach krążenia mózgowego na tle miażdżycy, zawrotach i bólach głowy, szumie w uszach, stanach pourazowych, zaburzeniach krążenia obwodowego, niedokrwieniu kończyn, nudności i wymiotach (choroba lokomocyjna), zaburzeniach błędnikowych, nieżycie nosa, reakcjach alergicznych skóry.
Preparaty.
Leki zawierające cynaryzynę: "Cinnarizinum", "Stugeron".
Związek został zsyntetyzowany w 1955 roku przez firmę Janssen Pharmaceutica.
Dawkowanie.
50–150 mg na dobę podzielone na 2 lub 3 dawki. W ostrych stanach alergicznych 50 mg 4 razy dziennie.
Interakcje.
Alkohol wzmacnia działanie cynaryzyny.

</doc>
<doc id="668419" url="https://pl.wikipedia.org/wiki?curid=668419" title="Siatka płaszczyznowa">
Siatka płaszczyznowa

Siatka jest jednym, ze sposobów odwzorowania. Tworzy układ równoleżników. Powstaje w wyniku rzutowania za pomocą wiązek światła na płaszczyznę. Punkt styczności płaszczyzny z kulą może być na:
Wśród siatek płaszczyznowych wyróżniamy:
Zobacz:
siatka walcowa, siatka stożkowa. siatka centralna, siatka stereograficzna, siatka ortograficzna, odwzorowanie klasyczne, siatka geograficzna, siatka kartograficzna

</doc>
<doc id="668422" url="https://pl.wikipedia.org/wiki?curid=668422" title="Wuerhosaurus">
Wuerhosaurus



</doc>
<doc id="668424" url="https://pl.wikipedia.org/wiki?curid=668424" title="Siatka centralna">
Siatka centralna

Siatka centralna – siatka kartograficzna, płaszczyznowa. Powstaje w wyniku puszczenia wiązek światła ze środka kuli.
Cechy: 

</doc>
<doc id="668425" url="https://pl.wikipedia.org/wiki?curid=668425" title="Jaskinia Dupnisa">
Jaskinia Dupnisa

Jaskinia Dupnisa (tur. "Dupnisa Mağarası") – jaskinia w europejskiej części Turcji, w pobliżu granicy z Bułgarią. Najbliższe duże miasto: Kırklareli.
Jaskinia znajduje się w skałach wapiennych pochodzących z okresu jury, została uformowana w epoce pliocenu. Jaskinia składa się z dwóch pięter: mokrego na dole i znajdującego się ponad nim suchego. Znajduje się tu wiele stalaktytów, stalagmitów i kolumn. Ciąg mokry jest wciąż aktywny i nawet dziś zachodzą w nim zjawiska krasowe. Płynie tam również podziemny strumień.
Różnica poziomów między dwoma piętrami jaskini wynosi 30 metrów i są one połączone schodami, w celu ułatwienia zwiedzania turystom. Dla odwiedzających jaskinię udostępniony jest tylko mały fragment o łącznej długości ok. 2 km. Reszta (ok. 25 km) jest dla turystów niedostępna. W jaskini żyją nietoperze.
W dolnej części (mokrej) panuje temperatura 10 °C, a w górnej (suchej) 17 °C.

</doc>
<doc id="668427" url="https://pl.wikipedia.org/wiki?curid=668427" title="Desktop Light Linux">
Desktop Light Linux

DeLi Linux (Desktop Light Linux) – biurkowa dystrybucja Linuksa, specjalnie zaprojektowana z myślą o starych, powolnych komputerach osobistych.
Minimalne wymagania dystrybucji to system z procesorem 486, posiadający od 8 do 32 MB pamięci RAM. Aby sprostać tak niskim wymaganiom, dystrybucja korzysta z oszczędnego menedżera okien IceWM oraz zestawu programów, które odznaczają się niskim zapotrzebowaniem zasobów komputera. DeLi Linux nie jest oparty na żadnym innym Linuksie, ale używa kilku narzędzi z dystrybucji Slackware oraz CRUX. Główną zaletą dystrybucji jest jej mały rozmiar. Obraz iso zajmuje jedynie ok. 252 MB.
Oprogramowanie w dystrybucji.
DeLi Linux posiada bogaty zestaw małego i szybkiego oprogramowania w skład którego wchodzą: 

</doc>
<doc id="668428" url="https://pl.wikipedia.org/wiki?curid=668428" title="Siatka płaszczyznowa (azymutalna)">
Siatka płaszczyznowa (azymutalna)



</doc>
<doc id="668430" url="https://pl.wikipedia.org/wiki?curid=668430" title="Siatka azymutalna">
Siatka azymutalna



</doc>
<doc id="668431" url="https://pl.wikipedia.org/wiki?curid=668431" title="DeLi Linux">
DeLi Linux



</doc>
<doc id="668434" url="https://pl.wikipedia.org/wiki?curid=668434" title="Siatka stereograficzna">
Siatka stereograficzna

Jest siatką katograficzną, płaszczyznową. Powstaje w wyniku puszczenia wiązek światła na płaszczyznę z przeciwległego bieguna.

</doc>
<doc id="668436" url="https://pl.wikipedia.org/wiki?curid=668436" title="Struthiomimus">
Struthiomimus



</doc>
<doc id="668437" url="https://pl.wikipedia.org/wiki?curid=668437" title="AH-1 Cobra">
AH-1 Cobra



</doc>
<doc id="668438" url="https://pl.wikipedia.org/wiki?curid=668438" title="Bitwa pod Karbalą">
Bitwa pod Karbalą

Bitwa pod Karbalą () – zasadzka, do której doszło 10 października 680 roku (według kalendarza muzułmańskiego 10 muharrama 61 roku) na terenie współczesnego miasta Karbala. Wojska sunnickiego kalifa Umajjadów Jazida I zaskoczyły karawanę wnuka Mahometa, jak i trzeciego imama szyitów, Husajna ibn Alego, który zginął.
Husajn był młodszym synem Alego ibn Abi Taliba, którego stronnicy nie pogodzili się z uzurpowaniem władzy po jego śmierci w roku 661 przez Mu'awiję z dynastii Umajjadów, uważając, że należy się ona tylko potomkom Mahometa. Po śmierci Hasana, Husajn stał się naturalnym przywódcą muzułmanów. Gdy Mu'awija zmarł w roku 680, mieszkańcy Al-Kufy wezwali Husajna, by odzyskał kalifat dla rodziny Mahometa. Zanim jednak Husajn dotarł do miasta, zostało ono spacyfikowane przez Umajjadów. 10 października 680 roku pod Karbalą jego karawana została zaatakowana przez wojska syna Mu'awiji, Jazida. Doszło do rzezi, podczas której oszczędzono jedynie kobiety i dzieci młodsze niż 6 miesięcy.
Ofiary.
Pośród zabitych w bitwie pod Karbalą, było wielu znanych towarzyszy i członków najbliższej rodziny Mahometa (lista niekompletna):
Synowie Alego:
Synowie Hasana ibn Alego:
Synowie Husajna ibn Alego:
Synowie Abbasa ibn Alego:
Potomkowie Dżafara ibn Abi Taliba (starszy brat Alego):
Towarzysze Husajna: 
...i wielu innych.
Następstwa.
W związku z powyższymi wydarzeniami Husajn jest w szyizmie pamiętany jako „pan męczenników” ("sayyid aš-šuhadā"), a w rocznicę jego śmierci co roku odbywa się jedno z najważniejszych szyickich świąt, Aszura. Miejsce jego śmierci stało się przedmiotem szyickich pielgrzymek i stopniowo powstało wokół niego miasto Karbala, z meczetem-mauzoleum Husajna jako swoim centrum. Husajn stał się jedną z centralnych postaci w historii martyrologii stronników Alego w ich oporze przeciwko sunnickim kalifom. Bezpośrednio po bitwie wybuchło kilka powstań zbrojnych skierowanych przeciwko Umajjadom. Bitwa była także jednym z decydujących czynników schizmy pomiędzy sunnitami a szyitami. W zbiorowej świadomości szyickiej, występuje od tego momentu „paradygmat Karbali”, gdzie tyranów i dyktatorów określa się mianem "Jazidów swoich czasów". W aspekcie religijno-politycznym, męczeństwo Husajna zostało także wykorzystane przez Safawidów podczas konsolidowania władzy na terenie Persji. Irańska rewolucja islamska doprowadziła do obalenia szacha Mohammada Rezy Pahlawiego przez zwolenników ajatollaha Ruhollaha Chomejniego, który to wygłosił uprzednio płomienne przemówienie w dniu Aszury.

</doc>
<doc id="668440" url="https://pl.wikipedia.org/wiki?curid=668440" title="Kiełpinek (powiat człuchowski)">
Kiełpinek (powiat człuchowski)

Kiełpinek (kaszb. "Czełpinkò" lub "Czełpink") – osada kaszubska w Polsce położona w województwie pomorskim, w powiecie człuchowskim, w gminie Człuchów. 
Wieś jest częścią składową sołectwa Kiełpin.
W latach 1975–1998 miejscowość administracyjnie należała do województwa słupskiego.
Historia.
Kiełpinek, niemiecka nazwa Hasseln alias Hasły opisano w Słowniku geograficznym Królestwa Polskiego z roku 1883 jako Hasły niem. Hasseln, wieś rycerska położona o milę na północ od Człuchowa w okolicy leśnej wówczas. Wieś posiadała 3525 mórg obszaru, 7 domów mieszkalnych zamieszkałych przez 120 mieszkańców, podlegli parafii Przechylewo, do szkoły uczęszczano w Kiełpinie.

</doc>
<doc id="668441" url="https://pl.wikipedia.org/wiki?curid=668441" title="Siatka ortograficzna">
Siatka ortograficzna

Siatka ortograficzna jest siatką kartograficzną, płaszczyznową. Powstaje w wyniku puszczania wiązek światła równolegle do płaszczyzny spod kuli.

</doc>
<doc id="668442" url="https://pl.wikipedia.org/wiki?curid=668442" title="Mamenchisaurus">
Mamenchisaurus



</doc>
<doc id="668443" url="https://pl.wikipedia.org/wiki?curid=668443" title="Ogród zoologiczny w Bojnicach">
Ogród zoologiczny w Bojnicach

Ogród zoologiczny w Bojnicach – najstarszy ogród zoologiczny na Słowacji, założony w 1955 roku w miejscowości Bojnice. Pod koniec 2005 roku znajdowało się w nim łącznie 1940 sztuk zwierząt z 318 gatunków.
Do najważniejszych gatunków zwierząt w ogrodzie zaliczają się:
Gady:
Ptaki:
Ssaki:

</doc>
<doc id="668444" url="https://pl.wikipedia.org/wiki?curid=668444" title="Zoo Bojnice">
Zoo Bojnice



</doc>
<doc id="668445" url="https://pl.wikipedia.org/wiki?curid=668445" title="Bojnice Zoo">
Bojnice Zoo



</doc>
<doc id="668447" url="https://pl.wikipedia.org/wiki?curid=668447" title="Kai M. Siegbahn">
Kai M. Siegbahn

Kai Manne Börje Siegbahn (ur. 20 kwietnia 1918 w Lund, zm. 20 lipca 2007 w Ängelholm) – szwedzki fizyk. Laureat Nagrody Nobla z fizyki w roku 1981 za wkład w rozwój spektroskopii elektronowej, w szczególności za spektroskopową analizę wpływu promieniowania elektromagnetycznego na materię.
Opracowana przez niego technika spektroskopii elektronowej dla analizy chemicznej (ang. "Electron Spectroscopy for Chemical Analysis") znalazła zastosowanie w badaniu zanieczyszczonego powietrza i katalizatorów w procesie rafinacji. Nagrodę razem z nim otrzymali Nicolaas Bloembergen i Arthur Leonard Schawlow.
Życiorys.
W latach 1951–1954 był profesorem Królewskiego Instytutu Technologicznego w Sztokholmie, następnie profesorem i szefem departamentu fizyki na Uniwersytecie w Uppsali. Był członkiem wielu organizacji naukowych, otrzymał też wiele nagród. Był synem Manne Siegbahna, laureata Nagrody Nobla z fizyki w roku 1924.

</doc>
<doc id="668449" url="https://pl.wikipedia.org/wiki?curid=668449" title="Małgorzata Gebel">
Małgorzata Gebel

Małgorzata Gebel (ur. 30 kwietnia 1955 w Katowicach) – polska aktorka, obecnie grająca w amerykańskich filmach i serialach. W 1980 roku ukończyła studia na PWST w Warszawie.

</doc>
<doc id="668450" url="https://pl.wikipedia.org/wiki?curid=668450" title="EAN 128">
EAN 128



</doc>
<doc id="668452" url="https://pl.wikipedia.org/wiki?curid=668452" title="Kai Siegbahn">
Kai Siegbahn



</doc>
<doc id="668453" url="https://pl.wikipedia.org/wiki?curid=668453" title="Carnotaurus">
Carnotaurus



</doc>
<doc id="668456" url="https://pl.wikipedia.org/wiki?curid=668456" title="ATL (film)">
ATL (film)

ATL, film komediowy produkcji amerykańskiej nakręcony w 2006 przez Chrisa Robinsona, a wydany przez wytwórnię Warner Bros. Scenariusz został napisany przez Tinę Gordon Chism na podstawie oryginalnej opowieści Antwone Fisher i jest luźno oparty na doświadczeniach producentów filmu Dallasa Austina i Tionne Watkins dorastających w Atlancie w stanie Georgia (ATL).
Opis fabuły.
Film opowiada o chłopakach mieszkających na przedmieściach Atlanty i dorastających w rodzinach robotniczych. Po ukończeniu szkoły średniej przyjaciele rywalizują na ślizgawce skejtowskiej jeżdżąc na wrotkach.

</doc>
<doc id="668457" url="https://pl.wikipedia.org/wiki?curid=668457" title="Grzegorz Stasiak">
Grzegorz Stasiak

Grzegorz Stasiak (ur. 4 kwietnia 1953 w Rudzie) – polski satyryk, kabareciarz, konferansjer, prezenter i aktor.
Życiorys.
W latach 2000–2002 był członkiem Kabaretu Śląskiego, w 2002 założył Kabaret Mieszany.
Brał udział w "Telefonie Szczęścia", emitowanym przez lokalną telewizję Elsat oraz w programie "Na Wesoło i po śląsku", prowadzonym na falach Radia Piekary. W Radiu eM prowadził program "Obrazki śląskie", w którym interpretował felietony Grzegorza Molitorysa, natomiast w Radiu Vanessa prowadził "Biesiadę Śląską". Publikował też felietony pisane w gwarze śląskiej na łamach miesięcznika „Wieści Gliwickie”.
Jest laureatem konkursu "Po naszymu, czyli po śląsku" i zwycięzcą "Maratonu uśmiechu". Dużą popularność przyniósł mu serial "Święta wojna", w którym zagrał Alojza oraz program "Nauka jazdy" emitowany na antenie telewizji TVN, który prowadził wraz z Małgorzatą Mandryk.
Od 2008 związany był z Telewizją TVS, gdzie wraz z Niną Nocoń, Adamem Gizą, Aleksandrem Gortatem i Pawłem Ziębą prowadził program "Radio na Wizji". W 2009 na antenie TVS emitowane były odcinki programu "Nauka jazdy" (produkcja TVN na antenie TVS) z udziałem Grzegorza Stasiaka. Od czerwca 2010 do stycznia 2011 prowadził tam także "Listę Śląskich Szlagierów".
Od grudnia 2009 związany jest ze śląską rozgłośnią Radio Fest, gdzie razem z Marcinem Janotą pierwotnie prowadził program "Fest Party", a obecnie prowadzą "FEST Dobry Dzień".
Ponadto, od 2015 prowadził program satyryczny "Grzegorz Stasiak łowi w sieci" na antenie lokalnej telewizji TVT, a od 2016 był ekspertem w programie Marcina Janoty "Co jest grane?!" na antenie Portalu Informacyjnego Telewizji Mysłowice (ITVM.pl) i Telewizji dlaCiebie.tv.

</doc>
<doc id="668461" url="https://pl.wikipedia.org/wiki?curid=668461" title="Huayangosaurus">
Huayangosaurus



</doc>
<doc id="668467" url="https://pl.wikipedia.org/wiki?curid=668467" title="Fartuch">
Fartuch

Fartuch – ubranie ochronne, zakładane od przodu i wiązane z tyłu. W nowszych czasach również inna nazwa na kitel (krojem najczęściej zbliżony do płaszcza). Stosowane wszędzie tam, gdzie wymagają tego zasady higieny lub możliwe jest zabrudzenie, czy też zniszczenie odzieży (np. w szpitalach, laboratoriach, na halach produkcji maszyn, ubojniach).
Stosowane w gospodarstwie domowym fartuszki pozbawione są zazwyczaj rękawów; zakładane są przez głowę. Poza gospodarstwem domowym najpowszechniejsze są fartuchy zakładane od tyłu, zapinane guzikami od przodu. Wyjątek stanowią fartuchy frontowe zakładane od przodu i wiązane z tyłu, stosowane głównie w prosektoriach.
Wyróżnia się również fartuchy ochronne, np. przeciwradiacyjne - używane przez personel obsługujący aparaty rentgenowskie. Fartuchy takie wykonywane są z gumy ołowiowej (zawierającej ołów; 3-4 razy ciężej od zwykłej gumy), osłabiającej promieniowanie jonizujące.

</doc>
<doc id="668469" url="https://pl.wikipedia.org/wiki?curid=668469" title="Kitel">
Kitel



</doc>
<doc id="668471" url="https://pl.wikipedia.org/wiki?curid=668471" title="Beorn">
Beorn



</doc>
<doc id="668478" url="https://pl.wikipedia.org/wiki?curid=668478" title="Obwód zakarpacki">
Obwód zakarpacki

Obwód zakarpacki () – jeden z 24 obwodów Ukrainy. Leży w zachodniej części Ukrainy, na obszarze historycznego Zakarpacia. Graniczy z Polską, Słowacją, Węgrami i Rumunią. Stolicą obwodu jest Użhorod. Obwód został utworzony 22 stycznia 1946 roku.
Obwód zakarpacki graniczy od północy z polskim województwem podkarpackim oraz z obwodami lwowskim i iwanofrankowskim, od południa – z rumuńskimi okręgami Marmarosz i Satu Mare, od południowego zachodu – z węgierskim komitatem Szabolcs-Szatmár-Bereg, od zachodu – ze słowackimi krajami preszowskim i koszyckim (historyczny region Zemplín). Jest jedynym obwodem Ukrainy który graniczy bezpośrednio z czterema państwami.
Gospodarka.
W obwodzie rozwinął się przemysł drzewno-papierniczy, spożywczy oraz lekki. 
W regionie wydobywa się węgiel brunatny oraz sól kamienną.
W obwodzie zakarpackim uprawia się zboże, tytoń, drzewa owocowe, winorośl oraz hoduje się bydło, trzodę chlewną, owce.
Historia.
Obwód zakarpacki został utworzony 22 stycznia 1946 r. dekretem Prezydium Rady Najwyższej ZSRR. Jak nazwa wskazuje, jest jedyną częścią Ukrainy leżącą po południowej stronie Karpat. Dzisiejszy obwód zakarpacki zajmuje ziemie historycznej Rusi Zakarpackiej, Marmaroszu oraz dwa skrawki historycznie należące wcześniej do Czechosłowacji – pas przy granicy ze Słowacją i z Polską na zachód i północny zachód od doliny Użu oraz pas przy granicy ze Słowacją i z Węgrami, na południe od Użhorodu, z miastem Czop.
Obszar dzisiejszego obwodu włączono do ZSRR w 1945, przedtem należał do Węgier (1938/1939–1945), Czechosłowacji (1918–1939) i Austro-Węgier (do 1918). Za panowania węgierskiego obszar dzisiejszego obwodu należał do komitatów Ung, Bereg, Ugocsa i Máramaros. Dzisiejsza północna granica obwodu do 1945 stanowiła granicę państwową: Polski i Węgier (1938–1939), Polski i Czechosłowacji (1918–1939), austriackiej Galicji i Węgier (1867–1918), a przed 1772 – Rzeczypospolitej Obojga Narodów (województwa ruskiego) i Królestwa Węgier.
Podział administracyjny na rejony.
Do 17 lipca 2020 roku obwód zakarpacki dzielił się na 13 rejonów: berehowski, chuściański, irszawski, miżhirski, mukaczewski, pereczyński, rachowski, swalawski, tiacziwski, użhorodzki, wielkoberezneński, wołowiecki, wynohradiwski oraz 5 miast wydzielonych: Berehowo, Chust, Czop, Mukaczewo, Użhorod.
W wyniku reformy podziału administracyjnego zmniejszono z 490 do 136 liczbę rejonów na Ukrainie. Od 17 lipca 2020 roku obwód zakarpacki dzieli się na 6 rejonów:
Ludność.
Obwód zakarpacki jest wielonarodowościowy. Wśród jego mieszkańców Ukraińcy stanowią 80,5%, Węgrzy – 12,1%, Rumuni – 2,6%, Rosjanie – 2,5%, Cyganie – 1,1%, Słowacy – 0,5%, Niemcy – 0,3%.

</doc>
<doc id="668479" url="https://pl.wikipedia.org/wiki?curid=668479" title="Napoleón Ortigoza">
Napoleón Ortigoza

Modesto Napoleón Ortigoza Gómez (ur. 12 lutego 1932 w Atyrze, zm. 17 stycznia 2006 w Asunción) – oficer paragwajski, jeden z najdłużej więzionych z powodów politycznych w Ameryce Łacińskiej.
W 1963 został niesłusznie skazany za zabójstwo popełnione w czasie domniemanego puczu przeciwko prezydentowi Paragwaju, Alfredo Stroessnerowi. Początkowo Ortigozę skazano na karę śmierci, zamienioną później na 25 lat pozbawienia wolności, które spędził w nieludzkich warunkach w celi o powierzchni 1x2 m. 
W 2002 sąd przyznał mu odszkodowanie w wysokości 1,6 mln dolarów.
Zmarł w 2006 w szpitalu w Asunción wskutek astmy sercowej.

</doc>
<doc id="668480" url="https://pl.wikipedia.org/wiki?curid=668480" title="Bitwa pod Węgrowem">
Bitwa pod Węgrowem

Bitwa pod Węgrowem – bitwa stoczona 3 lutego 1863 roku pod Węgrowem w czasie powstania styczniowego.
Bitwa.
Po ataku w nocy z 22 na 23 stycznia 1863 powstańcom udało się opanować Węgrów i oczyścić go z posterunków wojsk rosyjskich. Polscy dowódcy Władysław Jabłonowski ps. „Genueńczyk” i Jan Matliński ps. „Sokół” założyli w pobliżu miasta obóz wojskowy, w którym zebrało się 3500 powstańców. Zaalarmowany garnizon rosyjski w Siedlcach, postanowił odbić Węgrów. W tym celu wysłano oddział pułkownika Georgija Papaafanasopuło w sile 1000 ludzi z kilkoma armatami. Miasto zostało otoczone kordonem i stanowiło łatwy cel ostrzału (na kościele wywieszono biało-czerwoną flagę). Jedynie śmiały manewr zaczepny wojsk polskich mógł uratować powstańców. W tym celu grupa ok. 1000 kosynierów, dowodzonych przez Władysława Jabłonowskiego, przeprowadziła atak na rosyjskie armaty. Straty polskie były poważne, jednak Rosjanie zmuszeni byli odstąpić, co pozwoliło pozostałym oddziałom powstańczym bezpiecznie ewakuować się z miasta.
Straty.
Liczba poległych powstańców podczas szturmu na armaty, podawana przez Rosjan i powtarzających po nich te dane historyków polskich, to 128 zabitych. Tymczasem węgrowska księga parafialna wspomina jedynie o 66 potwierdzonych zgonach, które dotyczą poległych powstańców (wszystkie akty zgonów pochodzą z dnia 5 lutego). Można przypuszczać, że ciała węgrowian zebrały z pola walki i pochowały rodziny na lokalnych cmentarzach, lecz ewentualna liczba 62 zabitych (pozostała z ogólnej liczby 128 poległych) jest zdecydowanie zbyt duża, by nie pozostawiła jakiegokolwiek śladu w pamięci zbiorowej miasta. Doniesienia Rosjan z pola bitwy w ich oficjalnym komunikacie wojskowym podawały 1 poległego i 5 rannych żołnierzy oraz 6 zabitych koni, liczba taka biorąc pod uwagę przebieg starcia wzbudza poważne podejrzenia co do jej wiarygodności.
Upamiętnienie.
Wiadomość o niespodziewanym zwycięstwie Polaków szybko obiegła europejską opinię publiczną. Dlatego bitwa węgrowska została szeroko upamiętniona w kulturze polskiej, jak i za granicą:

</doc>
<doc id="668484" url="https://pl.wikipedia.org/wiki?curid=668484" title="Dziebałtów">
Dziebałtów



</doc>
<doc id="668486" url="https://pl.wikipedia.org/wiki?curid=668486" title="Hrabstwo Yuma (Arizona)">
Hrabstwo Yuma (Arizona)

Hrabstwo Yuma – hrabstwo w USA w południowo-zachodniej części stanu Arizona. W roku 2010 liczba mieszkańców wyniosła 195 751. Stolicą jest Yuma.
Historia.
Yuma jest jednym z czterech pierwszych hrabstw Terytorium Arizony, powstałego w 1864 roku. W 1983, z północnego krańca wyodrębniono La Paz.
Geografia.
Całkowita powierzchnia wynosi 14 294 km² z tego 13 km² (0.09%) stanowi woda. Ponieważ hrabstwo graniczy z Meksykiem, przybywa tu wielu nielegalnych imigrantów. Od października 2004 do lipca 2005, aresztowano ich ok. 124 000. To o 46% więcej niż rok wcześniej.

</doc>
<doc id="668488" url="https://pl.wikipedia.org/wiki?curid=668488" title="Zielątkowo (powiat człuchowski)">
Zielątkowo (powiat człuchowski)

Zielątkowo (kaszb. "Zielontkòwò") – mała osada w Polsce położona w województwie pomorskim, w powiecie człuchowskim, w gminie Człuchów.
Mała kaszubska osada w malowniczej okolicy nieopodal jeziora, jest częścią składową sołectwa Polnica.
W latach 1975–1998 miejscowość administracyjnie należała do województwa słupskiego.

</doc>
<doc id="668492" url="https://pl.wikipedia.org/wiki?curid=668492" title="Pole Marsowe (Paryż)">
Pole Marsowe (Paryż)

Pole Marsowe (fr. "Champ-de-Mars") – rozległy park, znajdujący się w Paryżu, między wieżą Eiffla na północnym zachodzie i École militaire (szkołą wojskową) na południowym wschodzie.
Powierzchnia parku wynosi 24,5 ha.
Nazwa pochodzi od rzymskich Pól Marsowych, na których (zarówno w Rzymie, jak i Paryżu) odbywały się ćwiczenia wojskowe.
Pole Marsowe zostało przeznaczone do tych ćwiczeń w roku 1751, gdy Ludwik XV utworzył szkołę wojskową dla ludzi z biednej szlachty. Odbywały się tam różne wydarzenia rewolucyjne, a także m.in. próby lotów balonem. To właśnie tutaj świętowano zdobycie Bastylii (14 lipca 1789). Przez jakiś czas na Polu Marsowym odbywały się wystawy światowe, których główną atrakcją była wieża Eiffla. W końcu sprzedano dużą część terenu i utworzono ogród.

</doc>
<doc id="668493" url="https://pl.wikipedia.org/wiki?curid=668493" title="Leszek Wosiewicz">
Leszek Wosiewicz

Leszek Wosiewicz (ur. 1 listopada 1947 w Radomyślu Wielkim) – polski reżyser i scenarzysta filmowy, doktor habilitowany; artysta-nauczyciel akademicki w Zakładzie Reżyserii Telewizyjno-Filmowej WRiTV Uniwersytetu Śląskiego w Katowicach.
Życiorys.
Leszek Wosiewicz studiował na Politechnice Śląskiej w Gliwicach, jest absolwentem psychologii na Uniwersytecie Jagiellońskim (1975) oraz Wydziału Reżyserii PWSFTiTV w Łodzi (1979), dyplom uzyskał w 1982.

</doc>
<doc id="668496" url="https://pl.wikipedia.org/wiki?curid=668496" title="Romano Mussolini">
Romano Mussolini

Romano Mussolini (ur. 26 września 1927 w Forlì, zm. 3 lutego 2006 w Rzymie) – włoski pianista jazzowy, malarz i producent filmowy. Syn Benito Mussoliniego.
Urodził się jako trzeci, najmłodszy syn dyktatora Benito Mussoliniego. Ojcu poświęcił wspomnienia zatytułowane "Mój ojciec, Duce".
Zajmował się produkcją filmową. Światową sławę zyskał jako pianista jazzowy. Karierę rozpoczął w latach 50. przez jakiś czas występując jako Romano Full, ze względu na źle odbierane po wojnie nazwisko ojca.
Życie prywatne.
W marcu 1962 w Predappio poślubił Annę Marię Scicolone, młodszą siostrę aktorki Sophii Loren. Mieli dwie córki: Alessandrę Mussolini, działaczkę postfaszystowskiego Sojuszu Narodowego i przywódczynię małej prawicowej partii Alternatywa Społeczna i kandydatki na burmistrza Rzymu, i Elisabettę . Przez 13 lat pozostawał w związku z aktorką Carlą Puccini, z którą miał córkę Rachelę.

</doc>
<doc id="668499" url="https://pl.wikipedia.org/wiki?curid=668499" title="Zespół Wiskotta-Aldricha">
Zespół Wiskotta-Aldricha

Zespół Wiskotta-Aldricha (ang. Wiskott-Aldrich syndrome, WAS) – rzadki dziedziczny zespół chorobowy, sprzężony z chromosomem X, o typie dziedziczenia recesywnym, na który choruje jedynie płeć męska. Choroba przebiega z zaburzeniami układu odpornościowego. Wystąpienie objawów choroby jest uwarunkowane mutacją genu "WAS" w locus Xp11.23-p11.22, kodującego białko o tej samej nazwie. Białko WASP jest obecne w komórkach progenitorowych krwi, limfocytach T i B, makrofagach oraz trombocytach, co wskazuje, że jest ono niezbędne do prawidłowego różnicowania się i funkcjonowania tych komórek.
Choroba może przebiegać od postaci łagodnych z okresową trombocytopenią, po znaczne zaburzenia odporności. Niezależnie jednak od aktualnego stanu zaawansowania, objawy chorobowe nasilają się wraz z upływem czasu.
Występuje z częstością 1:250 000 chłopców. Po raz pierwszy zespół opisany w 1954 przez Aldricha i współpracowników.
Objawy chorobowe.
Osoby chorujący na zespół Wiskotta-Aldricha wykazują zwiększoną skłonność do zachorowań na nowotwory złośliwe, takie jak np. białaczkę i chłoniaki oraz choroby autoimmunologiczne.
Stopnie zaawansowania.
Jin i współpracownicy w 2004 zaproponowali następującą klasyfikację ciężkości choroby:
Rokowanie.
Przez długi okres zespół był uznawany za chorobę śmiertelną ze średnim okresem przeżycia ok. 4 lat. Obecnie skuteczna terapia zapobiegająca infekcjom i krwawieniu pozwala na relatywnie normalne życie. Terapia przeszczepem komórek macierzystych poprzez przeszczep szpiku kostnego lub krwi pępowinowej, stosowana w najbardziej zaawansowanych przypadkach, umożliwia całkowite wyleczenie i jest skuteczna w 9 na 10 przypadków.
Historia.
Zespół został nazwany od Roberta Andersona Aldricha, amerykańskiego pediatry, który opisał chorobę u holendersko-amerykańskiej rodziny w 1954 i Alfreda Wiskotta, niemieckiego pediatry, który jako pierwszy zauważył zespół w 1937. Wiskott opisał podobną chorobę u trzech braci, których siostra nie była chora. W 2006 niemiecka grupa badawcza przeanalizowała te 3 przypadki opisane przez Wiskotta i wysunęli przypuszczenie, że bracia prawdopodobnie posiadali nowo powstałą mutację przesunięcia ramki odczytu w eksonie genu "WAS".

</doc>
<doc id="668500" url="https://pl.wikipedia.org/wiki?curid=668500" title="Leiurus quinquestriatus">
Leiurus quinquestriatus

Leiurus quinquestriatus – gatunek skorpiona, drugi co do siły jadu na Ziemi.
Systematyka.
Gatunek ten został opisany przez niemieckiego zoologa i przyrodnika Christiana Gottfrieda Ehrenberga w roku 1829. Należy do rodziny Buthidae i jest drugim co do siły jadu skorpionem na Ziemi. Wyróżniane są następujące podgatunki :
Podgatunek "L. quinquestriatus hebraeus" charakteryzuje się ciemniejszym przedostatnim segmentem metasomy, ciemniejszą mesasomą i prosomą w porównaniu z kolorem tych części u podgatunku "L. quinquestriatus quinquestriatus", a oprócz tego podgatunek "hebraeus" jest nieco mniejszy od nominalnego, podgatunki te mają także odrębny areał występowania, co zostanie dokładniej opisane w dalszej części artykułu. Podgatunek nominalny dorasta do 10 cm długości.
Występowanie.
Ponadto nieokreślone podgatunki tego skorpiona występują w Omanie, Zjednoczonych Emiratach Arabskich, Katarze i Tunezji. Nazwa "hebraeus" ma zapewne związki z przymiotnikiem "hebrajski" lub z miastem Hebron, co odnosi się do terenu występowania podgatunku.
Środowisko naturalne i biotop.
Skorpion ten ma dużą zdolność do przystosowywania się do ekstremalnych warunków. Znajdowany jest na podłożu suchym, na terenach, gdzie wilgotność jest niska i bardzo niska. Spotyka się go na terenach pustynnych, ale nie występuje na piaszczystych wydmach. Zamieszkuje opuszczone nory pozostawione przez inne zwierzęta, naturalne nierówności terenu, szczeliny w budynkach, miejsca pod kamieniami i inne, tym podobne kryjówki. Często dostosowuje je do swoich potrzeb (m.in. pogłębia je). Bardzo rzadko zdarza się, aby ten skorpion sam budował "z niczego" swoją norkę.
Jad.
Jad przedstawicieli rodzaju "Leiurus", podobnie jak jad większości skorpionów, ma charakter neurotoksyczny. Po dostaniu się do organizmu atakuje układ nerwowy. Niszczy neuroprzekaźniki znajdujące się na neuronach, w synapsach, które normalnie umożliwiają przekazywanie impulsów mechanicznych. Uszkodzone przekaźniki na jednym neuronie zaburzają pracę drugich, co powoduje, że jad rozprzestrzenia się po organizmie bardzo szybko. Po wprowadzeniu jadu przez dorosłego osobnika niezbędne jest podanie surowicy przeciwjadowej, jednak należy pamiętać, że skorpiony mają możliwość dozowania ilości wprowadzonego jadu, co oznacza, że dorosły "Leiurus" nie musi zużyć całego zapasu jadu. Po wypadku możemy jeszcze przez wiele miesięcy odczuwać pewną niesprawność zranionego narządu. W przypadku mniejszych osobników zwykle wystarcza podanie leków antyhistaminowych i przeprowadzenie terapii objawowej. Prowadzono badania nad jadem tego skorpiona. Jednostką stosowaną w badaniach nad siłą jadu jest LD50 – mg/ kg masy ciała. Wartość LD oznacza dawkę substancji, jaka powoduje śmierć określonego procenta określonego gatunku zwierząt po jej wchłonięciu, czyli w przypadku LD50 opisujemy po jakiej dawce na kg ciała zwierzęcia padła połowa osobników. Przy doświadczeniach wprowadza się jad dożylnie ("intra venosa", w skrócie iv) lub podskórnie ("sub cutanea", skrót sc). Wyniki badań opisane przez niezależnych naukowców wyglądają następująco :
Obecnie jad "L. quinquestriatus" jest uznawany za jeden z najsilniejszych na świecie, drugi wśród skorpionów (pierwszy jest "Androctonus crassicauda").
Jego jad to mieszanka toksyn: chlorotoksyny, charybdotoksyny, scyllatoksyny oraz agitoksyny. Chlorotoksyna daje nadzieje na walkę z glejakiem, jak również z nowotworami płuc i piersi. Białko to (jad to peptyd) wiąże się z komórkami nowotworowymi, zdrowe pozostawia nienaruszone.

</doc>
<doc id="668501" url="https://pl.wikipedia.org/wiki?curid=668501" title="Niedokrwistości hemolityczne">
Niedokrwistości hemolityczne

Niedokrwistości hemolityczne – niedokrwistości spowodowane szybszym rozpadem krwinek czerwonych z powodu ich błędnej budowy bądź zewnętrznych czynników. Nasilenie hemolizy jest wtedy większe niż zdolność odnawiania szpiku. Okres życia erytrocytu podczas tej choroby jest krótszy niż 50 dni. Jej przebieg ma najczęściej postać przełomu hemolitycznego, którego objawami są: osłabienie, nudności, gorączka, bladość, ból brzucha, przyspieszenie tętna, czasami może nastąpić zapaść lub ostra niewydolność nerek.

</doc>
<doc id="668503" url="https://pl.wikipedia.org/wiki?curid=668503" title="Niedokrwistość hemolityczna">
Niedokrwistość hemolityczna



</doc>
<doc id="668505" url="https://pl.wikipedia.org/wiki?curid=668505" title="Shoshana Damari">
Shoshana Damari

Shoshana Damari (ur. 31 marca 1923 w Dhamar (Jemen), zm. 14 lutego 2006 w Tel Awiwie) – izraelska wokalistka, nazywana Królową żydowskiej piosenki.
Do Izraela przyjechała w 1925 r., a jej rodzina osiedliła się w Riszon le-Cijjon. W wieku 14 lat zaczęła śpiewać w izraelskim radiu. Zasłynęła z wykonań wielu hebrajskich piosenek.
Najbardziej znane utwory wykonywane przez Shoshanę Damari to: "Mah Tovu", "Migdalor", "Or".

</doc>
<doc id="668506" url="https://pl.wikipedia.org/wiki?curid=668506" title="Marek Toczek">
Marek Toczek

Marek Jerzy Toczek (ur. 8 października 1947 w Warszawie) – polski wiceadmirał i polityk. Jest morskim oficerem pokładowym niszczycieli i inżynierem techniki nawigacji. W latach 1965–1996 służył w Siłach Zbrojnych, będąc m.in. dowódcą działu broni podwodnej ORP „Warszawa”, dyrektorem Departamentu Spraw Obronnych w Ministerstwie Transportu, Żeglugi i Łączności oraz dowódcą Nadwiślańskich Jednostek Wojskowych. Został odwołany wskutek ujawnienia jego działalności politycznej. Po zwolnieniu wiązał się z formacjami politycznymi, m.in. jako szef partii Front Polski i wiceszef APP.
Życiorys.
Wykształcenie.
Marek Jerzy Toczek urodził się 8 października 1947 w Warszawie. Jest bratem komandora lek. Janusza Toczka, szefa Służby Zdrowia Marynarki Wojennej. W okresie od 1965 do 1969 studiował na Wydziale Pokładowym w Wyższej Szkole Marynarki Wojennej w Gdyni, uzyskując tytuł inżyniera nawigatora statku morskiego. Jest również absolwentem studiów dowódczo-sztabowych na Wydziale Dowódczym Wyższej Szkoły Marynarki Wojennej (1975–1977) oraz studiów podyplomowych na Wydziale Nauk Społeczno-Politycznych Uniwersytetu Gdańskiego (1980).
Służba wojskowa.
Pierwsze stanowisko służbowe objął na niszczycielu "projektu 30bis" ORP „Wicher”, gdzie został dowódcą grupy artylerii głównego kalibru. Jeszcze w 1969 wyznaczono go do pierwszej załogi niszczyciela rakietowego "projektu 56AE" ORP „Warszawa”, na którym po pierwszym podniesieniu bandery w 1970 pełnił kolejno funkcje dowódcy centrali kierowania strzelaniem, dowódcy grupy artylerii i dowódcy działu III broni podwodnej. Od 1977 do 1985 był oficerem planowania w Oddziale Operacyjnym Sztabu Marynarki Wojennej w Gdyni, a przez krótki czas w 1985 zajmował stanowisko kierownika cyklu przedmiotowego Nawigacja i Broń Morska w Studium Wojskowym Wyższej Szkoły Morskiej w Gdyni.
Następnie został dyrektorem Departamentu Spraw Morskich w Urzędzie Gospodarki Morskiej, a od 1988 w Ministerstwie Transportu, Żeglugi i Łączności w Warszawie. W 1989 objął posadę dyrektora Biura Spraw Obronnych Urzędu Morskiego w Gdyni, natomiast w 1991 przeszedł do Ministerstwa Obrony Narodowej w Warszawie, gdzie kierował Gabinetem Ministra Obrony Narodowej. Od 1992 do 1995 był dowódcą Nadwiślańskich Jednostek Wojskowych w Warszawie. Po ujawnieniu faktu, że dopuszczał do zbierania podpisów za kandydaturą Lecha Wałęsy przed wyborach prezydenckimi, przeniesiono go do dyspozycji ministra obrony narodowej. W 1996 na własną prośbę został zwolniony z zawodowej służby wojskowej.
Awansował kolejno na stopnie oficerskie:
Działalność polityczna.
Po przejściu do „cywila” był prezesem zarządu głównego Frontu Polskiego. W trakcie kampanii przed wyborami prezydenckimi w 2000 partia ta poparła kandydaturę gen. broni rez. Tadeusza Wileckiego reprezentującego Stronnictwo Narodowe, a sam wiceadm. rez. Marek Toczek pełnił funkcję wiceprzewodniczącego komitetu wyborczego. Bez powodzenia kandydował na posła w wyborach parlamentarnych w 2001 (okręg wyborczy nr 26 Gdynia) z listy komitetu wyborczego Alternatywa Ruch Społeczny. Po wyborach ARS przekształciła się w Alternatywę Partię Pracy, a Marek Toczek został jednym z wiceprzewodniczących tej partii. W wyborach samorządowych w 2002 z listy APP ubiegał się o mandat radnego sejmiku województwa mazowieckiego (w okręgu wyborczym nr 1). Podczas wyborów do Parlamentu Europejskiego w 2004 (już po opuszczeniu APP) był pełnomocnikiem wyborczym komitetu wyborczego wyborców Ogólnopolskiego Komitetu Obywatelskiego „OKO”. W 2019 współtworzył partię Polska Nas Potrzebuje (pod przewodnictwem Dariusza Grabowskiego; została ona wyrejestrowana w 2023). W ramach Koalicji Polskiej w wyborach parlamentarnych w tym samym roku kandydował do Sejmu z listy PSL w okręgu gdyńsko-słupskim.

</doc>
<doc id="668510" url="https://pl.wikipedia.org/wiki?curid=668510" title="Torpedo Squadron Eight">
Torpedo Squadron Eight

Torpedo Squadron Eight (VT-8) – 8. Eskadra Torpedowa United States Navy w składzie grupy lotniczej lotniskowca USS „Hornet” (CV-8). Dywizjon został przydzielony na okręt krótko po przyjęciu lotniskowca do służby w październiku 1941 i pozostał na Pacyfiku po zatopieniu okrętu w bitwie koło wysp Santa Cruz w październiku 1942.
Pierwszą walkę VT-8 stoczył podczas bitwy pod Midway (4 czerwca 1942). Eskadra wyposażona była wówczas w samoloty Douglas TBD Devastator. Wszystkie 15 maszyn eskadry zostało zestrzelonych w czasie nieeskortowanego przez myśliwce ataku torpedowego na 4 japońskie lotniskowce. Nie zniszczono podczas tego ataku żadnego samolotu wroga, ani żaden lotniskowiec nie został trafiony podczas tego ataku torpedą.
Wszyscy członkowie załóg VT-8, którzy tego dnia wystartowali z lotniskowca, polegli, z wyjątkiem chor. George'a Gaya. Dodatkowo sześć nowych i nowocześniejszych samolotów bombowo-torpedowych Grumman TBF Avenger startowało z Wyspy Midway. Z ich załóg przeżyły 2 osoby: chor. Albert K. Earnest i radioop. Harry Ferrier. 
Eskadra została odznaczona Presidential Unit Citation.
Przyczyny klęski.
Zawiedli dowódca "Horneta" (kontradm. Marc A. Mitscher) i dowódca grupy lotniczej, którzy źle przygotowali plan ataku, dopuszczając do braku osłony myśliwskiej podczas ataku. Przy tym należy stwierdzić, że eskadry torpedowe VT-3 i VT-6 lotniskowców USS „Yorktown” (CV-5) i „Enterprise” (CV-6) wyszły z bitwy w niewiele lepszym stanie. Jednym z istotnych powodów były niskie osiągi i słabe uzbrojenie obronne przestarzałych samolotów torpedowych Douglas TBD Devastator, a rezultaty bitwy pokazały skuteczność bombowców nurkujących Douglas SBD Dauntless. Z łącznej sumy 41 samolotów torpedowych, które zostały użyte tego dnia, jedynie 5 ocalało. Tragiczny los tych samolotów w ataku na niskim pułapie spowodował, że atakujące eskadry torpedowe myśliwce Zero zostały związane walką na niskim pułapie i nie były w stanie wznieść się dość szybko na odpowiedni pułap, z którego mogłyby skutecznie zaatakować amerykańskie bombowce nurkujące. A te w tej bitwie zatopiły 3 lotniskowce japońskie. Powolne i słabo uzbrojone samoloty torpedowe bez osłony myśliwskiej musiały ulec zwrotnym i szybkim samolotom japońskim.
VT-8 była pierwszym eskadrą wyposażonym w nowy typ samolotów Grumman TBF Avenger, które miały większy udźwig, silniejsze uzbrojenie obronne, były szybsze i miały dłuższy zasięg niż TBD. Avengery zostały już użyte w bitwie o Midway, ale brak doświadczenia załóg sprawił, że ich misja zakończyła się z niemal równie tragicznym wynikiem (z sześciu samolotów wrócił na Midway tylko jeden).
Odtworzona później eskadra VT-8 została wyekwipowany w samoloty Avenger i służyła jako część tzw. "Cactus Air Force" podczas walk o Guadalcanal. Uczestniczyła także w kilku bitwach o Wyspy Salomona, zanim została rozwiązana.

</doc>
<doc id="668511" url="https://pl.wikipedia.org/wiki?curid=668511" title="Muzeum van Gogha">
Muzeum van Gogha



</doc>
<doc id="668518" url="https://pl.wikipedia.org/wiki?curid=668518" title="Otto Denhoff">
Otto Denhoff



</doc>
<doc id="668520" url="https://pl.wikipedia.org/wiki?curid=668520" title="Dancing on ice">
Dancing on ice



</doc>
<doc id="668522" url="https://pl.wikipedia.org/wiki?curid=668522" title="Dancing on Ice">
Dancing on Ice

Dancing on Ice – międzynarodowy format telewizyjny typu reality show, oparty na licencji brytyjskich stacji telewizyjnej London Weekend Television i Granada Television. Zadebiutował w styczniu 2006 na kanale ITV Studios jako "Dancing on Ice".
Program za granicą.
Własne wersje programu wyprodukowano w krajach, takich jak Australia ("Torvill and Dean's Dancing on Ice"), Holandia ("Sterren dansen op het ijs"), Holandia i Belgia ("Dancing on Ice"), Hiszpania ("Estrellas en el hielo: El baile"), Niemcy ("Dancing on Ice" oraz "Stars auf Eis"), Polska ("Gwiazdy tańczą na lodzie"), Rosja ("Tanci na ldu" i "Zwiozdy na ldu"), Słowacja ("Hviezdy na ľade"), USA ("Skating with Celebrities"), Wielka Brytania ("Dancing on Ice") czy Włochy ("Notti sul ghiaccio").

</doc>
<doc id="668523" url="https://pl.wikipedia.org/wiki?curid=668523" title="Stars on Ice">
Stars on Ice



</doc>
<doc id="668524" url="https://pl.wikipedia.org/wiki?curid=668524" title="Stars on Ice (program)">
Stars on Ice (program)



</doc>
<doc id="668525" url="https://pl.wikipedia.org/wiki?curid=668525" title="Stars on ice">
Stars on ice



</doc>
<doc id="668527" url="https://pl.wikipedia.org/wiki?curid=668527" title="HMS Exeter (1929)">
HMS Exeter (1929)

HMS Exeter – brytyjski ciężki krążownik traktatowy z lat 30. i okresu II wojny światowej, wsławiony udziałem w bitwach u ujścia La Platy i na Morzu Jawajskim. Został zatopiony przez japońskie okręty 1 marca 1942. Nosił numer taktyczny 68.
Historia powstania.
HMS „Exeter” był drugim, zmodyfikowanym okrętem typu "York". Okręty te zostały zaprojektowane jako nieco pomniejszone rozwinięcie serii standardowych brytyjskich krążowników ciężkich typu "County", zwłaszcza ich ostatniego podtypu "Norfolk". Miały być okrętami tańszymi od typu "County" i dysponującymi nieco słabszym uzbrojeniem (6 dział kalibru 203 mm w wieżach dwudziałowych w miejsce 8), lecz mimo to miały lepsze opancerzenie - siłownię (taką samą, jak zastosowana w typie "County") osłaniał pas burtowy grubości 76 mm, podczas gdy okręty typu "County" nie miały opancerzenia burt. „Exeter”, zbudowany w ramach planu finansowego z 1927 roku, stał się ostatnim brytyjskim zbudowanym krążownikiem ciężkim.
Budowę „Exetera” rozpoczęto już po zwodowaniu „Yorka”, dlatego w jego konstrukcji wprowadzono ulepszenia, przede wszystkim nowocześniejszą pudełkowatą bryłę nadbudówki dziobowej, z obszernym otwartym mostkiem nad sterówką, nakrytym lekko opancerzonym dachem. Była ona niższa, lecz o większej objętości, bardziej zwarta i aerodynamiczna, pozbawiona wystających na boki pomostów (obniżenie nadbudówki stało się możliwe przez rezygnację z projektowanego umieszczenia katapulty wodnosamolotu na wieży B). Widocznymi różnicami były dwa proste kominy i proste maszty, w miejsce pochyłych (zdecydowano się na proste kominy, gdyż uznano, że oddalenie kominów od nadbudówki zmniejsza ryzyko jej zadymiania). Wprowadzono także nowszy model wież artylerii głównej (Mk.II*) oraz inną, podwójną, stałą katapultę, wystrzeliwującą wodnosamoloty na obie strony okrętu, zamiast pojedynczej obrotowej (była ona umieszczona za kominami i miała dwa tory, skierowane w formie litery V skośnie na obie burty do przodu). Zmiany pociągnęły konieczność zwiększenia szerokości o 30 cm i wzrost projektowej wyporności standardowej z 8400 do 8550 ts, mimo to oficjalnie określono ją na 8400 ts, jak "York". Niemniej, ostatecznie po zbudowaniu zdołano uzyskać oszczędności wagowe 160 ts.
Stępkę pod budowę okrętu położono 1 sierpnia 1928 w państwowej stoczni HMNB Devonport w Plymouth. Kadłub wodowano 18 lipca 1929. W dniach 16-22 maja 1931 okręt przeszedł próby morskie (przy wyporności 8530 ts uzyskał prędkość maksymalną 32 węzły). Po ukończeniu budowy (23 lipca 1931), okręt wszedł do służby 27 lipca 1931. Koszt budowy wyniósł 1 837 415 funtów szterlingów.
Służba.
Ocean Atlantycki.
Tuż po wejściu do służby, w sierpniu-wrześniu 1931 na okręcie zainstalowano w Portsmouth katapultę z 2 wodnosamolotami i przedłużono mu nieco burty pokładu dziobowego, sięgające do pierwszego komina oraz usunięto drobne usterki. Okręt wcielono początkowo do 2. Eskadry Krążowników Floty Metropolii ("Home Fleet"). Uczestniczył następnie w pływaniach zagranicznych, m.in. w 1932 odbył z Eskadrą rejs do Indii Zachodnich (Karaiby) i do Kopenhagi. W grudniu 1933 „Exeter” przydzielono do Dywizjonu Południowoamerykańskiego, stacjonującego w Indiach Zachodnich. W 1935 odwiedził Chile, po czym we wrześniu tego roku w związku z wojną włosko-abisyńską skierowano okręt na Morze Śródziemne, do 1. Eskadry Krążowników w Aleksandrii. Po remoncie w Devonport pod koniec 1936, od początku 1937 okręt ponownie skierowano do Ameryki Południowej w celu reprezentowania tam interesów brytyjskich (od września 1936 do sierpnia 1939 dowodził nim kmdr Henry Harwood).
W chwili wybuchu II wojny światowej okręt w dalszym ciągu znajdował się w składzie Dywizjonu Południowoamerykańskiego, będąc jego okrętem flagowym (od 25 sierpnia 1939 dowódcą okrętu był Frederic Bell, a kmdr Harwood był dowódcą całego Dywizjonu, na pokładzie „Exetera”). 5 października 1939 „Exeter” wszedł w skład zespołu "Force G", poszukującego niemieckiego rajdera – "pancernika kieszonkowego" „Admiral Graf Spee”, patrolując na południowym Atlantyku. 13 grudnia 1939 doszło do bitwy „Exetera” wraz z dwoma lekkimi krążownikami HMNZS „Achilles” i HMS „Ajax” z „Grafem Spee” u ujścia La Platy - pierwszego większego starcia morskiego II wojny światowej. Na „Exeterze” jako najsilniejszym z zespołu spoczął początkowo główny ciężar walki, jednakże został on ciężko uszkodzony 4 pociskami dział 280 mm „Grafa Spee” i licznymi odłamkami, które uszkodziły obie dziobowe wieże artylerii oraz pomost dowodzenia, raniąc lub zabijając jego obsadę i wywołały pożar. „Exeter” dalej prowadził mało skuteczny już ogień z ostatnich dwóch dział 203 mm, a następnie ok. 7.30 z 10-stopniowym przechyłem na lewą burtę i 650 tonami wody w kadłubie wycofał się do bazy na Falklandy. Zginęło 61 ludzi załogi, 23 było rannych (dowódca ocalał). Sam „Exeter” uzyskał 3 trafienia „Grafa Spee”, które jednak nie pozbawiły go możliwości bojowej.
Po prowizorycznych naprawach, „Exeter” dopłynął 15 lutego 1940 do Wielkiej Brytanii (spotykając się z owacyjnym powitaniem), a następnie do marca 1941 był remontowany w Devonport. Wzmocniono przy tym artylerię przeciwlotniczą, instalując 4 podwójne stanowiska dział 102 mm Mk XIX zamiast 4 pojedynczych i dodając dwa czterolufowe działka 40 mm "pom-pom". Zamontowano też radary i wymieniono maszty na trójnożne.
Ocean Spokojny.
22 maja 1941 „Exeter” wypłynął na Bliski Wschód w osłonie konwoju, który w lipcu dopłynął do Adenu. W październiku okręt został skierowany dalej, na Daleki Wschód, z konwojem do Rangunu. W chwili przyłączenia się Japonii do wojny, „Exeter” został skierowany celem dołączenia do okrętów liniowych HMS „Prince of Wales” i „Repulse”, lecz nie zdążył do nich dołączyć przed ich zatopieniem pod Kuantanem. Dopiero w styczniu 1942 „Exeter” przybył do Holenderskich Indii Wschodnich (ob. Indonezja). 14 stycznia 1942 wszedł w skład wspólnych alianckich sił ABDACOM. Brał początkowo w styczniu i lutym udział w eskortowaniu konwojów w cieśninie Sunda i cieśninie Bangka.
14 lutego 1942 HMS „Exeter”, bazujący w Batawii, wszedł w skład Zespołu Uderzeniowego sił ABDACOM. 15 lutego zespół wyruszył w celu przechwycenia japońskich transportowców w pobliżu wyspy Bangka, lecz operacja nie powiodła się wobec ataku japońskiego lotnictwa pokładowego. 26 lutego wieczorem „Exeter” w składzie Zespołu Uderzeniowego ABDACOM wyszedł z Surabai w morze w celu przechwycenia japońskiego konwoju. 27 lutego po południu zespół wykrył japońskie okręty, na skutek czego doszło do bitwy na Morzu Jawajskim, rozpoczętej ok. 16.17. HMS „Exeter” płynąc jako drugi w linii alianckich krążowników prowadził ogień do okrętów japońskich, lecz o godz. 17.08 został trafiony pociskiem kalibru 203 mm krążownika „Haguro”, który wpadł szybem wentylacyjnym do dziobowej kotłowni i rozerwał się, uszkadzając 6 z 8 kotłów. „Exeter” wyszedł z linii z prędkością zmniejszoną do 11 węzłów, po czym wycofał się do Surabai.
Po prowizorycznych naprawach i uruchomieniu trzech uszkodzonych kotłów, „Exeter” wyszedł z Surabai 28 lutego 1942 wieczorem w eskorcie niszczycieli HMS „Encounter” i USS „Pope”, kierując się do cieśniny Sunda, w celu remontu na Cejlonie. Sprawne miał tylko dwie wieże armat. 1 marca około 4 rano aliancki zespół napotkał jednak japońskie ciężkie krążowniki „Haguro”, „Nachi”, a następnie „Ashigara” i „Myōkō” w towarzystwie niszczycieli. Próba zgubienia przeciwnika, a następnie ucieczki nie powiodła się, gdyż „Exeter” był w stanie osiągnąć jedynie 24 węzły i rano doszło do walki. „Exeter” ostrzeliwał Japończyków zza zasłony dymnej postawionej przez niszczyciele, lecz niecelnie; około 11 wystrzelił też niecelnie torpedy. O 11.20 pocisk japoński 203 mm trafił w przednią kotłownię „Exetera”, pozbawiając go napędu i zasilania. Okręt odniósł także inne uszkodzenia i został zaatakowany torpedami przez niszczyciel „Inazuma”. Ponieważ dalsza walka była niemożliwa, dowódca kmdr Oliver Gordon rozkazał o 11.35 opuścić okręt i samozatopić go, co nastąpiło ok. 12. „Exeter” zatonął w rejonie pozycji ok. (oba niszczyciele alianckie zostały również zatopione). Zginęło 52 członków załogi, 653 wraz z dowódcą zostało uratowanych i trafiło do niewoli japońskiej, gdzie jednak aż 153 zmarło z różnych przyczyn przed końcem wojny.
W 2008, po sześciu latach poszukiwań, wrak krążownika został odnaleziony ok. 90 mil na północ od wyspy Bawean (ok. 60 mil od pozycji, którą podał dowódca „Exetera”, Oliver Gordon, w swojej wydanej po wojnie książce). Okręt nosi ślady uszkodzeń odniesionych w ostatniej walce, a maksymalnie obniżone lufy dział świadczą o bliskim dystansie, na jakim toczyła się walka. W pobliżu odnaleziono też wrak niszczyciela HMS „Encounter”. Władze brytyjskie zwróciły się do rządu Indonezji o objęcie wraków ochroną, jako grobów wojennych.
Według różnych źródeł w obecnej chwili wrak został nielegalnie wydobyty i zezłomowany. Śledztwo w tej sprawie ma odkryć sprawców.
Dowódcy:
Dane techniczne.
Uzbrojenie i wyposażenie:
Opancerzenie:
Wyposażenie: (m.in.)

</doc>
<doc id="668528" url="https://pl.wikipedia.org/wiki?curid=668528" title="Stanisław Łaski">
Stanisław Łaski

Stanisław Łaski, inne formy nazwiska: "Stanislaus a Lasco, a Lasky", Stanisław z Łaska, Stanislaus von Strickenhoff, Stanisław ze Strykowa, pseud. "Walenty Poddany", Walenty poddany [Jego Królewskiej Mości], Stanisław (ur. ok. 1500, zm. przed 24 lipca 1550) – polski publicysta, mówca, wojewoda sieradzki, teoretyk wojskowości, podróżnik i dyplomata.
Życiorys.
Syn Jarosława, późniejszego wojewody sieradzkiego, i Zuzanny z Bąkowej Góry. Był synowcem prymasa Jana Łaskiego, a bratem Jana Łaskiego, reformatora, i Hieronima (Jarosława). W latach 1516-1518 kształcił się wraz z braćmi w Paryżu. Około roku 1520 pielgrzymował do Ziemi Świętej, gdzie otrzymał godność rycerza jerozolimskiego. W 1524 odwiedzał Erazma z Rotterdamu, następnie przebywał przez 2 lata w Paryżu. Był dworzaninem Franciszka I, służył w wojsku francuskim, m.in. biorąc udział w bitwie pod Pawią w 1525 roku. W roku 1526 posłował od króla Francji do stanów czeskich, a w 1527 sprawował poselstwo od Jana Zapolyi do Francji i Anglii. W 1528 uczestniczył w wyprawie francuskiej na Neapol. Następnie towarzyszył bratu Hieronimowi w poselstwie do Stambułu. Po stronie Zapolyi walczył na Węgrzech w roku 1530 przeciwko Ferdynandowi. W roku 1531 powróciwszy do Polski, ożenił się z Beatą ze Sprowy Odrowążówną, siostrą Stanisława Odrowąża, małżonka Anny, księżnej mazowieckiej. Wkrótce został kasztelanem przemęckim, następnie po śmierci swego brata Hieronima w roku 1543, wojewodą sieradzkim. W roku 1539 posłował do elektora Joachima II, a w 1547 do Karola V jako ambasador na sejm Rzeszy w Augsburgu. W 1548 otrzymał od Zygmunta Augusta starostwo łęczyckie
Zwiedził Islandię, Ziemię Świętą, Grenlandię, Grecję, Afrykę Południową. Odbywał służbę poselską dzięki królowi Franciszkowi I Walezjuszowi, także z ramienia Zygmunta Starego, Franciszka I i Jana Zapolyi.

</doc>
<doc id="668529" url="https://pl.wikipedia.org/wiki?curid=668529" title="Michał Flatau">
Michał Flatau

Michał Stanisław Flatau (ur. 7 marca 1865 w Warszawie, zm. 19 lipca 1925 w Krakowie) – doktor prawa, urzędnik, w latach 1904-1917 dyrektor c.k. policji w Krakowie.
Życiorys.
Urodzony w rodzinie neofitów, zbliżonej do Leopolda Kronenberga i jego "Gazety Polskiej". Jego ojciec, Aleksander (1836-1902), żonaty z Joanną Teitelbaum (1844-1918) był maklerem giełdowym i właścicielem Domu Handlowego w Warszawie. Flatau ukończył szkołę średnią w Warszawie, następnie studia prawnicze na Uniwersytecie Wiedeńskim, gdzie uzyskał stopień doktora.
W 1888 został urzędnikiem: najpierw w Namiestnictwie w Wiedniu, następnie pracował w administracji na Śląsku: w Opawie i Cieszynie; w 1894 komisarz ekspozytury policyjnej w Ostrawie, w 1899 starszy komisarz w C. K. dyrekcji policji we Lwowie.
Od 1901 służył w Ministerstwie Spraw Wewnętrznych, ciesząc się protekcją Edwarda Taaffego, liberalnego premiera Austrii. Następnie został zastępcą kierownika policji we Lwowie. Przy wyjeździe ze Lwowa otrzymał dwa wazony. Po śmierci dotychczasowego szefa policji w Krakowie, dr. Zenona Korotkiewicza, od 1 kwietnia 1904 pełnił obowiązki tymczasowego kierownika Dyrekcji Policji w Krakowie. Z dniem 10 czerwca 1905 został mianowany c. k. radcą rządu i dyrektorem policji w Krakowie. Był odznaczony austro-węgierskim Orderem Korony Żelaznej III klasy.
Niezorientowany w miejscowych stosunkach, nie orientował się w nastrojach ludności w czasach rodzenia się nowych prądów politycznych; dopuścił do rozwoju polskich ugrupowań zbrojnych na terenie poddanym jego policyjnemu nadzorowi. Również po wybuchu wojny w 1914 roku wykazywał niekompetencję; załamany psychicznie opuścił Kraków. Wrócił do wiedeńskiego MSW na stanowisko referenta prawnego.
Po rozpadzie Austro-Węgier i odzyskaniu niepodległości przez Polskę został zatrudniony w Ministerstwie Spraw Wewnętrznych w Warszawie na stanowisku naczelnika wydziału. Powracające zaburzenia psychiczne zmusiły go do wycofania się ze służby państwowej; przeniósł się do Krakowa, gdzie wkrótce zmarł w szpitalu. Został pochowany na Cmentarzu Rakowickim w Krakowie.
Żonaty z Marią Müller, z którą miał syna Franciszka Józefa (1900–1940), rotmistrza 1 Pułku Szwoleżerów Józefa Piłsudskiego i córkę Marię.

</doc>
<doc id="668530" url="https://pl.wikipedia.org/wiki?curid=668530" title="Sokole (gmina Człuchów)">
Sokole (gmina Człuchów)

Sokole – kolonia kaszubska w Polsce położona w województwie pomorskim, w powiecie człuchowskim, w gminie Człuchów. 
Kolonia odległa 2 kilometry od Polnicy, jest częścią składową sołectwa Polnica.
W latach 1975–1998 miejscowość administracyjnie należała do województwa słupskiego.

</doc>
<doc id="668532" url="https://pl.wikipedia.org/wiki?curid=668532" title="Rzekomobłoniaste zapalenie jelit">
Rzekomobłoniaste zapalenie jelit

Rzekomobłoniaste zapalenie jelit (RzZJ, , ) – ostra choroba biegunkowa jelita cienkiego lub grubego. Charakterystyczna dla niej jest obecność szarożółtych błon rzekomych na powierzchni błony śluzowej.
Etiologia i patogeneza.
Rzekomobłoniaste zapalenie jelit jest spowodowane działaniem toksyn A i B wytwarzanych przez bakterię Gram-dodatnią "Clostridium difficile". Nadmierne rozmnażanie drobnoustroju w jelitach jest spowodowane zaburzeniem równowagi naturalnej flory jelitowej spowodowane stosowaniem antybiotyków o szerokim spektrum działania.
Objawy kliniczne i przebieg.
U większości chorych przebieg jest łagodny.
W ciężkich przypadkach:
Rozpoznanie.
Rozpoznanie RzZJ opiera się na dwóch badaniach potwierdzających:

</doc>
<doc id="668533" url="https://pl.wikipedia.org/wiki?curid=668533" title="Złodzieje Rowerów (zespół muzyczny)">
Złodzieje Rowerów (zespół muzyczny)

Złodzieje Rowerów – jedna z czołowych polskich grup hardcore punkowych lat 90. XX wieku.
Zespół powstał wiosną 1993 w Zambrowie, pod wpływem filmu „Złodzieje rowerów” włoskiego neorealisty Vittorio De Sica. Używają też nazwy ZXRX.
Muzykę ZXRX powszechnie określa się jako emo/hardcore, wywodzący się w prostej linii od amerykańskiego zespołu Verbal Assault.
Złodzieje Rowerów grali m.in. z takimi zespołami jak: Apatia, Harum-Scarum, As Friends Rust, Highscore, Lvmen, Homomilitia, Resisters czy Inner Terrestrials. Zespół wielokrotnie brał udział w imprezach wspierających takie inicjatywy jak np. Amnesty International, Food Not Bombs, Federacja Zielonych, Anarchistyczny Czarny Krzyż czy squatting. Odbył kilka tras koncertowych odwiedzając Francję, Anglię, Niemcy, Austrię, Białoruś, Litwę czy Łotwę.
Zespół na koncie ma cztery albumy – „Złodzieje Rowerów”, „Emo'la”, „Ten Moment” oraz najnowszy z kwietnia 2009 – „…Gdy Wrzała Krew”. Od początku istnienia związany był z warszawską wytwórnią niezależną – Refuse Records. Członkowie ZXRX współtworzyli również inne zespoły: JUDY 4, OREIRO, APRIL, SANCTUS JUDA, KARMA, TOKARZ INFERNO.
26 kwietnia 2010 zespół został rozwiązany.
8 listopada 2012 roku w Kinie Forum w Białymstoku miała miejsce premiera filmu dokumentalnego o zespole „Punk Rock Według Złodziei Rowerów” w reżyserii Przemysława Tymińskiego.
18 grudnia 2010 roku odbył się ostatni pożegnalny koncert grupy Złodzieje Rowerów w klubie Centralnym Domu Qultury (CDQ) w Warszawie, który był emitowany w 2013 roku w TVP Kultura.

</doc>
<doc id="668534" url="https://pl.wikipedia.org/wiki?curid=668534" title="Etnarcha">
Etnarcha

Etnarcha (gr. "ἐθνάρχης" – władca ludu) – używany w hellenistycznym kręgu kulturowym tytuł, określający monarchę o niższej pozycji od króla.

</doc>
<doc id="668535" url="https://pl.wikipedia.org/wiki?curid=668535" title="Szczecin Łękno">
Szczecin Łękno

Szczecin Łękno (niem. "Bhf. Westend") – kolejowy przystanek osobowy (dawniej stacja kolejowa) w Szczecinie zlokalizowany przy ul. Pawła Jasienicy, nieopodal al. Wojska Polskiego (droga wojewódzka nr 115) – wejść na stację można było z obydwu ulic. Znajduje się w zachodniej części Łękna, na nieczynnej dla ruchu pasażerskiego linii nr 406 do st. Trzebież Szczeciński. Od listopada 2018 przystanek jest przebudowywany w związku z budową obwodnicy śródmiejskiej Szczecina, w ramach której w grudniu 2018 zburzono XIX-wieczny szachulcowy budynek dworca.
Informacje ogólne.
Przed II wojną światową nazwa stacji brzmiała "Bahnhof Stettin Westend" (zob. ). W 1945 roku została nazwana "Szczecin Pogodno", po roku 1947 zmieniono nazwę na obecną. Przystanek Łękno jest położony w pobliżu Różanki, Lasu Arkońskiego (część Puszczy Wkrzańskiej) i parku Kasprowicza. Najbliżej zlokalizowanym przystankiem ZDiTM jest „Traugutta”.
Węzeł Łękno w projekcie budowy Obwodnicy Śródmieścia.
W ramach budowy VI odcinka Obwodnicy Śródmiejskiej – trasy od ul. Arkońskiej do al. Wojska Polskiego (biegnącej w pobliżu Różanki oraz budynków Arcybiskupiego Wyższego Seminarium Duchownego przy ul. Papieża Pawła VI i Wydziału Kształtowania Środowiska i Rolnictwa ZUT) – od listopada 2018 powstaje nowe, wielopoziomowe skrzyżowanie ulic i torów kolejowych. Konsultacje projektów przeprowadzono w 2011 roku. Węzeł komunikacyjny Łękno ma być częściowo bezkolizyjny – przewiduje się poprowadzenie jezdni obwodnicy (przedłużenie dzisiejszej ul. Traugutta) na poziomie linii kolejowej (pod wiaduktem al. Wojska Polskiego).
Plany na przyszłość.
W związku z planowanym uruchomieniem Szczecińskiej Kolei Metropolitalnej przeprowadzona ma zostać modernizacja przystanku obejmująca swoim zakresem remont peronów i ustawienie małej architektury przystankowej.

</doc>
<doc id="668537" url="https://pl.wikipedia.org/wiki?curid=668537" title="Henryk Denhoff">
Henryk Denhoff

Henryk Denhoff herbu Dzik (ur. ok. 1585, zm. 1659) – sekretarz królewski 1614, starosta hermezeński od 1626 r., kasztelan derpski (1644), wojewoda parnawski (1646), przedstawiciel dyplomatyczny Rzeczypospolitej w Królestwie Danii w 1643 roku.
Był synem Krzysztofa (zm. przed 1622 r.) i Agnieszki von Vietinghoff. W 1623 r. poślubił Zofię, której ojcem był Michael von Manteuffel, kanclerz i Księstwo Kurlandii i Semigalii. Wyznawał kalwinizm.

</doc>
<doc id="668540" url="https://pl.wikipedia.org/wiki?curid=668540" title="Czerkiesy (województwo podlaskie)">
Czerkiesy (województwo podlaskie)

Czerkiesy – kolonia w Polsce położona w województwie podlaskim, w powiecie augustowskim, w gminie Augustów.
W latach 1975–1998 miejscowość należała administracyjnie do województwa suwalskiego.
Razem z miejscowością Rutki Nowe tworzy sołectwo Rutki Nowe.

</doc>
<doc id="668541" url="https://pl.wikipedia.org/wiki?curid=668541" title="Basso profondo">
Basso profondo

Basso profondo – najniższy głos męski, basowy o bardzo rozbudowanej skali w dół sięgający do kontra B (czasami niżej). Nazwą tą określa się także śpiewaka dysponującego takim głosem.

</doc>
<doc id="668542" url="https://pl.wikipedia.org/wiki?curid=668542" title="Włodzimierz Tomaszczuk">
Włodzimierz Tomaszczuk

Włodzimierz Tomaszczuk (ur. 30 lipca 1920, zm. 12 listopada 1974) – polski flecista orkiestrowy.
Życiorys.
Syn Pauliny z Godniewiczów i Stefana Tomaszczuków. Przed wojną pobierał nauki we Wrześni, tam też po raz pierwszy zetknął się z fletem, występując i pobierając nauki w orkiestrze wojskowej, z którą występował do 1939. W czasie II wojny światowej pracował jako robotnik drogowy.
W 1949 r. ukończył średnią szkołę muzyczną i podjął studia wyższe w Państwowej Wyższej Szkole Muzycznej w Poznaniu w klasie fletu. Zajął w tym czasie pierwsze miejsce w Ogólnopolskim Międzyszkolnym Konkursie Boczkowskim, a w roku następnym trzecie miejsce w konkursie muzycznym w Berlinie. W 1947 został drugim flecistą Filharmonii Poznańskiej.
W 1953 wygrał Konkurs Muzyczny Instrumentów Dętych im. Antoniego Reichy w Pradze. Od 1959 był pierwszym flecistą zespołu orkiestry Filharmonii Narodowej w Warszawie. Szybko doceniono jego talent i umożliwiono wyjazd na stypendium do Paryża, gdzie szkolił się pod kierownictwem „papieża” flecistów – Jeana-Pierre'a Rampala. Włodzimierz Tomaszczuk, szybko zwrócił uwagę swojego mistrza, z którym opracował wiele utworów solowych: Georga Friedricha Händla, Jana Sebastiana Bacha czy Paula Hindemitha.
Jean-Pierre Rampal napisał o nim 30 kwietnia 1960: „Jest to artysta wielkiego formatu, muzyk o wielkich możliwościach. Jestem przekonany, że przyniesie wiele zaszczytu polskiemu życiu muzycznemu”.
Po powrocie z Francji obok pracy w Filharmonii, podjął się nauczania w Państwowej Wyższej Szkole Muzycznej. Koncertował w kraju i zagranicą.
Zmarł nagle w wieku 54 lat, podczas występu w Filharmonii Narodowej po wykonaniu pierwszego utworu.

</doc>
<doc id="668543" url="https://pl.wikipedia.org/wiki?curid=668543" title="Tel-Awiw">
Tel-Awiw



</doc>
<doc id="668544" url="https://pl.wikipedia.org/wiki?curid=668544" title="Priscilla, królowa pustyni">
Priscilla, królowa pustyni

Priscilla, królowa pustyni (ang. "The Adventures of Priscilla, Queen of the Desert") – australijska komedia z 1994 roku w reżyserii Stephana Elliotta.
Fabuła.
"Priscilla, królowa pustyni" to klasyczny film drogi, a tytułowa Priscilla to zdezelowany różowy autobus, którym dwaj homoseksualni mężczyźni Tick i Adam Whitely oraz heteroseksualna transseksualna kobieta Bernadette, która przed korektą płci nazywała się Ralph, wyruszają w podróż po Australii z programem estradowym jako drag queen. Prezentując swoje występy w napotkanych miejscowościach przekonują się (czasem boleśnie), że nie wszędzie spotkają się ze zrozumieniem i akceptacją.
Nagrody.
Film otrzymał Oscara za najlepsze kostiumy. Przyznano mu także Nagrodę BAFTA w dwóch kategoriach: za najlepsze kostiumy i najlepszą charakteryzację. Ponadto był nominowany m.in. do nagród w kategoriach: najlepszy aktor (Terence Stamp), zdjęcia (Brian J. Breheny) i scenariusz oryginalny (Stephan Elliott). Obraz nominowano również w dwóch kategoriach do Złotych Globów.

</doc>
<doc id="668548" url="https://pl.wikipedia.org/wiki?curid=668548" title="Bas (głos)">
Bas (głos)

Bas (wł. "basso" 'dół; dno; spód' ze śrdw. łac. "bassus" 'tłusty; krótki; niski') – najniższy solowy i chóralny głos męski, sięgający od D wielkiego do f razkreślnego (różne źródła podają różne skale). Basem określa się też osobę śpiewającą basem (w przypadku głosu w chórze używamy liczby mnogiej basy).
Istnieje kilka rodzajów głosów basowych. "Basso cantante" (bas śpiewny) to rodzaj basu o przepięknej, szlachetnej barwie dźwięku i szerokiej skali. Basy cantante nierzadko wykonują też partie przeznaczone dla bas-barytonów czy nawet barytonów. Partie operowe dla basso cantante to m.in. Filip II w "Don Carlosie" G. Verdiego i Mefisto w "Fauście" Ch. Gounoda.
"Basso buffo" (bas komiczny) to rodzaj basu o mniej szlachetnej barwie dźwięku, ale o dużej ruchliwości i umiejętności różnego zabarwiania głosu. Istnieją dwa rodzaje "basso buffo": lżejszy i cięższy. Oba rodzaje charakteryzuje ruchliwość i elastyczność, jednakże "basso buffo" cięższy dysponuje większą skalą w dół i ma ciemniejsze zabarwienie, a "basso buffo" lżejszy jest barwą zbliżony do barytonu, jednakże głos jest bardziej okrągły i nie posiada takiego blasku w górze jak barytony. Typowe partie dla basów buffo to Dr. Bartolo w "Cyruliku sewilskim" G. Rossiniego czy Taddeo we "Włoszce w Algierze" tego samego autora (te partie śpiewają też czasem barytony). Partie dla basso buffo cięższych to m.in. Osmin w "Uprowadzeniu z seraju" W.A. Mozarta i Don Basilio w "Cyruliku sewilskim" G. Rossiniego. Istnieją też partie "buffo" których nie da się jednoznacznie sklasyfikować, np. Leporello w "Don Giovannim" W.A. Mozarta czy Don Pasquale w "Don Pasquale" G. Donizettiego.
Innym typem basu jest "basso serioso" (bas poważny), który ma ciemną barwę, niską skalę i niewielką ruchliwość. Typowymi partiami dla tego głosu są Sarastro w "Czarodziejskim flecie" W.A. Mozarta i Sparafucille w "Rigoletcie" G. Verdiego.
Najniższym rodzajem basu jest "basso profondo" (bas głęboki), który jest właściwie odmianą "basso serioso", jednakże o skali sięgającej poniżej C wielkiego. W operach nie wyróżnia się basów profondo, ale śpiewacy dysponujący takim głosem zwykle śpiewają partie przeznaczone dla basów serioso.
Najsłynniejszymi śpiewakami w XX wieku dysponującymi głosami basowymi byli: Fiodor Szalapin, Ezio Pinza, Boris Christow, Cesare Siepi, Nikołaj Gjaurow, Ruggero Raimondi, Ferruccio Furlanetto, Samuel Ramey, Paata Burczuladze, a z polskich śpiewaków Adam Didur i Bernard Ładysz.

</doc>
<doc id="668551" url="https://pl.wikipedia.org/wiki?curid=668551" title="Borkówko">
Borkówko

Borkówko (nazwa oboczna "Borkówko Małe"; kaszb. "Bòrkòwò Małé") – przysiółek wsi Borkowo Lęborskie w Polsce, położony w województwie pomorskim, w powiecie wejherowskim, w gminie Choczewo, na obszarze Pobrzeża Kaszubskiego.
Przysiółek jest częścią składową sołectwa Borkowo Lęborskie.
W latach 1975–1998 przysiółek administracyjnie należał do województwa gdańskiego.
W miejscowości znajduje się zabytkowy neobarokowy dworek z pocz. XX w., parterowy z dwukondygnacyjnym ryzalitem na osi fasady i z bocznymi alkierzami, wraz z dawnym parkiem o powierzchni 1,45 ha, od 2017 roku poddawany renowacji. Przed 1945 należał do Georga Viehstaedta. Dzisiaj obiekt ten należy do Daniela Obajtka, szefa Orlenu.

</doc>
<doc id="668554" url="https://pl.wikipedia.org/wiki?curid=668554" title="Bear share">
Bear share



</doc>
<doc id="668556" url="https://pl.wikipedia.org/wiki?curid=668556" title="Bearshare">
Bearshare



</doc>
<doc id="668558" url="https://pl.wikipedia.org/wiki?curid=668558" title="Port lotniczy Heringsdorf">
Port lotniczy Heringsdorf

Port lotniczy Heringsdorf (niem. "Flughafen Heringsdorf", ang. "Heringsdorf Airport", kod IATA HDF, kod ICAO EDAH) – regionalne lotnisko ulokowane w miejscowościach Zirchow i Garz na wyspie Uznam, w Niemczech; ok. 12 km na południe od Heringsdorfu, ok. 10,5 km od centrum Świnoujścia. Ze względu na niewielką odległość od Świnoujścia proponowano rozszerzenie nazwy za dopłatą o polskie miasto, a list intencyjny podpisano w 2011. Do zmiany ostatecznie nie doszło.
W 2011 port lotniczy obsłużył 33 291 pasażerów.
Posiada utwardzoną (asfaltobeton, PCN 38 F/A/X/T) drogę startową na kierunku 28/10 o długości 2305 m i szerokości 35 m.
Komunikacja naziemna.
Z głębi Niemiec do lotniska prowadzi droga krajowa nr 110. Z lotniska odjeżdża linia autobusowa 286, która jedzie do Bansin przez Ahlbeck, gdzie istnieje możliwość przesiadki np. w kierunku Świnoujścia na linię 290. Planowane jest także połączenie kolejowe w sieci kolei UBB portu lotniczego ze Świnoujściem, poprzez zbudowanie odnogi prowadzącej ze Świnoujścia do portu lotniczego, w trakcie odtwarzania istniejącego w 1945 połączenia kolejowego (Berlin –) Ducherow – Świnoujście.

</doc>
<doc id="668559" url="https://pl.wikipedia.org/wiki?curid=668559" title="Strawa">
Strawa

Strawa – rzeka, lewostronny dopływ Luciąży o długości 20,21 km.
Płynie na Równinie Piotrkowskiej. Przepływa przez Piotrków Trybunalski. Wpada do Luciąży w miejscowości Przygłów. Jej dopływami są Rakówka (lewy), Strawka oraz Śrutowy Dołek (prawy)
Niegdyś płynęła odkrytym korytem (była dość szeroka); dziś jej koryto widoczne jest tylko fragmentarycznie przy ul. Wojska Polskiego, Zamkowej, Pereca oraz Świerczowskiej

</doc>
<doc id="668566" url="https://pl.wikipedia.org/wiki?curid=668566" title="Policentryczność">
Policentryczność

Policentryczność – w urbanistyce: właściwość układu przestrzennego, najczęściej miasta oznaczająca występowanie w nim wielu ośrodków centralnych, wokół których wytwarzają się koncentrycznie struktury (miejskie) względnie autonomiczne wobec siebie, a zarazem powiązane ze sobą.
W przypadku policentryczności nie występuje wyraźna przewaga jednego centrum nad innymi jak w monocentrycznym wzorcu.

</doc>
<doc id="668567" url="https://pl.wikipedia.org/wiki?curid=668567" title="Ampicylina">
Ampicylina

Ampicylina – organiczny związek chemiczny, antybiotyk β-laktamowy z grupy aminopenicylin o szerokim spektrum działania, wrażliwy na bakteryjne β-laktamazy. W porównaniu do penicylin naturalnych jest mniej skuteczny w stosunku do bakterii Gram-dodatnich (2–5 krotnie), ale 10-krotnie bardziej w stosunku do Gram-ujemnych (m.in. "E. coli" i "Proteus" sp.). Zaobserwowano znaczący wzrost oporności szczepów "E. coli" i "S. aureus" spowodowany nadmiernym stosowaniem ampicyliny. Jak wszystkie antybiotyki "beta"-laktamowe działa jedynie w stosunku do bakterii rosnących.
Przeciwwskazania.
Należy zachować ostrożność u osób z:
Działania niepożądane.
Rzadko:
Dawkowanie.
Według zaleceń lekarza.

</doc>
<doc id="668568" url="https://pl.wikipedia.org/wiki?curid=668568" title="FlashGet">
FlashGet

FlashGet (do wersji 0.76 z 6 lutego 2000 jako JetCar) – menedżer pobierania plików z internetu firmy Amaze Software, Inc. Efektywnie radzi sobie z obsługą popularnych protokołów internetowych, jak HTTP, FTP czy RTSP. Dostępny jest na system operacyjny Microsoft Windows, rozpowszechniany na licencji freeware (do wersji 1.71 jako shareware/adware).
Przez pewien czas program był podejrzany o niebezpieczeństwo płynące z jego użytkowania – strona producenta była oznaczona jako dokonująca ataków, a program był usuwany przez niektóre oprogramowanie służące do zwalczania szkodników, np. ComboFix. Po pewnym czasie strona jednak została z powrotem uznana za bezpieczną. Producent zapewnia o tym, że program jest bezpieczny, jednak nie jest to w pełni jasna sprawa.

</doc>
<doc id="668569" url="https://pl.wikipedia.org/wiki?curid=668569" title="Flashget">
Flashget



</doc>
<doc id="668570" url="https://pl.wikipedia.org/wiki?curid=668570" title="Flash get">
Flash get



</doc>
<doc id="668571" url="https://pl.wikipedia.org/wiki?curid=668571" title="Jetcar">
Jetcar



</doc>
<doc id="668575" url="https://pl.wikipedia.org/wiki?curid=668575" title="Jet Car">
Jet Car



</doc>
<doc id="668584" url="https://pl.wikipedia.org/wiki?curid=668584" title="Linux XP">
Linux XP

Linux XP – dystrybucja Linuksa oparta na Fedorze, do złudzenia przypominająca system operacyjny Windows XP, stworzona przez Rosjan. Dystrybucja jest rozpowszechniana na licencji GPL.
System dostępny jest do pobrania z Internetu w 30-dniowej wersji shareware. Potem należy zarejestrować produkt.

</doc>
<doc id="668587" url="https://pl.wikipedia.org/wiki?curid=668587" title="Erling Jepsen">
Erling Jepsen

Erling Jepsen (ur. 14 maja 1956 w Gram) – duński pisarz i dramaturg, autor powieści oraz sztuk radiowych i telewizyjnych.
Jepsen urodził się i wychował w Północnym Szlezwiku (duń. "Sønderjylland"). Jego ojciec był mleczarzem, matka ekspedientką w lokalnym sklepie. W latach 1971–1973 uczęszczał do szkoły w Haderslev, od 1975 pobierał naukę w Aarhus.
Jako autor słuchowisk radiowych zadebiutował w 1977 roku; pierwszą powieść wydał w 1999.

</doc>
<doc id="668591" url="https://pl.wikipedia.org/wiki?curid=668591" title="Thomas Hammarberg">
Thomas Hammarberg

Thomas Hammarberg (ur. 2 stycznia 1942 w Örnsköldsvik) – szwedzki dziennikarz, dyplomata i działacz na rzecz praw człowieka, sekretarz generalny Amnesty International (1980–1986), w latach 2006–2012 komisarz praw człowieka Rady Europy.
Życiorys.
Absolwent ekonomii w Wyższej Szkole Handlowej w Sztokholmie. W latach 1966–1969 pełnił funkcję przewodniczącego młodzieżówki Ludowej Partii Liberałów. Po studiach pracował jako dziennikarz w „Expressen” i „Dagens Eko”. Kierował też szwedzką sekcją Amnesty International (1970–1974). W latach 1980–1986 był sekretarzem generalnym całej organizacji. Później do 1992 zarządzał szwedzkim oddziałem Save the Children. W latach 1994–2002 w randze ambasadora zajmował się sprawami humanitarnymi. Był również specjalnym wysłannikiem sekretarza generalnego ONZ w Kambodży (1996–2000), a także doradcą wysokiego komisarza Narodów Zjednoczonych do spraw praw człowieka i szwedzkiego premiera. W latach 2002–2005 zajmował stanowisko sekretarza generalnego Olof Palmes Internationella Center. Od 2006 do 2012 sprawował urząd komisarza praw człowieka Rady Europy.
Po wyborach w 2018 zasiadł w Riksdagu jako przedstawiciel Szwedzkiej Socjaldemokratycznej Partii Robotniczej i zastępca poselski pozostającej w składzie rządu Ylvy Johansson. W 2019 został pełnoprawnym członkiem parlamentu. Zrezygnował z mandatu w 2022.
Odznaczony m.in. Krzyżem Oficerskim Orderu Zasługi Rzeczypospolitej Polskiej (2008). Wyróżniony tytułem doktor honoris causa Akademii Pedagogiki Specjalnej im. Marii Grzegorzewskiej w Warszawie (2008).

</doc>
<doc id="668595" url="https://pl.wikipedia.org/wiki?curid=668595" title="Obwiatyw">
Obwiatyw



</doc>
<doc id="668600" url="https://pl.wikipedia.org/wiki?curid=668600" title="Kościoły orientalne">
Kościoły orientalne

Kościoły orientalne ("vel" przedchalcedońskie, niechalcedońskie, ortodoksyjne orientalne, monofizyckie, Mniejsze Kościoły Wschodnie, Starożytne Kościoły Wschodnie, Orientalne Kościoły Prawosławne) – grupa wschodnich Kościołów chrześcijańskich, które nie przyjęły postanowień soboru chalcedońskiego w 451 roku. Należy do niej sześć Kościołów: koptyjski, etiopski, erytrejski, jakobicki, malankarski, ormiański.
Według starszych poglądów historyków Kościoła za przyczynę nieporozumień Kościołów zachodniego i wschodniego podawano odmienne zdanie odnośnie do natury Chrystusa, której określenie stało się kluczowym punktem sporów teologicznych. Nowsze badania jednak ustaliły, że przyczyn rozejścia się Kościołów należy upatrywać w imperialnej polityce Cesarstwa Bizantyńskiego.
Kościoły przedchalcedońskie od drugiej połowy XX wieku prowadzą dialog ekumeniczny z Kościołem prawosławnym. W latach 1964, 1967, 1970 i 1971 miały miejsce cztery nieoficjalne konferencje. W 1988 roku odbył się dialog oficjalny. W 1990 roku została podpisana deklaracja z Chambéry, na mocy której Kościoły chalcedońskie zostały uznane przez Kościół prawosławny za ortodoksję. Podobne dialogi prowadzone są z Kościołem katolickim. Dotychczas zostało opracowane jedno stanowisko w najbardziej spornej kwestii, tj. stosunku do natury Chrystusa.
Charakterystyka.
Kościoły orientalne należą do jednej wspólnoty, jednak każdy posiada w swoim obrębie własne tradycje, wywodzą się z różnych doktryn teologicznych, zachowują też własną liturgię. Łączy je wspólne podejście do natury Syna Bożego. Przyjęcie postanowień Soboru chalcedońskiego stwarzało według nich podstawy pod potencjalną herezję dualistyczną oraz zaprzeczało jedności osoby Chrystusa.
Choć Kościoły przedchalcedońskie wyznają monofizytyzm, odrzucają poglądy twórcy tej doktryny, Eutychesa, który głosił asymilację człowieczeństwa Chrystusa z jego Boską naturą. Bliższy jest im pogląd Cyryla z Aleksandrii, według którego Słowo stało się ciałem, tworząc jedną hipostazę, przy jednoczesnym zachowaniu niezmienionej natury ludzkiej.

</doc>
<doc id="668601" url="https://pl.wikipedia.org/wiki?curid=668601" title="Odczyn Coombsa">
Odczyn Coombsa



</doc>
<doc id="668602" url="https://pl.wikipedia.org/wiki?curid=668602" title="Test Coombsa">
Test Coombsa



</doc>
<doc id="668604" url="https://pl.wikipedia.org/wiki?curid=668604" title="Partia Jukonu">
Partia Jukonu

Partia Jukonu (ang. "Yukon Party", franc. "Parti du Yukon") – kanadyjska konserwatywna partia polityczna działająca na terytorium Jukonu.

</doc>
<doc id="668607" url="https://pl.wikipedia.org/wiki?curid=668607" title="Mars 1M">
Mars 1M

Mars 1M (przez zachodnie media nazwany "Marsnik") – typ nieudanych radzieckich sond, wystrzelonych w kierunku Marsa. Stanowiły część radzieckiego programu Mars. Dwie próby jej wystrzelenia - pierwsze próby wysłania sondy międzyplanetarnej przez Związek Radziecki - zakończyły się porażkami. Mars 1M miał przelecieć w pobliżu Marsa i sfotografować go. Statek miał masę około 640 kg i przenosił magnetometr, licznik promieni kosmicznych, pułapkę plazmy i detektor mikrometeoroidów.
Powstały w odpowiedzi na zaakceptowanie przez Komitet Centralny Partii Komunistycznej ZSRR dekretu nr 1386-618, 10 grudnia 1959, pt. "O zbudowaniu automatycznej stacji badawczej do lądowania na Księżycu i do lotu do Wenus i Marsa", który to dekret zezwalał na budowę sond księżycowych i międzyplanetarnych.

</doc>
<doc id="668608" url="https://pl.wikipedia.org/wiki?curid=668608" title="Mars 1960A">
Mars 1960A



</doc>
<doc id="668609" url="https://pl.wikipedia.org/wiki?curid=668609" title="Marsnik 1">
Marsnik 1



</doc>
<doc id="668610" url="https://pl.wikipedia.org/wiki?curid=668610" title="Mars 1960B">
Mars 1960B



</doc>
<doc id="668611" url="https://pl.wikipedia.org/wiki?curid=668611" title="Marsnik 2">
Marsnik 2



</doc>
<doc id="668613" url="https://pl.wikipedia.org/wiki?curid=668613" title="Zakład Karny w Bydgoszczy-Fordonie">
Zakład Karny w Bydgoszczy-Fordonie

Zakład Karny w Bydgoszczy-Fordonie – jednostka penitencjarna dla mężczyzn o 619 miejscach, zlokalizowana w Bydgoszczy.
Historia.
Wybudowane pod koniec XVIII wieku jako magazyn, później komora celna, w 1853 przekształcone w więzienie dla kobiet, filię zakładu karnego w Koronowie.
Od 1 lipca 1920 roku, po objęciu terenów przez administrację polską, obiekt wrócił do swojej roli zakładu karnego dla kobiet i pełnił ją przez całe dwudziestolecie międzywojenne. Obok funkcji izolacyjnej były w nim prowadzone oddziaływania wychowawcze poprzez pracę, funkcjonowała kaplica, a w 1936 roku otwarto pierwszą w historii zakładu jednoklasową szkołę powszechną.
Od roku 1920 było to ciężkie więzienie dla kobiet z wyrokami co najmniej 3-letnimi.
Naloty we wrześniu 1939 roku nie uszkodziły obiektów zakładu. Po wkroczeniu Niemców do Fordonu budynki zostały zajęte przez oddziały Arbeitsdienstu, przygotowujące tereny położonej nieopodal Doliny Śmierci pod egzekucje tysięcy Polaków. Wkrótce potem, bo już w styczniu 1940, czynne było tu ciężkie więzienie dla kobiet. Zaczęły napływać transporty więźniarek polskich, które po odbyciu kary w fordońskim więzieniu wywożone były do obozów koncentracyjnych w Auschwitz i Ravensbrück. Do stycznia 1945 roku przewinęło się przez więzienne mury ok. 6300 kobiet, w tym kilkadziesiąt działaczek podziemia konspiracyjnego. Więzienie fordońskie należało do najcięższych zakładów karnych dla kobiet w okręgu Rzeszy Gdańsk-Prusy Zachodnie. Osadzano w nim wyłącznie Polki i Żydówki na mocy wyroków niemieckich sądów cywilnych za przestępstwa pospolite, a zwłaszcza wszelkie przejawy działalności antyniemieckiej.
Po roku 1945, w czasach stalinowskich, przebywały tu kobiety skazywane w procesach politycznych. W czasie stanu wojennego po 1981 wykorzystano to więzienie do internowania grupy kobiet z „Solidarności” z Gdańska, Torunia i Bydgoszczy.
W roku 1984 więzienie to przekształcono w zakład karny dla mężczyzn.

</doc>
<doc id="668614" url="https://pl.wikipedia.org/wiki?curid=668614" title="SAMOS 1">
SAMOS 1

SAMOS 1 (ang. "Satellite And Missile Observation Satellites") – pierwszy z amerykańskiej serii satelitów rozpoznawczych. Była to pierwsza generacja wywiadowczych satelitów fotograficznych, mających przesyłać zdjęcia drogą radiową. W wyniku awarii drugiego stopnia rakiety, misja nie doszła do skutku. Z powodu wycieku gazu silników korygujących, człon Agena A odpalił się w złym kierunku.
System fotograficzny satelity, E-1, miał ogniskową o długości 1,83 m. Klatka filmu pokrywała obszar 161 km x 161 km. Rozdzielczość wynosiła około 30 m.
Satelita miał też prowadzić pewne pomiary naukowe. W skład wyposażenia naukowego wchodziły: detektor promieniowania kosmicznego, detektor mikrometeoroidów, próbnik plazmy. Na pokładzie znajdował się bliżej niezidentyfikowany ładunek naukowo-badawczy, Ferret F-1.

</doc>
<doc id="668626" url="https://pl.wikipedia.org/wiki?curid=668626" title="Nasjonal Samling">
Nasjonal Samling

Nasjonal Samling, NS (pol. "Zjednoczenie Narodowe") – norweska początkowo konserwatywna, a następnie coraz bardziej faszystowska (narodowosocjalistyczna) i nacjonalistyczna partia polityczna, założona w 1933 przez Vidkuna Quislinga. Wzorowana była na niemieckiej NSDAP. W latach 1940-1945 partia kolaborująca z niemieckim okupantem.
Okres przedwojenny.
Partia została założona w Oslo w dniu święta narodowego Norwegii 17 maja 1933 przez Vidkuna Quislinga, ministra wojny i Johana Bernharda Hjorta, prokuratora krajowego. Początkowo współpracowała blisko z Norweską Partią Centrum ("Senterpartiet"). Jeszcze w 1933 wzięła udział w wyborach parlamentarnych w sojuszu z organizacją farmerów Bydgefolkets Krisehjelp. Obydwa ugrupowania dostały prawie 28 tys. głosów (ok. 2%), co było dużym sukcesem. W wyborach samorządowych w 1934 NS kontynuowała dobrą passę, zwłaszcza w okręgu Stavanger, gdzie otrzymała ponad 2,5 tys. głosów. Do 1935 zajmowała stanowisko konserwatywno-religijne.
W początkowym okresie działalności silnie uwypuklano w jej programie akcenty religijne, dlatego miała poparcie kościoła protestanckiego i katolickiego oraz dużej części ich wyznawców. Jednakże po 1935 straciła je z powodu wzrastającego wpływu haseł progermańskich i antysemickich.
Pomimo tego była najszybciej rozwijającym się norweskim ugrupowaniem politycznym przed wybuchem II wojny światowej, miała jednak w skali całego kraju niewielkie poparcie społeczne. W wyborach parlamentarnych w 1936 zdobyła już zaledwie ok. 2% głosów. Największe wpływy miała w centralnej części kraju oraz w rejonie Oslo. Na tle klęski w wyborach doszło do konfliktu pomiędzy Quislingiem i Hjortem, w wyniku czego ten drugi opuścił partię wraz z kilkoma czołowymi działaczami.
Najbardziej znanymi członkami NS byli b. premier Norwegii Jens Hundseid oraz śpiewak operowy Albert Viljam Hagelin. Sympatyzował z nią zdobywca literackiej nagrody Nobla w 1920 znany pisarz Knut Hamsun.
Symbolem NS był biały krzyż św. Olafa wpisany w koło na czerwonym tle, tzw. krzyż słoneczny. Głównym organem prasowym była gazeta „Nasjonal Samling”, później „Fritt Folk”.
Struktura.
Struktura organizacyjna partii była wzorowana na hitlerowskim NSDAP. Na jej czele stał wódz (Fører w nawiązaniu do hitlerowskiego Führer), którym był V. Quisling. Wszyscy członkowie musieli być mu posłuszni. Partia miała szereg przybudówek:
Współpraca międzynarodowa.
Przywódca NS już w 1933 nawiązał kontakty z głównymi działaczami hitlerowskimi, zwłaszcza z czołowym ich ideologiem Alfredem Rosenbergiem. Hitlerowcy sfinansowali partię zaś dla wydzielonej grupy zorganizowali szkolenie dywersyjne w Rzeszy. W 1935 r. uczestniczył w Montreaux we Francji w międzynarodowym zjeździe przedstawicieli faszystowskich ugrupowań z różnych krajów Europy. 14 grudnia 1939 został za namową admirała Ericha Raedera przyjęty przez Adolfa Hitlera, który zaproponował mu współpracę. Jest kwestią problematyczną, czy namawiał wówczas przywódcę Rzeszy do zajęcia Norwegii, obiecując wsparcie swojej partii i zorganizowanie puczu wojskowego. Część historyków twierdzi, że rozmowa dotyczyła jedynie reakcji na możliwy scenariusz brytyjsko-francuskiego desantu w Norwegii. Partia w początkach 1940 liczyła niespełna 5 tys. członków.
Program.
Opracowany przez Hansa Jacobsena program NS głosił koncepcję „wodzostwa”, utworzenie państwa korporacyjnego, autonomiczność związków zawodowych, współudział robotników i pracowników umysłowych w (zapewnionym przez państwo) posiadaniu kapitału, opiekę nad gospodarstwami chłopskimi, obowiązek pracy.
Nasjonal Samling głosiło hasła utworzenia tzw. „Wielkiej Norwegii”, nawiązującej do Nodrjöimperium wikingów, a także zjednoczenia nordyckiego Niemiec, państw Skandynawii i Wielkiej Brytanii. W 1936 Vidkun Quisling ogłosił ideę powołania pacyfistycznej Ligi Narodów Nordyckich ("Nordisk Folkeforbund"), a w czerwcu 1939 wziął udział w odbywającym się w Lubece kongresie Towarzystwa Nordyckiego.
NS opowiadało się przeciw demokracji parlamentarnej, a także komunizmowi. Lobbowało na korzyść nazistowskich Niemiec i faszystowskich Włoch.
Okupacja niemiecka.
Po niespodziewanym zaatakowaniu Norwegii przez wojska niemieckie 9 kwietnia 1940 r., V. Quisling, wykorzystując sytuację, proklamował w przemówieniu radiowym tego samego dnia utworzenie „rządu narodowego” pod swoim przewodnictwem. Jednakże już 14 kwietnia Niemcy zmusili go do ustąpienia, zaś 19 kwietnia Komisarzem Rzeszy w okupowanej Norwegii został Josef Terboven. V. Quislinga zmuszono do wyjazdu do Niemiec, lecz dzięki A. Rosenbergowi powrócił 16 sierpnia. Niemieckie władze okupacyjne zakazały działalności wszystkich partii politycznych z wyjątkiem Nasjonal Samling. 9 jej członków (bez Quislinga) uzyskało teki w mianowanej przez okupanta Radzie Komisarzy Ministerialnych. Byli to: Albert Viljam Hagelin (sprawy wewnętrzne), Ragnar Skancke (sprawy edukacyjne i kościelne), Gulbrand Lunde (sprawy kulturalne), Sverre Riisnæs (sprawiedliwość), Jonas Lie (policja), Birger Meidell, a następnie Johan Andreas Lippestad (sprawy społeczne), Kjeld Stub Irgens (marynarka handlowa), Thorstein Fretheim (rolnictwo), Axel Stang (praca). 25 września otrzymali oni tytuł ministra, podobnie jak sekretarz generalny NS Rolf Jørgen Fuglesang.
Ponadto NS uzyskała od Niemców poważne wsparcie finansowe i ideologiczne. Wskutek ogromnych wysiłków propagandowych jej liczebność osiągnęła w szczytowym momencie ok. 45 tys. członków.
Dopiero 1 lutego 1942 Vidkun Quisling doczekał się stanowiska premiera w nowo powołanym marionetkowym kolaboracyjnym rządzie, jednak bez realnej władzy, pozostającej w rękach Komisarza Rzeszy. 13 lutego odbył spotkanie z A. Hitlerem, podczas którego nie zdołał osiągnąć żadnego ze swoich postulatów, tj. zawarcia układu pokojowego, reaktywowania armii norweskiej, ani planu utworzenia Związku Narodów Nordyckich – pod przewodnictwem Rzeszy, ale z pełną niepodległością Norwegii i innych państw skandynawskich. Co jakiś czas wysyłał do Berlina memoriały, które ostatecznie doprowadziły do zgody Adolfa Hitlera 28 września 1944 na uzyskanie przez Norwegię niepodległości po zakończeniu wojny. Był on współodpowiedzialny za terror i deportacje rodaków do obozów koncentracyjnych.
Wiosną 1942 liczebność partii wzrosła do ok. 57-60 tys. członków (wobec ok. 5 tys. przed wybuchem wojny), a jej cechą charakterystyczną był duży udział młodych kobiet. W latach 1944-1945 odeszło z niej część ludzi, ale nie w dużej ilości.
Po kapitulacji Niemiec 9 maja 1945 Quisling został pojmany przez norweski ruch oporu. W procesie w Oslo wydano na niego wyrok śmierci, który wykonano 24 października 1945. Aresztowano około 14 tysięcy członków partii. Sądzono część członków Nasjonal Samling, przy czym przeszło połowie z nich nie można było niczego zarzucić poza przynależnością do tej partii. Jedynie 25 osób stracono.

</doc>
<doc id="668627" url="https://pl.wikipedia.org/wiki?curid=668627" title="Alfred Korzybski">
Alfred Korzybski

Alfred Władysław Augustyn Korzybski herbu Abdank (Alfred "Skarbek" Korzybski; ur. 3 lipca 1879 w Warszawie, zm. 1 marca 1950 w Lakeville) – polsko-amerykański inżynier, filozof, logik, twórca semantyki ogólnej, założyciel Międzynarodowego Towarzystwa Semantyki Ogólnej (1942).
Życiorys.
Dzieciństwo i młodość.
Pochodził z polskiej arystokratycznej rodziny, do której należała położona w pobliżu Warszawy posiadłość Korzybie. Tam spędził dzieciństwo i wczesną młodość. Korzybscy od wielu pokoleń kultywowali zainteresowania rozwojem nauki i kładli nacisk na wyższą edukację dzieci. Wielu naukowców, w szczególności inżynierów i matematyków, wyszło z tej rodziny. Korzybski już będąc dzieckiem, mówił biegle czterema językami: polski był jego językiem rodzinnym, rosyjskiego uczył się w szkole, a znajomość francuskiego i niemieckiego wyniósł z domu dzięki guwernantkom. Jak sam wspominał, obserwacja i uczestnictwo w pracach gospodarskich w posiadłości dały początek dojrzałym zainteresowaniom i w konsekwencji doprowadziły do podjęcia pracy naukowo-badawczej. Korzybie znane było jako gospodarstwo modelowe także poza granicami kraju. Ojciec Korzybskiego wprowadzał wiele nowatorskich rozwiązań w zakresie melioracji i mechanizacji rolnictwa. Departament Rolnictwa Stanów Zjednoczonych przysyłał regularnie swych przedstawicieli w celu zdobywania nowych doświadczeń.
Korzybski za namową ojca rozpoczął studia (inżynieria chemiczna) na Politechnice Warszawskiej, mimo że matematyka, fizyka i prawo budziły jego głębsze zainteresowania. W tym czasie także dużo podróżował po Europie. W wieku dwudziestu kilku lat podjął kolejne studia, tym razem na uniwersytecie w Rzymie. W czasie pobytu we Włoszech cieszył się uznaniem wśród swoich znajomych jako dusza towarzystwa i godny zaufania powiernik w trudnych chwilach. Znany z rozlicznych zabaw i romansów z arystokratkami, które często kończyły się pojedynkami szermierczymi, zyskał sobie przydomek „Maledetto Polacco”. W tym czasie nawiązał szereg znajomości w wysokich kręgach watykańskich. Jego pierwszy publiczny odczyt w Watykanie zaszczyciło swoją obecnością kilku kardynałów, a także ówczesny generał zakonu jezuitów. Mimo ekstrawaganckiego trybu życia nauka i obserwacja otoczenia były zawsze najważniejsze dla Korzybskiego. Po powrocie do kraju otworzył małą szkołę dla pracowników rodzinnej posiadłości. Interwencja ojca uratowała go od zesłania na Syberię za ten niezgodny z obowiązującym prawem carskim czyn.
Przyjazd do USA i początek kariery naukowej.
W czasie I wojny światowej służył w sekcji wywiadowczej armii rosyjskiej. Był ranny. Został wysłany do Kanady, a w grudniu 1914 roku do Stanów Zjednoczonych, by nadzorować konwoje z artylerią wysyłaną na front. Po wojnie Korzybski planował powrót do Polski. Jacques Loeb, amerykański uczony i przyjaciel, przekonał go do pozostania i kontynuowania pracy naukowej w USA. Korzybski otrzymał obywatelstwo amerykańskie w roku 1940.
W 1919 roku ożenił się w Nowym Jorku z malarką Mirą Edgerly (1872–1954), która pomagała mu w pracy nad książkami oraz nad tworzeniem i promocją jego teorii semantyki ogólnej.
Swoją pierwszą książkę "Manhood of Humanity" ("Dojrzałość człowieczeństwa") wydał w 1921 roku. Sformułował w niej teorię społeczno-filozoficzną: człowiek jako forma życia, która wiąże czas (ang. "mankind as a time-binding class of life"). W pracy tej udowadniał, że poprawa warunków życia ludzkości powinna zacząć się od podania właściwej odpowiedzi na pytanie „Czym jest człowiek?”. Podszedł do tego zagadnienia w nowy, niekonwencjonalny sposób. Według teorii Korzybskiego człowiek nie należy do świata zwierząt, bogów czy hybrydowego połączenia obu. Jest natomiast formą życia, która wiąże czas. To wiązanie czasu między generacjami postępującymi arytmetycznie daje człowiekowi możliwości rozwoju samego siebie i wszystkich aspektów życia w tempie postępu geometrycznego. Korzybski był przekonany, że ludzkość po pierwszej wojnie światowej zaczęła wychodzić z etapu dzieciństwa i wchodzić w etap dojrzałości.
Stworzenie systemu semantyki ogólnej i jego zastosowania.
Dalsza praca naukowa doprowadziła do stworzenia całkowicie nowego, niearystotelesowskiego systemu, który Korzybski nazwał semantyką ogólną (ang. "general semantics"). Z naciskiem podkreślał, że nie należy mylić semantyki ogólnej z semantyką jako działem językoznawstwa. System Korzybskiego wyjaśnia i uczy sposobów efektywnego rozwijania i używania układu nerwowego człowieka w celach naukowych, a także stosowania go we wszystkich innych sferach życia. Po dziesięciu latach wyczerpującej pracy w roku 1933 Korzybski wyłożył główne zagadnienia semantyki ogólnej w kolejnej książce "Science and Sanity" ("Nauka i rozsądek"). W publikacji tej przedstawił, że wiedza ludzka i jej przekazywanie ograniczone są przez:
Człowiek nie może odbierać świata bezpośrednio, ale jedynie za pomocą abstrakcyjnych skojarzeń, obrazów odbieranych z układu nerwowego, które w dalszym ciągu są przekazywane werbalnie. W konsekwencji te złożone ludzkie odczucia i nieprecyzyjność języka prowadzą do zniekształceń rzeczywistego obrazu. Odbiór tego, co nas otacza, nie jest strukturalnie podobny do tego, co nas otacza w rzeczywistości.
Korzybski kładł szczególny nacisk na trening w uświadamianiu abstrakcyjności, przy użyciu technik przejętych ze studiów matematycznych. Wierzył, że matematyka jest jedynym dostępnym „językiem”, którym można opisywać prawa natury. Jedna z technik pomagająca w uświadamianiu abstrakcyjności polegała na utrzymaniu spokoju wewnętrznego i zewnętrznego, czyli zachowaniu „ciszy na poziomach obiektywnych”, jak ją nazywał.
Pod wpływem teorii Korzybskiego pracował też William S. Burroughs, tworząc swoją teorię języka.
W 1938 roku utworzył w Chicago Instytut Semantyki Ogólnej (ang. "Institute of General Semantics"), który prowadził aż do śmierci. Działalność instytutu doprowadziła do popularyzacji semantyki ogólnej w USA i za granicą. Obecnie należy do niego około 700 osób z ponad 30 krajów. Instytut publikuje kwartalnik „ETC: A Review of General Semantics”, który prenumeruje obecnie ponad 400 bibliotek na całym świecie.
Przykładowa lista dziedzin życia i nauki, w których wykorzystuje się semantykę ogólną:
Anegdota.
W czasie pewnego wykładu dla studentów Korzybski wyjął zawinięte w biały papier pudełko ciastek. Wyjaśnił, że musi coś zjeść, po czym zaproponował studentom pierwszego rzędu, by także się poczęstowali. Wszyscy jedli ze smakiem, gdy Korzybski szybkim ruchem zerwał biały papier z pudełka, ujawniając oryginalne opakowanie – duże zdjęcie głowy psa z napisem „Ciastka dla psów”. Studenci zareagowali z przerażeniem, dwoje nawet wybiegło wymiotować do toalety. Korzybski skomentował to następująco: „Drodzy Państwo, właśnie zademonstrowałem, że ludzie nie tylko jedzą pokarmy, ale także słowa, i że smak tych pierwszych często zdominowany jest smakiem drugich”. Ten żart posłużył zilustrowaniu powstawania problemów międzyludzkich, których początek bierze się z niezrozumienia, czy też łączenia w jedno, różnych, czasem przeciwstawnych sformułowań językowych, ostatecznie zawodzących w próbie opisywania rzeczywistości.

</doc>
<doc id="668630" url="https://pl.wikipedia.org/wiki?curid=668630" title="Złocenie">
Złocenie

Złocenie (pozłacanie) – pokrywanie powierzchni przedmiotu cienką warstwą złota. 
W przypadku podłoży metalicznych złocenie jest procesem elektrolitycznym lub chemicznym. 
Chemiczne osadzanie złota zachodzi poprzez reakcje wymiany, na drodze kontaktowej, na drodze katalitycznej. Wykonuje się także złocenie tamponowe (technika selektywnego pokrycia).
Elektrolityczne pokrywanie złotem może odbywać się w kąpielach:
Złoceniem nazywa się również malowanie przedmiotów farbą zawierającą pewną ilość sproszkowanego złota.

</doc>
<doc id="668632" url="https://pl.wikipedia.org/wiki?curid=668632" title="Nerwa">
Nerwa

Marek Kokcejusz Nerwa, ("łac. Marcus Cocceius Nerva"; ur. 8 listopada 30 roku lub kilka lat później w Narni, zm. 27 stycznia 98 roku w Rzymie) – cesarz rzymski w latach 96–98, pierwszy z tzw. pięciu dobrych cesarzy.
Kariera.
Pochodził z prominentnego rodu senatorskiego związanego z rodziną panującą od początku cesarstwa. Był synem Marka Kokcejusza Nerwy, konsula w 40 roku, i Sergii Plautilli, urodził się w miejscowości Narnia w Umbrii. Nosił przydomek "Kreteński". Był przyjacielem cesarza Nerona. W 65 r. piastując urząd pretora wykrył i udaremnił spisek Pizona. W 71 roku był konsulem razem z cesarzem Wespazjanem. W 89 roku pełnił ważną rolę w zwalczeniu rebelii Saturninusa, dzięki czemu rok później został konsulem wraz z Domicjanem.
Panowanie.
Nerwa prawdopodobnie brał udział w spisku, który doprowadził do zabójstwa Domicjana 18 września 96 roku. Po śmierci cesarza został obrany przez senat jego następcą, m.in. z powodu niemłodego już wieku i bezdzietności. Po wstąpieniu na tron Nerwa starał się zdystansować od swojego poprzednika, nie przeprowadził deifikacji Domicjana, złożył przysięgę, że nie skaże żadnego senatora na śmierć, zaprzestał oskarżeń o zdradę, pozwolił wielu wygnanym wrócić do Rzymu. Prowadził mało wystawny tryb życia, podkreślał także, że jego rządy stanowią kontynuację dynastii julijsko-klaudyjskiej.
Nerwa nie był popularny wśród armii – w 97 spotkał się z rebelią gwardii pretoriańskiej, która ceniła sobie rządy Domicjana. Żołnierze domagali się ukarania zabójców poprzedniego cesarza, na co Nerwa początkowo zaoferował im swoją głowę, później jednak przystał na żądania gwardii i wydał Petroniusza Secudunsa oraz Parteniusza. Wydarzenie to pokazało słabość pozycji cesarza i skłoniło Nerwę do adoptowania i wskazania jako następcy Trajana – dowódcy wojsk na froncie germańskim. Cesarz zmarł trzy miesiące później – 27 stycznia 98 roku. Został pochowany w Mauzoleum Augusta.

</doc>
<doc id="668633" url="https://pl.wikipedia.org/wiki?curid=668633" title="Club de Gimnasia y Tiro">
Club de Gimnasia y Tiro

Club Gimnasia y Tiro – argentyński klub piłkarski z siedzibą w mieście Salta.
Historia.
Klub założony został 18 marca 1905 roku. W roku 1979 i 1981 Gimnasia y Tiro grał o mistrzostwo Argentyny Nacional. Klub obecnie gra w czwartej lidze argentyńskiej Torneo Argentino B (spadł z trzeciej ligi w 2005 roku).

</doc>
<doc id="668634" url="https://pl.wikipedia.org/wiki?curid=668634" title="Club Gimnasia y Tiro">
Club Gimnasia y Tiro



</doc>
<doc id="668637" url="https://pl.wikipedia.org/wiki?curid=668637" title="U-212">
U-212

U-212 – niemiecki okręt podwodny (U-Boot) "typu VIIC" z okresu II wojny światowej. Okręt wszedł do służby w 1942 roku. Jedynym dowódcą był Oblt. Helmut Vogler. 
Historia.
Okręt został wcielony do 8. Flotylli U-Bootów celem treningu i zgrania załogi. Od października 1942 roku wchodził w skład 11., od czerwca 1943 roku – 13., zaś od listopada 1943 roku – 1. Flotylli jako jednostka bojowa.
U-212 odbył 15 patroli bojowych. 5 sierpnia 1943 na Morzu Karskim na minie postawionej przez U-212 zatonęła sowiecka łódź motorowa (ok. 80 BRT).
Okręt został zniszczony bombami głębinowymi 21 lipca 1944 roku w kanale La Manche na południe od Brighton przez brytyjskie fregaty (HMS "Ekins" i HMS "Curzon"). Zginęła cała, 49-osobowa, załoga.

</doc>
<doc id="668640" url="https://pl.wikipedia.org/wiki?curid=668640" title="I liga argentyńska w piłce nożnej (1997/1998)">
I liga argentyńska w piłce nożnej (1997/1998)

Mistrzem Argentyny turnieju Apertura w sezonie 1997/1998 został klub River Plate, natomiast wicemistrzem Argentyny turnieju Apertura został klub Boca Juniors.
Mistrzem Argentyny turnieju Clausura w sezonie 1997/1998 został klub Vélez Sarsfield Buenos Aires, natomiast wicemistrzem Argentyny turnieju Clausura został klub CA Lanús.
Do Copa Libertadores w roku 1999 zakwalifikowały się następujące kluby:
Do Copa Mercosur w roku 1998 zakwalifikowało się z Argentyny pięć klubów:
Do Copa CONMEBOL w roku 1998 zakwalifikowały się z Argentyny trzy kluby:
Tabela spadkowa zadecydowała o tym, które kluby spadną do drugiej ligi (Primera B Nacional Argentina). Spadły kluby, które w tabeli spadkowej zajęły dwa ostatnie miejsca – Deportivo Español i Gimnasia y Tiro Salta. Na ich miejsce awansowały dwie najlepsze drużyny z drugiej ligi – Talleres Córdoba i Belgrano Córdoba.
Sumaryczna tabela sezonu 1997/1998.
Kluby argentyńskie w pucharach:

</doc>
<doc id="668642" url="https://pl.wikipedia.org/wiki?curid=668642" title="Commodore CBM-II">
Commodore CBM-II

CBM-II – 8-bitowy komputer domowy zaprojektowany jako następca Commodore PET i produkowany przez firmę Commodore International w latach 1982–1984.
Opis techniczny.
W USA i Kanadzie CBM-II produkowany był w dwóch wersjach: P (Personal – do użytku domowego) oraz B (Business – do użytku biurowego). Seria B była oferowana w Europie pod zmieniona nazwą 600/700. Obydwie wersje wyposażone były w procesor MOS 6509 – poprawioną wersję MOS 6502, umożliwiający obsługę do 1 MB pamięci RAM dzięki użyciu stronicowania (jednakże żaden model CBM-II nie był fabrycznie wyposażany w więcej niż 256 kB pamięci). Dźwięk generowany był przy pomocy układu SID 6581 (podobnie jak w Commodore 64 i Commodore 128).
Wersja P wyposażona była w znany z C64 układ grafiki VIC-II (wyświetlanie 40 kolumn), natomiast wersja B posiadała chip Motorola 6845, umożliwiający wyświetlanie 80 kolumn monochromatycznego obrazu, bardziej adekwatnego do zastosowań biurowych jak np. użycie procesorów tekstu. Obraz wyświetlany był na monitorze w postaci zielonych znaków na czarnym tle. Opcjonalnie dostępny był procesor oparty na Intel 8088, który umożliwiał uruchomienie systemu CP/M-86 czy MS-DOS 1.25. CBM-II nie był jednak kompatybilny z komputerami IBM PC i tylko niewielka część oprogramowania przeznaczonego na tę platformę mogła być uruchamiana. Wbudowany system operacyjny bazujący na podstawowym procesorze MOS 6509, oparty był na KERNALu oraz Commodore BASIC w wersji 4.0.
Urządzenia zewnętrzne (stacje dysków, drukarki) podłączane mogły być przy pomocy portu IEEE-488. Komputer wyposażony był także w port szeregowy RS-232.
Historia i wersje.
Ze względu na popularność komputera C64 seria P nie została w USA oficjalnie wypuszczona na rynek, jedynie niewielka liczba została sprzedana. Ponieważ komputery te nie otrzymały akceptacji FCC, firma Commodore musiała skupić je, a następnie zniszczyć i obecnie tylko kilka egzemplarzy znajduje się w prywatnych kolekcjach. Wersja europejska CBM 500 (256 kB pamięci) została sprzedana tylko w niewielkiej ilości. Produkowano także wersje CBM 505 (64 kB pamięci) oraz CBM 510 (128 kB pamięci).
Najbardziej popularną wersją serii B był B128 (w Europie nazywany CBM 610), wyposażony w 128 kB RAMu. Sprzedawano także wersję CBM 620 z 256 kB pamięci. Wersja B128-80 (w Europie CBM 710) posiadała nową obudowę "High Profile" ze zintegrowanym 12-calowym monochromatycznym monitorem, odłączaną klawiaturą i 128 kB RAM, zaś wersja CBM 720 posiadała identyczną obudowę i 256 kB pamięci. Planowana była również wersja z wbudowanymi dwiema stacjami dysków 5,25", jednak nie trafiła do produkcji. Najbardziej rozbudowaną wersją był CBM 730 z wbudowanym fabrycznie koprocesorem 8088. Komputer nie sprzedawał się jednak dobrze w USA i ostatecznie był tam oferowany wyłącznie w sprzedaży wysyłkowej przez zależną od Commodore firmę Protecto Enterprises z Chicago w zestawie z podwójną stacją dysków, monitorem i drukarką.
Po zakończeniu produkcji dokumentacja i schematy komputera zostały przekazane grupie użytkowników z Chicago, która stworzyła bazę oprogramowania na ten komputer.

</doc>
<doc id="668647" url="https://pl.wikipedia.org/wiki?curid=668647" title="Nabój 7,63 × 25 mm Mauser">
Nabój 7,63 × 25 mm Mauser

7,63 × 25 mm Mauser (.30 Mauser Automatic) – nabój pistoletowy skonstruowany pod koniec XIX wieku na bazie naboju 7,65 mm Borchardt. Przeznaczony dla pistoletu Mauser C/96. Jego wersją rozwojową jest rosyjski nabój 7,62 × 25 mm TT.

</doc>
<doc id="668648" url="https://pl.wikipedia.org/wiki?curid=668648" title="CBM 900">
CBM 900



</doc>
<doc id="668650" url="https://pl.wikipedia.org/wiki?curid=668650" title="Wielki Giewont">
Wielki Giewont

Wielki Giewont – wznoszący się na wysokość 1894 m n.p.m. główny szczyt masywu Giewontu w Tatrach Zachodnich.
Topografia.
Masyw Giewontu składa się jeszcze z Długiego Giewontu (1868 m) i Małego Giewontu (1739 m). Najwyższy z nich Wielki Giewont, uznawany za właściwy szczyt całego masywu znajduje się w środku, oddzielony od Długiego Giewontu przełęczą Szczerba (1810 m), a od Małego Giewontu Giewoncką Przełęczą (1709 m). Jest on często uważany za najwyższy szczyt należący do Tatr Zachodnich położony w całości w Polsce; wyższa jest jednak Twarda Kopa, zazwyczaj pomijana z powodu bardzo niewielkiej minimalnej deniwelacji względnej (wybitności). Wielki Giewont jest też szczytem zwornikowym – odchodzi od niego w kierunku południowym grań, która poprzez Kopę Kondracką łączy się z Czerwonymi Wierchami. W grani tej znajduje się Wyżnia Kondracka Przełęcz (1768 m) i Kondracka Przełęcz (1725 m).
Wielki Giewont wznosi się ponad dolinami: Strążyską, Białego, Małej Łąki i Kondratową. Jego północne ściany, widoczne z Zakopanego, opadają bardzo stromą ścianą o wysokości ok. 600 m do Małej Dolinki. Są niedostępne turystycznie, znajduje się na nich kilkadziesiąt dróg wspinaczkowych dla taterników, niektóre z nich są bardzo trudne technicznie. Obecnie jednak TPN zabronił uprawiania taternictwa na nich. Zbocza południowe są łagodniejsze i prowadzi przez nie szlak turystyczny na szczyt. Górna, podwierzchołkowa ich część to Wielki Upłaz. Niżej zbocza te pocięte są kilkoma żlebami, w kierunku od zachodu do Szczerby są to: Kurski Żleb, Świński Żleb i Koński Żleb.
Przyroda.
Wierzchołek Wielkiego Giewontu zbudowany jest z wapieni górnej jury, poniżej leżą wapienie triasu (anizyku) (seria wierchowa). Utwory te zapadają pod kątem ok. 80 stopni ku północy i należą do płaszczowiny Giewontu.
Z rzadkich w Polsce gatunków roślin stwierdzono występowanie gnidosza Hacqueta.
Historia.
Spod Giewonckiej Przełęczy opada na północ Żleb Kirkora, miejsce wielu wypadków śmiertelnych wśród turystów, którzy usiłowali przez niego wspiąć się krótszą drogą z Doliny Strążyskiej na szczyt lub zejść ze szczytu wprost do Zakopanego, np.: w sierpniu 1998 r. zginęło tutaj dwoje 17-latków usiłujących tędy zejść z Giewontu „na skróty”. Wielki Giewont jest rekordzistą pod względem liczby wypadków śmiertelnych w Tatrach – zginęło na nim ponad 50 turystów (dane z 2003 r.), głównie w wyniku uderzeń pioruna i upadków w przepaść, były to jednak także przypadki zasłabnięć i samobójstw. 15 sierpnia 1937 r. podczas procesji w Święto Wniebowzięcia NMP zginęły tam porażone piorunem 4 osoby, a 13 zostało ciężko rannych.
Prawdopodobnie od dawna na Wielki Giewont wchodzili myśliwi i juhasi. Pierwszego odnotowanego wejścia dokonali Franciszek Herbich i Aleksander Zawadzki w 1830 r. Pierwszego odnotowanego wejścia zimowego dokonał Mariusz Zaruski z towarzyszami w 1904 r. Wkrótce Giewont stał się też popularnym celem wypraw turystycznych, jednak pierwsi turyści wchodzili przeważnie tylko na przełęcz Szczerby. W 1852 r. pierwszy zakopiański proboszcz ksiądz Józef Stolarczyk podczas wspinaczki na grani Długiego Giewontu ugrzązł w skałach i nie mógł wydostać się o własnych siłach; wydostali go dopiero przy pomocy powrozów wzywani krzykiem juhasi, wypasający na Hali Kondratowej.
Ze szczytu Giewontu rozciąga się doskonały widok na leżące 1100 m poniżej Zakopane. Na jego szczycie znajduje się metalowy krzyż, po raz pierwszy zamontowany w 1901 r.
Szlaki turystyczne.
Na szczyt Wielkiego Giewontu dojść można trzema popularnymi szlakami turystycznymi:
Do Wyżniej Kondrackiej Przełęczy trasa jest bez większych trudności technicznych. Ostatni podwierzchołkowy odcinek (szlak niebieski) jest trudniejszy i ubezpieczony łańcuchami. Obowiązuje na nim ruch jednostronny – na szczyt prowadzi (patrząc z dołu) trasa z prawej strony. W sezonie przy dobrej pogodzie na odcinku tym tworzą się kolejki, czasami bardzo długie – Giewont należy do najbardziej popularnych szczytów.

</doc>
<doc id="668651" url="https://pl.wikipedia.org/wiki?curid=668651" title="Mark Loram">
Mark Loram

Mark Roysten Gregory Loram (ur. 12 stycznia 1971 w Mtarfie) – brytyjski żużlowiec.
Indywidualny mistrz świata z roku 2000 – jedyny mistrz świata, który w zwycięskim sezonie nie wygrał żadnej eliminacji Grand Prix.
Mark Loram doznał groźnej kontuzji na torze w Ipswich na początku sezonu żużlowego w roku 2007. Po tej kontuzji nie wrócił już na tory żużlowe. Było to skomplikowane złamanie nogi.
29 stycznia 2009 r. podpisał kontrakt z ostrowskim klubem na rok 2009. Nie pojawił się ani razu na torze z powodu dalszej kontuzji.
17 grudnia 2009 r. podjął decyzję o definitywnym zakończeniu swojej kariery żużlowej. Z żoną Joanne miał syna Rhysa, zmarłego w wypadku samochodowym w 2011 roku.

</doc>
<doc id="668653" url="https://pl.wikipedia.org/wiki?curid=668653" title="Commodore 900">
Commodore 900

Commodore 900 (Z-8000) – prototypowy 16-bitowy komputer do zastosowań biurowych stworzony przez firmę Commodore International w 1985 i zarzucony po zakupieniu przez firmę Amigi.
Komputer wyposażony był w procesor Zilog Z8000, 512 kB RAMu, dysk twardy 20 MB (opcjonalnie także 40 do 67 MB) oraz stację dyskietek 5,25" o pojemności 1,2 MB. Planowane były dwie wersje oparte na procesorze graficznym MOS 8563: wyświetlająca monochromatyczny obraz o rozdzielczości 1024x800 pikseli (odświeżanie 72 Hz) oraz pracująca w trybie znakowym (przeznaczona do pracy jako serwer). C900 wyposażony był w system operacyjny Coherent, będący zmodyfikowaną wersją UNIX-a.
Zmodyfikowany projekt obudowy C900 został użyty następnie w komputerze Amiga 2000.

</doc>
<doc id="668658" url="https://pl.wikipedia.org/wiki?curid=668658" title="Fluorofor">
Fluorofor

Fluorofor, fluorochrom, barwnik fluorescencyjny – cząsteczka lub jej część mająca zdolność do fluorescencji. 
Najczęściej jest to grupa funkcyjna zdolna do absorpcji promieniowania elektromagnetycznego o pewnej długości fali, a później do wyemitowania fali o innej długości (ściśle określonej). Ilość energii, jak i długość fali emitowanej zależy od właściwości fluoroforu, ale też od środowiska chemicznego, w jakim się znajduje (na przykład pH lub siły jonowej). Zależności te są podstawą stosowania fluoroforów w biochemii, na przykład testach immunofluorescencyjnych.
Niektóre fluorofory, zwane wówczas znacznikami fluorescencyjnymi, można przyłączać do innej cząsteczki, na przykład białka, w celu jej późniejszej wizualizacji. Istnieje szeroka gama fluoroforów o różnych właściwościach, co umożliwia dobranie ich według celu. Są też białka mające naturalne fluorofory, na przykład białko zielonej fluorescencji i białko czerwonej fluorescencji.
Wielkość fluoroforu może wynosić:
Można także dobrać fluorofor pod względem długości fali promieniowania pochłanianego i emitowanego. Różne fluorofory pochłaniają i emitują je w całym przedziale światła widzialnego, a także w nadfiolecie.

</doc>
<doc id="668659" url="https://pl.wikipedia.org/wiki?curid=668659" title="Amiga 3000T">
Amiga 3000T

Amiga 3000T to wersja komputera Amiga 3000 umieszczonej w obudowy "tower".
Oryginalnie komputer wyposażony był w procesor Motorola 68030 taktowany zegarem 25 MHz. Wyprodukowano mało egzemplarzy z racji wysokiej ceny komputera.
Obudowa pozwalała pomieścić kilka typów napędów:

</doc>
<doc id="668666" url="https://pl.wikipedia.org/wiki?curid=668666" title="Teoria agresji wyuczonej">
Teoria agresji wyuczonej

Teoria agresji wyuczonej – teoria psychologiczna, która zakłada, że człowiek uczy się zachowań agresywnych, nabywa je pod wpływem oddziaływań środowiska. Oddziaływania środowiska mogą nauczyć dziecko współpracy z innymi, przyjaźni, bądź też właśnie agresji. Dobrze opisane zostały trzy mechanizmy uczenia się zachowań agresywnych: warunkowanie klasyczne, warunkowanie instrumentalne oraz naśladowanie.
Warunkowanie klasyczne ("warunkowanie reaktywne"). Twórcą tej ogólnej teorii zachowania jest Iwan Pawłow. W myśl tej teorii organizm wyposażony jest w repertuar wrodzonych reakcji (reakcje bezwarunkowe), które odruchowo pojawiają się, gdy na organizm zadziała bodziec bezwarunkowy. Organizm uczy się „przewidywać” pojawienie się bodźca bezwarunkowego, kojarząc go z sygnałami, które z nim współwystępują lub go poprzedzają. Na tej właśnie zasadzie człowiek może nauczyć się reagować zachowaniami agresywnymi w sytuacjach, które skojarzył z zachowaniami agresywnymi. 
Szeroko badał mechanizm warunkowania klasycznego w sytuacjach społecznych amerykański psycholog Leonard Berkowitz. Uważał on, że agresja posiada sygnały wywoławcze agresji, czyli inaczej „bodźce spustowe”, które zwiększają prawdopodobieństwo, że w danej sytuacji pojawią się zachowania agresywne. 
Eksperymenty Berkowitza polegały np. na złoszczeniu ludzi w różnych okolicznościach. Okazało się, że gdy w polu widzenia danej osoby są bodźce, które kojarzą się z agresją (np. pistolet, rękawice bokserskie etc.), to zachowania agresywne pojawiają się o wiele częściej, niż wtedy, gdy dana osoba nie jest wystawiona na bodźce skojarzone z agresją (mimo że nadal jest w ten sam sposób rozzłoszczona).
Z badań Berkowitza wynika, że np. kupowanie dzieciom zabawek, które kojarzą się z agresją (czołgi, pistolety, agresywne gry komputerowe, agresywna muzyka itp.) podnoszą skłonność do reagowania agresją.
Warunkowanie instrumentalne ("warunkowanie sprawcze"). Twórcą tej teorii jest Edward Thorndike i Baruch F. Skinner. W myśl tej teorii organizmy uczą się pewnych reakcji, obserwując konsekwencje, do których te reakcje prowadzą. Jeśli moja reakcja przynosi mi jakiś rodzaj korzyści (pozytywny czynnik wzmacniający) – będę ją wykonywać częściej. Gdy dana reakcja przynosi mi szkody (negatywny czynnik wzmacniający) – będę wykonywać ją rzadziej. Ponieważ agresja może prowadzić do wielu rodzajów korzyści i nagród, to ludzie powielają zachowania agresywne, bowiem nauczyli się czerpać w ten sposób korzyści.
Nagrody, które pojawiają się po zachowaniach agresywnych mogą być bezpośrednio obserwowane (pieniądze, zwycięstwo, szacunek innych ludzi), mogą też być to nagrody wewnętrzne (wzrost poczucia wartości; uczucie satysfakcji; złagodzenie gniewu, strachu, nudy; ulga itp.)
Naśladowanie ("teoria społecznego uczenia się"). Mechanizm ten opisywał Albert Bandura od 1973 r. W jednym ze swoich najsłynniejszych eksperymentów pokazywał dzieciom film, na którym dorosła osoba niszczyła manekina. Dzieci, które następnie miały szanse bawić się z podobnym manekinem również go niszczyły i robiły to także w sposób nie zaobserwowany na filmie. Dzieci, które nie oglądały wcześniej filmu, nie niszczyły manekina. 
Bandura twierdził, że jest to mechanizm naśladowania zachowań agresywnych. Nazywa się go również modelowaniem. Człowiek będzie naśladować zachowania, które zaobserwuje u innych ludzi (modeli). Koncepcja ta ma szerokie poparcie empiryczne.
Kto staje się modelem? Najczęściej wzorem do naśladowania są ludzie, którzy:
Będziemy naśladować zwłaszcza wtedy, gdy:

</doc>
<doc id="668675" url="https://pl.wikipedia.org/wiki?curid=668675" title="Czesław Żuławski">
Czesław Żuławski

Czesław Żuławski (ur. 17 stycznia 1923 w Drohobyczu, zm. 1 października 1994 w Krakowie) — doc. dr. inż geodeta, żołnierz Armii Krajowej.
Studia na Wydziale Inżynierii Lądowej Politechniki Krakowskiej ukończył w 1951. W 1950 podjął pracę w Akademii Górniczo-Hutniczej w Krakowie. W 1961 uzyskał stopień doktora nauk technicznych. Był m.in. prodziekanem Wydziału Geodezji Górniczej, dyrektorem Instytutu i kierownikiem Zakładu Rekultywacji. Opracował m.in. zasady przeliczania niemieckiej Klasyfikacji Punktowej na obowiązujące w Polsce normy klasyfikacyjne, metodę hydrologiczno-glebową do szacowania szkód i prognozowania w użytkach.
Był inicjatorem utworzenia w ramach Wydziału Geodezji AGH kierunku - Inżynieria Środowiska. Pracował na Wydziale Geodezji Górniczej i Inżynierii Środowiska AGH. Opublikował ponad 200 prac naukowo-badawczych w tym m.in. skrypty dla geodetów z przedmiotów przyrodniczych.
Odznaczony został Krzyżem Kawalerskim Orderu Odrodzenia Polski, Złotym Krzyżem Zasługi oraz Medalem 40-lecia Polski Ludowej.
Pochowana na cmentarzu wojskowym przy ul. Prandoty w Krakowie (kw. LXXXVI-15-45). 

</doc>
<doc id="668676" url="https://pl.wikipedia.org/wiki?curid=668676" title="Nabój 7,65 × 21 mm Parabellum">
Nabój 7,65 × 21 mm Parabellum

7,65 × 21 mm Parabellum (7,65 Parabellum, .30 Luger, 7,65 Luger-Borchardt) – niemiecki nabój pistoletowy. Zmodyfikowana wersja naboju 7,65 mm Borchardt skonstruowanego przez Hugo Borchardta dla pistoletu Borchardt C93. Popularność zdobył wraz z pistoletem Parabellum skonstruowanym przez Georga Lugera. Nabój 7,65 mm Parabellum stał się podstawą do skonstruowania 9 mm Parabellum.

</doc>
<doc id="668684" url="https://pl.wikipedia.org/wiki?curid=668684" title="Negacjonizm">
Negacjonizm



</doc>
<doc id="668691" url="https://pl.wikipedia.org/wiki?curid=668691" title="OMI">
OMI



</doc>
<doc id="668694" url="https://pl.wikipedia.org/wiki?curid=668694" title="Bitwa pod Ferozeshah">
Bitwa pod Ferozeshah

Bitwa pod Ferozeshah – starcie zbrojne, które miało miejsce w dniach 21–22 grudnia 1845 niedaleko wioski Ferozeshah w Pendżabie pomiędzy Wielką Brytanią i Sikhami. Brytyjczykami dowodził Hugh Gough oraz generalny gubernator Hardinge, Sikhami dowodził generał Lal Singh. Zwycięzcami w bitwie byli Brytyjczycy.

</doc>
<doc id="668696" url="https://pl.wikipedia.org/wiki?curid=668696" title="Fred Leuchter">
Fred Leuchter



</doc>
<doc id="668706" url="https://pl.wikipedia.org/wiki?curid=668706" title="Słajszewko">
Słajszewko

Słajszewko (kaszb. "Słajszéwkò") – część wsi Słajszewo w Polsce, położona w województwie pomorskim, w powiecie wejherowskim, w gminie Choczewo, na obszarze Pobrzeża Kaszubskiego, nad rzeką Chełst. Nie posiada sołtysa, należy do sołectwa Słajszewo.
W latach 1975–1998 Słajszewko administracyjnie należało do województwa gdańskiego.

</doc>
<doc id="668709" url="https://pl.wikipedia.org/wiki?curid=668709" title="Notacanthus">
Notacanthus

Notacanthus – rodzaj ryb łuskaczokształtnych z rodziny łuskaczowatych (Notacanthidae).
Klasyfikacja.
Gatunki zaliczane do tego rodzaju:

</doc>
<doc id="668710" url="https://pl.wikipedia.org/wiki?curid=668710" title="Polyacanthonotus">
Polyacanthonotus

Polyacanthonotus – rodzaj ryb łuskaczokształtnych z rodziny łuskaczowatych (Notacanthidae).
Klasyfikacja.
Gatunki zaliczane do tego rodzaju:

</doc>
<doc id="668711" url="https://pl.wikipedia.org/wiki?curid=668711" title="Karczemka Kierzkowska">
Karczemka Kierzkowska

Karczemka Kierzkowska (kaszb. "Kiérzkòwskô Karczémkô") – część wsi Kierzkowo w Polsce, położona w województwie pomorskim, w powiecie wejherowskim, w gminie Choczewo, na obszarze Pobrzeża Kaszubskiego. Jest ona częścią składową sołectwa Kierzkowo.
W latach 1975–1998 Karczemka Kierzkowska administracyjnie należała do województwa gdańskiego.

</doc>
<doc id="668712" url="https://pl.wikipedia.org/wiki?curid=668712" title="Tilurus">
Tilurus

Tilurus – rodzaj ryb elopsopodobnych z rodziny łuskaczowatych (Notacanthidae).
Klasyfikacja.
Gatunki zaliczane do tego rodzaju:

</doc>
<doc id="668713" url="https://pl.wikipedia.org/wiki?curid=668713" title="Mo Di">
Mo Di

Mo Di (chiń. 墨翟) albo Mozi (chiń. 墨子, dosł. Mistrz Mo), przestarzale latynizowany także jako Micjusz (łac. Micius) (ur. ok. 480 p.n.e., zm. ok. 390 p.n.e.) – chiński filozof, twórca motizmu. Swoje poglądy zawarł w księdze nazywanej od jego imienia – "Mozi". Po nastaniu Cesarstwa Chińskiego jego szkoła przestała istnieć, ale myśl nie została zapomniana, była jedynie przedmiotem nieustannej krytyki ze strony konfucjanistów. W XVI wieku misjonarze europejscy (jezuici) uważali Mo Di za naturalnego chrześcijanina ("anima naturaliter christiana"). Odkryto go na nowo pod koniec XIX wieku, jego nauka stała się przedmiotem zainteresowania ideologów nacjonalizmu chińskiego (Liang Qichao), Republiki Chińskiej (Sun Jat-sen) oraz komunistów (proto-komunista).
Krytyka konfucjanizmu.
Krytykował tradycyjne instytucje, obrzędy i obyczaje. Krytykował także Konfucjusza i konfucjanistów twierdząc, że:
Bóg i etyka.
Wierzył w Boga osobowego. Nauczał, że człowiek humanitarny i prawy to osoba, która realizuje wszechogarniającą miłość (idea ta stała się centralną teorią motizmu). Twierdził, że każdy powinien kochać każdego jednakowo i bez różnicy. Przeciwieństwem wszechogarniającej miłości jest zasada rozróżnienia, na podstawie której nie dba się o przyjaciół, bliskich i innych ludzi. Mozi twierdził też, że właściwa zasada postępowania to wszechogarniająca miłość, a rozróżnienie to zło. Zadaniem człowieka humanitarnego jest działanie dla dobra świata, a idealny dobry świat można stworzyć jedynie przestrzegając zasady wszechogarniającej miłości. Nauczał, iż Bóg kocha ludzi i chce, aby ludzie kochali się nawzajem. Istnieją także duchy, które nagradzają człowieka praktykującego wszechogarniającą miłość (humanitarność), a karzą tych, którzy realizują rozróżnienie.
Filozofia polityczna.
Mo Di nauczał, że władza pochodzi z woli ludu i z woli Bożej. Twierdził, że aby władca dobrze rządził, musi mieć władzę absolutną, a państwo musi być totalitarne. W państwie musi obowiązywać jedno kryterium dobra i zła i powinno to być kryterium państwowe. Uważał, że pewne sankcje polityczne (państwo totalitarne) i sankcje religijne (strach przed duchami i Bogiem), skłonią ludzi do przestrzegania zasad wszechogarniającej miłości.

</doc>
<doc id="668714" url="https://pl.wikipedia.org/wiki?curid=668714" title="Mozi">
Mozi



</doc>
<doc id="668715" url="https://pl.wikipedia.org/wiki?curid=668715" title="Mo Zi">
Mo Zi



</doc>
<doc id="668718" url="https://pl.wikipedia.org/wiki?curid=668718" title="Reobaza">
Reobaza



</doc>
<doc id="668719" url="https://pl.wikipedia.org/wiki?curid=668719" title="Lipogenys gillii">
Lipogenys gillii

Lipogenys gillii – gatunek morskiej ryby elopsopodobnej z rodziny łuskaczowatych, jedyny przedstawiciel rodzaju "Lipogenys", czasami wyodrębniany do monotypowej rodziny Lipogenyidae. 
Występowanie.
Północno-zachodni Ocean Atlantycki, na głębokościach od 400–2000 m.
Opis.
Ciało średnio wydłużone, osiąga do 50 cm długości. Otwór gębowy mały, bez zębów, w położeniu dolnym. Krótka płetwa grzbietowa położona jest w połowie długości ciała, płetwa odbytowa długa, brak płetwy ogonowej. Dymorfizm płciowy nie jest widoczny.

</doc>
<doc id="668720" url="https://pl.wikipedia.org/wiki?curid=668720" title="Lipogenys">
Lipogenys



</doc>
<doc id="668721" url="https://pl.wikipedia.org/wiki?curid=668721" title="Chronaksja">
Chronaksja



</doc>
<doc id="668722" url="https://pl.wikipedia.org/wiki?curid=668722" title="Karczemka Gardkowska">
Karczemka Gardkowska

Karczemka Gardkowska (kaszb. "Gôrdkòjskô Karczémkô") – przysiółek osady Gardkowice w Polsce, położony w województwie pomorskim, w powiecie wejherowskim, w gminie Choczewo, na obszarze Pobrzeża Kaszubskiego, na północnym skraju Lasów Lęborskich. Przysiółek jest częścią składową sołectwa Łętowo.
W latach 1975–1998 przysiółek administracyjnie należał do województwa gdańskiego.

</doc>
<doc id="668724" url="https://pl.wikipedia.org/wiki?curid=668724" title="Julian Lewański">
Julian Lewański

Julian Lewański (ur. 7 kwietnia 1915, zm. 5 czerwca 2003) – polski profesor, historyk literatury, badacz dramatu i teatru staropolskiego, autor fundamentalnych prac z zakresu teatru religijnego średniowiecza, renesansu i baroku, wydawca „Antologii dramatu staropolskiego”.
W roku 1937 ukończył polonistykę na Uniwersytecie Warszawskim. Podczas okupacji niemieckiej uczestniczył w tajnym nauczaniu. Był jednym z redaktorów "Zarania śląskiego".

</doc>
<doc id="668730" url="https://pl.wikipedia.org/wiki?curid=668730" title="Kompas geomantyczny">
Kompas geomantyczny

Kompas geomantyczny () – przyrząd używany w chińskiej geomancji (feng shui) do rozplanowywania budynków i grobów. Jest niewiele młodszy, niż sam wynalazek kompasu. W przeciwieństwie do niego nie wskazuje jednak kierunku północnego, ale południe. Tarcza "luopanu" podzielona jest tak, aby wyznaczała osiem trygramów i heksagramy Yijing, a także szereg innych informacji wziętych z filozofii chińskiej, jak np. pięć żywiołów i 28 stacji księżycowych.
Nazwa "luopan" składa się ze znaku "luo" (wszystko) i "pan" (talerz). 

</doc>
<doc id="668731" url="https://pl.wikipedia.org/wiki?curid=668731" title="Lopan">
Lopan



</doc>
<doc id="668740" url="https://pl.wikipedia.org/wiki?curid=668740" title="Rybska Karczma">
Rybska Karczma

Rybska Karczma (kaszb. "Ribskô Karczma" lub też "Rëbieńskô Karczma", niem. "Riebenkrug") – osada kaszubska w Polsce położona w województwie pomorskim, w powiecie wejherowskim, w gminie Gniewino. Osada jest częścią składową sołectwa Rybno.
W latach 1975–1998 miejscowość administracyjnie należała do województwa gdańskiego.
Inne miejscowości o nazwie "Karczma": Karczemka Kierzkowska, Karczemka Gardkowska, Karczemki

</doc>
<doc id="668743" url="https://pl.wikipedia.org/wiki?curid=668743" title="Prekomurje">
Prekomurje



</doc>
<doc id="668746" url="https://pl.wikipedia.org/wiki?curid=668746" title="Aldrovandia">
Aldrovandia

Aldrovandia – rodzaj ryb łuskaczokształtnych z rodziny Halosauridae.
Klasyfikacja.
Gatunki zaliczane do tego rodzaju:

</doc>
<doc id="668748" url="https://pl.wikipedia.org/wiki?curid=668748" title="Halosaurus">
Halosaurus

Halosaurus – rodzaj ryb łuskaczokształtnych z rodziny Halosauridae.
Klasyfikacja.
Gatunki zaliczane do tego rodzaju:

</doc>
<doc id="668749" url="https://pl.wikipedia.org/wiki?curid=668749" title="Grundwaga">
Grundwaga

Grundwaga - przyrząd do wyznaczenia linii poziomej, deseczka trójkątna, z której wierzchołka zwiesza się sznurek z ciężarkiem na końcu. W mitologii greckiej była uważana za jeden z wynalazków Dedala.
Deseczka ma kształt trójkąta równobocznego. Sznurek z ciężarkiem wisi na gwoździu, który jest wbity w jeden z wierzchołków trójkąta. Na środku przeciwległego boku zaznaczona jest rysa. Przyrząd trzymamy w płaszczyźnie pionowej wierzchołkiem, na którym jest zawieszony sznurek do góry, tak, aby swobodnie zwisający sznurek pokrywał się z rysą. Przy takim ustawieniu przyrządu dolny bok trójkąta wyznacza linię poziomą.

</doc>
<doc id="668751" url="https://pl.wikipedia.org/wiki?curid=668751" title="Dawny Okręgowy Urząd Poczty Rzeszy we Wrocławiu">
Dawny Okręgowy Urząd Poczty Rzeszy we Wrocławiu

Urząd Pocztowy (język niemiecki "Postscheckamt" (pełna nazwa "Urząd Czeków Pocztowych") – budynek biurowy we Wrocławiu, najstarszy wieżowiec we Wrocławiu.
Historia i architektura.
Gmach poczty zbudowany został w latach 1926–1929 na miejscu dawnego cmentarza wojskowego, według projektu Lothara Neumanna, w stylu północnoniemieckiego ekspresjonizmu ceglanego. 
Budynek ozdobiony został płaskorzeźbami pokazującymi sceny z życia mieszczan, studentów i robotników oraz kartuszami obrazującymi rozwój poczty od 1590 do 1928. Był pierwszym wieżowcem we Wrocławiu, a także w Niemczech na wschód od Berlina.
Po 1945.
Po 1945 w jego murach poza jednostkami pocztowymi swoją siedzibę miały między innymi Wyższa Szkoła Rolnicza oraz Dzielnicowa Rada Narodowa Wrocław-Śródmieście. W kolejnych latach znajdowały się tam regionalne oddziały centrów Poczty Polskiej, mieszkania służbowe pracowników poczty, a także Muzeum Poczty i Telekomunikacji we Wrocławiu. W bezpośrednim sąsiedztwie wybudowany został kompleks "Ovo Apartments", w którym mieści się m.in. hotel Hilton, przylegający do budynku poczty.

</doc>
<doc id="668752" url="https://pl.wikipedia.org/wiki?curid=668752" title="Wojna hegemoniczna">
Wojna hegemoniczna

 Wojna hegemoniczna, wojna o hegemonię – wojna między dominującym w międzynarodowym systemie mocarstwem lub mocarstwami, a rosnącym konkurentem lub konkurentami (pretendentami do hegemonii). Konflikt przyjmuje wymiar globalny i charakteryzuje się udziałem wszystkich większych i większości mniejszych państw w systemie. Główną stawką wojny hegemonicznej jest rządzenie systemem. Wobec tego wojny hegemoniczne są konfliktami nieograniczonymi w swoich celach i środkach, rozszerzając się na cały system międzynarodowy. Stroną inicjującą konflikt jest państwo kontestujące aktualny układ sił, którego potencjał zbliża się do potencjału mocarstwa dominującego, a którego aspiracje nie są zaspokojone, ponieważ w istniejącym status quo agresor (pretendent do hegemonii) nie posiada wpływów adekwatnych do swojego potencjału. Przeciw agresorowi występują zaś wszystkie państwa zainteresowane utrzymaniem istniejącego ładu międzynarodowego, a przede wszystkim mocarstwo lub mocarstwa dominujące.
Wojna hegemoniczna decyduje o tym, które państwo będzie dominowało w systemie międzynarodowym. Robert Gilpin dowodzi, że w okresie nowożytnym kryteria wojny hegemonicznej spełniają: wojna trzydziestoletnia, wojny Ludwika XIV, wojny rewolucji francuskiej i wojny napoleońskie oraz I i II wojna światowa. Do tej listy niektórzy badacze (George Modelski, A. J. Toynbee, Raimo Väyrynen) dodają jeszcze kilka konfliktów.
Arnold J. Toynbee usystematyzował pięć wieków historii świata według czterech wielkich cykli wojny i pokoju. Każdy cykl rozpoczynają wojny wstępne o niewielkim zasięgu, stanowiące wstęp do generalnego konfliktu systemowego. W jego następstwie wyłania się nowy ład międzynarodowy określany jako "przestrzeń tymczasowego spokoju" ("The Breathing-space"). Nowy ład załamuje się i wybucha kolejna wojna, stanowiąca "konflikt uzupełniający" rozstrzygający sprawy nie załatwione w trakcie wojny generalnej; i dopiero w wyniku wojny uzupełniającej następuje okres "generalnego pokoju".
W oparciu o powyższe teorie z uwzględnieniem wojen toczonych w Europie środkowej i wschodniej, można przedstawić następującą listę wojen hegemonicznych:
Po 1991, kiedy jedynym supermocarstwem są Stany Zjednoczone, kolejny konflikt o hegemonię może rozegrać się między nimi, a pretendującymi do niej mocarstwami. Są to: Niemcy i Francja (dominujące w Unii Europejskiej), Wielka Brytania, Chińska Republika Ludowa, Rosja, Japonia, Indie.
Charakter konfliktu hegemonicznego miała rywalizacja między Wielką Brytanią, a Rosją w Azji Środkowej, czyli tzw. „Wielka Gra” w l. 1813–1907, która przybrała najostrzejszą formę w postaci wojny krymskiej w l. 1853–1855, w której sojusznikiem W. Brytanii były Francja i Imperium Osmańskie (Turcja).

</doc>
<doc id="668753" url="https://pl.wikipedia.org/wiki?curid=668753" title="Orhan Pamuk">
Orhan Pamuk

Orhan Pamuk (ur. 7 czerwca 1952 w Stambule) – turecki pisarz, laureat Nagrody Nobla z dziedziny literatury w 2006.
Życiorys.
Wychował się w bogatej rodzinie. W młodości kształcił się na malarza. Ukończył American Robert College w Stambule, a następnie studiował architekturę na tamtejszej politechnice, jednak po trzech latach porzucił ją, jak i ambicje zostania artystą lub architektem. Później studiował również dziennikarstwo na Uniwersytecie w Stambule, lecz nigdy nie pracował jako dziennikarz. Od 23. roku życia zajmuje się wyłącznie pisarstwem.
W jego kraju określa się go mianem komentatora społecznego, mimo iż sam uważa się za twórcę fikcji literackiej, bez skłonności politycznych. Należy do grona „oświeconych” intelektualistów tureckich, o nieortodoksyjnych poglądach religijnych, otwartych na integrację Turcji z Unią Europejską. Był pierwszym pisarzem świata muzułmańskiego, który publicznie potępił fatwę skazującą na śmierć Salmana Rushdiego. 
W swoich książkach opisuje często kontakt kultur Wschodu i Zachodu. Jego twórczość przetłumaczono na ponad 40 języków.
Zasiadał w jury konkursu głównego na 60. MFF w Cannes (2007).
Stosunek świata muzułmańskiego.
Pamuk był kilkakrotnie obiektem ataków tureckich środowisk ekstremistycznych, związanych jednak nie z islamskim fundamentalizmem, ale ze świeckim nacjonalizmem i wojskiem. W 2005 w miejscowości Bilecik palono jego książki, a prefekt jednego z regionów prowincji Isparta nakazał wycofanie jego książek z bibliotek. W tym samym roku Pamukowi wytoczono proces po tym, jak wspomniał w jednej ze szwajcarskich gazet, że w Turcji zabito milion Ormian (rzeź Ormian) i 30 000 Kurdów. Zarzuty wycofano 22 stycznia 2006.

</doc>
<doc id="668755" url="https://pl.wikipedia.org/wiki?curid=668755" title="Halosauropsis macrochir">
Halosauropsis macrochir

Halosauropsis macrochir – gatunek morskiej ryby łuskaczokształtnej z rodziny Halosauridae, jedyny przedstawiciel rodzaju "Halosauropsis". 
Występowanie.
Wody oceaniczne niemal całego świata, na głębokościach od 1100–3300 m.
Opis.
Osiąga do 90 cm długości. Żywi się wieloszczetami, skorupiakami i szkarłupniami.

</doc>
<doc id="668758" url="https://pl.wikipedia.org/wiki?curid=668758" title="Warunkowanie reaktywne">
Warunkowanie reaktywne



</doc>
<doc id="668759" url="https://pl.wikipedia.org/wiki?curid=668759" title="Halosauropsis">
Halosauropsis



</doc>
<doc id="668763" url="https://pl.wikipedia.org/wiki?curid=668763" title="Kolkowo">
Kolkowo

Kolkowo (kaszb. "Kolkòwò", niem. "Kolkau") – nieistniejąca już osada kaszubska w Polsce położona w województwie pomorskim, w powiecie wejherowskim, w gminie Gniewino.
Wieś szlachecka położona była w II połowie XVI wieku w powiecie puckim województwa pomorskiego. Wieś została zlikwidowana w 1974 roku w związku z budową Elektrowni Wodnej Żarnowiec. W miejscu, gdzie znajdowało się Kolkowo, powstał górny zbiornik wodny tej elektrowni – Zbiornik Czymanowo o powierzchni 135 ha i pojemności 13,8 milionów metrów sześciennych.
W latach PRL Kolkowo było wsią PGR-owską. Miejscowość posiadała własną niewielką szkołę, mieścił się w niej także zabytkowy zamek.
Po likwidacji wioski pozostało z niej zaledwie jedno domostwo – oddalone nieco od jej głównych zabudowań, znalazło się u podstawy sztucznego zbiornika. Nazwa Kolkowo była zatem używana w odniesieniu do pojedynczego wybudowania – aż do końca lat 90. XX wieku, gdy budynek przestał być zamieszkany.
Nazwy źródłowe miejscowości.
kaszb. "Kôłkòwò" lub też "Kòłkòwò", "Kòlkòwò"; niem. "Kolkau", dawniej "Kolukowo", "Kalkow".

</doc>
<doc id="668764" url="https://pl.wikipedia.org/wiki?curid=668764" title="Żaluzje">
Żaluzje



</doc>
<doc id="668768" url="https://pl.wikipedia.org/wiki?curid=668768" title="MERCOSUR">
MERCOSUR



</doc>
<doc id="668769" url="https://pl.wikipedia.org/wiki?curid=668769" title="Discoverer 16">
Discoverer 16

Discoverer 16 - CORONA 9011 - amerykański satelita rozpoznawczy. Stanowił część tajnego programu CORONA. Była to pierwszy statek z drugiej serii satelitów programu CORONA, nazwanych KH-2. Z powodu awarii i nieodłączenia się drugiego stopnia rakiety, lot nie powiódł się.
Start odbył się 26 października 1960, o godz. 20:26 GMT, rakietą Thor Agena B, z kosmodromu Vandenberg. W indeksie COSPAR odnotowano go, jako 1960-F15.
Statek, ważący 1091 kg, przenosił aparat panoramiczny "C-Prime", o ogniskowej 61 cm i rozdzielczości (na powierzchni Ziemi) 9 metrów. 

</doc>
<doc id="668770" url="https://pl.wikipedia.org/wiki?curid=668770" title="CORONA 9011">
CORONA 9011



</doc>
<doc id="668771" url="https://pl.wikipedia.org/wiki?curid=668771" title="Ping (sygnał)">
Ping (sygnał)

Ping – sygnał z aktywnego sonaru, który jest emitowany w kierunku innego okrętu nawodnego lub podwodnego w celu określenia jego położenia (Namiaru i odległości) względem własnej jednostki. Jednostka pływająca wysyła sygnał, który po pewnym czasie wraca odbity od przeszkód. 
Czas między wysłaniem i powrotem sygnału informuje o odległości, a użycie transducera kierunkowego pozwala określić namiar.
Jednostki podwodne rzadko używają aktywnego sonaru, ponieważ po wysłaniu pingu łatwo jest namierzyć jego źródło, a tym samym okręt, z którego nadano sygnał, staje się wykrywalny nawet wówczas, gdy jest to okręt podwodny w zanurzeniu.
Zazwyczaj preferowany jest sonar pasywny, którego działanie polega na wsłuchiwaniu się w ciszę morza i szukania dźwięków pochodzenia antropomorficznego, takich jak dźwięki wydawane przez silniki innych okrętów.
Nazwa tego sygnału jest pierwowzorem nazwy popularnego programu diagnozującego połączenia sieciowe Ping.

</doc>
<doc id="668772" url="https://pl.wikipedia.org/wiki?curid=668772" title="Belborn">
Belborn

Belborn - niemiecki duet muzyczny, powstały w niemczech 2000 roku z inicjatywy małżeństwa muzyków znanych jako Holger F. i Susanne H. Belborn prezentował muzykę z nurtu neofolk oraz jego tradycyjnych odmian wykorzystując instrumenty klawiszowe oraz strunowe, podczas koncertów zaś wykonywał kompozycje w aranżacjach akustycznych. Nazwa grupy to wypadkowa słów "Beltane" i "Born" (ang. "urodzony"). Duet zawiesił działalność w roku 2006.
Ponadto w 2006 roku grupa wystąpiła gościnnie na albumie "Rituale Romanum" zespołu Rose Rovine e Amanti.

</doc>
<doc id="668780" url="https://pl.wikipedia.org/wiki?curid=668780" title="W malinowym chruśniaku (album)">
W malinowym chruśniaku (album)

W malinowym chruśniaku – album Krystyny Jandy i Marka Grechuty wydany w 1984 roku przez wytwórnię płytową Polskie Nagrania „Muza”. Płyta zawiera pieśni do erotyków Bolesława Leśmiana. Materiał zajmuje jedną stronę longplaya, na drugiej znalazły się kompozycje Jerzego Satanowskiego do wierszy Marii Pawlikowskiej-Jasnorzewskiej.
Wersja oryginalna z 1984 roku.
Wykonawcy.
Nagrania pochodzą z programu telewizyjnego "Łąka "(1979)
Wersja rozszerzona z 2001 roku.
W antologii Świecie nasz oryginalna płyta została wzbogacona o 18 dodatkowych utworów.
Nagranie z programu TVP "Ogród Luizy" w reżyserii Krystyny Sznerr (1979)
Nagrania z przedstawienia Teatru TVP Kraków "Najukochańsza moja mamo "w reżyserii Tadeusza Bradeckiego (1985)
Nagrania TVP Kraków z przedstawienia Teatru Poezji "Kocham cię za to, że kochać cię muszę" w reżyserii Andrzeja Maja (1980)
Nagrania TVP Kraków ze spektaklu "Niebezpieczne związki" w inscenizacji Teatru Tarnowskiego (1979)
Nagrania z przedstawienia teatru TVP Łódź "Droga do Czarnolasu "w reżyserii Andrzeja Maja (1983)
Nagranie z programu TVP "Od trubadurów do Trubadurów" w reżyserii Ryszarda Raya-Zawadzkiego (1973)
Nagrania radiowe (1977)
Nagranie radiowe (1978)
Nagranie koncertowe z recitalu w Szkole Muzycznej w Opolu 24 czerwca 1976 towarzyszącego festiwalowi XIV KFPP w Opolu
Nagrania koncertowe z XXV KFPP w Opolu, koncert "Przeboje Gwiazd" (zapowiedź: Andrzej Jaroszewski)
Dialog z filmu "Polowanie na muchy" w reżyserii Andrzeja Wajdy (1969)

</doc>
<doc id="668782" url="https://pl.wikipedia.org/wiki?curid=668782" title="National Enquirer">
National Enquirer

The National Enquirer – amerykański tygodnik brukowy, wydawany przez firmę American Media. Operuje głównie tanią sensacją, seks-skandalami oraz ezoterycznymi historyjkami. Artykuły dotyczą głównie ciekawostek z życia "gwiazd". "The National Enquirer" wywodzi się z innego nowojorskiego tabloidu – "New York Enquirer". Od 1971 jego siedziba mieści się w Lantanie na Florydzie.
"The Enquirer", bo tak się go potocznie nazywa w USA, jest znany z wiarygodności, czego wielokrotnie dowodził. Historie o życiu gwiazd publikowane w "The Enquirer" wymagają od wydawców tego tygodnika wyjątkowej czułości na tym punkcie, ponieważ każda nieprawdziwa informacja pojawiająca się na jego łamach niesie ze sobą ryzyko sprawy sądowej. "The Enquirer" przegrał tylko jeden taki pozew, co tylko zaostrzyło normy edytorskie w redakcji.
Były wieloletni redaktor naczelny tego tygodnika – Ian Calder napisał nawet książkę wyjaśniającą zasady kontroli wszelkich informacji drukowanych w tej gazecie oraz jej źródeł.
W 2001 The Enquirer i jego macierzysta firma wydawnicza, American Media, byli obiektami ataków wąglikiem.
Redaktorem naczelnym "The National Enquirer" jest David Perel.

</doc>
<doc id="668786" url="https://pl.wikipedia.org/wiki?curid=668786" title="Chupacabras">
Chupacabras

Chupacabras – punkrockowy zespół pochodzący z Krakowa, założony w 2003 roku. Pierwszy album, zatytułowany po prostu "Chupacabras", został wydany w 2006 roku. 3 sierpnia 2007 grupa wystąpiła na Przystanku Woodstock w Kostrzynie nad Odrą.

</doc>
<doc id="668788" url="https://pl.wikipedia.org/wiki?curid=668788" title="Weekly World News">
Weekly World News

„The Weekly World News” (WWN) – amerykański tygodnik brukowy wydawany przez American Media w latach 1979-2007. Opisywał głównie (najczęściej zmyślone) ciekawostki, co łączył z listami i poradami dla czytelników. W skład wchodziły stałe działy - Eda Angera (opinie), Dotti Primrose (porady) i Sereny/Sonii Sabak (medium).
Oprócz wyżej wymienionych działów, w „WWN” pojawiały się nieregularnie historie dotyczące Batboya – superbohatera pół chłopca, pół nietoperza, oraz P'loda – przybysza z kosmosu, który rzekomo zaangażował się w ziemską politykę i miał romans z Hillary Clinton. Inne stałe tematy to zbliżająca się rzekomo Wielka Apokalipsa oraz "nowo odkryte" proroctwa. Pojawiały się także komiksy Petera Bagge’a zatytułowane "Przygody Batboya".
W podobnym stylu była seria artykułów z 2003, opublikowana po schwytaniu Saddama Husajna. Dotyczyła ona rzekomych związków seksualnych pomiędzy nim a Osamą bin Ladenem. Para ta miała mieć namiętny romans, po którym wzięli ze sobą ślub – Saddam był panną młodą, a Osama panem młodym. Po ceremonii ślubnej wybrali się w podróż dookoła świata, która zakończyła się we Francji. Tam adoptowali ogoloną małpę wyglądającą jak ludzkie dziecko. Jednak po gwałtownej kłótni para rozstała się, a Saddam wrócił do Iraku, gdzie szukał pocieszenia w ramionach rodziny i przyjaciół. W czasie wojny chował się w pajęczej norze, do czasu, kiedy odkrył go Batboy. 
„World Weekly News” drukował również serie artykułów o porwaniach dokonywanych przez kosmitów, czy o tym, że Elvis żyje itp.
Paradoksalnie, magazyn zarzekał się, że drukuje jedynie prawdę, a jego typowym sloganem reklamowym było: "Nic prócz prawdy: „The Weekly World News”!"
W dobie kiedy większość czasopism brukowych przerzuciło się na drukowanie ciekawostek z życia gwiazd, „World Weekly News” nadal publikował swoje zmyślone historyjki i utrzymywał sprzedaż na wysokim poziomie. Ciekawostką jest również, że tygodnik jako jedyne pismo brukowe w Stanach Zjednoczonych drukowany był tylko w czerni i bieli. Tak jak większość tabloidów w USA, „Weekly World News" powstawał w Boca Raton na Florydzie.

</doc>
<doc id="668791" url="https://pl.wikipedia.org/wiki?curid=668791" title="Herald Sun">
Herald Sun

Herald Sun – australijski dziennik, wydawany w Melbourne przez The Herald and Weekly Times Ltd, będącą filią News Corp.
"Herald Sun" stworzono w 1990 po fuzji porannego brukowca tabloidowego "The Sun News-Pictorial" z jego popołudniowym broadsheetowym wydaniem siostrzanym – "The Herald". Jako "The Herald-Sun" dziennik wydano po raz pierwszy 8 października 1990 roku. Używania myślnika w tytule tego dziennika z czasem zaprzestano; ostatnie wydanie z nazwą w tej formie ukazało się 1 maja 1993. "Herald Sun" jest najpopularniejszą gazetą w Australii – ma 551 100 czytelników, dzięki czemu sprzedażą przewyższa "The Daily Telegraph".
"The Herald" został założony 3 stycznia 1840 roku, przez George’a Cavanaugha jako "The Port Phillip Herald". W 1855 nazwę zmieniono na "The Melbourne Herald", a po tygodniu na "The Herald".
W swoich najlepszych latach "The Herald" sprzedawał się niemal w 600 tys. egz., jednak do czasu jego 150 urodzin, które wypadły w 1990, z powodu powiększającej się siły mediów elektronicznych, nakład spadł do 200 tys. Obecnie dziennik wydobył się z recesji.

</doc>
<doc id="668794" url="https://pl.wikipedia.org/wiki?curid=668794" title="Nabój .38 Super">
Nabój .38 Super

.38 Super (.38 Super Auto, .38 Super ACP, .38 Super +P, Super 38) – amerykański nabój pistoletowy produkowany od lat 20. XX w. Pod względem wymiarów zewnętrznych jest identyczny ze starszym nabojem .38 ACP, ale z powodu wytwarzania przy strzale znacznie wyższego ciśnienia maksymalnego jest z nim niezamienny.

</doc>
<doc id="668797" url="https://pl.wikipedia.org/wiki?curid=668797" title="Sezon NHL 2000-2001">
Sezon NHL 2000-2001



</doc>
<doc id="668798" url="https://pl.wikipedia.org/wiki?curid=668798" title="Sezon NHL 2001-2002">
Sezon NHL 2001-2002



</doc>
<doc id="668799" url="https://pl.wikipedia.org/wiki?curid=668799" title="Sezon NHL 2002-2003">
Sezon NHL 2002-2003



</doc>
<doc id="668800" url="https://pl.wikipedia.org/wiki?curid=668800" title="Sezon NHL 2003-2004">
Sezon NHL 2003-2004



</doc>
<doc id="668804" url="https://pl.wikipedia.org/wiki?curid=668804" title="Thor Agena B">
Thor Agena B

Thor Agena B – dwuczłonowa amerykańska rakieta nośna używana przez Siły Powietrzne Stanów Zjednoczonych. Była używana niemal wyłącznie do wystrzeliwania tajnych satelitów wywiadowczych programu CORONA. Jej wariantem była rakieta Thor SLV-2A Agena B, posiadająca dodatkowo 3 dopalacze Castor 1.
Thor SLV-2A Agena B.
Thor SLV-2A Agena B – trzyczłonowa amerykańska rakieta nośna używana przez Siły Powietrzne Stanów Zjednoczonych. Odmiana rakiety Thor Agena B. Startowała tylko dwa razy.

</doc>
<doc id="668806" url="https://pl.wikipedia.org/wiki?curid=668806" title="Radio WaMa">
Radio WaMa

Radio WaMa – sieć lokalnych rozgłośni radiowych, nadających pod tą nazwą w latach 1994-2008, należących do spółki Radio Warmia-Mazury „Wa-Ma” S.A.
Stacje należące do sieci.
W skład siedzi wchodziły stacje:
Historia.
Radio powstało w maju 1994 roku, koncesję na nadawanie pozyskało 1 czerwca 1994. Pierwszy raz można było je słyszeć na przełomie lipca i sierpnia 1994 roku. Radio na początku swego istnienia było własnością dziesięciu organizacji, z których największym udziałowcem był Totalizator Sportowy Lotto w Warszawie. W 2002 roku głównym udziałowcem spółki został broker mediowy Ad Point, który stał się właścicielem ponad 4/5 akcji spółki. Pozostałą część akcji posiadał Ireneusz Iwański – pierwszy redaktor naczelny rozgłośni.
Do 2001 roku Radio WaMa było stacją niesformatowaną, nadającą program określany koncesyjnie jako muzyczno-informacyjny. Od 2002 WaMa zdecydowała się na sformatowanie programu swojej stacji, decydując się na sprawdzony na całym świecie komercyjny format określany z angielskiego jako „oldies” („złote przeboje”). Sformatowanie stacji pod tym kątem polegało głównie na ścisłym określeniu rodzaju muzyki nadawanego przez rozgłośnię – w tym przypadku było to nadawanie przebojów z lat 60., 70., 80. i pierwszej połowy lat 90. Format ten wiązał się z nadaniem stacji określonych preferencji związanych z grupą słuchaczy, na których chciało się nastawić Radio WaMa. Redaktorem naczelnym stacji był wówczas Janusz Dołkowski.
Format przyjęty przez rozgłośnię był czynnikiem decydującym o wyglądzie serwisów informacyjnych Radia WaMa – informacje były podawane w ograniczonej formie, a ich ilość zmalała do minimum na rzecz muzyki, która miała największy udział w programie.
W lutym 2006 dyrektorem generalnym stacji został Dariusz Naworski. Od tego momentu w Radiu zaszły zmiany, a stacja osiąga coraz lepsze wyniki słuchalności. W tym czasie funkcję redaktora naczelnego (do 2007 r.) sprawował Tomasz Szymaniak. W marcu 2006 format „goldies” został zastąpiony bardziej uniwersalnym formatem AC (adult contemporary) (format, który obowiązywał przed 2002 rokiem). Od tego momentu udział w rynku słuchalności ciągle rośnie – w sierpniu 2006 r. w grupie docelowej (25-45 lat) w Olsztynie wynosił 10%, a w woj. warmińsko-mazurskim 7,5% (SMG/KRC).
Od marca 2007 stacje Radia WaMa nadawały program w formacie wspólnym z kilkoma stacjami sieci Planeta FM (rozgłośniami w Kielcach, Koninie, Słupcy). 6 grudnia 2008 włączone zostały oficjalnie do sieci Planeta FM, kończąc tym samym działalność pod dotychczasową nazwą, ale zachowując wcześniejszy charakter i kształt ramówki. 30 czerwca 2013 stacje te przeszły do sieci Radio ZET Gold.

</doc>
<doc id="668809" url="https://pl.wikipedia.org/wiki?curid=668809" title="Pergola we Wrocławiu">
Pergola we Wrocławiu

Pergola we Wrocławiu – pergola w kształcie połowy elipsy, wybudowana na początku XX wieku wokół sztucznego (również pół-eliptycznego) stawu z fontanną na terenach wystawowych we wschodniej części Wrocławia. Wystawa Stulecia, planowana w stulecie zwycięskiej dla Prus bitwy pod Lipskiem (1813) była częścią obchodów upamiętniających wzrost znaczenia państwa pruskiego w Europie. Pergolę umiejscowiono przy północno-wschodniej stronie Hali Stulecia wraz z innymi obiektami towarzyszącymi (m.in. Pawilonem Czterech Kopuł). Zaprojektowana przez Hansa Poelziga jako dwa rzędy słupów z nietynkowanego żelbetu zwieńczone kratą, na której płoży się winorośl, wstępnie zatwierdzona do realizacji 31 sierpnia 1912. Później przeprojektowana; w wyniku przetargu realizację powierzono firmie Pfeffer Pringsheim &amp; Co; prace budowlane ukończone zostały w lutym 1913, w marcu alejkę pokryto żwirem i obsadzono słupy winoroślą. Według danych oficjalnych długość pergoli wynosi 640 metrów i liczy ona łącznie 750 słupów.
4 czerwca 2009 uruchomiono Fontannę Multimedialną wyposażoną w blisko 300 dysz i wykorzystującą efekty świetlne oraz dźwiękowe.
W bezpośrednim sąsiedztwie wrocławskiej Pergoli znajduje się Ogród Japoński i pozostała część Parku Szczytnickiego.
Pergolą zarządza Wrocławskie Przedsiębiorstwo Hala Ludowa Sp. z o.o., które oferuje wynajem Pergoli na potrzeby wydarzeń typu koncerty, zawody sportowe, pikniki itd.

</doc>
<doc id="668810" url="https://pl.wikipedia.org/wiki?curid=668810" title="Tribalwars">
Tribalwars



</doc>
<doc id="668814" url="https://pl.wikipedia.org/wiki?curid=668814" title="Shruikan">
Shruikan



</doc>
<doc id="668815" url="https://pl.wikipedia.org/wiki?curid=668815" title="Managed Extensions for C++">
Managed Extensions for C++



</doc>
<doc id="668817" url="https://pl.wikipedia.org/wiki?curid=668817" title="Przełęcz Rydza-Śmigłego">
Przełęcz Rydza-Śmigłego

Przełęcz Rydza-Śmigłego (700 m) (dawniej przełęcz Chyszówki) – przełęcz w Beskidzie Wyspowym między Łopieniem (961 m) a Mogielicą (1171 m). Prowadzi przez nią droga asfaltowa z Jurkowa przez Chyszówki; do Słopnic. Na przełęczy murowana kapliczka. W okresie PRL-u ze względów politycznych zmieniono nazwę przełęczy na przełęcz Chyszówki. Od 1990 r. ponownie zaczęto używać nazwy Przełęcz Rydza-Śmigłego, dlatego obecnie w literaturze turystycznej można spotkać obie nazwy.
Na przełęczy znajduje się kamienny obelisk z 1938 r., oraz krzyż, postawione na pamiątkę walk Legionów Polskich (w 1914 r.), dowodzonych przez Edwarda Rydza-Śmigłego (późniejszego marszałka Polski). Jest to tzw. Pomnik Spotkania Pokoleń. Przy odnowionym obelisku i krzyżu co roku, 11 listopada, w Narodowe Święto Niepodległości odbywa się w plenerze, o godz. 12 msza połączona z montażem słowno-muzycznym.
Rejon przełęczy jest słabo zabudowany, istniejące tu gospodarstwa oferują usługi agroturystyczne. Z rejonu przełęczy, który jest przeważnie niezalesiony, rozciągają się dobre widoki; w kierunku południowym i zachodnim na Gorce, Babią Górę, Ćwilin i Śnieżnicę, w kierunku wschodnim na Świerczek, Cichoń, Ostrą, Przełęcz Słopnicką. Z dużych połaci pól powyżej przełęczy widać też Pasmo Łososińskie, Kamionną. Po północnej stronie zbocza spod przełęczy stromo opadają do wąskiej i głębokiej kotliny Czarnej Rzeki, wciętej pomiędzy wzniesieniami Łopienia i Świerczka. Jest to tzw. Zaświercze, należące do Słopnic – miejsce atrakcyjne turystycznie.

</doc>
<doc id="668818" url="https://pl.wikipedia.org/wiki?curid=668818" title="Thor SLV-2 Agena B">
Thor SLV-2 Agena B



</doc>
<doc id="668820" url="https://pl.wikipedia.org/wiki?curid=668820" title="Thor SLV-2A Agena B">
Thor SLV-2A Agena B



</doc>
<doc id="668821" url="https://pl.wikipedia.org/wiki?curid=668821" title="Zarząd Transportu Miejskiego w Warszawie">
Zarząd Transportu Miejskiego w Warszawie

Zarząd Transportu Miejskiego w Warszawie (ZTM) – jednostka organizacyjna samorządu Warszawy, powołana w celu organizowania, zarządzania i nadzorowania lokalnego transportu zbiorowego na terenie aglomeracji warszawskiej.
Zarząd Transportu Miejskiego decyduje o przebiegu tras autobusów, tramwajów, metra czy lokalizacji przystanków. Do jego zadań należy m.in. planowanie, organizacja i koordynacja układu komunikacyjnego oraz rozkładów jazdy linii w Warszawie, a także w innych gminach aglomeracji, jeśli przewidują to porozumienia lub członkostwo w związku międzygminnym.
ZTM jest operatorem marki Warszawski Transport Publiczny.
Operatorzy.
Obsługę linii komunikacyjnych ZTM zapewniają spółki:
Dzięki integracji ZTM z przewoźnikami kolejowymi pasażerowie korzystają również z:
ZTM ma prawo do karnego zmniejszania kwoty, którą płaci przewoźnikom za każdy przejechany kilometr, do nałożenia kar za niewykonane kursy, renegocjację oraz zerwanie umowy z ajentami w przypadku naruszania prawa lub umowy. Przejazd odbywa się na podstawie biletów okresowych ZTM (oferta nie dotyczy biletów czasowych [20-minutowych]). Obowiązują uprawnienia do bezpłatnych przejazdów, zgodnie z taryfą.
ZTM oferuje pasażerom szeroki zakres biletów, od zwykłych biletów jednorazowych, czasowych krótkoterminowych, dobowych, po bilety 30-dniowe i 90-dniowe zakodowane na Warszawskiej Karcie Miejskiej. Ceny jednorazowych biletów od 1 stycznia 2013 r. wynoszą:
Od 1 stycznia 2014 bilety jednorazowe zyskały nową funkcjonalność. Działają jako bilety jednorazowe przesiadkowe. Oznacza to, że można nimi podróżować całą trasę jednym środkiem transportu lub korzystać z przesiadek. Wtedy bilet ważny jest przez 75 (I strefa) lub 90 minut (II strefa).
Linie lokalne na zlecenie ZTM.
Od 1 kwietnia 2009 roku, ZTM w porozumieniu z wybranymi gminami ościennymi, zaczął uruchamiać linie lokalne (zwane również uzupełniającymi lub podmiejskimi), które są częściowo finansowane przez gminy, po terenie, której kursują. Linie obsługują firmy, które zostają wyłonione w drodze przetargu. W lipcu 2019 roku były to: Stalko, PKS „Polonus” w Warszawie, PKS Grodzisk Mazowiecki oraz Transport and Infrastructure Management. Aktualnie kursuje 48 linii lokalnych.

</doc>
<doc id="668827" url="https://pl.wikipedia.org/wiki?curid=668827" title="Lewin Brzeski (stacja kolejowa)">
Lewin Brzeski (stacja kolejowa)

Lewin Brzeski – stacja kolejowa w Lewinie Brzeskim, w województwie opolskim, w Polsce.
W roku 2018 stacja obsługiwała 1000–1500 pasażerów na dobę.

</doc>
<doc id="668834" url="https://pl.wikipedia.org/wiki?curid=668834" title="Przełęcz Słopnicka">
Przełęcz Słopnicka

Przełęcz Słopnicka (757,5 m) – przełęcz w Beskidzie Wyspowym między Cichoniem (929 m) a Zapowiednicą (763 m). Przez przełęcz biegnie droga ze Słopnic do Zalesia. Na siodle przełęczy krzyżuje się ona z drogą do osiedla Bukowina należącego do Zalesia i drogą do osiedla Piechotówka należącego do Słopnic. Przez Przełęcz Słopnicką biegnie granica między wsiami Słopnice i Zalesie.
Do lat 60. XX w. Przełęcz Słopnicka była główną drogą łączą Limanową z Kamienicą. Straciła na znaczeniu po wybudowaniu połączenia przez Przełęcz Ostra-Cichoń. Przejazd przez przełęcz stał się utrudniony (brak nawierzchni asfaltowej). 2 lipca 2008 roku oficjalnie oddano do użytku zmodernizowany, ponad dwukilometrowy, odcinek nowej nawierzchni asfaltowej.
Na przełęczy znajdują się ławki dla turystów, figurka i tablica z małopolskim szlakiem papieskim. Karol Wojtyła, będący zapalonym turystą, wędrował tędy po Beskidzie Wyspowym podziwiając z przełęczy widoki. Dzięki temu, że przełęcz jest bezleśna, niezabudowana, odsłonięta na znacznej długości, rozciągają się stąd szerokie widoki. W kierunku południowo-wschodnim widok na bliski stąd Modyń i dalsze wzniesienia Beskidu Sądeckiego, w kierunku północnym na rozległą dolinę wsi Słopnice i Tymbark oraz wzniesienia Beskidu Wyspowego: Pasmo Łososińskie, Kamionna, Kostrza, Zęzów, Paproć, Łopień i Mogielica. Na wschód Ostra i pobliski Cichoń z kilkoma domami, na jego zboczach, tuż pod lasem, należącego do Zalesia przysiołka Ślagi (Szlagi).

</doc>
<doc id="668835" url="https://pl.wikipedia.org/wiki?curid=668835" title="Ahmed Rami">
Ahmed Rami

Ahmed Rami (ur. 2 grudnia 1946 w Maroku) – szwedzko-marokański publicysta i propagandysta. W Szwecji, gdzie mieszka od 1973, prowadził w latach 80. XX wieku małą stację radiową, Radio Islam propagującą antysemityzm i negacjonizm. Skazany w 1990, po głośnym procesie, przez Sąd Najwyższy na pół roku więzienia za propagowanie nienawiści rasowej. Od 1994 prowadzi stronę internetową o podobnym charakterze, uzupełnioną o materiały nazistowskie. Od kilku lat publikuje tam imienne listy Żydów szwedzkich.

</doc>
<doc id="668836" url="https://pl.wikipedia.org/wiki?curid=668836" title="Reus">
Reus

Reus – miasto w północno-wschodniej Hiszpanii, w Katalonii, na zachód od miasta Tarragona. Stolica comarki Baix Camp. W kierunku południowo-wschodnim, 3 km od miasta znajduje się Port lotniczy Reus.
W Reus na świat przyszedł Antoni Gaudí oraz piłkarz FC Barcelony Sergi Roberto.
W mieście rozwinął się przemysł włókienniczy, maszynowy, farmaceutyczny, ceramiczny oraz winiarski.

</doc>
<doc id="668840" url="https://pl.wikipedia.org/wiki?curid=668840" title="Plemiona (gra komputerowa)">
Plemiona (gra komputerowa)

Plemiona ("Tribal Wars") – komputerowa gra strategiczna czasu rzeczywistego z akcją osadzoną w średniowieczu, przeznaczona do użytku na przeglądarkach internetowych. Została stworzona w 2003 roku przez niemieckie studio InnoGames GmbH. W 2011 roku uruchomione zostały jej wersje na systemy operacyjne iOS i Android.
W "Plemionach" gracz zakłada własną osadę, którą rozbudowuje poprzez wydobywanie surowców. Umożliwiają one zarówno usprawnienie lub wznoszenie budowli, a także tworzenie armii. Wojsko służy bowiem zarówno do podbijania innych osad, obrony przed atakiem ze strony innych graczy oraz do rabowania surowców. Uczestnicy mogą łączyć się w plemiona, za sprawą których zyskują możliwość wymiany surowców oraz otrzymania wsparcia wojskowego.
"Plemiona" po otwarciu polskiej wersji w 2006 roku zyskały sobie wielką popularność wśród polskich internautów. W szczytowym okresie popularności twórcy gry notowali nawet 180 milionów odsłon (dane za rok 2009). Fenomen "Plemion", wespół z popularnością takich gier jak "OGame" i "The West", przyczynił się do zwiększenia zainteresowania internautów grami przeglądarkowymi. Kontynuacją gry jest "Tribal Wars 2".

</doc>
<doc id="668841" url="https://pl.wikipedia.org/wiki?curid=668841" title="Kościół św. Tomasza Apostoła w Warszawie">
Kościół św. Tomasza Apostoła w Warszawie

Kościół (i parafia) pw. św. Tomasza Apostoła znajduje się w Warszawie w dzielnicy Ursynów, przy ulicy Dereniowej 12. W kościele przechowywanych jest część relikwii św. Tomasza Apostoła, uroczyście przekazanych 10 października 2007 przez abp Carlo Ghidelli, arcybiskupa archidiecezji Lanciano – Ortona.
Historia.
Początki kościoła wiążą się z budową tymczasowej kaplicy w sierpniu 1983, ukończonej w grudniu tego roku i poświęconej przez kardynała Glempa w roku następnym.
Początkowy projekt budowy kościoła na skarpie wiślanej (w miejscu wyeksponowanym) przed rokiem 1989 nie spotkał się z przychylnością władz i ostatecznie budowę zlokalizowano w centrum osiedla Ursynów Południowy. 15 czerwca 1995 prymas Polski kardynał Józef Glemp wmurował kamień węgielny pod nową świątynię (poświęcony przez papieża Jana Pawła II w dniu 8 czerwca 1987). Budowa obiektu zaprojektowanego przez architektów Andrzeja Fabierkiewicza i Stanisława Stefanowicza trwała kilka lat. 23 grudnia 2001 prymas Polski poświęcił nowo wybudowany kościół.
W pierwszym etapie ukończono budowę domu katechetycznego o nazwie "Betania" (1986–1992), poświęconego przez prymasa Polski dnia 12 maja 1992, będącego zapleczem parafii. Tutaj też w czerwcu 1994 otwarto pierwszy w Polsce Dom Dziennego Pobytu Fundacji Alzheimerowskiej oraz 30 listopada 1997 otwarto Galerię „TeKa” dla twórców nieprofesjonalnych.
13 września 2006 około godziny 18 doszło do pożaru dachu kościoła, w wyniku czego zniszczeniu uległo około 150 m² jego powierzchni. Przyczyną pożaru było zaprószenie ognia przez robotników pracujących na dachu kościoła. Szacowane straty wyniosły około 100 000 zł.
Parafia.
Parafia św. Tomasza Apostoła wydzielona została z obszaru parafii św. Katarzyny na Służewie i zlokalizowana na byłych Polach Piaseczyńskich. Erygowana przez prymasa Polski kardynała Józefa Glempa dekretem, który wszedł w życie 15 listopada 1984 roku. Na stanowisko administratora powołany został ksiądz Tomasz Jerzy Król, który związany jest z tą parafią od 10 kwietnia 1983, kiedy mieszkając przy ul. Hawajskiej 4 odprawiał pierwszą mszę świętą w piwnicy bloku przy ul. Hawajskiej 15.
W parafii działają:

</doc>
<doc id="668842" url="https://pl.wikipedia.org/wiki?curid=668842" title="Naxos">
Naxos



</doc>
<doc id="668847" url="https://pl.wikipedia.org/wiki?curid=668847" title="Chiang Rai">
Chiang Rai

Chiang Rai (tajski เชียงราย) – miasto w północnej Tajlandii, nad rzeką Kok (dorzecze Mekongu), ośrodek administracyjny prowincji Chiang Rai.
Geografia.
Leży na wysokości 390 m n.p.m., pomiędzy dwoma pasmami górskimi: Daen Lao (część gór Szan) na północy i Phi Pan Nam na południu. W pobliżu Chiang Rai, ok. 55 km na północny wschód od miasta, znajduje się trójstyk, punkt styku granic trzech państw: Tajlandii, Mjanmy i Laosu. Chiang Rai leży na obszarze tzw. Złotego Trójkąta, w przeszłości był to jeden z głównych terenów produkcji opium na świecie.
Historia.
Miasto ufundował w 1262 r. król Mangrai, pierwszy władca północnotajskiego królestwa Lanna. Chiang Rai sprawowało funkcję stolicy królestwa do 1296 r., do momentu przeniesienia stolicy do Chiang Mai. Prochy Mangrai spoczywają w Chiang Rai, w świątyni Wat Ngam Muang.
Demografia.
W 2019 roku Chiang Rai liczyło 78 756 mieszkańców, zajmowało 30. miejsce pod względem wielkości wśród miast Tajlandii. Powierzchnia miasta wynosiła 60.9 km², a gęstość zaludnienia 1269 os./ km².

</doc>
<doc id="668848" url="https://pl.wikipedia.org/wiki?curid=668848" title="Nakhon Si Thammarat (miasto)">
Nakhon Si Thammarat (miasto)

Nakhon Si Tammarat (tajski: นครศรีธรรมราช) – miasto w południowej Tajlandii, na wschodnim wybrzeżu Półwyspu Malajskiego, ośrodek administracyjny prowincji Nakhon Si Tammarat. Około 121 tys. mieszkańców.

</doc>
<doc id="668851" url="https://pl.wikipedia.org/wiki?curid=668851" title="Saleen">
Saleen

Saleen – amerykański producent supersamochodów i tuner samochodów sportowych z siedzibą w Irvine działający od 1983 roku.
Historia.
Przedsiębiorstwo Saleen zostało utworzone w 1983 roku przez Stevena Saleena w mieście Irvine w Kalifornii jako Saleen Autosport. Początkowo działalność firmy opierała się na tuningu optycznym i mechanicznym samochodów Ford Mustang. Z czasem, marka rozszerzyła swoją działalność na inne modele Forda, m.in. pick-upa F-350, terenowego Explorera, a także Focusa.
Przełomowym momentem okazała się premiera samodzielnej konstrukcji supersamochodu Saleen S7, która została przedstawiona w 2000 roku. Na jego bazie powstała także wyczynowa, głęboko zmodyfikowana odmiana S7R, przeznaczona do poruszania się po torach. 
W kolejnych latach pierwszej dekady XXI wieku, poza modelem S7 Saleen kontynuował także prezentowanie zmodyfikowanych modeli Forda, zarówno w wariantach drogowych, jak i wyczynowych przeznaczonych do wyścigów na torze.
Na salonie w Nowym Jorku w marcu 2008 roku firma zaprezentowała prototyp nowego samochodu sportowego Saleen S5S Raptor. Jego wejście do produkcji zaplanowane było wówczas na 2011 rok, jednak nie doszło to do skutku. Po zakończeniu produkcji modelu S7, producent nie przedstawił samodzielnych konstrukcji i skupił się na modyfikowaniu gotowych modeli Forda, a także Dodge'a i Chevroleta.
Zmiana profilu działalności.
W 2014 roku Saleen zawarł porozumienie mające na celu rozpoczęcie dystrybucji samochodów w Chinach, a w tym samym roku przedstawił pierwszy model napędzany prądem - Foursixteen będący zmodyfikowaną Teslą Model S. 
W 2017 roku Saleen poszerzył swoje operacje w Chinach, zawierając współpracę ze spółką Jiangsu Saleen Automotive Technology. Na jej mocy, rozpoczęto produkcję i sprzedaż modeli Saleena na tamtejszym rynku, na czele z pierwszym nowym sportowym modelem od 2009 roku - coupe S1.
Kolejnym krokiem w tych działaniach było przedstawienie prototypu miejskiego samochodu elektrycznego i napędzanego prądem SUV-a specjalnie z myślą o rynku chińskim.

</doc>
<doc id="668853" url="https://pl.wikipedia.org/wiki?curid=668853" title="Surat Thani (miasto)">
Surat Thani (miasto)

Surat Thani (taj. เทศบาลเมืองสุราษฎร์ธานีี) — miasto w południowej Tajlandii, we wschodniej części Półwyspu Malajskiego, przy ujściu rzeki Tapi do Zatoki Tajlandzkiej, ośrodek administracyjny prowincji Surat Thani. Jest zamieszkiwany przez 132 tys. osób.

</doc>
<doc id="668854" url="https://pl.wikipedia.org/wiki?curid=668854" title="Wolfsangel">
Wolfsangel

Wolfsangel (niem. „wilczy hak”) – niemiecki symbol heraldyczny, używany także przez narodowych socjalistów (między innymi jako emblemat 34 Dywizji Grenadierów SS „Landstorm Nederland”), a obecnie przez neonazistów. W tym kontekście jest on opisywany jako modyfikacja runy "Eihwaz", z dodaną pionową linią. Symbol w pozycji wertykalnej znany jest także jako "piorun" ("Donnerkeil"), a w horyzontalnej jako "wilkołak". W nacjonalizmie ukraińskim symbolizuje też litery hasła „idea nacji”.
"Wolfsangel" był pierwotnie przyrządem służącym do chwytania wilków, działał analogicznie do haczyka na ryby. Przyrząd składał się z półksiężycowej kotwicy ("Wolfsanker"), mocowanej do drzewa lub skały oraz właściwego haka, na który zakładany był kawałek mięsa. Wilk, który nadział się na hak, nie był w stanie się wyzwolić. Wolfsangel w trzech formach (odpowiadającym jednej z części całej pułapki) w XV wieku pojawił się w heraldyce miejskiej i rycerskiej i zachował się do dnia dzisiejszego w herbach wielu niemieckich miast (np. Halberstadt i Emerkingen). W czasach nowożytnych przekształcił się w symbol popularny w okultyzmie, stąd stał się częścią symboliki nazistowskiej i neonazistowskiej.

</doc>
<doc id="668856" url="https://pl.wikipedia.org/wiki?curid=668856" title="Język cebuański">
Język cebuański

Język cebuański, także cebuano (ceb. , ) – język austronezyjski z grupy języków bisajskich, używany na Filipinach.
Nazwa języka pochodzi od filipińskiej wyspy Cebu.
Rozwinął piśmiennictwo na bazie alfabetu łacińskiego. W tym języku wydano przekład Pisma Świętego.
Historia.
Język cebuański pochodzi z wyspy Cebu. Język ten rozprzestrzenił się na pobliskie wyspy, a także Bohol, wschodni Negros, zachodnią i południową część Leyte oraz większość Mindanao, zwłaszcza północną, południową i wschodnią część wyspy.
Pierwszą dokumentację lingwistyczną języka cebuańskiego stanowi lista słownictwa sporządzona przez włoskiego odkrywcę Antonio Pigafettę, który brał udział w wyprawie Ferdynanda Magellana w 1521 r. i ją udokumentował. Na początku XVIII wieku hiszpańscy misjonarze zapoczątkowali piśmiennictwo w tym języku. W okresie kolonializmu (od 1565 do 1898 roku) język cebuański był pod silnym wpływem języka hiszpańskiego. Podczas tego okresu przejął wiele słów o podłożu hiszpańskim. Ze względu na wpływ tego języka wzrosła również liczba dźwięków samogłosek – z trzech do pięciu.
Pewne fakty wskazują na istnienie przedhiszpańskiego systemu pisma w tym języku, jednakże jego użycie wydaje się sporadyczne. Hiszpanie odnotowali istnienie pisma zwanego przez tubylców kudlit-kabadlit. Pismo to zanikło w XVII wieku, ponieważ zostało ostatecznie wyparte przez alfabet łaciński.

</doc>
<doc id="668860" url="https://pl.wikipedia.org/wiki?curid=668860" title="Krajobraz pełen nadziei">
Krajobraz pełen nadziei

Krajobraz pełen nadziei – dziesiąty album Marka Grechuty wydany przez wytwórnię płytową Polskie Nagrania „Muza” w 1989 roku.
Wersja rozszerzona z 2001 roku.
W antologii Świecie nasz oryginalna płyta została wzbogacona o 12 dodatkowych utworów:
Nagrania z programu telewizyjnego TVP Kraków "Pęknięte niebo – recital Marka Grechuty" w reżyserii Andrzeja Maja oraz Stanisława Zajączkowskiego (1996)
Fragmenty muzyki z widowiska telewizyjnego TVP Kraków" Iliada – pojedynek szybkonogiego Achilla z boskim Hektorem" na motywach "Iliady" Homera w reżyserii Andrzeja Maja
Nagranie archiwalne TVP
Nagrania z programu telewizyjnego TVP Kraków "Malarskie impresje Marka Grechuty" w reżyserii Andrzeja Maja (1983)
Nagranie dokumentalne z krakowskiej Piwnicy pod Baranami. Zapowiedź: Piotr Skrzynecki (1986)

</doc>
<doc id="668863" url="https://pl.wikipedia.org/wiki?curid=668863" title="Siĕm Réab">
Siĕm Réab

Siĕm Réab (khm. ក្រុងសៀមរាប, IPA siəm riəp; taj. เสียมราฐ) – miasto w północno-zachodniej Kambodży, na Równinie Kambodżańskiej, nad rzeką Siĕm Réab, ośrodek administracyjny prowincji Siĕm Réab. 
Około 189,2 tys. mieszkańców - czwarte pod względem wielkości miasto kraju.
W pobliżu Siĕm Réab znajdują się pozostałości dawnej stolicy Imperium Khmerskiego, Angkoru. Nazwa miasta oznacza "Klęskę Syjamu", na cześć zwycięskiej bitwy, którą Khmerzy stoczyli z Tajami (d. Syjamczykami).
W związku ze stabilizacją sytuacji politycznej w Kambodży, od końca lat 90. burzliwie rośnie liczba turystów odwiedzających Siĕm Réab, co powoduje szybki rozwój miasta. Na potrzeby turystów wybudowano międzynarodowe lotnisko oraz liczne hotele.
Galeria obrazów.
&lt;br&gt;

</doc>
<doc id="668867" url="https://pl.wikipedia.org/wiki?curid=668867" title="Phitsanulok (miasto)">
Phitsanulok (miasto)

Phitsanulok (tajski: พิษณุโลก) – miasto w północnej Tajlandii, na Nizinie Menamu, nad rzeką Nan, ośrodek administracyjny prowincji Phitsanulok.
Zamieszkane przez około 84 tys. mieszkańców.

</doc>
<doc id="668873" url="https://pl.wikipedia.org/wiki?curid=668873" title="Ukraina Podkarpacka">
Ukraina Podkarpacka



</doc>
<doc id="668874" url="https://pl.wikipedia.org/wiki?curid=668874" title="Tylosaurus">
Tylosaurus



</doc>
<doc id="668879" url="https://pl.wikipedia.org/wiki?curid=668879" title="Pointe-à-Pitre">
Pointe-à-Pitre

Pointe-à-Pitre – miasto w Gwadelupie (departament zamorski Francji), nad Morzem Karaibskim. Około 28,4 tys. mieszkańców. W mieście znajduje się port lotniczy Pointe-à-Pitre, największy z sześciu lotnisk archipelagu Małe Antyle.

</doc>
<doc id="668880" url="https://pl.wikipedia.org/wiki?curid=668880" title="Elasmosaurus">
Elasmosaurus



</doc>
<doc id="668884" url="https://pl.wikipedia.org/wiki?curid=668884" title="Moncton">
Moncton

Moncton – miasto w Kanadzie, na południowym wschodzie prowincji Nowy Brunszwik, w hrabstwie Westmorland, nad zatoką Fundy (Ocean Atlantycki). Moncton jest oficjalnie dwujęzyczne.
Za oficjalna datę założenia miasta przyjmuje się roku 1766, gdy przybyli tutaj holenderscy imigranci z Filadelfii. Początkowo Moncton było osadą rolniczą. Swoją nazwę zawdzięcza brytyjskiemu oficerowi Robertowi Moncktonowi. W połowie XIX wieku rozwinął się tutaj przemysł stoczniowy. W 1871 roku miasto stało się siedzibą kanadyjskiej kolei interkolonialnej.
W 1929 roku otwarto port lotniczy. Podczas II wojny światowej Armia Kanadyjska zbudowała tutaj bazę wojskową. W roku 1960 do Moncton dotarła autostrada transkanadyjska. W 2010 roku na nowym Stade Moncton 2010 odbyły się tutaj lekkoatletyczne mistrzostwa świata juniorów.
Liczba mieszkańców Moncton wynosi 64 128. Język angielski jest językiem ojczystym dla 63,1%, francuski dla 33,0% mieszkańców (2006).
W Moncton znajduje się centrum kontroli ruchu lotniczego, zarządzające ruchem nad Atlantykiem.
W mieście rozwinął się przemysł taboru kolejowego, spożywczy, papierniczy oraz samochodowy.

</doc>
<doc id="668885" url="https://pl.wikipedia.org/wiki?curid=668885" title="Muzeum Narodowe Rolnictwa i Przemysłu Rolno-Spożywczego w Szreniawie">
Muzeum Narodowe Rolnictwa i Przemysłu Rolno-Spożywczego w Szreniawie

Muzeum Narodowe Rolnictwa i Przemysłu Rolno-Spożywczego w Szreniawie – wielooddziałowe muzeum zlokalizowane w Szreniawie (powiat poznański).
Historia.
Powstało w 1964 r. pod nazwą Muzeum Rolnictwa. Status muzeum narodowego uzyskało w 1975. Obecną nazwę, Muzeum Narodowe Rolnictwa i Przemysłu Rolno-Spożywczego w Szreniawie, instytucja otrzymała Zarządzeniem nr 20 Ministra Rolnictwa, Leśnictwa i Gospodarki Żywnościowej z dnia 4 marca 1986. Nadzór naczelny nad Muzeum sprawował Minister Kultury i Sztuki, a nadzór bezpośredni Minister Rolnictwa, Leśnictwa i Gospodarki Żywnościowej. 28 grudnia 1998 decyzją Ministra Kultury i Sztuki Muzeum w Szreniawie zostało wpisane do Państwowego Rejestru Muzeów. Muzeum jest członkiem Międzynarodowego Stowarzyszenia Muzeów Rolniczych (AIMA) oraz Polskiego Komitetu Narodowego Międzynarodowej Rady Muzeów (ICOM).
W 2012 r. muzeum odbyła się V Międzynarodowa Konferencja Konserwatorska.
W 2014 r. wyróżnione statuetką "Dobosz Powstania Wielkopolskiego", przyznawaną przez Zarząd Główny Towarzystwa Pamięci Powstania Wielkopolskiego 1918/1919. W 2020 r. placówka zdobyła tytuł "Lidera Turystyki" w konkursie czasopisma "Życie Regionów" i Zgromadzenia Forum Ekspertów.
Muzeum gromadzi, opracowuje i udostępnia zabytki dotyczące dziejów wsi polskiej, rolnictwa i przemysłu rolno-spożywczego z terenu całej Polski. Od czasu powstania muzeum zgromadziło ponad 20 tysięcy obiektów muzealnych. Jest jedynym tej rangi muzeum rolnictwa w Polsce i jednym z nielicznych i największych w Europie.
Oddziały.
Obecnie muzeum posiada 5 oddziałów:

</doc>
<doc id="668889" url="https://pl.wikipedia.org/wiki?curid=668889" title="Dekanat śródmiejski">
Dekanat śródmiejski

Dekanat śródmiejski – jeden z 25 dekanatów rzymskokatolickich archidiecezji warszawskiej wchodzącej w skład metropolii warszawskiej. 
Parafie dekanatu śródmiejskiego.
W skład dekanatu wchodzi 9 parafii:

</doc>
<doc id="668890" url="https://pl.wikipedia.org/wiki?curid=668890" title="Battle City">
Battle City

Battle City – gra zręcznościowa typu akcja wyprodukowana i wydana na konsole Famicom w 1985 r. przez japońską firmę Namco. Jest to kolejna część gry "Tank Battalion" z 1980 roku. "Battle City" jest również znane pod nazwą "Tank 1990" oraz wydane pięć lat później po grze "Tank Battalion" przez tego samego producenta.
Zasady gry.
Zasady gry są proste. Gracz steruje czołgiem, którym niszczy inne czołgi za pomocą rakiet. Rozgrywka polega głównie na tym, aby zniszczyć wszystkie czołgi wroga o liczbie 20, przy czym należy chronić orzełka znajdującego się na dole planszy. Podczas eliminowania wrogów na planszy pojawiają się dodatkowe ulepszenia, które sprawiają, iż rozgrywka staje się łatwiejsza. Po zniszczeniu wszystkich czołgów gracz przechodzi do następnego poziomu.
Jeżeli gracz straci wszystkie punkty życia bądź wróg zniszczy orła na dolnym ekranie, następuje koniec gry. Gdy poziom będzie ukończony lub gra się skończy, na ekranie wyświetli się statystyka czołgów, które gracz zniszczył w poziomie oraz łączny i najwyższy wynik.
Tryby rozgrywki.
W grze istnieją 2 tryby rozgrywki: 1 gracz i 2 graczy. W trybie gry jednoosobowej na planszy pojawia się jeden czołg o kolorze żółtym sterowany przez gracza. Podczas rozgrywki z dwoma graczami na ekranie pojawiają się dwa czołgi różniące się między sobą kolorami, gdzie jeden gracz steruje czołgiem żółtym, a drugi zielonym. Jeśli jeden gracz strzeli do drugiego, wówczas czołg ostrzelanego gracza zostaje unieruchomiony na kilka sekund.
Ulepszenia w grze.
Ulepszenia w Battle City umożliwiają graczowi ułatwienie walki z innymi czołgami. Pojawiają się tylko wtedy, gdy gracz strzeli w migający na różowo czołg. Są umieszczone na planszy w dowolnym miejscu po jednej sztuce o losowo wybieranym rodzaju. Nie są trwale widoczne na planszy. Potrafią one zniknąć, jeśli gracz nie zdoła któregoś zdobyć. Jeśli go zdobędzie, to oprócz wprowadzenia ulepszenia uzyska dodatkowo 500 punktów.
Wrogowie.
Jedynym przeciwnikiem, z jakim gracz może stawić czoło, są czołgi o srebrnym kolorze (lub innym w zależności od stopnia ochrony czołgu), które (podobnie jak u gracza) potrafią się poruszać i strzelać, co daje większą przewagę nad oponentem (czołg gracza). Ich głównym celem, jaki próbują wykonać na każdym poziomie, jest przebicie się przez mur orła oraz pokonanie go. Każde z poniższych czołgów różnią się wyglądem oraz szybkością poruszania się i amunicji, natomiast w większości nie posiadają odporności na strzały. Jeśli będą atakowane przez przyjaciół (wrogów gracza), nie otrzymają żadnych obrażeń. W późniejszych etapach gry czołgi te mogą zabierać graczowi bonusy, co stwarza dla niego duże zagrożenie z ich strony.
W każdym etapie czołgów wroga jest 20, gdzie na planszy pojawia się maksymalnie 4. Jeśli gracz pokona jednego z obecnych na planszy, to po chwili powstaje następny, którego należy także wyeliminować i rozgrywka toczy się do momentu, gdy gracz zastrzeli wszystkie wrogie czołgi (20). Liczba czołgów zniszczonych przez gracza jest wyświetlana w statystyce na końcu etapu. W grze występują 4 typy czołgów, za które można otrzymać określoną liczbę punktów.
Poziomy.
Poziomy w "Battle City" charakteryzują się wyglądem planszy poprzez obiekty umieszczone na nim w różnych miejscach (woda, krzew, zwykły mur, biały mur) oraz podziałem czołgów wroga na ich rodzaj. Gracz przed rozgrywką ma możliwość wybrania poziomu, na którym może rozpocząć misję, ale tylko 35 może wybrać. Jeżeli ukończy 35. poziom, przejdzie do kolejnego (36), gdzie w nim plansza wyglądem będzie przypominała identyczną jak poziomie pierwszym z różnicą taką, iż formacja czołgów wroga będzie zmieniona na inną, ponieważ gracz miałby za zadanie pokonać silniejszą grupę czołgów o zwiększonej przewadze nad nim. Plansze w 35 poziomach mają różny wygląd, zaś łączna liczba poziomów w "Battle City" wynosi 100.
W grze jest dostępny także edytor plansz, w którym gracz może tworzyć własne plansze poprzez dodawanie różnych obiektów (rzeka, cegły itp.) oraz ustawianie grupy czołgów wroga. Na gotowej planszy istnieje też możliwość rozpoczęcia gry na niej.
Inne tytuły.
W roku 1980 wyszła gra "Tank Battalion", czyli pierwowzór "Battle City". Gra została również wydana pod nazwą "Tank 1990", chociaż odnosi się ona do pirackich kopii gry.

</doc>
<doc id="668893" url="https://pl.wikipedia.org/wiki?curid=668893" title="Kaharłyk">
Kaharłyk

Kaharłyk () – miasto na Ukrainie, w obwodzie kijowskim, w rejonie obuchowskim. Do 2020 roku siedziba administracyjna rejonu kaharłyckiego.
Historia.
Siedziba dawnej w powiecie kijowskim.
Demografia.
W 1989 liczyło 14 065 mieszkańców.
W 2013 liczyło 13 758 mieszkańców.
W 2018 liczyło 13 678 mieszkańców.

</doc>
<doc id="668895" url="https://pl.wikipedia.org/wiki?curid=668895" title="Edward Fiszer">
Edward Fiszer

Edward Fiszer (ur. 10 października 1916 w Słupcy, zm. 13 stycznia 1972 w Poznaniu) – polski poeta, autor tekstów piosenek, librecista.
Życiorys.
Ukończył Gimnazjum i Liceum im. Adama Asnyka w Kaliszu w 1935. W tym samym roku miał miejsce jego debiut literacki. W 1936 rozpoczął studia na Wydziale Prawa Uniwersytetu Poznańskiego. Rok później został studentem Wydziału Filologii Polskiej. W tym czasie współpracował z poznańskimi gazetami, publikując w nich wiersze satyryczne. Studia przerwał wybuch II wojny światowej. W kampanii wrześniowej wziął udział jako oficer 70. pułku piechoty. 
W latach 1940-1945 przebywał w obozach jenieckich, m.in. w Dobiegniewie, gdzie powstała grupa literacka Zaułek Poetów. Fiszer był jednym z jej członków.
Po wojnie był kierownikiem literackim Centralnego Domu Żołnierza w Warszawie. Pisał teksty piosenek i scenariusze programów estradowych dla wojskowych teatrów i zespołów estradowych. W latach 1946-52 kierował Redakcją Artystyczną Rozgłośni Polskiego Radia w Gdańsku, a od 1952 był związany z radiem warszawskim. Współorganizował program III Polskiego Radia, był jego pierwszym redaktorem naczelnym. 
Należał do inicjatorów radiowej giełdy piosenki i festiwalu w Opolu. Jest autorem tekstów wielu piosenek. Usłyszeć je można w wykonaniu m.in. takich artystów, jak np.: ABC, Regina Bielska, Bogdan Czyżewski, Maria Dąbrowska (piosenkarka), Barbara Dunin, Mieczysław Fogg, Krystyna Konarska, Wojciech Korda, Zbigniew Kurtycz, Kwartet Warszawski, Józef Ledecki, Dana Lerska, Jan Lewnadowski, Helena Majdaniec, Tadeusz Miller, Czesław Niemen, Jerzy Połomski, Łucja Prus, Joanna Rawik, Hanna Rek, Danuta Rinn, Rena Rolska, Irena Santor, Andrzej Tomecki, Trubadurzy, Teresa Tutinas, Liliana Urbańska, Violetta Villas, Tadeusz Woźniakowski, Wiktor Zatwarski.
Poecie została poświęcona IX Noc Muzeów w Muzeum Regionalnym w Słupcy w dniu 3 czerwca 2016 r. z okazji jego 100. rocznicy urodzin. 
Imię Edwarda Fiszera nosi i zajmuje się jego twórczością Szkoła Muzyczna Yamaha w Słupcy. Imię nadano 10 stycznia 2019 roku. 
Został pochowany na Cmentarzu Powązkowskim w Warszawie (kwatera 281-3-17).

</doc>
<doc id="668900" url="https://pl.wikipedia.org/wiki?curid=668900" title="Totenkopf">
Totenkopf

Totenkopf – niemieckie słowo oznaczające "„trupią głowę”" lub "„głowę śmierci”", używane w celu opisania wojskowych insygniów przedstawiających czaszkę na tle skrzyżowanych kości.
Symbol ten odróżnia się od Jolly Rogera głównie tym, iż oba piszczele umieszczone są zaraz za czaszką, a nie poniżej niej, choć niektóre bandery pirackie mogły mieć i taki układ. Najważniejsza różnica polega na tym, iż Totenkopf wykorzystywany był na lądzie przez legalne władze, a nie przestępców na morzu.
Totenkopf na świecie.
Polska.
W okresie walk o niepodległość Polski symbol "trupiej główki" był odznaką Poznańskiego Ochotniczego Batalionu Śmierci z trzema kompaniami szturmowymi, dowódcą którego był Feliks Józefowicz, oraz pułków ułańskich walczących na froncie wschodnim z armią bolszewicką. Symbol "trupiej główki" znajdował się na czapkach oddziałów szturmowych walczących podczas powstań śląskich o przyłączenie Górnego Śląska do Polski. Totenkopf widnieje także na samochodzie pancernym Korfanty używanym podczas III powstania śląskiego.
W trakcie obrony Lwowa w 1918-1919 naszywki z czaszką oraz literami G i S na lewym ramieniu nosili ochotnicy z t.zw. oddziału Straceńców pod dowództwem porucznika Romana Abrahama. Nazwa oddziału pochodzi od sektora obrony Góra Stracenia z którego jednostka rozpoczęła swój szlak bojowy.
Również polskie oddziały w okresie II wojny światowej przyjmowały symbole trupiej czaszki. Przykładem jest wspomniany Jolly Roger w polskiej wersji Fil-Fil; flaga wywieszana na okrętach podwodnych po powrocie ze zwycięskiego patrolu. Nosiły ją ORP Sokół i ORP Dzik, które zapisały się na kartach polskiej historii.
Żołnierze kilku formacji partyzanckich nosili także na mundurach naszywki z symbolem czaszki. Jedną z nich była kompania „Warszawianka” NSZ Okręgu Warszawskiego, która jako 1. kompania szturmowa walczyła w Powstaniu Warszawskim - żołnierze z 1. plutonu tej kompanii nosili na lewym rękawie naszywki z trupią główką. Innym oddziałem był pluton „Śmiertelni”, wchodzący w skład Oddziałów Leśnych Okręgu VII NSZ, walczący w rejonie Beskidu Śląskiego i Żywieckiego z władzą komunistyczną jeszcze po roku 1945. Żołnierze 3. Wileńskiej Brygady NZW (wcześniej 3 Wileńska Brygada AK), dowodzonej przez kpt. Romualda Rajsa ps. „Bury” nosili jako emblematy min. czaszkę z piszczelami i literami Ś.W.O. ("Śmierć Wrogom Ojczyzny"). Odznaka bojowa 3. Wileńskiej Brygady przedstawiała orła w locie, wspartego na trupiej główce. Symbole te wprowadzono 30 czerwca 1946 r. na wniosek szefa PAS, kpt. „Burego”.
Prusy.
Symbolu "Totenkopf" używała już kawaleria armii pruskiej za panowania Fryderyka Wielkiego. W Rosji pojawił się on nawet wcześniej - w czasie tatarskiego panowania prawosławni mnisi-żołnierze szli do boju pod symbolami tzw. "„głowy Adama”".
Fryderyk Wielki powołał do życia regiment huzarów "Husaren-Regiment Nr. 5 (von Ruesch)", dowodzonego przez pułkownika von Ruescha. Jego członkowie nosili czarne mundury z symbolem "Totenkopf" na nakryciach głowy. Oddział ten walczył podczas bitew wojny o sukcesję austriacką i wojny siedmioletniej. W 1808, kiedy regiment przemianowano na "Leib-Husaren Regiments Nr.1" i "Nr.2", symbol "Totenkopf" był w nim nadal używany.
Oznaczenia tego używano nie tylko w Prusach. Huzarzy Królestwa Szwecji wzorowali się na tych pruskich, nosząc "Totenkopf" na czapkach. Rosyjski regiment generała Ławra Korniłowa (Корниловский ударный полк) zaadaptował ten symbol w 1917 roku.
W czasie wojen napoleońskich, kiedy w bitwie zginął Fryderyk, książę brunszwicki, jego ludzie zmienili kolor mundurów na czarny, a na czako każdego z żołnierzy znalazł się "Totenkopf". Miało to na celu ukazanie żałoby po śmierci władcy (inne źródła twierdzą, iż tzw. „Czarni Brunszwicy” zostali tak umundurowani przez samego księcia jeszcze za jego życia - ten oryginalny ubiór miał być symbolem zemsty na Francuzach . „Trupia główka” była używana przez armie pruskie i brunszwickie do 1918 roku.
Republika Weimarska.
"Totenkopf" stosowany był szeroko w okresie międzywojennym, zwłaszcza przez "Freikorpsy". W 1933 roku był on symbolem pierwszego, piątego i jedenastego szwadronu Piątego Regimentu Kawalerii "Reichswehry".
Wolne Miasto Gdańsk.
Od 4 czerwca 1934 r. symbol "Totenkopf "używany był przez policję Wolnego Miasta Gdańska jako nawiązanie do tradycji stacjonujących w Gdańsku przed 1918 r. Leib-Husarów. Niewielkie, metalowe trupie główki umieszczono na czapkach i malowano na policyjnych hełmach. Wzór czaszki z policyjnej czapki nie różnił się od wzoru stosowanego przez gdańskich huzarów.
III Rzesza.
Sam symbol kojarzony jest najczęściej z nazistowskimi Niemcami, zwłaszcza z SS i Waffen-SS. Miał kilka charakterystycznych cech.
We wczesnych latach NSDAP, Julius Schreck, przywódca "Stabswache" (osobistej gwardii Adolfa Hitlera), przyjął „trupią główkę” za symbol swego oddziału. W 1935 roku "Stabswache" zostało przemianowane na Schutzstaffel (SS), ale kontynuowało używanie oznaczenia "Totenkopf". Podobnie jak było ze swastyką, naziści zaadaptowali szeroko wcześniej używany symbol, który uzyskał przez to bardzo negatywne i złowróżbne znaczenie.
Trupia czaszka była symbolem niemieckich czołgistów, ale także jednej z pierwszych formacji Waffen-SS 3 Dywizji Pancernej „Totenkopf”. Powodowało to, że często nie respektowano praw kombatanckich niemieckich pancerniaków, biorąc ich czarne mundury z trupią główką za uniformy SS.
Symbolu „trupiej główki” używało także 54. Skrzydło Bombowców Luftwaffe ("Kampfgeschwader 54"), nazywane często nawet w oficjalnych dokumentach "Totenkopf".
Był on używany także przez członków specjalnych oddziałów SS (SS-Totenkopfverbände), którzy pełnili służbę wartowniczą w niemieckich obozach koncentracyjnych. 
Współcześnie symbol "Totenkopf" wykorzystywany jest przez ruchy neonazistowskie i rasistowskie.
Wielka Brytania.
Czaszka ze skrzyżowanymi kośćmi jest także obecnie symbolem jednego z regimentów Armii Brytyjskiej, The Queen’s Royal Lancers. Siedemnasty Regiment Lekkich Dragonów został utworzony w 1789 roku, niedługo po śmierci w bitwie pod Quebec generała Wolfe’a. Czaszka ze skrzyżowanymi piszczelami i motto "„Or Glory”" miało upamiętniać zmarłego wojskowego.
USA.
Czaszka na tle skrzyżowanych piszczeli jest także głównym elementem loga 1 batalionu zwiadowczego amerykańskich Marines.

</doc>
<doc id="668904" url="https://pl.wikipedia.org/wiki?curid=668904" title="Szlif krzyżowy">
Szlif krzyżowy

Szlif krzyżowy = nożycowy
Polega na układzie trójkatnych fasetek, tak w koronie jak i w podstawie; czasem łączy się ze szlifem schodkowym.
Korona składa się z prostokątnej tafli i 16 ścian trójkątnych w szlifie kopertowym.
Podstawa składa się z 16 ścian trójkatnych i 4 ścian rombowych.

</doc>
<doc id="668922" url="https://pl.wikipedia.org/wiki?curid=668922" title="Mesh (analiza sitowa)">
Mesh (analiza sitowa)

Mesh (w Polsce czasem spotykane jako mesz) - termin używany w analizie sitowej, określający liczbę oczek siatki przypadających na cal bieżący sita. W analizie sitowej oprócz parametru mesh, ważne jest również określenie grubości drutu, z którego wykonana jest siatka.
Często jednostka mesh jest używana do określania wielkości ziarna materiałów sypkich. (por. nadziarno, podziarno)
Często jednostka mesh jest używana do określania wielkości ziarna piasku, który może przejść przez dany filtr wodny, np. 155 mesh

</doc>
<doc id="668925" url="https://pl.wikipedia.org/wiki?curid=668925" title="Ptasznik trynidadzki">
Ptasznik trynidadzki

Ptasznik trynidadzki, myśliwy z Trynidadu ("Psalmopoeus cambridgei") –
duży pająk z rodziny ptaszników.
Ptasznik nadrzewny, zamieszkujący tereny Trynidadu, wysp Ameryki Południowej.
Dorasta do 6-8 cm "ciała", a z odnóżami nawet 20 cm. Młode ptaszniki są ubarwione na czarno-brązowy kolor, a dorosłe mają kolor oliwkowo-brązowy. Na odwłoku znajduje się jasny ornament, zanikający u samców po ostatniej wylince.
Ptasznik ten jest dość szybki i potrafi skakać zarówno z miejsca, jak i z biegu. Jest on raczej agresywny, ale jad nie jest niebezpieczny dla ludzi. Nie wyczesuje włosków parzących z odwłoka. Najczęstszą formą obrony, jak u innych Psalmopoeusów, jest pozorowanie ataku przez uderzenie przednimi kończynami w przeciwnika. Po tym ptasznik czeka, aż wróg się wycofa; jeśli to nie nastąpi, pająk ucieka.
Nie jest objęty konwencją CITES.
Linki zewnętrzne.
Ptasznik trynidadzki (Psalmopoeus cambridgei Pocock, 1895) – opis i hodowla w niewoli

</doc>
<doc id="668928" url="https://pl.wikipedia.org/wiki?curid=668928" title="Wołodarka">
Wołodarka

Wołodarka (ukr. Володарка) – osiedle typu miejskiego na Ukrainie, w obwodzie kijowskim, w rejonie białocerkiewskim. Do 2020 roku siedziba władz rejonu wołodarskiego
Prywatne miasto szlacheckie położone było w powiecie kijowskim województwa kijowskiego było własnością kniahini Eugenii Wiśniowieckiej w latach 30 i 40. XVII wieku.
Historia.
Miejsce z dawna zasiedlone, czego dowodzą liczne kurhany wzniesione na lewym brzegu rzeki Roś oraz w rejonie Zawadówki i Lichaczychy. W 1590 roku niezasiedlone ówcześnie okolice zakupił ks. Janusz Zbaraski, który wzniósł tu zameczek obronny, pod którym rozwinęła się osada. O zamku tym wspomina w 1594 roku w swoim dzienniku podróżnym cesarski poseł Erich Lassota von Steblau. W 1626 roku spis podatku podymnego wymienia w Wołodarce około 140 budynków. W 1631 roku Wołodarkę dziedziczy po Jerzym Zbaraskim książę Janusz Wiśniowiecki. W dniu 29 listopada 1640 roku Jeremi Wiśniowiecki ufundował w Wołodarce kościół katolicki pod wezwaniem św. Michała Archanioła. Zamek w XVII wieku został wzmocniony wałami z bastionami, którymi otoczono także miasto, co widać na mapie Guillaume Le Vasseur de Beauplana. Zajęta przez Kozaków podczas powstania Chmielnickiego. Fortyfikacje miejskie były na tyle solidne, że w 1655 roku Tatarzy nie podjęli się ich atakować, a następnie po 1671 roku na rozkaz Jana Sobieskiego były obsadzone przez polskie chorągwie pod dowództwem pułkowników Piwo i Łasko, które zabezpieczały drogę zaopatrującą załogę twierdzy w Białej Cerkwi. W tym czasie majątek ten był własnością Michała Serwacego Wiśniowieckiego.
Po 1704 roku miasteczko wyludniło się. W 1744 roku Wołodarka przez małżeństwo z Elżbietą Wiśniowiecką przeszła w ręce wojewody smoleńskiego Michała Zdzisława Zamoyskiego, który zaczął na nowo zasiedlać te tereny ściągając osadników. W 1740 roku ufundowano w Wołodarce drewniany kościół katolicki z dwiema wieżami, który znajdował się pod zarządem jezuitów z Białej Cerkwi. W tym czasie właścicielką Wołodarki była Katarzyna Mniszchówna, od której Wołodarkę kupił starosta kopajgrodzki Seweryn Wisłocki. W połowie XVIII wieku okolice Wołodarki były dotknięte działaniami Hajdamaków. W 1764 roku zbudowano drewnianą cerkiew. W 1768 roku w czasie Koliszczyzny Wołodarkę zajęli na krótko ludzie Gonty i Żeleźniaka. W dniu 4 czerwca 1794 roku w Wołodarce Suworow rozbroił polską brygadę, a następnie w wyniku III Rozbioru Polski miasto zostało wcielone do Rosji. W latach 1815-1826 staraniem proboszcza ks. Piotra Konopki zbudowano w Wołodarce murowany kościół katolicki. W 1841 roku Stanisław Jotejko sprzedał Wołodarkę Walentemu Abramowiczowi, którego syn Leon zbudował murowaną rezydencję, w której umieścił swoją kolekcję malarstwa (m.in. Chełmońskiego, Siemiradzkiego, Kossaka, Józefa Simlera, Pillatiego) i rzeźb (Lorenzo Bertoliniego, Luigi Pampaloniego). Po nim Wołodarkę odziedziczył Lucjan Abramowicz.
Siedziba dawnej w powiecie skwirskim na Ukrainie.
W czasie wojny polsko-bolszewickiej w maju 1920 roku okolice Wołodarki stały się miejscem potyczki pomiędzy siłami polskimi a 1 Armią Konną Siemiona Budionnego.
W 1989 liczyło 7522 mieszkańców.
W 2013 liczyło 6297 mieszkańców.

</doc>
<doc id="668930" url="https://pl.wikipedia.org/wiki?curid=668930" title="Helvetios (gwiazda)">
Helvetios (gwiazda)

Helvetios (51 Pegasi) – gwiazda w konstelacji Pegaza. Krążąca wokół niego planeta pozasłoneczna jest pierwszą odkrytą na orbicie wokół żółtego karła podobnego do Słońca.
Nazwa.
Nazwa gwiazdy nie jest nazwą tradycyjną, została wyłoniona w publicznym konkursie w 2015 roku. Pochodzi ona z łaciny i oznacza Helweta. Helweci byli ludem celtyckim zamieszkującym w starożytności tereny dzisiejszej Szwajcarii. Nazwę tę zaproponowali członkowie Towarzystwa Astronomicznego z Lucerny (Astronomische Gesellschaft Luzern) ze Szwajcarii.
Charakterystyka.
Wiek 51 Pegasi szacuje się na około 7,5 miliarda lat, jest więc starsza od Słońca o około 3 mld lat, jest też o 4–6% masywniejsza i ma większą zawartość metali. Gwiazda wypaliła już większą część wodoru. Jasność gwiazdy wynosi 5,49, można ją więc obserwować przy użyciu lornetki. Przy sprzyjających warunkach można ją dostrzec gołym okiem.
Planeta.
Wokół Helvetiosa krąży planeta Dimidium (51 Pegasi b) o masie minimalnej pół masy Jowisza, będąca pierwszym odkrytym gorącym jowiszem.
Nazwa planety została wyłoniona w publicznym konkursie w 2015 roku. Pochodzi ona z łaciny i oznacza „pół”, co odnosi się do masy planety (około pół masy Jowisza). Nazwę tę zaproponowali członkowie Towarzystwa Astronomicznego z Lucerny (Astronomische Gesellschaft Luzern) ze Szwajcarii.

</doc>
<doc id="668942" url="https://pl.wikipedia.org/wiki?curid=668942" title="Malankarski Kościół Ortodoksyjny">
Malankarski Kościół Ortodoksyjny

Malankarski Kościół Ortodoksyjny, także Indyjski Kościół Ortodoksyjny – jeden z autokefalicznych przedchalcedońskich Kościołów wschodnich działający głównie na terenie Indii. Należy do grupy Chrześcijan św. Tomasza i sięga tradycją I wieku.
Historia.
Malankarski Kościół Ortodoksyjny wywodzi się z pierwotnego kościoła indyjskiego, założonego według tradycji przez św. Tomasza Apostoła ok. 52 r. n.e. Indyjscy chrześcijanie wierzą, że Apostoł przybył do Cranganore, w stanie Kerala, gdzie prowadził działalność misyjną, aż do poniesienia śmierci męczeńskiej w 72 r. n.e.
Kościół żył w izolacji, aż do pojawienia się misjonarzy, którzy przybyli do Indii wraz z europejskimi kolonizatorami w XVI wieku. W 1599 roku, na synodzie w Diamper, zawarł unię z Kościołem katolickim, która przetrwała jednak tylko do 1653 roku. Doszło wtedy do buntu przeciwko postępowaniu katolików, którzy chcieli narzucić Kościołowi obrządek łaciński. Duchowieństwo odłączyło się od Kościoła Syromalabarskiego i poprosiło patriarchę syryjskiego o przysłanie do Indii biskupa, do czego doszło dwa lata później. Patriarcha zażądał przyjęcia przez nich przedchalcedońskiej doktryny i rytu antiocheńskiego, przez co Malankarczycy posługują się od tej pory obrządkiem zachodniosyryjskim.
W 1772 roku, z powodu nieporozumień z patriarchą syryjskim, doszło do schizmy i utworzenia Niezależnego Kościoła Malabarskiego.
Kolonizatorzy angielscy usiłowali sprotestantyzować Kościół, co doprowadziło do rozłamu i powstania w 1889 roku anglikańskiego Kościoła Mar Toma, z obrządkiem indyjskim.
Na przełomie XIX i XX wieku podejmowano próby uniezależnienia od Kościoła syryjskiego, co doprowadziło do rozłamu w 1912 roku i do ponownego zjednoczenia w 1958 roku. W 1975 roku dokonał się jednak ostateczny podział, przez co Kościół stał się samodzielny, a jego część nadal uznająca zwierzchnictwo patriarchy syryjskiego utworzyła Malankarski Syryjski Kościół Ortodoksyjny, będący integralną częścią Syryjskiego Kościoła Ortodoksyjnego.
W 1930 część Kościoła zawarła unię z Rzymem i utworzyła Kościół Syromalankarski.
Struktura.
Głową Kościoła jest Katolikos Wschodu i Metropolita Malankarskiego Kościoła Ortodoksyjnego, którego funkcję sprawuje obecnie Baselios Mar Thoma Paulose II.

</doc>
<doc id="668944" url="https://pl.wikipedia.org/wiki?curid=668944" title="Ultragłębokie Pole Hubble’a">
Ultragłębokie Pole Hubble’a

Ultragłębokie Pole Hubble’a (ang. Hubble Ultra Deep Field, w skrócie HUDF) – obraz niewielkiego obszaru nieba w gwiazdozbiorze Pieca.
Zdjęcie to powstało dzięki serii 800 obserwacji Kosmicznym Teleskopem Hubble’a, w ciągu których okrążył on Ziemię 400 razy w okresie od 24 września 2003 do 16 stycznia 2004. Całkowity czas obserwacji wyniósł 11,3 dnia za pomocą ACS i 4,5 dnia dla NICMOS (w zakresie podczerwieni).
Sfotografowany obszar ma rozmiary kątowe 3′ i współrzędne: rektascensja 3h32m40,0s, deklinacja -27°47′29″ (J2000).
Do momentu opublikowania Ekstremalnie Głębokiego Pola Hubble’a było to najdalej sięgające zdjęcie astronomiczne, jakie wykonano w świetle widzialnym. Ultragłębokie Pole Hubble’a pokazuje Wszechświat sprzed 13 miliardów lat. Zawiera obraz około 10 000 galaktyk.

</doc>
<doc id="668949" url="https://pl.wikipedia.org/wiki?curid=668949" title="Pentera">
Pentera

Pentera – typ okrętu używanego w starożytności przez Greków, Fenicjan, a w okresie od wojen punickich – także przez Rzymian. Był bardzo podobny do triremy, lecz znacznie od niej większy. Jego wyporność wynosiła około 300 ton. Pentera była wyposażona w dwa maszty ustawione na dziobie ukośnie i posiadała ożaglowanie rejowe. Załoga składała się z 300 wioślarzy i 200 żołnierzy. Przeważnie jedno wiosło było obsługiwane przez pięciu wioślarzy. Na uzbrojenie pentery składały się balisty i katapulty. 
Rzymskie "quinqueremy" wzorowane były na kartagińskich "piątkach" i zostały masowo użyte w I wojnie punickiej. Przybliżone dane techniczne:

</doc>
<doc id="668952" url="https://pl.wikipedia.org/wiki?curid=668952" title="9 Flotylla Obrony Wybrzeża">
9 Flotylla Obrony Wybrzeża

9 Flotylla Obrony Wybrzeża im. kontradm. Włodzimierza Steyera
(9 FOW) – flotylla Marynarki Wojennej RP w latach 1965-2006.
Flotylla sformowana została w 1965 roku, w Helu, z rozformowanej Brygady Obrony Wodnego Rejonu Głównej Bazy. W jej skład weszły zespoły okrętów trałowych i zwalczania okrętów podwodnych oraz lądowe jednostki przeciwlotnicze, przeciwchemiczne i inżynieryjne, które stacjonowały we wschodniej części Wybrzeża. W związku z reorganizacją sił Marynarki Wojennej 9 Flotylla Obrony Wybrzeża uległa likwidacji 28 grudnia 2006.

</doc>
<doc id="668953" url="https://pl.wikipedia.org/wiki?curid=668953" title="Muzeum Ziemi Wieluńskiej w Wieluniu">
Muzeum Ziemi Wieluńskiej w Wieluniu

Muzeum Ziemi Wieluńskiej w Wieluniu – instytucja kultury gminy Wieluń założona w 1926 roku przez Polską Macierz Szkolną. Pełni rolę ośrodka badań przeszłości historycznej ziemi wieluńskiej. W jego skład wchodzą: budynek główny przy ul. Narutowicza 13, dwór szlachecki w Ożarowie (Muzeum Wnętrz Dworskich), położona w pobliżu dworu oficyna, młyn wiatrowy w Kocilewie (k. Ożarowa) oraz baszta Męczarnia.
Muzeum posiada liczne i wartościowe eksponaty archeologiczne, historyczne, etnograficzne i z dziedziny dzieł sztuki, ponadto – agrotechniczne, numizmatyczne, ikonografię oraz militaria. Swoje wyniki badań upowszechnia w licznych publikacjach oraz podczas konferencji popularnonaukowych.
Siedziba główna muzeum mieści się w dawnym klasztorze Bernardynek z pocz. XVII w., ufundowanym przez Annę Koniecpolską, matkę hetmana Stanisława Koniecpolskiego.
Historia.
10 października 1926 roku za sprawą Polskiej Macierzy Szkolnej i jej działaczki Felicji z Morzyckich Rymarkiewiczowej otwarto pierwsze Muzeum Ziemi Wieluńskiej. Siedzibę znalazło w dawnym zamku, znacząco przebudowanym w połowie XIX wieku w charakterze pałacowym. Obecnie mieści się w nim urząd Starostwa Powiatowego. Po blisko dziesięcioletniej działalności instytucji zbiory archeologiczne, etnograficzne, historyczne i przyrodnicze przeniesiono do nowej siedziby w budynku dawnej cerkwi przy ul. Krakowskie Przedmieście. Muzeum nazwano wówczas (12 maja 1936 roku) im. Marszałka Józefa Piłsudskiego. W trakcie II wojny światowej bezpowrotnie utraciło wszystkie zbiory. Muzeum Ziemi Wieluńskiej reaktywowano w 1964 roku z inicjatywy Stanisława Tadeusza Olejnika, który wówczas objął stanowisko dyrektora placówki. Początkowo mieściło się w dwóch niewielkich pokojach znajdujących się w oficynie przy ul. Narutowicza 9 w Wieluniu. Pięć lat później zbiory przeniesiono do wyremontowanego dawnego klasztoru sióstr Bernardynek. Pierwszą wystawę zaprezentowano w nowym gmachu 1 października 1969 roku.
Od 1991 roku muzeum jest instytucją kultury Gminy Wieluń. Od 2001 roku działa przy nim Rada Muzeum, której przewodniczącym od momentu powstania jest Ryszard Grygiel. W grudniu 2003 roku instytucję wpisano do Państwowego Rejestru Muzeów (nr 77) prowadzonego przez Ministra Kultury i Dziedzictwa Narodowego.
Do początku 1991 roku funkcję dyrektora pełnił Stanisław Tadeusz Olejnik, w latach 1991–2008 – Bogusław Abramek, a później Jan Książek.
W 1981 roku przy muzeum utworzono oddział w Ożarowie – Muzeum Wnętrz Dworskich, mieszczący się w barokowym dworku wybudowanym w drugiej połowie XVIII w. przez kasztelana wieluńskiego – Władysława Bartochowskiego. W Muzeum Wnętrz Dworskich eksponowane są muzealia głównie z zakresu sztuki, ale także etnografii i historii. Muzeum Wnętrz Dworskich organizuje koncerty muzyki klasycznej. Posiada rozległy, podworski park. Jesienią 1999 roku rozpoczęto prace rekonstrukcyjne wiatraka w Kocilewie, który uprzednio rozebrano. Pod koniec 2006 roku jego rekonstrukcja została ukończona, udostępniając budowlę zwiedzającym. W 2012 roku udostępniono natomiast oficynę przy dworze w Ożarowie. Od początku powstania ożarowskiego Muzeum Wnętrz Dworskich do 1998 roku oddziałem kierowała Bogusława Wiluś. Obecnie funkcję kierownika oddziału pełni Jarosław Eichstaedt.
W 2015 roku gmina Wieluń przekazała Muzeum Ziemi Wieluńskiej basztę Męczarnię, która stanowiła w przeszłości istotne umocnienie murów obronnych. W nawiązaniu do dziejów budowli prezentowane są w niej dwie wystawy stałe: „W izbie wieluńskiego kata” oraz „Dzieje oręża polskiego w średniowieczu i okresie staropolskim”.
Oprócz wystaw stałych, muzeum każdego roku organizuje kilkanaście wystaw czasowych oraz dziesiątki warsztatów dla dzieci i młodzieży. Muzeum wydało ponad 30 publikacji zwartych, głównie w ramach Wieluńskiej Biblioteki Regionalnej, a jego pracownicy opracowali blisko 1000 artykułów naukowych i popularyzujących wiedzę na temat historycznej ziemi wieluńskiej i zagadnień związanych z muzealnictwem.
W 2019 roku muzeum zostało odznaczone Odznaką Honorową za Zasługi dla Województwa Łódzkiego.

</doc>
<doc id="668955" url="https://pl.wikipedia.org/wiki?curid=668955" title="Naśladowanie">
Naśladowanie



</doc>
<doc id="668964" url="https://pl.wikipedia.org/wiki?curid=668964" title="Snekke">
Snekke



</doc>
<doc id="668967" url="https://pl.wikipedia.org/wiki?curid=668967" title="Szniki">
Szniki



</doc>
<doc id="668987" url="https://pl.wikipedia.org/wiki?curid=668987" title="Teoria uczenia się agresji">
Teoria uczenia się agresji



</doc>
<doc id="668988" url="https://pl.wikipedia.org/wiki?curid=668988" title="Śródmieście (Suwałki)">
Śródmieście (Suwałki)

Śródmieście – część miasta Suwałki.
Główne ulice:

</doc>
<doc id="668998" url="https://pl.wikipedia.org/wiki?curid=668998" title="Szwajcaria (Suwałki)">
Szwajcaria (Suwałki)

Szwajcaria – część miasta Suwałki, jednostka pomocnicza gminy miejskiej (sołectwo). Stanowi przyłączoną w całości do Suwałk w 1981 r. dotychczasową wieś Szwajcaria.
Pochodzi stamtąd polityk Jarosław Zieliński.
Znajduje się tu skansen archeologiczny obejmujący kurhany i cmentarzysko na terenie rezerwatu przyrody Cmentarzysko Jaćwingów. W pobliżu źródła ma Kanał Kamionka.

</doc>
<doc id="669001" url="https://pl.wikipedia.org/wiki?curid=669001" title="Pałana">
Pałana

Pałana () – osiedle typu miejskiego położone w Kraju Kamczackim w Rosji. Zlokalizowane jest w zachodniej części półwyspu Kamczackiego, nad prawym brzegiem rzeki Pałana, około 8 kilometrów od wybrzeża Morza Ochockiego (nad zatoką Szelichową). W 2021 roku Pałana była zamieszkiwana przez 2 871 osób, głównie przez Koriaków.

</doc>
<doc id="669003" url="https://pl.wikipedia.org/wiki?curid=669003" title="Osiedle Na Wzgórzach">
Osiedle Na Wzgórzach

Osiedle Na Wzgórzach – osiedle w Krakowie, w Dzielnicy XVII Wzgórza Krzesławickie, niestanowiące jednostki pomocniczej niższego rzędu w ramach dzielnicy.
Nazwa osiedla wzięła się od wzgórz leżących na obszarze dawnej wsi Krzesławice, na których południowym stoku jest ono usytuowane. W pobliżu znajduje się także Osiedle Na Stoku.
Zbudowane zostało w latach 60. XX wieku. Położone jest ono w pobliżu cmentarza w Grębałowie, na północnych obrzeżach Nowej Huty. W jego otoczeniu znajdują się 2 przystanki i pętla tramwajowa oraz 2 przystanki autobusowe. Komunikacja miejska łączy osiedle z Bronowicami Małymi, Salwatorem i Krowodrzą Górką.
W latach 1983-1987 wzniesiono na Wzgórzach kościół Miłosierdzia Bożego, w ołtarzu głównym kopia obrazu "Jezu Ufam Tobie" z Sanktuarium w Łagiewnikach.
Na terenie osiedla znajduje się teren rekreacyjny - park Zielony Jar. W parku została wybudowana muszla koncertowa, w której odbywają się imprezy plenerowe, organizowane przez dzielnice XVII i MDK. Na osiedlu znajduje się także Szkoła Podstawowa nr 129 im. K. Makuszyńskiego oraz pomnik rozstrzelanych w 1944 roku Polaków.
Znani krakowianie zamieszkujący osiedle:
Szkoły w obrębie:

</doc>
<doc id="669005" url="https://pl.wikipedia.org/wiki?curid=669005" title="Kraftwerk (album)">
Kraftwerk (album)

Kraftwerk – debiutancki album niemieckiego zespołu Kraftwerk, wydany w 1970 roku.
Płyta była nagrywana latem 1970 roku w składzie: Ralf Hütter, Florian Schneider, Klaus Dinger i Andreas Hohmann, dodatkowo wspomaganym przez producenta Conny'ego Planka i dźwiękowca Klausa Löhmera. Muzyka zawarta na płycie to w całości materiał instrumentalny. Album był średnim sukcesem na niemieckiej liście sprzedaży, nie został jednak nigdy wznowiony ani na płycie kompaktowej, ani w formacie cyfrowym.

</doc>
<doc id="669008" url="https://pl.wikipedia.org/wiki?curid=669008" title="Holguin">
Holguin



</doc>
<doc id="669012" url="https://pl.wikipedia.org/wiki?curid=669012" title="Pavla Hamáčková-Rybová">
Pavla Hamáčková-Rybová

 (ur. 20 maja 1978) – czeska lekkoatletka specjalizująca się w skoku o tyczce, brązowa medalistka Mistrzostw Świata w Helsinkach w 2005, była halowa mistrzyni świata i Europy.
Hamáčková wywalczyła złoty medal podczas Halowych Mistrzostw Świata w 2001 w Lizbonie.
Do jej sukcesów trzeba zaliczyć także brąz Mistrzostw Świata (Helsinki 2005) tuż za Moniką Pyrek (srebro) i bijącą kolejny rekord świata Jeleną Isinbajewą (5,01 m) oraz złoto Halowych Mistrzostw Europy w 2000 w Gandawie w Belgii.
Odpadła w kwalifikacjach na Igrzyskach Olimpijskich w Sydney (2000), a podczas Letnich Igrzysk Olimpijskich w Atenach (2004) zajęła 11. miejsce. W Halowych Mistrzostwach Europy w 2007 w Birmingham była czwarta. Hamáčková-Rybová ma w dorobku dwa zwycięstwa w I lidze Pucharu Europy (2005 - 2006) oraz 3. lokatę na Superlidze Pucharu Europy (Paryż 1999).

</doc>
<doc id="669022" url="https://pl.wikipedia.org/wiki?curid=669022" title="La Rambla">
La Rambla

La Rambla lub Las Ramblas (hiszp.) / Les Rambles (katal.) – ruchliwa kilometrowa ulica w centrum Barcelony, często odwiedzana zarówno przez turystów, jak i przez mieszkańców miasta.
Ulica znajduje się w dzielnicy Barri Gòtic. Prowadzi od Plaça de Catalunya w centrum do pomnika Krzysztofa Kolumba na nabrzeżu. Oficjalnie La Rambla stanowi ciąg krótszych ulic, z których każda nosi inną nazwę (stąd forma w liczbie mnogiej, "Les Rambles"). Poczynając od Plaça de Catalunya kolejno są to: Rambla de Canaletes, Rambla dels Estudis (nazwa pochodzi od znajdującego się tu niegdyś uniwersytetu), Rambla de Sant Josep (nazywana również Rambla de Flores, gdyż handluje się tam kwiatami), Rambla dels Caputxins oraz Rambla de Santa Monica. Zbudowanie na początku lat 90. centrum handlowego Maremagnum spowodowało przedłużenie deptaka w postaci drewnianego molo prowadzącego do portu (Rambla de Mar).
Część przeznaczoną dla pieszych wypełniają stragany i kawiarenki na wolnym powietrzu. Odbywają się tam również występy artystów ulicznych: mimów, aktorów i tancerzy, swoje prace wystawiają też artyści. Wzdłuż La Rambla, obok barów i sklepów, znajduje się wiele turystycznych atrakcji, takich jak "Palacio de la Virreina" (Pałac Wicekrólowej), targowisko "La Boqueria" i teatr "El Liceu". Deptak bywa bardzo zatłoczony, szczególnie w czasie sezonu turystycznego. Z tego powodu jest to teren działalności kieszonkowców, jak również oszustów oferujących rzekome okazje szybkiego zarobku przez różnego rodzaju nielegalny hazard.
Nazwa La Rambla w języku hiszpańskim i katalońskim oznacza przerywany przepływ wody. Pochodzi od arabskiego słowa "ramla" oznaczającego piaszczyste koryto rzeki.

</doc>
<doc id="669026" url="https://pl.wikipedia.org/wiki?curid=669026" title="Darkwave">
Darkwave



</doc>
<doc id="669030" url="https://pl.wikipedia.org/wiki?curid=669030" title="Imię pośmiertne">
Imię pośmiertne

Imię pośmiertne (chiń. trad. 諡號/謚號, upr. 谥号, pinyin "shì hào"; jap. 諡号 "shigō" lub "okurigō", a także 追号 "tsuigō"; kor. "siho"; wietn. "thụy hiệu") – honorowe imię przyznawane zmarłym władcom lub innym, zasłużonym osobom (np. mnichom) na Dalekim Wschodzie. Pod tym imieniem występują oni często w źródłach historycznych. Symbolizuje ono nowy okres bytowania, mianowicie - życie pozagrobowe. Imiona pośmiertne przyjmowali władcy Chin, Korei i Wietnamu. Zwyczaj ten nadal obowiązuje w cesarskim rodzie w Japonii. Po śmierci cesarz otrzymuje imię ery, która była okresem jego panowania.
W Chinach, Japonii i Wietnamie imię pośmiertne przyznawano także osobom zasłużonym, nawet jeśli nie były one spokrewnione z panującymi, np. filozofom, mnichom, urzędnikom czy generałom. 
W Japonii imię pośmiertne cesarza zaczęło funkcjonować od drugiej połowy VIII wieku. Wtedy też dokomponowano imiona pośmiertne wcześniejszym monarchom. Autorstwo tych imion przypisuje się Mifune Ōmi.
Imienia pośmiertnego nie należy mylić z erą panowania, ani z imieniem świątynnym.

</doc>
<doc id="669032" url="https://pl.wikipedia.org/wiki?curid=669032" title="Śpiewające obrazy">
Śpiewające obrazy

Śpiewające obrazy – siódmy album Marka Grechuty wydany przez wytwórnię płytową Pronit (Pronit SX2132) w 1981 roku.
Wersja oryginalna z 1981 roku.
Wykonawcy.
oraz Alibabki
(09-15) Fragmenty muzyki do sztuki Williama Szekspira "Otello" wystawionej z okazji 400-lecia miasta Zamościa na rynku Starego Miasta przez teatr Ochota z Warszawy w reżyserii Jana Machulskiego
Wersja rozszerzona z 2001 roku.
W antologii Świecie nasz oryginalna płyta została wzbogacona o 13 dodatkowych utworów.
Nagrania z programu telewizyjnego "Malarskie impresje Marka Grechuty"
Reżyseria: Andrzej Maj, TVP Kraków (1983)
Nagrania radiowe Polskiego Radia Katowice (1980)
Fragmenty muzyki z filmu fabularnego TVP "Powrót po śmierć"
Reżyseria: Janusz Majewski (1985)
Nagrania koncertowe z XIX Festiwalu Moniuszkowskiego, Kudowa-Zdrój (1980)
Koncert „Przeboje Stanisława Moniuszki”
Nagranie z XV Festiwalu Piosenki Polskiej Opole 1977
Koncert „Nastroje na nas troje” (23.06) – zapowiedź Jonasza Kofty

</doc>
<doc id="669042" url="https://pl.wikipedia.org/wiki?curid=669042" title="Tatjana Połnowa">
Tatjana Połnowa

Tatjana Połnowa (ros. Татья́на Полнова, ur. 20 kwietnia 1979) – rosyjska lekkoatletka specjalizująca się w skoku o tyczce, brązowa medalistka Mistrzostw Europy z Göteborga z 2006, mistrzyni Uniwersjady z 2003 roku. W latach 1998-2002 reprezentowała Turcję imieniem Tuna Köstem.
Jej rekord życiowy (PB) wynosi 4,78 m, został ustanowiony podczas Finału Lekkoatletycznego w Monte Carlo w Monako w 2004, jest to 17. rezultat w historii tej konkurencji na świecie.
Do jej sukcesów trzeba zaliczyć także 1. lokatę na Finale Lekkoatletycznym w 2003 roku, oraz 2. (Monako 2004) i 3. (Monako 2005) miejsce podczas kolejnych edycji tych zawodów

</doc>
<doc id="669043" url="https://pl.wikipedia.org/wiki?curid=669043" title="Kościół św. Tomasza">
Kościół św. Tomasza

Niektóre kościoły pod wezwaniem św. Tomasza:

</doc>
<doc id="669044" url="https://pl.wikipedia.org/wiki?curid=669044" title="Waserwaga">
Waserwaga



</doc>
<doc id="669047" url="https://pl.wikipedia.org/wiki?curid=669047" title="Dominet Bank Ekstraklasa">
Dominet Bank Ekstraklasa



</doc>
<doc id="669048" url="https://pl.wikipedia.org/wiki?curid=669048" title="DBE">
DBE



</doc>
<doc id="669049" url="https://pl.wikipedia.org/wiki?curid=669049" title="Turning Torso">
Turning Torso

HSB Turning Torso – wieżowiec sfinansowany przez firmę HSB w Malmö, a zaprojektowany i wybudowany przez architekta Santiaga Calatravę. Budowa wieżowca rozpoczęła się latem 2001 i zakończyła się 27 sierpnia 2005 r.
Konstrukcja zbudowana jest na 9 pięciobocznych bryłach z pięcioma piętrami każda. Licząc międzypiętra budynek ma 54 piętra. Każde piętro ma blisko 400 m². Powierzchnia biurowa liczy sobie 4200 m² i znajduje się w dwóch najniższych modułach wieżowca. Od trzeciego do dziewiątego segmentu jest 147 mieszkań. Dwa ostatnie piętra (53 oraz 54) zostały poświęcone jako sale konferencyjne Turning Torso Meetings. Cała budowla przekręca się w górę co 10 stopni, co oznacza, że skręt budynku od podstawy do szczytu wynosi 90 stopni. 
Budynek nie ma punktu widokowego dla szerszej publiczności. Postanowiono, że jest to prywatny budynek mieszkalny i tylko osoby w nim mieszkające będą miały taką możliwość. Grupy mogą zarezerwować sale konferencyjną na najwyższych piętrach budynku. W sąsiednim budynku jest całoroczna wystawa Turning Torso specjalnie dla turystów. W tym samym budynku znajduje się pięciopiętrowy parking. Pomiędzy budynkami istnieje podziemne przejście.

</doc>
<doc id="669050" url="https://pl.wikipedia.org/wiki?curid=669050" title="DBE 2006/2007">
DBE 2006/2007



</doc>
<doc id="669051" url="https://pl.wikipedia.org/wiki?curid=669051" title="Dominet Bank Ekstraklasa 2006/2007">
Dominet Bank Ekstraklasa 2006/2007



</doc>
<doc id="669052" url="https://pl.wikipedia.org/wiki?curid=669052" title="HSB Turning Torso">
HSB Turning Torso



</doc>
<doc id="669053" url="https://pl.wikipedia.org/wiki?curid=669053" title="NATO-bis">
NATO-bis

NATO-bis – koncepcja utworzenia międzynarodowego układu wojskowego państw Europy Środkowej, wcześniej należących do rozwiązanego Układu Warszawskiego, wysunięta przez prezydenta RP Lecha Wałęsę w marcu 1992, w czasie jego wizyty w Niemczech.
Geneza.
Wobec rozwiązania ZSRR 8 grudnia 1991, rząd Jana Olszewskiego po raz pierwszy jednoznacznie zaakcentował prozachodnie aspiracje Polski. 16 grudnia podpisano akt stowarzyszeniowy ze Wspólnotami Europejskimi, a w oficjalnych dokumentach MON-u znalazło się stwierdzenie, że członkostwo Polski w NATO jest strategicznym celem RP. To spotkało się z niechętnym przyjęciem Federacji Rosyjskiej, która w oficjalnych komunikatach uważała nadal Polskę za swoją strefę wpływów. Koncepcja ta wychodziła naprzeciw propozycjom Rosji udzielenia wspólnych z NATO gwarancji bezpieczeństwa dla państw Europy Środkowej.
Skutki.
Wysunięcie koncepcji NATO-bis i EWG-bis przez Wałęsę w czasie jego wizyty w Niemczech i niekonsultowanie jej z rządem, wywołało dużą konsternację. Minister Krzysztof Skubiszewski zmuszony był wysłać stosowne wyjaśnienie polskim placówkom dyplomatycznym, zgodnie z którym celem Polski pozostawało przede wszystkim szybkie członkostwo w NATO. Wywołało to wrażenie, że polityka polska jest niespójna, a sam kraj nie jest jeszcze gotowy na integrację ze strukturami świata Zachodu.

</doc>
<doc id="669054" url="https://pl.wikipedia.org/wiki?curid=669054" title="Ulica Armii Czerwonej">
Ulica Armii Czerwonej



</doc>
<doc id="669058" url="https://pl.wikipedia.org/wiki?curid=669058" title="Pavla Hamackova">
Pavla Hamackova



</doc>
<doc id="669059" url="https://pl.wikipedia.org/wiki?curid=669059" title="Emerge">
Emerge

Emerge – podstawowe i najprostsze narzędzie systemu zarządzania pakietami o nazwie Portage dostępnego w dystrybucji Gentoo i pochodnych. Umożliwia instalowanie, usuwanie i aktualizację pakietów w systemie. Programy instalowane są ze źródeł po uprzedniej kompilacji lub z binarnych paczek w formacie GRP. Mechanizm ten wywodzi się z portów znanych z systemów z rodziny BSD.
Użycie.
Do zainstalowania programu używa się polecenia postaci emerge nazwa_programu, które powoduje instalację zależności, ściągnięcie kodu źródłowego, uaktualnianie i kompilację). Po zakończeniu tego procesu zainstalowany program można uruchomić.
Emerge służy także do przeszukiwania pakietów. Korzysta się wtedy z polecenia postaci emerge --search słowo_kluczowe, co powoduje wyprowadzenie listy aplikacji skojarzonych ze słowem kluczowym (np. w reakcji na emerge --search pdf otrzymuje się listę programów zawierający w nazwie ciąg znaków "pdf").

</doc>
<doc id="669072" url="https://pl.wikipedia.org/wiki?curid=669072" title="Lista okrętów United States Navy zatopionych podczas II wojny światowej">
Lista okrętów United States Navy zatopionych podczas II wojny światowej

Lista okrętów Marynarki wojennej Stanów Zjednoczonych (ang. "US Navy"), które zostały zatopione podczas II wojny światowej (od 7 grudnia 1941 do 1 października 1945).

</doc>
<doc id="669075" url="https://pl.wikipedia.org/wiki?curid=669075" title="Kazimierz Kąkol">
Kazimierz Kąkol

Kazimierz Kąkol ps. "Koch" (ur. 22 listopada 1920 w Warszawie, zm. 16 stycznia 2016 tamże) – polski ekonomista, prawnik, publicysta, polityk i nauczyciel akademicki. Powstaniec warszawski i podporucznik Armii Krajowej. Profesor nauk politycznych. Działacz komunistyczny, w latach 1974–1980 minister–kierownik Urzędu do Spraw Wyznań.
Życiorys.
Był synem Bronisława i Zofii.
1939–1945.
W maju 1939 zdał maturę w Gimnazjum im. Władysława IV w Warszawie. Brał udział w bitwie pod Kockiem. Zaangażował się w działalność konspiracyjną, udzielał tajnego nauczania. Wstąpił do Armii Krajowej. Krótko studiował architekturę. Należał do zespołu redagującego podziemne czasopismo "Młodzież". Następnie przez kilka lat studiował ekonomię. Jako kapral podchorąży ps. "Koch" pełnił funkcję wykładowcy-instruktora szkolącego młodzież do walki z okupantem.
Walczył w powstaniu warszawskim w składzie baonu harcerskiego „Wigry”, za co został odznaczony Krzyżem Walecznych. Po powstaniu dostał się do niewoli i trafił do obozu jenieckiego w Zeithain koło Drezna. W obozie pracował jako listonosz.
Razem z trzystoma osobami wrócił konno do Polski, ponieważ żołnierze Armii Czerwonej ukradli samochody, które po wyjściu z niewoli Polacy przygotowali do drogi.
1945–1990.
Po wojnie zaliczono mu trzy lata studiów, które dokończył na Uniwersytecie Łódzkim, zdobywając w 1946 tytuł magistra ekonomii. Został asystentem profesora Wacława Szuberta (1912–1994), następnie pracował w Instytucie Nauk Prawnych Polskiej Akademii Nauk. W 1957 wstąpił do Polskiej Zjednoczonej Partii Robotniczej. Od 1957 do 1974 był redaktorem naczelnym „Prawa i Życia”.
W 1965, po wyroku w tzw. „aferze mięsnej”, kiedy to z pogwałceniem ludzkich i prawnych kryteriów dokonano „sądowego mordu” na oskarżonym Stanisławie Wawrzeckim, Kazimierz Kąkol w wystąpieniu telewizyjnym przekonywał Polaków, że to sprawiedliwy i prawidłowy wyrok.
Podczas wydarzeń marcowych 1968 wielokrotnie wypowiadał się na łamach swojego pisma „Prawo i Życie” oraz w telewizji. Był uznawany za wiodącego ideologa marcowych czystek antysemickich. Józef Dajczgewand nazwał Kąkola i Ryszarda Gontarza „wściekłymi psami łańcuchowymi komunizmu”.
Od maja 1974 do kwietnia 1980 był ministrem-kierownikiem Urzędu do Spraw Wyznań w rządzie Piotra Jaroszewicza oraz w rządzie Piotra Jaroszewicza i Edwarda Babiucha. W sprawach związków wyznaniowych w tym Kościoła katolickiego reprezentował stanowisko że ich aktywność powinna być ograniczona wyłącznie do sfery sacrum. Na temat ustawy przyznającej zbyt duże przywileje dla Kościoła katolickiego wypowiedział się, że jest to sprzeczne z zasadami konstytucyjnymi: rozdziału Kościoła od państwa oraz jest naruszeniem równość związków wyznaniowych. Po jego odwołaniu z tego stanowiska prymas Stefan Wyszyński napisał w liście: "Z prawdziwym smutkiem odczytałem list Pana Ministra, o zakończeniu Jego działalności w charakterze Kierownika Urzędu do Spraw Wyznań. Wiem, że Pan Minister pojmuje swoje zadanie w duchu Służby Narodowi. I dlatego na każdym innym stanowisku okaże postawę rzetelnej służby obywatelskiej. Tak odczytałem postawę Pana Ministra na stanowisku w Urzędzie Spraw Wyznań. Do tej pracy wniósł Pan Minister ducha rzetelnego poszanowania ludzi Kościoła, należnego wszystkim -niesienia pomocy, woli zrozumienia Kościoła i Jego służby w Narodzie, a zwłaszcza zabezpieczenia Jego praw przez normalizację. Okres urzędowania Pana Ministra uważam za najlepszy odcinek stosunku Kościoła i Państwa"
W latach 1971–1980 był zastępcą członka Komitetu Centralnego PZPR, a od 1980 do 1981 członkiem Centralnej Komisji Rewizyjnej PZPR. Wieloletni członek Prezydium Zarządu Głównego Związku Bojowników o Wolność i Demokrację (po raz ostatni wybrany w skład tego gremium na kongresie ZBoWiD w maju 1985.) W latach 70. był członkiem Rady Redakcyjnej organu teoretycznego i politycznego KC PZPR "Nowe Drogi". Od 1984 do 1985 redaktor naczelny pisma „Związkowiec”. W latach 1983–1989 członek Rady Społeczno-Gospodarczej przy Sejmie PRL.
W 1949 uzyskał stopień doktora nauk ekonomicznych, w 1975 został profesorem nadzwyczajnym nauk politycznych. Wykładał na Uniwersytecie Warszawskim. W latach 1968–1973 kierownik studium dziennikarskiego, a następnie do 1974 dyrektor Instytutu Dziennikarstwa UW.
W 1978 razem z biskupem Bronisławem Dąbrowskim był członkiem polskiej delegacji, która spotkała się z nowo wybranym papieżem Janem Pawłem II.
Od 1985 do 1989 był dyrektorem Głównej Komisji Badania Zbrodni Hitlerowskich – Instytutu Pamięci Narodowej. W latach 1988-1990 członek Rady Ochrony Pamięci Walk i Męczeństwa.
1990–2016.
W maju 1999 wszedł w skład Rady Naukowej Instytutu Naukowego Związku Żołnierzy Ludowego Wojska Polskiego im. generała Edwina Rozłubirskiego.
7 marca 2006 w Warszawie udzielił wywiadu Annie Kowalczyk z Archiwum Historii Mówionej.
Zmarł 16 stycznia 2016, 27 stycznia 2016 pochowany w obrządku katolickim na cmentarzu Bródnowskim (kwatera 25D-4-13).
Życie prywatne.
Mieszkał w Warszawie. Żonaty z Ireną Kąkol (1923–2021).

</doc>
<doc id="669076" url="https://pl.wikipedia.org/wiki?curid=669076" title="Nomarchia Attyka Wschodnia">
Nomarchia Attyka Wschodnia

Nomarchia Attyka Wschodnia (gr. "Ανατολική Αττική") – do końca 2010 roku jedna z nomarchii w Grecji w regionie administracyjnym i nomarchii Attyka, ze stolicą w Pallini. Nomarchia zajmowała północną i wschodnią część Półwyspu Attyckiego (na północ i wschód od Aten). Graniczyłą z nomarchiami Ateny i Attyka Zachodnia z regionu Attyka oraz z prefekturą Beocja z regionu Grecja Środkowa. Powierzchnia prefektury wynosiła 1615 km², zamieszkiwało ją 403 918 osób (stan z roku 2001).
Na terenie nomarchii znajdowało się kilka miast o znaczeniu historycznym, między innymi:

</doc>
<doc id="669081" url="https://pl.wikipedia.org/wiki?curid=669081" title="Medal Pendżabu">
Medal Pendżabu

Medal Pendżabu (ang. "Punjab Medal") ― medal kampanii brytyjskich ustanowiony 2 kwietnia 1849, w celu nagradzania brytyjskich oficerów i żołnierzy wszystkich rang oraz członków Kompanii Wschodnioindyjskiej, którzy służyli w Pendżabie w kampanii 1848–1849, w operacjach kończących brytyjską aneksję Pendżabu.
Historia.
Kampania w Pendżabie była kontynuacją wojny nad rzeką Satledź (za którą nadawano oddzielny medal – Sutlej Medal), która pozostawiła sikhijskich bojowników w stanie umożliwiającym im kontynuowanie walk. Rebelia ta trwała do czasu pokonania buntowniczej armii Sikhów w roku 1848.
Zasady nadawania.
Medal autoryzowano dla wszystkich, którzy służyli w Pendżabie pomiędzy 7 września 1848 i 14 marca 1849. Żadna jednostka nie zakwalifikowała się do otrzymania dwóch klamer "Mooltan" i "Chilianwala". Medal bez klamer wydawano jednostkom obecnym w Pendżabie, ale nie biorącym udziału w żadnej z bitew.
Klamry medalu.
Usankcjonowano trzy klamry medalu ale jeden nagrodzony mógł otrzymać tylko dwie. Wiele medali bez klamer wydano żołnierzom, którzy nie brali udziału w żadnej z trzech głównych bitew.
Opis medalu.
awers: głowa w diademie królowej Wiktorii z inskrypcją "VICTORIA REGINA"
rewers: przedstawia poddanie się armii Sikhów generałowi sir Walterowi Gilbertowi, w tle przypatrujący się temu wydarzeniu żołnierze Kompanii Wschodnioindyjskiej. Na górze legenda "TO THE ARMY OF THE PUNJAB", pod spodem rok napisany cyframi rzymskimi "MDCCCXLIX" (1849).

</doc>
<doc id="669082" url="https://pl.wikipedia.org/wiki?curid=669082" title="Frugalware">
Frugalware

Frugalware – to dystrybucja Linuksa, stworzona przez Miklósa Vajnę z Węgier, a rozwijana obecnie przez międzynarodowy zespół wolontariuszy.
Frugalware tworzony jest na podobnych założeniach, jak Slackware. Naczelną zasadą jest minimalna ingerencja w dystrybuowane pakiety, przy zachowaniu dbałości o wygodę użytkowania. Standardowym środowiskiem graficznym jest KDE, jednak w dystrybucji jest dostępnych także wiele innych systemów graficznych, m.in. GNOME, Xfce, czy Enlightenment; wszystkie, oprócz tego ostatniego, instalowane są bezpośrednio z nośnika DVD, wraz z różnymi odmianami Fluxboksa. Standardowym menedżerem pakietów we Frugalware jest zmodyfikowany Pacman, o nazwie Pacman-G2. Jest dostępny również graficzny menedżer pakietów, Gfpm.
Frugalware posiada dwie gałęzie: "current" (bieżąca) i "stable" (stabilna). Gałąź bieżąca jest odświeżana codziennie, a stabilna co ok. 6 miesięcy.
Historia.
Nazwy poszczególnych wersji Frugalware (oprócz "Genesis") pochodzą od nazw planet w powieściach Isaaca Asimova.

</doc>
<doc id="669084" url="https://pl.wikipedia.org/wiki?curid=669084" title="Leon Kłonica">
Leon Kłonica

Leon Kłonica (ur. 10 listopada 1929 w Kraszkowie) – polski inżynier rolnictwa i polityk, w latach 1977–1981 minister rolnictwa, poseł na Sejm PRL VII kadencji.
Życiorys.
Urodził się w rodzinie chłopskiej, syn Jana i Julianny. Od 1945 był członkiem Związku Młodzieży Wiejskiej RP Wici, z którym w 1948 przystąpił do Związku Młodzieży Polskiej. W 1953 zdobył wykształcenie wyższe w Wyższej Szkole Rolniczej w Olsztynie, uzyskując tytuł inżyniera rolnictwa. Początkowo należał do Zjednoczonego Stronnictwa Ludowego, jednak od 1955 działał w Polskiej Zjednoczonej Partii Robotniczej. Pracował jako agronom w Pieckach koło Mrągowa (od 1953 do 1956), następnie w administracji terenowej (w prezydiach rad narodowych). Od 1960 był związany z aparatem partyjnym PZPR. Początkowo jako członek, a od 1962 sekretarz Komitetu Powiatowego. Od marca 1971 do lutego 1975 był sekretarzem rolnym Komitetu Wojewódzkiego w Olsztynie, od lutego do maja 1975 II sekretarzem KW, a od maja 1975 do grudnia 1977 I sekretarzem KW. Od czerwca 1975 do stycznia 1978 pełnił funkcję przewodniczącego Wojewódzkiej Rady Narodowej w Olsztynie. Od grudnia 1975 do lipca 1981 był członkiem Komitetu Centralnego PZPR.
W latach 1976–1980 był posłem na Sejm PRL VII kadencji. W latach 1977–1980 był przewodniczącym Rady Głównej Centralnego Związku Kółek Rolniczych. W okresie od 17 grudnia 1977 do 12 lutego 1981 był ministrem rolnictwa w rządach Piotra Jaroszewicza i Edwarda Babiucha oraz Edwarda Babiucha, Józefa Pińkowskiego i Wojciecha Jaruzelskiego.
Odznaczony m.in. Krzyżem Komandorskim Orderu Odrodzenia Polski.

</doc>
<doc id="669086" url="https://pl.wikipedia.org/wiki?curid=669086" title="I Prezes Sądu Najwyższego">
I Prezes Sądu Najwyższego



</doc>
<doc id="669088" url="https://pl.wikipedia.org/wiki?curid=669088" title="Palini">
Palini

Palini (gr. Παλλήνη) – miasto w Grecji. w Attyce, na przedmieściach Aten, w administracji zdecentralizowanej Attyka, w regionie Attyka, w jednostce regionalnej Attyka Wschodnia, w gminie Palini. W 2011 roku liczyło 16 415 mieszkańców.

</doc>
<doc id="669091" url="https://pl.wikipedia.org/wiki?curid=669091" title="Paolo Nutini">
Paolo Nutini

Paolo Nutini (ur. 9 stycznia 1987 w Paisley) - szkocki piosenkarz i autor tekstów.
Kariera muzyczna.
Jego ojciec, Alfredo, ma włoskie korzenie. Jego matka, Linda, jest pochodzącą z Glasgow Szkotką. Nutini zawdzięcza ojcu wychowanie muzyczne, bazujące na utworach klasycznych i szkockiej muzyce tradycyjnej.
W wieku 16 lat założył zespół. Następnie przeprowadził się do Londynu i zarabiał na życie grając w pubach.
Charakterystyczna barwa głosu sprawiła, że w wieku 18 lat otrzymał propozycję kontraktu na nagranie solowego materiału ze strony Atlantic Records. Dzięki współpracy z producentem muzycznym Kenem Nelsonem, w 2006 roku ukazał się jego debiutancki album "These Streets", wypełniony balladami, przeplatanymi rockowymi, surowymi fragmentami i bluesowym wokalem. Jeśli chodzi o teksty, większość z nich (w tym singlowe "Rewind" i "Jenny Don't Be Hasty"), jest inspirowana burzliwymi związkami piosenkarza. Wspomniana "Jenny..." jest autentyczną, biograficzną historią związku ze starszą kobietą.
W pierwszym tygodniu od premiery, "These Streets" z liczbą ponad 35 tys. sprzedanych egzemplarzy dotarł do 3. miejsca na liście najchętniej kupowanych płyt w Wielkiej Brytanii. Program pierwszy radia BBC ogłosił krążek albumem tygodnia. Sprzedaż płyty zwiększyła się o 43% po nieoczekiwanym wydarzeniu przy okazji promocji wydawnictwa, gdy w trakcie koncertu dla brytyjskiego radia w sylwestra 2006, nietrzeźwy Nutini nie był w stanie zaśpiewać wyraźnie piosenki "Jenny Don't Be Hasty". W trakcie nagrania na żywo zapomniał refrenu, a następnie spadł ze sceny.
Nutini o swoim albumie:

</doc>
<doc id="669100" url="https://pl.wikipedia.org/wiki?curid=669100" title="Hallucinogen">
Hallucinogen

Hallucinogen – sceniczny pseudonim Simona Posforda, angielskiego wykonawcy psychedelic trance.
Simon Posford jest jednym z założycieli Twisted Records, jednej z bardziej wpływowych wytwórni płytowych z muzyką psychedelic trance. W 1996 roku założył zespół Shpongle tworzący w tym nurcie, a od 2003 roku razem z Benjim Vaughanem współtworzy grupę Younger Brother.

</doc>
<doc id="669101" url="https://pl.wikipedia.org/wiki?curid=669101" title="Henryk Kisiel">
Henryk Kisiel

Henryk Kisiel (ur. 1 lipca 1921 w Łodzi, zm. 13 kwietnia 2000) – polski ekonomista i polityk. Minister finansów w latach 1974–1980, wiceprezes Rady Ministrów i przewodniczący Komisji Planowania przy Radzie Ministrów od 1980 do 1981.
Życiorys.
Syn Stanisława i Jadwigi. W 1949 uzyskał tytuł magistra ekonomii na Wydziale Prawno-Ekonomicznym Uniwersytetu Łódzkiego. Od 1945 pracownik oddziału Narodowego Banku Polskiego w Łodzi, od 1949 do 1968 oddziału w Gdańsku, a następnie w centrali w Warszawie. W latach 1968–1973 był prezesem rady Banku Handlowego, a także pierwszym powojennym prezesem jego zarządu. W latach 1968–1971 był związany z resortem finansów, a od 21 listopada 1974 do 24 sierpnia 1980 był ministrem tegoż resortu w rządach Piotra Jaroszewicza, Piotra Jaroszewicza i Edwarda Babiucha oraz Edwarda Babiucha. W 1974 pełnił funkcję podsekretarza stanu w Ministerstwie Handlu Zagranicznego i Gospodarki Morskiej. Następnie do czerwca 1981 był wicepremierem i przewodniczącym Komisji Planowania przy Radzie Ministrów w dotychczasowym rządzie.
W 1942 wstąpił do Polskiej Partii Robotniczej (pseudonim "Lech"), a następnie w 1948 do Polskiej Zjednoczonej Partii Robotniczej. W latach 1975–1980 zastępca członka, a następnie do 1981 członek Komitetu Centralnego PZPR.
Żonaty z Zofią Kisiel (1923-1996). Został pochowany obok żony na Cmentarzu Wojskowym na Powązkach w Warszawie (kwatera A 3 Tuje rz. 2 m. 32).
Otrzymał m.in. Order Sztandaru Pracy II klasy, Złoty Krzyż Zasługi (1954) oraz Medal 10-lecia Polski Ludowej (1955).

</doc>
<doc id="669102" url="https://pl.wikipedia.org/wiki?curid=669102" title="Urszulanki">
Urszulanki

Urszulanki – zakony żeńskie, których członkinie – popularnie nazywane są urszulankami – nawiązują swą działalnością do Towarzystwa Świętej Urszuli powołanego do życia w XVI wieku przez tercjarkę franciszkańską św. Anielę Merici i kontynuują jego tradycję jako niezależne i samodzielne gałęzie rodziny urszulańskiej.
Zakony:

</doc>
<doc id="669106" url="https://pl.wikipedia.org/wiki?curid=669106" title="Joe Starnes">
Joe Starnes

Joe Starnes (ur. 31 marca 1895, zm. 9 stycznia 1962) – amerykański polityk, działacz Partii Demokratycznej, który w latach 1935-1945 reprezentował rodzinny stan Alabama w Izbie Reprezentantów Stanów Zjednoczonych.
Wczesne lata i kariera.
Urodził się w Guntersville (Marshall County, Alabama), gdzie uczęszczał do szkół publicznych. Następnie sam był w nich nauczycielem (lata 1912-1917). W czasie I wojny światowej służył w szeregach US Army, dochodząc do stopnia podporucznika (ang. "Second Lieutenant").
Po wystąpieniu z armii ukończył studia na wydziale prawa University of Alabama w Tuscaloosa. W tym samym roku przyjęto go do palestry, dzięki czemu mógł prowadzić prywatną praktykę adwokacką w Guntersville.
Od roku 1923 służył a Gwardii Narodowej Stanu Alabama ("Alabama National Guard"), gdzie dosłużył się rangi pułkownika. Ponadto w latach 1933-1949 był członkiem stanowej rady ds. edukacji, której od stycznia 1948 był wiceprzewodniczącym.
Izba Reprezentantów.
Do Izby po raz pierwszy wybrano go w listopadzie 1934. Zasiadał w niej równo dziesięć lat (3 stycznia 1935 – 3 stycznia 1945), czyli pięć dwuletnich kadencji. Reprezentował 5. okręg wyborczy stanu. Nie uzyskał ponownej nominacji w 1945. Był związany ze zdecydowanie prawicowym i konserwatywnym skrzydłem partii.
Komisja ds. Badania Działalności Antyamerykańskiej.
Pamiętany jest głównie jako członek Komisji ds. Badania Działalności Antyamerykańskiej ("House Un-American Activities Committee"). To on przesłuchiwał dyrektorkę programu Federalnego Teatru Hallie Flanagan (znaną reżyser teatralną i dramaturga), w czasie prowadzonego w sprawie projektu dochodzenia. Oto najbardziej znany fragment przesłuchania, które miało miejsce w 1938:
Starnes: Pani to cytuje z Marlowe’a. Czy on jest komunistą?Flanagan: Proszę o wybaczenie. Cytowałam Christophera Marlowe’aStarnes: Proszę nam powiedzieć, kim jest Marlowe, żebyśmy mogli to odpowiednio zapisaćFlanagan:Zapiszcie, że był jednym z największych dramaturgów epoki Szekspira i jego bezpośrednim poprzednikiemStarnes: Oczywiście, mieliśmy ludzi, których można by nazwać komunistami, nawet w antycznym greckim teatrzeFlanagan: Zupełnie słusznieStarnes: Sądzę, że pan Eurypides też był winny nauczania świadomości klasowej, prawda?Flanagan: Myślę, że taki zarzut kierowano przeciwko wszystkim greckim dramaturgomStarnes: A więc nie możemy określić, kiedy to się zaczęło.
(Cytat za: Maksymilian Berezowski, "Kariera Richarda Nixona", wydanie trzecie, rozszerzone, Książka i Wiedza, 1976).
Aczkolwiek projekt został przerwany z powodu dopatrzenia się przez komisją „komunistycznej agitacji”, to jednak samo przesłuchanie było kompromitujące, zwłaszcza dla człowieka zasiadającego w organie odpowiadającym za sprawy edukacji. Nie zaszkodziło to jednak dalszej karierze kongresmena Starnesa w Alabamie, gdzie nastroje „polowania na czarownice” były bardzo żywe na długi czas przed rozkwitem maccartyzmu i gdzie nie zwrócono uwagi na szeroko komentowaną "ignorancję" kongresmena.
Dalsze życie.
Po nieudanej próbie uzyskania nominacji na jedenastą kadencję (wtedy zwycięstwo byłoby praktycznie pewne, gdyż konserwatywni demokraci byli wówczas absolutnymi monopolistami władzy na Głębokim Południu, Starnes od 4 stycznia 1945 służył na froncie II wojny światowej w Europie w stopniu pułkownika. Zdemobilizowano go 22 lutego 1946. Następnie powrócił do praktyki adwokackiej w Guntersville.
Zmarł w Waszyngtonie. Pochowany został na "City Cemetery" w Guntersville.

</doc>
<doc id="669108" url="https://pl.wikipedia.org/wiki?curid=669108" title="Simon Posford">
Simon Posford



</doc>
<doc id="669111" url="https://pl.wikipedia.org/wiki?curid=669111" title="Narnia (zespół muzyczny)">
Narnia (zespół muzyczny)

 
Narnia – szwedzki zespół grający power metal z elementami muzyki poważnej, założony przez gitarzystę Carla Johana Grimmarka i wokalistę Christiana Liljegrena w 1996. W klasycznym składzie, z nieznacznymi zmianami personalnymi, grupa nagrała pięć albumów. W 2006 odszedł wokalista, którego zastąpił Germán Pascular. Po nagraniu jeszcze jednego albumu, w 2010 muzycy postanowili zawiesić działalność. Reaktywacja nastąpiła w 2014 roku w klasycznym składzie grupy, która zagrała kilka koncertów. W 2016 zespół powrócił do regularnej działalności, również koncertowej, wydając jednocześnie nowy album.
Teksty zespołu propagują wartości chrześcijańskie. Narnia jest powszechnie uznawana za prekursora chrześcijańskiego power metalu.
Linki zewnętrzne.
Oficjalna strona zespołu

</doc>
<doc id="669112" url="https://pl.wikipedia.org/wiki?curid=669112" title="Marian Krzak">
Marian Krzak

Marian Wiktor Krzak (ur. 26 czerwca 1931 w Krynicy-Zdroju, zm. 8 lutego 1996) – polski ekonomista i polityk, minister finansów w latach 1980–1982.
Życiorys.
Syn Jana i Agnieszki. W 1948 wstąpił do Związku Młodzieży Polskiej, w latach 1949–1950 komendant kursu drużynowych Związku Harcerstwa Polskiego Warszawa-Mokotów. W 1953 ukończył studia w Szkole Głównej Planowania i Statystyki w Warszawie. Od 1950 do 1953 był pracownikiem naukowo-dydaktycznym macierzystej uczelni, w latach 1954–1958 doktoryzował się w Instytucie Nauk Społecznych przy KC PZPR. W 1951 został członkiem Polskiej Zjednoczonej Partii Robotniczej. Od 1958 pracował w Ministerstwie Finansów, w latach 1963–1966 wicedyrektor, a do 1968 dyrektor departamentu. W 1969 został podsekretarzem stanu (I zastępca ministra w latach 1973–1980), stanowisko pełnił do chwili objęcia urzędu ministra w 1980. W 1982 odszedł ze składu rządu.
W latach 1978–1980 był prezesem Banku Handlowego, w okresie 1983–1988 był ambasadorem PRL w Austrii, zaś od 1988 do 1991 prezesem Powszechnej Kasy Oszczędności Banku Polskiego. Od kwietnia 1994 do śmierci przewodniczył radzie nadzorczej tego banku. W 1996 prezes Banku Depozytowo-Powierniczego Glob. Pierwszy prezes Związku Banków Polskich w latach 1991–1996.
Odznaczony m.in. Krzyżem Komandorskim i Kawalerskim Orderu Odrodzenia Polski.
Został pochowany na Cmentarzu Wojskowym (kwatera A 3 Tuje rz. 2 m. 21).

</doc>
<doc id="669115" url="https://pl.wikipedia.org/wiki?curid=669115" title="Deuxième Bureau">
Deuxième Bureau



</doc>
<doc id="669120" url="https://pl.wikipedia.org/wiki?curid=669120" title="HD ready">
HD ready

HD ready – logo wprowadzone przez organizację EICTA (ang. European Information, Communications and Consumer Electronics Technology Industry Associations) jako znak wyróżniający urządzenia mogące wyświetlać sygnał wysokiej rozdzielczości.
Minimalne wymagania, jakie musi spełniać urządzenie, aby otrzymać logo HD ready:
Urządzenie musi posiadać:
Typowy telewizor bez Full HD, z HD Ready ma rozdzielczość 1366 × 768 pikseli. Telewizory o dokładnie 720 liniach nie są powszechnie dostępne.
Specjalnie dla odbiorników telewizyjnych zaprojektowano podobne logo HD TV – urządzenie, aby je otrzymać, musi spełniać takie same wymagania, jak dla otrzymania logo HD ready.
30 sierpnia 2007 roku organizacja EICTA zaprezentowała dwa nowe logo, które mogą być umieszczane na produktach spełniających odpowiednie kryteria:
Powyższe logotypy zastępują potoczną nazwę „Full HD”, zapewne ze względu na przyszłościowe zwiększenie do wyższych rozdzielczości, co będzie się odznaczać kolejnymi, coraz wyższymi wartościami.
Umieszczenie logo na urządzeniu jest dobrowolne, wymaga zawarcia odpowiedniej umowy pomiędzy producentem a organizacją EICTA. Brak takiego logo nie musi oznaczać, że nie obsługuje ono sygnału wysokiej rozdzielczości.

</doc>
<doc id="669128" url="https://pl.wikipedia.org/wiki?curid=669128" title="The World Weekly News">
The World Weekly News



</doc>
<doc id="669130" url="https://pl.wikipedia.org/wiki?curid=669130" title="I wojna Brytyjczyków z Sikhami">
I wojna Brytyjczyków z Sikhami

I wojna Brytyjczyków z Sikhami prowadzona była pomiędzy królestwem Sikhów w Pendżabie i Brytyjską Kompanią Wschodnioindyjską w latach 1845-1846. Jej rezultatem było częściowe ujarzmienie królestwa Sikhów.
Sytuacja poprzedzająca wojnę.
Królestwo Sikhów w Pendżabie graniczyło z terytorium Brytyjskiej Kompanii Wschodnioindyjskiej z dwu stron: od roku 1803 na wschodzie (na południe od Patiala) i na południu od chwili podboju prowincji Sindh przez Kompanię w roku 1843. Kompania Wschodnioindyjska miała kłopoty finansowe i stosowała agresywną politykę ekspansji, próbując uzupełnić swój deficyt bogactwami pokonanych prowincji.
32 tys. wojsko Kompanii było dobrze wyszkolone, a ich oddziały rozmieszczone były blisko granic królestwa sikhijskiego w Pendżabie. Sikhowie poczuli się zagrożeni i zareagowali 11 grudnia 1845 przeprawiając swoją armię przez rzekę Satledź. 13 grudnia Gubernator Generalny Brytyjskiej Kompanii Wschodnioindyjskiej lord Henry Hardinge ogłosił wojnę oraz zaanektował sikhijskie terytorium na lewym brzegu Satledź.
Przebieg zdarzeń.
Jeszcze w grudniu tego samego roku odbyły się dwie bitwy: pod Mudki i pod Fereozshah zakończone dużymi stratami, zwłaszcza po stronie Sikhów (w Fereozshah 8 tys. Sikhiów, 2400 ludzi po stronie Kompanii). Bitwa nie przyniosła jednak żadnego rozstrzygnięcia. Sikhowie ponieśli dalsze porażki pod Aliwal i Sobraon. Stolica Pendżabu Lahaur została zajęta 20 lutego. Traktat pokojowy w Lahaur został podpisany 9 marca 1846.
Następstwa.
Zgodnie z traktatem, królestwo sikhijskie musiało odstąpić swoje terytorium na południe od rzeki Satledź, zapłacić odszkodowania wojenne, zmniejszyć armię, zaakceptować Maharadżę wybranego przez Brytyjczyków oraz przyjąć brytyjskich mieszkańców w Lahaur.
Pokój trwał tylko dwa lata, do wybuchu II wojny w roku 1847.

</doc>
<doc id="669131" url="https://pl.wikipedia.org/wiki?curid=669131" title="Lonsee">
Lonsee

Lonsee – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, siedziba związku gmin Lonsee-Amstetten. Leży w Jurze Szwabskiej, ok. 17 km na północ od Ulm.

</doc>
<doc id="669132" url="https://pl.wikipedia.org/wiki?curid=669132" title="Pozłacanie">
Pozłacanie



</doc>
<doc id="669133" url="https://pl.wikipedia.org/wiki?curid=669133" title="Bitwa w zatoce Manila">
Bitwa w zatoce Manila



</doc>
<doc id="669134" url="https://pl.wikipedia.org/wiki?curid=669134" title="Renate von Natzmer">
Renate von Natzmer

Renate Luise Mechthild von Natzmer, (ur. 9 czerwca 1898 w Borkowie, zm. 18 lutego 1935 w Berlinie) – pracownica Wydziału VI Inspekcji Ministerstwa Reichswehry w okresie Republiki Weimarskiej oraz w początkach III Rzeszy.
Życiorys.
Wywodziła się ze starego rodu szlachty pomorskiej, którego historia sięga XIII w.
W wieku 18 lat wyjechała z rodzinnego Borkowa do Berlina, gdzie podjęła pracę jako pielęgniarka. W 1924 roku wyszła za mąż za Kurta Bodewiga. Małżeństwo zakończyło się rozwodem w 1926 r. Dzięki protekcji stryja, inspektora w referacie wojsk zmechanizowanych została zatrudniona w Ministerstwie Reichswehry. W listopadzie 1928 roku podjęła współpracę z polskim wywiadem w Berlinie zwerbowana dzięki pomocy Irene von Jena przez Benitę von Falkenhayn współpracowniczkę i kochankę asa polskiego wywiadu majora Jerzego Sosnowskiego. Początkowo Sosnowski i von Natzmer również byli kochankami.
Dzięki dokumentom dostarczonym przez von Natzmer polski wywiad poznał szczegóły tajnej współpracy wojskowej pomiędzy Niemcami i ZSRR.
Siatka została rozbita w lutym 1934. J. Sosnowski i I. von Jena zostali skazani na karę dożywotniego pozbawienia wolności. Benitę von Falkenhayn i Renate von Natzmer skazano na karę śmierci przez ścięcie toporem. Prośba o ułaskawienie została odrzucona przez Hitlera i obie zostały stracone na dziedzińcu więzienia Plötzensee w Berlinie, w poniedziałek, 18 lutego 1935 r. o godzinie 6 rano.

</doc>
<doc id="669135" url="https://pl.wikipedia.org/wiki?curid=669135" title="Artropatia">
Artropatia

Artropatia - (gr. "ἄρθρον arthron" – staw, "πάθος páthos" – cierpienie) – ogólne określenie zmian chorobowych w zakresie jednego lub więcej stawów.
Pojęcie to obejmuje choroby zapalne oraz niezapalne, pierwotnie dotyczące narządu ruchu, jak i będące następstwem schorzeń obejmujących inne układy i narządy:

</doc>
<doc id="669137" url="https://pl.wikipedia.org/wiki?curid=669137" title="Apofonia praindoeuropejska">
Apofonia praindoeuropejska



</doc>
<doc id="669138" url="https://pl.wikipedia.org/wiki?curid=669138" title="Apofonia indoeuropejska">
Apofonia indoeuropejska



</doc>
<doc id="669139" url="https://pl.wikipedia.org/wiki?curid=669139" title="Amstetten (Niemcy)">
Amstetten (Niemcy)

Amstetten – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Lonsee-Amstetten. Leży w Jurze Szwabskiej, ok. 22 km na północ od Ulm.
Dzielnice.
W skład gminy wchodzi sześć dzielnic:
Współpraca.
Miejscowości partnerskie:

</doc>
<doc id="669144" url="https://pl.wikipedia.org/wiki?curid=669144" title="Apofonia">
Apofonia



</doc>
<doc id="669145" url="https://pl.wikipedia.org/wiki?curid=669145" title="Postać apofoniczna">
Postać apofoniczna



</doc>
<doc id="669146" url="https://pl.wikipedia.org/wiki?curid=669146" title="Emeringen">
Emeringen

Emeringen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Munderkingen. Leży ok. 40 km na południowy zachód od Ulm.

</doc>
<doc id="669151" url="https://pl.wikipedia.org/wiki?curid=669151" title="James Bruce">
James Bruce



</doc>
<doc id="669152" url="https://pl.wikipedia.org/wiki?curid=669152" title="Emerkingen">
Emerkingen

Emerkingen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Munderkingen. Leży w dolinie Dunaju, ok. 32 km na południowy zachód od Ulm.

</doc>
<doc id="669155" url="https://pl.wikipedia.org/wiki?curid=669155" title="Puchar Kontynentalny w hokeju na lodzie">
Puchar Kontynentalny w hokeju na lodzie

Puchar Kontynentalny (oficj. ang. IIHF Continental Cup) – coroczne rozgrywki europejskich drużyn klubowych w hokeju na lodzie. Powstał w 1997 roku po zlikwidowaniu Pucharu Europy, jednak stracił na ważności w roku 2004, gdy reaktywowano ten puchar pod nazwą Puchar Mistrzów IIHF, przez co w rozgrywkach nie biorą udziału mistrzowie lig z sześciu państw, które są sklasyfikowane najwyżej w rankingu IIHF.
Formuła.
Puchar Kontynentalny przebiega systemem turniejowym. Podzielony jest na cztery rundy - w pierwszej rundzie startują 4 najniżej rozstawione zespoły z których jeden awansuje do drugiej rundy. W tej rundzie startuje 12 drużyn podzielonych na 3 grupy, których zwycięzcy awansują do turnieju półfinałowego w którym zagra także gospodarz turnieju. Do turnieju finałowego (w którym czeka jego gospodarz i najwyżej rozstawiona drużyna) awansują dwie najlepsze drużyny.
Udział polskich drużyn.
W Pucharze Kontynentalnym prawo występu ma jedna drużyna z Polski (Mistrz Polski). Do 2004 w Pucharze Kontynentalnym startowały dwie drużyny z Polski (Mistrz i Wicemistrz Polski).
W edycjach 2006/07, 2008/09, 2009/10, 2010/11, 2011/12, 2013/14, 2019/20 Polskę reprezentowała drużyna Cracovii (w dwóch pierwszych przypadkach i ostatnim osiągnęła II rundę, w trzech kolejnych dotarła do III rundy, a w ostatnim zajęła 4. miejsce w Superfinale. W edycji 2010/11 krakowski zespół zastąpił ówczesnego mistrza Polski, drużynę Podhala Nowy Targ (który wskutek zawieszenia działalności nie wystąpił w PK). W sezonie 2012/2013 Polskę reprezentowała drużyna Ciarko PBS Bank KH Sanok (po raz pierwszy w europejskich pucharach w historii klubu), która wystąpiła i odpadła w III rundzie. W edycji 2015/16 polski przedstawiciel, GKS Tychy, jako pierwszy reprezentant Polski dotarł do Superfinału PK. Tym samym ten zespół zakwalifikował się do edycji PK 2016/2017 będąc aktualnym wicemistrzem Polski. W sezonie 2018/2019 do turnieju finałowego awansował Tauron KH GKS Katowice. W edycji 2021/2022 triumfatorem rozgrywek została Cracovia, zdobywając trofeum po raz pierwszy w historii polskiego hokeja na lodzie.

</doc>
<doc id="669164" url="https://pl.wikipedia.org/wiki?curid=669164" title="AT">
AT



</doc>
<doc id="669168" url="https://pl.wikipedia.org/wiki?curid=669168" title="Grundsheim">
Grundsheim

Grundsheim – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Munderkingen. Leży ok. 35 km na południowy zachód od Ulm.

</doc>
<doc id="669171" url="https://pl.wikipedia.org/wiki?curid=669171" title="Advanced Technology Attachments">
Advanced Technology Attachments



</doc>
<doc id="669175" url="https://pl.wikipedia.org/wiki?curid=669175" title="Advanced Technology Attachment Packet Interface">
Advanced Technology Attachment Packet Interface



</doc>
<doc id="669176" url="https://pl.wikipedia.org/wiki?curid=669176" title="Serial Advanced Technology Attachment">
Serial Advanced Technology Attachment



</doc>
<doc id="669178" url="https://pl.wikipedia.org/wiki?curid=669178" title="Hausen am Bussen">
Hausen am Bussen

Hausen am Bussen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Munderkingen. Leży ok. 35 km na południowy zachód od Ulm.

</doc>
<doc id="669179" url="https://pl.wikipedia.org/wiki?curid=669179" title="Gujrat">
Gujrat

Gujrat (urdu/pendżabski: گجرات) miasto w Pakistanie położone w dystrykcie Gujrat w pakistańskiej prowincji Pendżab. Ludzie tam mieszkający nazywani są "Gujrati".
21 lutego 1849 pod Gujratem odbyła się bitwa pomiędzy Brytyjczykami pod dowództwem Lorda Gougha i pokonaną w tej bitwie armią Sikhów dowodzoną przez generała Shere Singha.

</doc>
<doc id="669180" url="https://pl.wikipedia.org/wiki?curid=669180" title="Drut kwantowy">
Drut kwantowy

Drut kwantowy - jednowymiarowa struktura, w której ruch elektronów jest ograniczony w kierunkach poprzecznych, i pozbawiony ograniczeń w kierunku podłużnym. Ograniczeniem tym są najczęściej bardzo niewielkie rozmiary poprzeczne drutu. Taka struktura charakteryzuje się tym, że energie elektronów związane z ruchem poprzecznym są skwantowane, natomiast ruch elektronów w kierunku podłużnym odbywa się tak jak w krysztale masywnym (w szczególnym przypadku jest to ruch swobodnych nośników). To z kolei powoduje, że opór przewodnika i jego przewodność są skwantowane (wzór Landauera).

</doc>
<doc id="669182" url="https://pl.wikipedia.org/wiki?curid=669182" title="Strzebielino">
Strzebielino

Strzebielino (kaszb. "Strzebielëno") – wieś kaszubska w Polsce, położona w województwie pomorskim, w powiecie wejherowskim, w gminie Łęczyce, w pradolinie Łeby, na wschodnim skraju Puszczy Wierzchucińskiej.
Przez miejscowość przebiega droga krajowa nr 6 Trójmiasto-Szczecin. Kolejowy ruch pasażerski jest obsługiwany przez stację "Strzebielino Morskie" (od niedawna także przez trójmiejską SKM).
Wieś szlachecka położona była w II połowie XVI wieku w powiecie mirachowskim województwa pomorskiego. W latach 1975–1998 miejscowość administracyjnie należała do województwa gdańskiego; obecnie to teren województwa pomorskiego.
W miejscowości znajduje się parafia rzymskokatolicka, należąca do dekanatu Luzino, archidiecezji gdańskiej.
Historia.
Dobra rycerskie u źródeł rzeki Redy. Od 1381 dobra należały do wójtostwa (starostwa) mirachowskiego. Obszerną notę historyczną miejscowości podaje SgKP z roku 1890. Podczas zaboru pruskiego wieś nosiła nazwę niemiecką "Strebielin". Podczas okupacji niemieckiej nazwa "Strebielin" w 1942 została przez nazistowskich propagandystów niemieckich (w ramach szerokiej akcji "odkaszubiania i odpolszczania nazw niemieckiego lebensraumu") zweryfikowana jako zbyt "kaszubska" i przemianowana na "nowo wymyśloną i bardziej niemiecką" – "Stromeck", którą w 1943 roku po raz kolejny zmieniono na "Strebelsdorf".
Lotnisko w Strzebielinie.
W 1940 roku na terenie Strzebielina utworzono lotnisko na potrzeby szkolenia pilotów Luftwaffe. W nocy 21 października 1943 roku na terenie lotniska miała miejsce akcja żołnierzy TOW „Gryf Pomorski” zakończona przejęciem około 70 karabinów i pistoletów, skrzyń z amunicją, granatów, min, trotylu itp. Dodatkowo partyzanci uszkodzili 6 samolotów szkolno-treningowych. Po wojnie lotnisko zostało przejęte przez Aeroklub Gdański, na którego terenie stacjonowały samoloty PO-2 oraz szybowce SG-38. Po dwóch ucieczkach pilotów na Bornholm i do Szwecji w latach 1948 i 1950 praktycznie cała działalność aeroklubu została zawieszona, a cały sprzęt został przebazowany na lotnisko w Strzebielinie. W 1962 roku tereny lotniska zostały przekazane na cele rolnicze.
Ludność.
Według danych na dzień 24 listopada 2014 roku sołectwo Strzebielino zamieszkuje 354 mężczyzn i 337 kobiet a Strzebielino-Osiedle 1144 mężczyzn i 1126 kobiet na powierzchni 17,99 km².

</doc>
<doc id="669186" url="https://pl.wikipedia.org/wiki?curid=669186" title="Leonard Bloomfield">
Leonard Bloomfield

Leonard Bloomfield (ur. 1 kwietnia 1887 w Chicago, zm. 18 kwietnia 1949 w New Haven) – amerykański językoznawca. W swoim najważniejszym podręczniku – "Język" – wydanym w 1933 roku, przedstawił wyczerpujący opis amerykańskiego językoznawstwa strukturalnego. Miał znaczący wkład w indoeuropejskie językoznawstwo historyczne, opis języków austronezyjskich oraz języków rodziny Algonquian.
Podejście Bloomfielda do językoznawstwa charakteryzowało się naciskiem na naukowe podstawy językoznawstwa, przestrzeganie zasad behawioryzmu zwłaszcza w jego późniejszych pracach oraz nacisk na formalne procedury analizy danych językowych. Wpływ bloomfieldowskiego językoznawstwa strukturalnego został przedstawiony w latach 50. i 60. jako teoria gramatyki generatywnej opracowana przez Noama Chomsky'ego.
Jego działalność wywarła bardzo duży wpływ na rozwój amerykańskiego strukturalizmu językowego w okresie od lat 30. do 50. XX wieku. Był uważany za twórcę amerykańskiej szkoły strukturalistycznej.
Jego ciotką była pianistka Fannie Bloomfield-Zeisler, wujem zaś językoznawca i indolog Maurice Bloomfield.

</doc>
<doc id="669192" url="https://pl.wikipedia.org/wiki?curid=669192" title="Theodor Boveri">
Theodor Boveri

Theodor Boveri (ur. 12 października 1862 w Bambergu - zm. 18 października 1915) - niemiecki biolog, który prowadząc badania nad jeżowcami wykazał, iż dla właściwego rozwoju embrionalnego niezbędna jest pełna liczba chromosomów; innym jego osiągnięciem było odkrycie centrosomu, dokonane w roku 1888. Był nominowany do Nagrody Nobla w dziedzinie fizjologii lub medycyny w roku 1909 (współnominowani: August Weismann i Jacques Loeb).

</doc>
<doc id="669193" url="https://pl.wikipedia.org/wiki?curid=669193" title="Arthur Butz">
Arthur Butz

Arthur Butz (ur. 10 listopada 1933) – profesor elektrotechniki na Northwestern University w Evanston, Illinois, negacjonista, współpracownik Institute for Historical Review. Autor książki "The Hoax of the Twentieth Century: The case against the presumed extermination of European Jewry" negującej holokaust.

</doc>
<doc id="669201" url="https://pl.wikipedia.org/wiki?curid=669201" title="Lauterach (Niemcy)">
Lauterach (Niemcy)

Lauterach – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Munderkingen. Leży nad rzeką Große Lauter, ok. 35 km na południowy zachód od Ulm.

</doc>
<doc id="669208" url="https://pl.wikipedia.org/wiki?curid=669208" title="HD Ready">
HD Ready



</doc>
<doc id="669209" url="https://pl.wikipedia.org/wiki?curid=669209" title="Dystrykt Gujrat">
Dystrykt Gujrat

Gujrat (urdu: گجرات) – dystrykt w Pakistanie, położony w prowincji Pendżab. Siedzibą administracyjną dystryktu jest Gujrat.

</doc>
<doc id="669210" url="https://pl.wikipedia.org/wiki?curid=669210" title="Pawilon Czterech Kopuł">
Pawilon Czterech Kopuł

Pawilon Czterech Kopuł – pawilon, wybudowany na początku XX wieku na terenach wystawowych we wschodniej części Wrocławia.
Historia.
Wystawa Stulecia.
Dyrektor Ślaskiego Muzeum Rzemiosła Artystycznego i Starożytności – Karl Masner zaproponował Radzie Miejskiej Wrocławia organizację Wystawy Stulecia. Zaplanowano ją w stulecie zwycięskiej dla Prus bitwy pod Lipskiem (1813) i była częścią obchodów upamiętniających wzrost znaczenia państwa pruskiego w Europie. Pawilon Czterech Kopuł w którym Masner zaplanował zorganizowanie wystawy historycznej umiejscowiono tuż przy Hali Stulecia wraz z innymi obiektami towarzyszącymi (m.in. Pergolą i Ogrodem Japońskim).
Budowę zrealizowała, według projektu Hansa Poelziga, firma "Schlesische Beton Baugesellschaft" pomiędzy sierpniem 1912 a lutym 1913. Na wewnętrznym dziedzińcu Pawilonu znajdowała się fontanna z rzeźbą projektu wrocławskiego rzeźbiarza, profesora Roberta Bednorza przedstawiającą grecką boginię Atenę (nie zachowała się ona do dzisiejszych czasów).
W Pawilonie Czterech Kopuł w terminie od 20 maja do 26 października publiczność mogła zwiedzać wystawę historyczną. W 56 pomieszczeniach zaprezentowano historię wojen, bitew wraz ze zwycięską pod Lipskiem oraz ważnych postaci. W największej Kopule Północnej umieszczono część poświęconą historii Wrocławia podczas wojen napoleońskich wraz z oryginałem odezwy Fryderyka Wilhelma III z 1813 "An Mein Volk" (Do mojego ludu), która wzywała do walki z Napoleonem.
XX-lecie międzywojenne.
W 1920 roku zorganizowano w Pawilonie "Wielką Wystawę Sztuk" na której zaprezentowano dzieła ówczesnych twórców m.in. Paula Klee, Karla Schmidt-Rottluffa, Oskara Molla.
W 1929 roku odbyła się wystawa "Mieszkanie i Miejsce Pracy" pokazująca zasady projektowania miast i urbanistykę miast.
Okres po II wojnie światowej.
Pawilon nie został zniszczony podczas działań wojennych.
Wystawa Ziem Odzyskanych.
W 1948 roku w dniach 21 lipca – 31 października podczas Wystawy Ziem Odzyskanych umieszczono w nim wystawę historyczną, a poszczególne sale nosiły nazwy: Sala Zwycięstwa, Sala Zniszczeń, Sala Jedności Śląska, Sala Węgla. Wówczas przed pawilonem wzniesiono 106-metrową iglicę. Wystawę obejrzało 1 mln osób.
Planetarium.
W maju 1951 roku dzięki inż. K. Czetyrbokowi – prezesowi Koła wrocławskiego Polskiego Towarzystwa Miłośników Astronomii i pracowników wrocławskiego obserwatorium z części znalezionych we wrocławskim obserwatorium zmontowano planetarium Zeissa. Umieszczono je w maju 1951 w jednej z kopuł Pawilonu i udostępniono publiczności. W 1953 przeniesiono do jednej z rotund Hali Ludowej.
W 1953 roku w pawilonie zlokalizowano Wytwórnię Filmów Fabularnych, która wykorzystywała jego pomieszczenia jako filmowe atelier.
Muzeum Narodowe.
W 2009 roku Pawilon przejęło Muzeum Narodowe we Wrocławiu. W maju 2013 w obiekcie przeprowadzono generalny remont na jego potrzeby dzięki któremu uzyskano nowe powierzchnie wystawiennicze – ponad sześć tysięcy metrów kwadratowych z przeznaczeniem na ekspozycję sztuki współczesnej. W okalającym pawilon parku powstała plenerowa galeria rzeźby. Prace remontowe ukończono w czerwcu 2015 roku.
Od 25 czerwca 2016 roku w Pawilonie Czterech Kopuł działa Muzeum Sztuki Współczesnej – Oddział Muzeum Narodowego we Wrocławiu.
W zbiorach muzeum znajdują się prace m.in. Magdaleny Abakanowicz, Pawła Althamera, Mirosława Bałki, Stanisława Fijałkowskiego, Władysława Hasiora, Tadeusza Kantora, Katarzyny Kozyry, Jana Lebensteina, Jerzego Nowosielskiego, Aliny Szapocznikow.
Lista Światowego Dziedzictwa UNESCO.
Od roku 2006 pawilon znajduje się na Liście Światowego Dziedzictwa UNESCO. Został na nią wpisany razem z sąsiadującą Halą Stulecia.
Architektura.
Pawilon Czterech Kopuł jest budynkiem jednokondygnacyjnym, bez podpiwniczenia. Ma on konstrukcję żelbetową. Wokół dziedzińca wewnętrznego umieszczono cztery skrzydła. Cztery kopuły umieszczono w części środkowej każdego ze skrzydeł. Wschodnia i zachodnia kopuła powstała na planie koła, a południowa i północna elipsy.

</doc>
<doc id="669213" url="https://pl.wikipedia.org/wiki?curid=669213" title="Zgromadzenie Sióstr Urszulanek">
Zgromadzenie Sióstr Urszulanek



</doc>
<doc id="669221" url="https://pl.wikipedia.org/wiki?curid=669221" title="Szczecin Niebuszewo (stacja kolejowa)">
Szczecin Niebuszewo (stacja kolejowa)

Szczecin Niebuszewo (do 1945 r. niem. "Stettin Zabelsdorf") – dworzec kolejowy położony przy ul. Elizy Orzeszkowej 28a przy granicy osiedla Niebuszewo-Bolinko z Niebuszewem w Szczecinie. Znajduje się na nieczynnej dla ruchu pasażerskiego linii do Trzebieży. W pobliżu wiaduktu ul. Z. Krasińskiego znajduje się nastawnia „SN”.
Zespół budynków dworca wraz z placem przydworcowym jest wpisany do rejestru zabytków.
Informacje ogólne.
Obecny budynek dworca został zbudowany w 1927 roku. Linia kolejowa dzieli Niebuszewo pomiędzy dwie dzielnice: Śródmieście (część południowa) i Północ (część północna). Do roku 1998 była stacją początkową dla wielu pociągów osobowych i pospiesznych. Po zamknięciu linii w kierunku Polic dla ruchu pasażerskiego 30 września 2002 roku, pełni tylko funkcję dworca towarowego. Z Niebuszewa prowadzi także bocznica do ładowni Szczecin Grabowo. Najbliższy przystanek ZDiTM to „Dworzec Niebuszewo” – pętla tramwajowa linii 2 i 12. Oprócz tego nieopodal stacji zlokalizowano przystanek autobusowy dla linii nr 51, 78 i 87. Po 2002 roku budynek adaptowano do celów handlowo-usługowych.
Plany na przyszłość.
Wraz z odświeżeniem koncepcji Szczecińskiej Kolei Metropolitalnej stacja ma zostać przywrócona do funkcjonowania. Pociągi rozpoczynałyby bieg w Policach, a Niebuszewo byłoby ważnym węzłem przesiadkowym. Miałyby tu powstać parkingi dla samochodów (P+R) i dodatkowe przystanki tramwajowe i autobusowe. W ramach modernizacji stacji Szczecin Niebuszewo planowane jest m.in.: dobudowanie drugiego peronu, przedłużenie istniejącego przejścia podziemnego, budowa drugiego przejścia podziemnego oraz zainstalowanie wind łączących tunele z peronami. Równolegle z remontem stacji kolejowej miałaby zostać wykonana przebudowa układu drogowego i pętli tramwajowej oraz budowa pętli autobusowej. Planowane jest pozostawienie obecnej nazwy stacji bez zmian.
W ramach projektu Szczecińskiej Kolei Metropolitalnej, po północnej stronie dworca miała zostać zbudowana pętla autobusowa. W 2019 r. władze Szczecina poinformowały, że z powodu zmniejszenia finansowania przedsięwzięcia pętla autobusowa nie powstanie.

</doc>
<doc id="669223" url="https://pl.wikipedia.org/wiki?curid=669223" title="Sine qua non">
Sine qua non

Sine qua non (łac., właśc. "condicio" "sine qua non", dosł. „warunek, bez którego nie”) – warunek konieczny, nieodzowny, konieczne i niezbędne działanie, stan lub składnik. Zwrot jest także używany w naukach prawnych, ekonomii, filozofii, medycynie i polityce.

</doc>
<doc id="669224" url="https://pl.wikipedia.org/wiki?curid=669224" title="Lothar de Maizière">
Lothar de Maizière

Lothar de Maizière (ur. 2 marca 1940 w Nordhausen) – niemiecki polityk i prawnik, ostatni premier Niemieckiej Republiki Demokratycznej (1990). Po zjednoczeniu Niemiec minister w rządzie federalnym (1990) i deputowany (1990–1991). Odszedł z polityki po ujawnieniu jego współpracy ze Stasi.
Życiorys.
W 1956 wstąpił do działającej w NRD koncesjonowanej CDU. Dwa lata później zdał egzamin maturalny, po czym kształcił się w szkole muzycznej Hochschule für Musik „Hanns Eisler” w Berlinie. W latach 1962–1975 pracował jako muzyk orkiestrowy. Od 1969 studiował jednocześnie prawo na Uniwersytecie Humboldtów w Berlinie. W 1976 rozpoczął pracę jako adwokat we wschodnim Berlinie. Od 1987 był wiceprzewodniczącym kolegium adwokatów w Berlinie. W drugiej połowie lat 80. pełnił funkcję wiceprezesa Synodu Związku Kościołów Ewangelickich w NRD.
W okresie przemian politycznych w listopadzie 1989 został wybrany na przewodniczącego CDU. W tym samym miesiącu wszedł w skład rządu Hansa Modrowa z SED jako wicepremier oraz minister do spraw kościelnych. W marcu 1990 w pierwszych i jedynych wolnych wyborach w NRD został wybrany do Izby Ludowej. W kwietniu tegoż roku objął stanowisko premiera NRD, które zajmował do końca istnienia tego państwa. Zastępcą rzecznika prasowego jego rządu była wówczas późniejsza kanclerz Niemiec Angela Merkel.
Po zjednoczeniu Niemiec w październiku 1990 został dokooptowany do trzeciego rządu Helmuta Kohla jako minister do zadań specjalnych. Objął także mandat deputowanego do Bundestagu, który utrzymał w wyborach z grudnia tegoż roku. Został wiceprzewodniczącym Unii Chrześcijańsko-Demokratycznej, w listopadzie 1990 stanął na czele struktur CDU w Brandenburgii.
W grudniu 1990 ujawniono, że był tajnym współpracownikiem komunistycznej bezpieki (Stasi) pod pseudonimem „Czerni”. W tym samym miesiącu Lothar de Maizière odszedł z rządu. W 1992 ujawniono informacje potwierdzające jego długoletnie związki ze Stasi.
W 1991 powrócił do praktyki adwokackiej w Berlinie.
Jest kuzynem polityka Thomasa de Maizière.

</doc>
<doc id="669227" url="https://pl.wikipedia.org/wiki?curid=669227" title="CCTV (ujednoznacznienie)">
CCTV (ujednoznacznienie)



</doc>
<doc id="669229" url="https://pl.wikipedia.org/wiki?curid=669229" title="Malchus">
Malchus

Malchus także Malcheusz, Malchos – zlatynizowane imię pochodzenia hebrajskiego, oznaczające „doradca”. Niektóre źródła wywodzą jego rodowód z języka punickiego, w którym oznaczałoby tyle co „panujący”, „mój król”.
Odpowiedniki w innych językach:
Malchus imieniny obchodzi 27 lipca oraz 21 października.

</doc>
<doc id="669232" url="https://pl.wikipedia.org/wiki?curid=669232" title="Edward Strasburger">
Edward Strasburger

Edward Adolf Strasburger (ur. 1 lutego 1844 w Warszawie, zm. 19 maja 1912 w Bonn) – polski i niemiecki botanik oraz anatom i cytolog roślin.
Biografia.
Jego rodzina wywodziła się z Saksonii. Do Warszawy sprowadziła się w XVIII wieku za sprawą dziadka Jana, za panowania Augusta III Sasa. Dziadek Edwarda był protoplastą polskiej gałęzi rodu Strasburgerów. Ród ten dał Polsce wielu wybitnych przedstawicieli inteligencji. Spokrewnione z Edwardem były: prof. historii UJ Zofia Kozłowska-Budkowa i prof. botaniki UJ Aniela Kozłowska. Był synem cukiernika warszawskiego Edwarda Bogumiła Strasburgera. Jego brat Leon Henryk brał udział w powstaniu styczniowym.
Studiował botanikę na: Uniwersytecie Warszawskim (habilitacja w 1867 roku), Sorbonie, Uniwersytecie w Jenie - (profesor, od 1869 do 1880 roku kierownik Katedry Botaniki), Uniwersytecie w Bonn (doktorat w 1865 roku, w latach 1880-1912 dziekan, rektor Instytutu Botanicznego, kierownik Katedry Botaniki).
Od 1873 roku (zatwierdzony w 1874 roku) był członkiem korespondentem, a od 1888 – członkiem czynnym Akademii Umiejętności w Krakowie.
Edward Strasburger badał rośliny: mchy, paprocie, drzewa iglaste. Wyniki jego prac stworzyły podstawy dla rozwoju biologii komórki, genetyki, współczesnej medycyny regeneracyjnej. Przedmiotem zainteresowania Edwarda Strasburgera były jądra komórkowe. Pierwszy nauczył się barwić struktury jądra komórkowego i obserwować je podczas podziału komórki. Wykazał, że struktury jądra nie są każdorazowo tworzone od nowa w podzielonych komórkach potomnych, jak to sądzono dotychczas, ale ulegają złożonym podziałom.
Jako pierwszy przeprowadził badania embriologiczne nad roślinami nagonasiennymi oraz okrytonasiennymi. Terminy wprowadzone przez niego do nauki do opisu badanych procesów i struktur komórki weszły do niemal wszystkich języków. Wprowadził i opisał takie pojęcia jak: cytoplazma, nukleoplazma, mitoza, mejoza, kariokineza, chromosom, kariotyp, haploidalna i diploidalna liczba chromosomów.
Edward Strasburger był współredaktorem wielu podręczników botaniki. W 1894 wydał, wraz z trzema innymi profesorami, podręcznik: „Lehrbuch der Botanik für Hochschulen”, który jest wznawiany i tłumaczony na wiele języków do dzisiaj. W swej książce "O formowaniu i dzieleniu się komórek" przedstawił główne założenia mitozy. Publikował swoje artykuły w języku polskim, niemieckim, francuskim i angielskim. W Polsce ukazywały się one w takich czasopismach jak: „Wszechświat”, „Tygodnik Lekarski”, „Biblioteka Warszawska”, „Roczniki Akademii Umiejętności” i inne.
Członek Krakowskiego Towarzystwa Naukowego, Akademii Umiejętności, Royal Society w Londynie, Akademii Nauk w Berlinie, w Monachium, w Paryżu, National Academy of Science w USA, w Rzymie oraz Akademii Belgijskiej, Holenderskiej, Duńskiej i Norweskiej.
W Polsce postać Edwarda Strasburgera pozostaje zapomniana, natomiast w Niemczech, Anglii, w Stanach Zjednoczonych do dzisiaj jego zasługi dla nauki są szeroko znane.
Na jego cześć Henri Ernest Baillon w 1876 wyróżnił nowy rodzaj roślin pod nazwą "Strasburgeria", od której utworzona została później nazwa rodziny "Strasburgeriaceae".
Syn profesora Edwarda Strasburgera wykształcony w Niemczech Julian Strasburger (1871–1934) był neurologiem, profesorem medycyny we Wrocławiu.

</doc>
<doc id="669233" url="https://pl.wikipedia.org/wiki?curid=669233" title="Obermarchtal">
Obermarchtal

Obermarchtal – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Munderkingen. Leży ok. 36 km na południowy zachód od Ulm, przy drodze krajowej B311.
Znajduje się tu klasztor norbertański.

</doc>
<doc id="669234" url="https://pl.wikipedia.org/wiki?curid=669234" title="The Miracle EP">
The Miracle EP

The Miracle EP – wideokaseta zespołu Queen. Ukazała się w sprzedaży 16 grudnia 1989 roku. Zawiera cztery teledyski grupy z albumu "The Miracle", który ukazał się na rynku 22 maja 1989.

</doc>
<doc id="669235" url="https://pl.wikipedia.org/wiki?curid=669235" title="Janusz Siatkowski">
Janusz Siatkowski

Janusz Siatkowski (ur. 5 marca 1929 w Warszawie) – językoznawca, slawista.
W latach 1950–1956 i 1982–1999 pracownik naukowy Uniwersytetu Warszawskiego (w latach 1993–1999 dyrektor Instytutu Filologii Słowiańskiej). W latach 1977–1981 dyrektor Instytutu Slawistyki PAN. Od roku 1972 profesor; od roku 1982 jest członkiem Towarzystwa Naukowego Warszawskiego. Siatkowski tworzy prace z zakresu gramatyki historycznej i dialektologii polskiej i czeskiej, historii języka polskiego i czeskiego, polsko-czeskich i polsko-niemieckich kontaktów językowych, języka bułgarskiego.
23 sierpnia 1980 roku dołączył do apelu 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami.
20 lutego 1998 został odznaczony słowackim Orderem Podwójnego Białego Krzyża III klasy, w tym samym roku nadano mu tytuł doktora honoris causa Uniwersytetu Karola w Pradze.

</doc>
<doc id="669237" url="https://pl.wikipedia.org/wiki?curid=669237" title="Angela de Marici">
Angela de Marici



</doc>
<doc id="669239" url="https://pl.wikipedia.org/wiki?curid=669239" title="Unie personalne w historii Polski">
Unie personalne w historii Polski

Unie personalne w historii Polski – Korona Królestwa Polskiego wielokrotnie wchodziła w unie personalne z sąsiednimi państwami. Od 1385 państwo polskie wiązała prawie bez przerwy unia polsko-litewska, która w 1569 w wyniku zawarcia unii lubelskiej legła u podstaw utworzenia Rzeczypospolitej Obojga Narodów. Po 1572 r. w wyniku kolejnych wolnych elekcji, tron polski obejmowali władcy państw, które pozostawały tym samym w unii personalnej z Rzecząpospolitą. Po 1795 nieudaną próbą wskrzeszenia unii polsko-saskiej było oddanie tronu księcia warszawskiego elektorowi Saksonii Fryderykowi Augustowi I.

</doc>
<doc id="669240" url="https://pl.wikipedia.org/wiki?curid=669240" title="Osiedle Janasa">
Osiedle Janasa



</doc>
<doc id="669242" url="https://pl.wikipedia.org/wiki?curid=669242" title="Ray (singel)">
Ray (singel)

Ray - pierwszy singel z albumu "Kingwood" grupy Millencolin. Singel wydany został około miesiąc przed wydaniem albumu.

</doc>
<doc id="669244" url="https://pl.wikipedia.org/wiki?curid=669244" title="Kenji Onitake">
Kenji Onitake

Kenji Onitake (ur. 19 września 1939 w Hiroszimie) – obecny prezes J-League (2007-?), dawny wiceprezes J-League (2003-2007) i czynny działacz piłkarski w Japonii a w latach 1996 - 1998 trener zespołu Shimizu S-Pulse.

</doc>
<doc id="669245" url="https://pl.wikipedia.org/wiki?curid=669245" title="Petko Sławejkow">
Petko Sławejkow

Petko Raczow Sławejkow, bułg. Петко Рачов Славейков (ur. 17 listopada 1827 w Tyrnowie, zm. 1 lipca 1895 w Sofii) – bułgarski poeta, folklorysta, publicysta i polityk; czołowy twórca i działacz odrodzenia narodowego, ojciec Pencza i Christa. Członek i jeden z przywódców bułgarskiej Partii Liberalnej. Pełnił funkcję marszałka parlamentu bułgarskiego (1880), był również ministrem oświaty (1880) oraz ministrem spraw wewnętrznych (1880–1881) w pierwszym rządzie Petko Karawełowa, a następnie w latach 1884–1885 ponownie ministrem spraw wewnętrznych w drugim gabinecie Karawełowa.
W latach 1835–1843 pracował jako nauczyciel. W roku 1846 po antygreckich wystąpieniach opuścił Tyrnowo, po czym w roku 1849 osiadł w Trjawnie. Tam powstały zbiory wierszy: "Smesna kitka", "Pesnopojka", "Basnenik" (wszystkie w roku 1852). W roku 1849 rozpoczął działalność publicystyczną, publikując teksty na łamach redagowanych przez siebie gazet i czasopism, m.in. od roku 1863 wydawał satyryczne pismo "Gajda". W roku 1864 wyjechał do Stambułu, gdzie pracował nad przekładem Pisma Świętego na język bułgarski – Biblia Sławejkowa (1871). W latach 1866–1872 wydawał m.in. czasopismo "Makedonia", propagujące hasła walki o niezależną cerkiew bułgarską. Brał udział w wydawaniu pierwszego bułgarskiego pisma kobiecego "Rużica" oraz młodzieżowego "Pczelica".
W roku 1876 wrócił do Bułgarii i osiadł w Starej Zagorze, gdzie, podczas pożaru, uległy zniszczeniu zgromadzone przez niego materiały folklorystyczne. Po wyzwoleniu brał udział w życiu politycznym kraju, był m.in. współzałożycielem Partii Liberalnej w Księstwie Bułgarii, jednym z liderów Partii Liberalnej w Rumelii Wschodniej oraz ministrem oświaty i spraw wewnętrznych. Ostatnie lata poświęcił działalności literackiej, uwieńczonej wydaniem dzieła "Byłgarski posłowici" ("Przysłowia bułgarskie", tom 1-2 1890–1891).
Sławejkow był także zasłużonym tłumaczem z literatur: greckiej, tureckiej i rosyjskiej. Jego dorobek literacki liczy ponad 75 prac o różnorodnej tematyce.

</doc>
<doc id="669248" url="https://pl.wikipedia.org/wiki?curid=669248" title="Messier 85">
Messier 85

 
Messier 85 (M85, NGC 4382) – galaktyka soczewkowata w gwiazdozbiorze Warkocza Bereniki. Jest najdalej wysuniętym na północ członkiem Gromady w Pannie. Odkrył ją 4 marca 1781 roku Pierre Méchain. 18 marca Charles Messier dodał ją do swojego katalogu razem z sześcioma innymi galaktykami i gromadą kulistą M92.
M85 znajduje się w odległości ok. 60 milionów lat świetlnych od Ziemi i oddala się z prędkością około 729 km/s. Rozmiary galaktyki wynoszą ok. 124 × 96 tysięcy lat świetlnych, jest więc nieco większa od Drogi Mlecznej.
Do tej pory w M85 zaobserwowano jedną supernową – SN 1960R. Odkryto ją 19 grudnia 1960, osiągnęła maksymalną jasność 11,6m, należała do typu Ia.

</doc>
<doc id="669250" url="https://pl.wikipedia.org/wiki?curid=669250" title="Bright Eyes">
Bright Eyes

Bright Eyes – amerykańska grupa indierockowa, założona w Omaha, w stanie Nebraska przez 15-letniego wówczas gitarzystę i piosenkarza Conora Obersta.

</doc>
<doc id="669251" url="https://pl.wikipedia.org/wiki?curid=669251" title="NGC 4382">
NGC 4382



</doc>
<doc id="669252" url="https://pl.wikipedia.org/wiki?curid=669252" title="Bitwa koło przylądka St. Vincent">
Bitwa koło przylądka St. Vincent



</doc>
<doc id="669253" url="https://pl.wikipedia.org/wiki?curid=669253" title="Prawo mili">
Prawo mili

Prawo mili – stosowany w średniowieczu przywilej handlowy, zgodnie z którym na terenie o promieniu jednej mili wokół miasta wszystkie znajdujące się tam targi, kramy, składy (np. sukna), jatki, piekarnie i karczmy musiały być własnością miasta.
Przywileje takie nadawane bywały przez panujących książąt i bywały dla miast ważnym monopolem, wpływającym korzystnie na ich rozwój.

</doc>
<doc id="669256" url="https://pl.wikipedia.org/wiki?curid=669256" title="II liga polska w koszykówce mężczyzn">
II liga polska w koszykówce mężczyzn

II liga polska w koszykówce mężczyzn – trzecia w hierarchii klasa męskich ligowych rozgrywek koszykarskich w Polsce, zespoły występują w czterech różnych grupach rozgrywkowych (A, B, C, D), po 13–14 drużyn w każdej. Tylko trzy najlepsze drużyny wyłonione w turnieju uzyskują awans do wyżej klasy rozgrywkowej – I ligi.
W rozgrywkach może wziąć udział maksymalnie 56 drużyn. Do niższej klasy rozgrywkowej (III ligi) są relegowane po dwie drużyny z każdej grupy, pod warunkiem, że ta liczy 14 zespołów. Są one wyłaniane w turnieju „o utrzymanie” się w lidze.
Do 2001 nosiła nazwę III ligi.
Zestawienie sezonów.
pogrubienie – oznacza oficjalnie najlepszy zespół II ligi
A, B, C, B – oznaczają kolejne grupy rozgrywkowe II ligi
Uwagi.
¹ – awans poprzez baraże z I ligowymi zespołami, walczącymi o utrzymanie się w lidze
Sezon 2010/2011.
Z pierwszej ligi spadły zespoły Żubry Białystok, KS Sudety Jelenia Góra, KKK MOSiR Krosno, AZS AWF Katowice. Z trzeciej ligi awansowały zespoły KK Świecie, Basket Piła, Mon-Pol Płock, AZS Politechnika Rzeszowska, GTK Gliwice, Hawajskie Koszule Żory. O "dzikie karty" na grę w II lidze wystąpiły Novum Lublin, Novum Bydgoszcz, AWF Mickiewicz Katowice i Polonia Przemyśl.
Terminu 30 czerwca 2010 na zgłoszenie się do rozgrywek nie dotrzymały: Legia Warszawa, MKS Piaseczno, ŻTS Nowy Dwór Gdański oraz Unia Tarnów.
Sezon 2009/2010.
Turniej barażowy.
Zespoły, które zajęły pierwsze miejsce w grupach awansują bezpośrednio. Pokonani finaliści wzięli udział w turniej barażowy o wejście do I ligi mężczyzn 28-30 maja w Pleszewie. Uczestnicy: SKK Siedlce, Open Basket Pleszew, Unia Tarnów. Z turnieju do I ligi awansowała jedna drużyna: SKK Siedlce.
Wyniki.
piątek, 28 maja 2010.
KS Open Basket Pleszew - SSA Unia Tarnów 86:63 (23:13, 21:14, 21:21, 21:15)
sobota, 29 maja 2010.
SKK Siedlce - SSA Unia Tarnów 90:68 (27:20, 23:15, 22:13, 18:20)
niedziela, 30 maja 2010.
SKK Siedlce - KS Open Basket Pleszew 76:66 (10:24, 15:17, 24:10, 27:15)
Podsumowanie.
Z pierwszej ligi spadły zespoły Żubry Białystok, KS Sudety Jelenia Góra, KKK MOSiR Krosno, AZS AWF Katowice. Ich miejsce na zapleczu ekstraklasy zajęły ekipy Astoria Bydgoszcz, AZS Szczecin, RosaSport Radom oraz zespół który wywalczył awans po barażu SKK Siedlce.
Z trzeciej ligi awansowały zespoły KK Świecie, Basket Piła, Mon-Pol Płock, AZS Politechnika Rzeszowska, GTK Gliwice, Hawajskie Koszule Żory. Ich miejsce w III lidze zajęły OSSM PZKosz Warszawa, OSSM PZKosz Sopot (z grupy A), OSSM PZKosz Wrocław, KKS Siechnice (grupa B), AWF Mickiewicz Katowice, OSSM PZKosz Stalowa Wola (grupa C).

</doc>
<doc id="669260" url="https://pl.wikipedia.org/wiki?curid=669260" title="Caporegime">
Caporegime

Caporegime lub kapitan, zazwyczaj skracany do formy "capo" – termin używany w mafii dla wysoko postawionych członków rodziny przestępczej, którzy kierują "załogą" żołnierzy i mają wielkie znaczenie oraz wpływy w organizacji. "Caporegime" jest włoskim słowem, które pierwotnie było używane w odniesieniu do głowy rodziny na Sycylii, ale teraz może oznaczać ważną rangę, podobną do kapitana lub sierżanta w armii. Ogólnie rzecz biorąc, termin odnosi się do szefa oddziału w zorganizowanej rodzinie przestępczej, który zarządza załogą żołnierzy i odpowiada bezpośrednio przed "bossem" lub "underbossem".
Geneza.
Mafia, szczególnie amerykańska mafia jest technicznie podzielona na w połowie niezależne "załogi", kierowane przez ""capo", czyli inaczej przywódcę ludzi, którzy odpowiadają przed nim i zarabiają dla niego pieniądze, z których część jest przekazywana wyżej do "bossa" rodziny lub "underbossa". Zyski z działalności ekipy są częściowo wykorzystywane dla zapewnienia ochrony mianowanym członkom rodziny oraz własnych potrzeb. Dokładne dochody przeciętnego "capo"" są trudne do oszacowania. Jest to czynnik zależny od wielkości poszczególnych "załóg", ich zarobków, nadzoru oraz czasu.
"Brygady" są niezależne od siebie i ich członkowie zazwyczaj załatwiają sprawy oraz zarabiają w jej własnym zakresie. Czasami niektóre grupy mogą się specjalizować w określonych dziedzinach, takich jak hazard, kiedy inne zajmują się kradzieżą oraz obrotem pojazdów oraz ich części. Załoga może również operować w określonym terytorium.
Liczba "caporegime"/załóg zależy od wielkości rodziny. Przykładowo, rodzina Gambino ma więcej niż 20 "capo", a rodzina z St. Louis ma ich tylko kilku.
Funkcjonowanie.
W mafii, kiedy "boss" podejmuje decyzję, przekazuje instrukcje stopniowo w dół hierarchii, zamiast bezpośrednio żołnierzom, którzy wykonają rozkaz. System rang chroni ważnych członków rodziny, gdy ktoś z jej dna zostaje złapany przez służby porządkowe. "Caporegime" spełniają funkcję medium między "bossem" a żołnierzami. Technicznie, "capo" prowadzą swoje własne rodziny pod patronatem większej organizacji.
Każdy "capo" ma w dowodzeniu minigang żołnierzy oraz współpracowników, który może w każdej chwili zwiększyć się do ogromnych rozmiarów. Osoby należące do załogi nie muszą działać blisko siebie. Przykładowo, "capo" rodziny Bonanno, Joe Notaro zarządzał ludźmi rozproszonymi po wszystkich pięciu częściach Nowego Jorku, a nawet w New Jersey.
"Capo" mogą dzierżyć różną ilość wpływów w organizacji. Niektórzy są krewnymi albo bliskimi przyjaciółmi, czy współpracownikami "bossa", co daje im więcej znaczenia. Kapitan z bardzo aktywną załogą, która zarabia dużo pieniędzy jest niemal zawsze szanowany.
Przykładowo, żołnierz w rodzinie Gambino, Roy DeMeo, był bardzo szanowany i podziwiany wśród swoich towarzyszy ze względu na zaawansowane umiejętności zarabiania pieniędzy. Przyszły "boss" rodziny, John Gotti również cieszył się dużym szacunkiem dzięki załodze, która przynosiła wiele zysków. Skuteczni capo unikają przez to śmierci z rozkazu zwierzchników.
Z drugiej strony, "capo" Joe Sferra z Rrodziny DeCavalcante został cofnięty rangą do żołnierza i usunięty z lukratywnej posady w związkach zawodowych przez serię potknięć w 1965 roku. W 1984 roku, dużo większa strata dotknęła Salvatore "Salviego" Testę, kiedyś młodego i ambitnego "capo" pracującemu dla rodziny Scarfo. Skończył zamordowany przez Nicodemo Scarfo ze względu na wątpliwości co do jego lojalności.
"Caporegime" może również kontrolować określone obszary, które chroni razem ze swoją załogą oraz określone działalności, takie jak korumpowanie związków zawodowych, zbieranie haraczy, nielegalne loterie i inne formy przestępczości zorganizowanej.
W popkulturze.
W "Ojcu chrzestnym" Salvatore Tessio (grany przez Abe Vigodę) i Pete Clemenza (grany przez Richarda S. Castellano) są "capo" w rodzinie Corleone, którzy odpowiadają przed Vito Corleone (później Michaelem Corleone).
W "Ulicach nędzy" wujek głównego bohatera jest "caporegime" jednej z nowojorskich Pięciu Rodzin.
W "Chłopcach z ferajny", Paul Cicero (grany przez Paula Sorvino) był "capo" załogi, której częścią był Henry Hill (grany przez Raya Liottę). Paul Vario, na podstawie którego stworzono postać Cicero, był przywódcą szanowanej załogi, która była częścią rodziny Lucchese.
W grach komputerowych, "Grand Theft Auto III" oraz "", Toni Cipriani jest "capo" rodziny Leone w Liberty City, której szefem jest Salvatore Leone. Salvatore zostaje zabity w "Grand Theft Auto III" przez Claude'a, a Toni najprawdopodobniej zostaje "underbossem" rodziny Leone.
W grze komputerowej, "Grand Theft Auto IV", Ray Boccino pełni funkcję "capo" w rodzinie Pegorino, zorganizowanej rodzinie przestępczej działającej w komputerowym odpowiedniku Nowego Jorku.
W serialu HBO, Rodzina Soprano, termin "capo" albo "kapitan" jest używany w odniesieniu do przywódców załóg w rodzinie przestępczej. Do "capo" zaliczał się Tony Soprano (przed awansem do roli "acting bossa"), Junior Soprano (przed swoim awansem do roli "acting bossa" przed Tonym), Paulie Gualtieri, Christopher Moltisanti, Richie Aprile, Gigi Cestone, Ralph Cifaretto, Vito Spatafore, Raymond Curto, Caro Gervasi, Jimmy Altieri, Larry Barese, Feech LaManna, Murf Lupo oraz Robert "Bobby Baccala" Baccalieri, który zastąpił starego Lupo.
Rodzina Gambino.
Ci, którym ostatnio dano status "caporegime" oraz ci "capo", którzy posiadają rozszerzone obowiązki:

</doc>
<doc id="669261" url="https://pl.wikipedia.org/wiki?curid=669261" title="Some Devil">
Some Devil

Some Devil to wydany 23 września 2003 roku pierwszy solowy album Dave'a Matthewsa, wokalisty i gitarzysty grupy Dave Matthews Band. Album został sprzedany w ponad milionie egzemplarzy i został uznany przez RIAA za platynową płytę.
Na płycie gościnnie występują gościnnie gitarzysta Tim Reynolds oraz lider i gitarzysta zespołu Phish, Trey Anastasio. Album zawiera piosenkę Gravedigger, za którą Dave Matthews został uhonorowany prestiżową nagrodą Grammy. Some Devil został wyprodukowany przez Stevena Harrisa, który współpracował wcześniej z Matthewsem przy okazji albumu Busted Stuff – zespołu Dave Matthews Band.

</doc>
<doc id="669271" url="https://pl.wikipedia.org/wiki?curid=669271" title="Oberstadion">
Oberstadion

Oberstadion – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Munderkingen. Leży ok. 33 km na południowy zachód od Ulm.
Współpraca.
Miejscowość partnerska:

</doc>
<doc id="669273" url="https://pl.wikipedia.org/wiki?curid=669273" title="Pamięć niedeklaratywna">
Pamięć niedeklaratywna

Pamięć niedeklaratywna - rodzaj pamięci zaproponowanej przez Larry Squire w 1986 r. Pamięć niedeklaratywna gromadzi wiedzę o tym, jak wykonywać czynności. Jeżdżenie na rowerze, taniec, chodzenie, mówienie itp. wymagają zapamiętania wielu doświadczeń i informacji - przechowywane są one właśnie w systemie pamięci niedeklaratywnej. Ten rodzaj pamięci różni się istotnie od pamięci deklaratywnej, która przechowuje informacje językowe i abstrakcyjne.
Pamięć niedeklaratywną można podzielić na cztery osobne rodzaje:

</doc>
<doc id="669275" url="https://pl.wikipedia.org/wiki?curid=669275" title="Hrabstwo Pinal">
Hrabstwo Pinal

Hrabstwo Pinal – hrabstwo w USA w południowo-wschodniej części stanu Arizona. W roku 2016 liczba mieszkańców wyniosła 418 540. Stolicą jest Florence. Na terenie hrabstwa jest duża populacja rdzennych Amerykanów (około 6,6%). Są to Indianie ze szczepów Apacze, Pima, Tohono O’odham i Maricopa.
Historia.
Pinal powstało 1 lutego 1875 z fragmentów hrabstw Maricopa i Pima.
Atrakcje.
Wielka szklarnia Biosfery 2, które miały pomóc w ustaleniu metod przeżycia na innych planetach.
Geografia.
Całkowita powierzchnia wynosi 13 919 km² z tego 12 km² (0,08%) stanowi woda.
Na terenie hrabstwa leżą Rezerwat Indian Rzeka Gila, Społeczność Indian Ak-Chin i Rezerwat Indian Apache San Carlos.

</doc>
<doc id="669276" url="https://pl.wikipedia.org/wiki?curid=669276" title="Zrzeszotnienie kości">
Zrzeszotnienie kości



</doc>
<doc id="669277" url="https://pl.wikipedia.org/wiki?curid=669277" title="Rechtenstein">
Rechtenstein

Rechtenstein – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Munderkingen. Leży ok. 36 km na południowy zachód od Ulm.

</doc>
<doc id="669279" url="https://pl.wikipedia.org/wiki?curid=669279" title="Rottenacker">
Rottenacker

Rottenacker – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Munderkingen. Leży nad Dunajem, ok. 30 km na południowy zachód od Ulm.
Miejscowość jest zamieszkiwana przez 2194 mieszkańców (stan na 2018 rok).
Historia.
Pierwsza wzmianka o wsi pochodzi z 1085 roku, gdzie jest wymieniana jako "apud Rotenakere". Kolejna wzmianka z 1116 podaje nazwę "Rotinakkier". Od 1447 miejscowością administrował klasztor w Blaubeuren, większość mieszkańców w 1534 przeszła na luteranizm wraz z opactwem. W wyniku wojny trzydziestoletniej wieś opustoszała po 1634, w 1648 zamieszkiwało ją 6 rodzin, a w następnych latach sprowadzili się do niej imigranci ze Szwajcarii. W 1709 zawalił się most nad Dunajem, w wyniku czego zginęło 24 mężczyzn. W latach 90. XVIII wieku z Rottenacker wysiedlono szwajcarską nauczycielkę języka szwedzkiego, co wywołało opór mieszkańców, część z nich w ramach protestu nie posyłała dzieci do szkół. Po legalizacji emigracji w 1817 roku 28 rodzin i 48 pojedynczych osób opuściło miejscowość i przeniosło się do Kaukazu lub Ameryki Północnej. Napływ przemysłu do gminy rozpoczął się po uruchomieniu linii kolejowej w 1871 roku.
Wspólnoty wyznaniowe.
Około 55% mieszkańców wsi stanowią protestanci, a 30% – katolicy. Pozostałe 15% ludności to osoby innych wyznań lub niestoważyszone z żadną wspólnotą. W miejscowości działa parafialny kościół ewangelicki św. Wolfganga oraz kościół rzymskokatolicki pw. św. Krzyża.

</doc>
<doc id="669281" url="https://pl.wikipedia.org/wiki?curid=669281" title="Untermarchtal">
Untermarchtal

Untermarchtal – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Munderkingen. Leży nad Dunajem, ok. 33 km na południowy zachód od Ulm.
Znajduje się tu klasztor.

</doc>
<doc id="669284" url="https://pl.wikipedia.org/wiki?curid=669284" title="Unterstadion">
Unterstadion

Unterstadion – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Munderkingen. Leży ok. 30 km na południowy zachód od Ulm.

</doc>
<doc id="669285" url="https://pl.wikipedia.org/wiki?curid=669285" title="Parszczyce">
Parszczyce

Parszczyce (kaszb. "Parszczëce" lub też "Pôrszczëce", "Parzczëce", niem. "Parschütz", dawniej "Parszczica") – wieś kaszubska w Polsce położona w województwie pomorskim, w powiecie puckim, w gminie Krokowa. W najbliższej okolicy znajdują się rezerwaty przyrody "Zielone", "Moroszka Bielawskiego Błota" i "Woskownica Bielawskiego Błota". 
Wieś szlachecka Parszyca położona była w II połowie XVI wieku w powiecie puckim województwa pomorskiego. W latach 1975–1998 miejscowość administracyjnie należała do województwa gdańskiego.
Historia.
Pierwsze wzmianki o wsi pochodzą z XV wieku. W XVI wieku została kupiona przez Krokowskich. Była to wówczas wieś zagrodnicza z folwarkiem. W XVIII wieku we wsi wybudowano dwór. W 1905 roku Parszczyce były jedyną wsią w dobrach rodziny Krokowskich, w której liczba ludności katolickiej przeważała nad ewangelicką.

</doc>
<doc id="669289" url="https://pl.wikipedia.org/wiki?curid=669289" title="Język pitkarnyjski">
Język pitkarnyjski

Język pitkarnyjski, język norfolk – język używany na wyspach Pitcairn i Norfolk. Powstał jako język kreolski na bazie XVIII-wiecznego angielskiego, używanego przez zbuntowanych marynarzy ze statku Bounty, oraz języka tahitańskiego.
Językiem tym mówi obecnie mniej niż 500 ludzi na świecie, w tym ok. 40 na Pitcairn i ok. 400 na Norfolk. Jest klasyfikowany w ramach grupy atlantyckiej języków kreolskich na bazie angielskiego.

</doc>
<doc id="669291" url="https://pl.wikipedia.org/wiki?curid=669291" title="Unterwachingen">
Unterwachingen

Unterwachingen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau, wchodzi w skład związku gmin Munderkingen. Leży ok. 30 km na południowy zachód od Ulm.

</doc>
<doc id="669293" url="https://pl.wikipedia.org/wiki?curid=669293" title="Imam Ali">
Imam Ali



</doc>
<doc id="669294" url="https://pl.wikipedia.org/wiki?curid=669294" title="Prusewo">
Prusewo

Prusewo (kaszb. "Prësewò", niem. "Prüssau") – osada kaszubska w Polsce położona w województwie pomorskim, w powiecie puckim, w gminie Krokowa na zachód od jeziora Żarnowieckiego. 
Pierwszy dokument, w którym wymieniona jest wieś, pochodzi z 1342. Wieś królewska Prusowo położona była w drugiej połowie XVI wieku w powiecie puckim województwa pomorskiego. W latach 1975–1998 miejscowość administracyjnie należała do województwa gdańskiego.
W pobliżu wsi znajduje się przystanek kolejowy Prusewo, będący częścią nieczynnej linii kolejowa Wejherowo-Choczewo-Lębork.

</doc>
<doc id="669295" url="https://pl.wikipedia.org/wiki?curid=669295" title="Blaustein">
Blaustein

Blaustein – miasto w Niemczech, w kraju związkowym Badenia-Wirtembergia, w rejencji Tybinga, w regionie Donau-Iller, w powiecie Alb-Donau. Leży nad rzeką Blau, ok. 7 km na północny zachód od Ulm. Do 30 września 2014 samodzielna gmina.

</doc>
<doc id="669296" url="https://pl.wikipedia.org/wiki?curid=669296" title="Greebo">
Greebo



</doc>
<doc id="669311" url="https://pl.wikipedia.org/wiki?curid=669311" title="Userkaf">
Userkaf

Userkaf – pierwszy władca starożytnego Egiptu z V dynastii.
Pochodzenie i rodzina.
Nie mamy całkowitej pewności co do pochodzenia tego władcy. Istnieją różne teorie:
Niektórzy ("Kozloff") przypuszczają, że główną żoną Userkafa była Bunefer, córka Szepseskafa. 
Działalność.
Według Kanonu Turyńskiego panował 7 lat, Maneton przyznaje mu 28 lat panowania, co wydaje się znacznie zawyżone. Niewykluczone, że nowy władca został wyniesiony na tron w wyniku buntu ludności przymuszanej do pracy przy budowie piramid, a objęcie przez niego władzy wiązało się z poparciem udzielonym mu przez kapłanów z Heliopolis, w wyniku czego ich władza religijna i polityczna znacznie wzrosła. Userkaf odsunął także od władzy dwóch małoletnich przyrodnich braci: Sahure i Neferirkare.
Zachowały się informacje o działalności budowlanej Userkafa. Zbudował pierwszą świątynię solarną w Abusir w piątym lub szóstym roku swego panowania. Oprócz świątyń w pobliżu stołecznego Memfis budował lub rozbudowywał świątynie w Górnym Egipcie, jak np. świątynię Montu w Tod. 
Za jego rządów miały miejsce kontakty Egiptu ze światem egejskim. Dowodzą tego naczynia z jego świątyni grobowej znaleziono na Cyterze, będące pierwszym znanym świadectwem kontaktów egipsko-egejskich, najprawdopodobniej o naturze handlowej. Jego imię odkryto też w Nubii na odciskach pieczęci.
Panowanie jego przyniosło znaczne zmiany teologiczne. Sam władca był gorliwym wyznawcą boga słońca Re. Bardziej niż do budowy swojej piramidy przykładał się do budowy świątyń, czczących imię Re. On i jego następcy uznawali się jedynie za synów boga Re, nie zaś za samego boga. Prowadziło to zmian w administracji, w tym przekazywaniem urzędów, które do tej pory były zarezerwowane dla członków rodziny panującej, urzędnikom spoza kręgu rodziny władcy.
Userkaf pochowany został w Sakkarze. Jego piramida znajduje się w północnej części nekropoli. Jego kult grobowy poświadczony jest do końca V dynastii.

</doc>
<doc id="669313" url="https://pl.wikipedia.org/wiki?curid=669313" title="MKS Juvenia Wrocław">
MKS Juvenia Wrocław

MKS JUVENIA Wrocław (Międzyszkolny Klub Sportowy JUVENIA Wrocław) – polski klub sportowy założony w 1946 r. we Wrocławiu. Był pierwszym wrocławskim międzyszkolnym klubem sportowym. W swej historii używał również nazw IUVENIA oraz JUWENIA.
W chwili obecnej działa w nim sześć sekcji: pływanie, judo kobiet, judo mężczyzn, pływanie synchroniczne, sumo oraz taekwondo olimpijskie.
Historia klubu.
Kiedy dobiegła końca II wojna światowa, która spowodowała niewyobrażalne zniszczenia we Wrocławiu nie tylko materialne, ale również związane z przymusową deportacją niemieckiej ludności i napływem w to miejsce ludności polskiej, należało „zbudować” miasto – traktowane w ujęciu podmiotowym – od podstaw. Jednym z głównych elementów wychowawczych i integrujących młodzież z całej Polski stał się sport szkolny. Organizacja szkolnictwa spadła na barki dr Franciszka Jankowskiego, który był organizatorem i dyrektorem Pierwszego Liceum Ogólnokształcącego oraz Gimnazjum we Wrocławiu. Nauczycielem wychowania fizycznego w tej szkole został mgr Edward Damczyk. Jego umiejętności organizacyjne, autorytet oraz zapał spowodowały, iż Szkolne Koło Sportowe zostało wiodącą organizacją. Zaraz po wojnie Koło podzielono na trzy sekcje: piłki ręcznej, siatkówki i koszykówki. W pełnej zapału atmosferze zrodziła się idea stworzenia międzyszkolnego klubu sportowego. Wiosną 1946 roku powstał Międzyszkolny Klub Sportowy „Juvenia”. Zrzeszał on młodzież z całego Wrocławia. Podczas rozpoczęcia działalności miał 5 sekcji: piłki siatkowej, piłki ręcznej, piłki koszykowej, piłki nożnej i lekkoatletyczną.
Z powodu reorganizacji polskiego sportu w 1949 roku – pomimo wiodącej roli w rankingach krajowych – MKS „Juvenia” Wrocław przestała istnieć. Dopiero w 1957 roku nastąpiło odrodzenie „Juvenii”. Sekcja pływacka klubu sportowego „Zryw” została przekształcona w Międzyszkolny Klub Pływacki „Juvenia”. Wtedy to jednym z najlepszych zawodników był Andrzej Werner, który w 1958 roku poprawił rekord Polski w pływaniu na dystansie 200 m stylem grzbietowym. Lata 1960-1969 to liczne sukcesy drużynowe (Mistrzostwo Polski Młodzików, Mistrzostwo Polski SZS, Mistrzostwo Dolnego Śląska). Do wyróżniających się zawodników należeli wielokrotni rekordziści i mistrzowie Polski: Ewa Galera, Krystyna Antoniak oraz Arkadiusz Zielski.
W roku 1969 nastąpiła reforma szkolnego sportu – „Juvenia”  została wcielona w skład Międzyszkolnego Klubu Sportowego (MKS-SWOS). Na przełomie lat sześćdziesiątych i siedemdziesiątych XX w. władze sportowe wprowadziły coroczne centralne imprezy sportowe. Miała w nich rywalizować młodzież z całej Polski w różnych kategoriach wiekowych. We Wrocławiu w oparciu o istniejące sekcje powstał silny międzyszkolny ośrodek sportowy. Miał on za zadanie szkolić zawodników na szczeblu regionalnym i krajowym, a także przygotować ich do treningu wyczynowego. Od tego czasu nowy MKS figuruje pod nazwą „Juvenia”, nawiązującą do dawnych tradycji sportowych. Ciężar szkolenia skupiał się głównie na następujących sekcjach: judo, wioślarstwa, pływania, kajakarstwa, lekkiej atletyki, piłki ręcznej, piłki siatkowej oraz piłki nożnej. Odpowiednio prowadzone szkolenie owocowało coraz lepszymi wynikami we współzawodnictwie krajowym (6 miejsce na V Ogólnopolskiej Spartakiadzie Młodzieży).
Na początku lat 80. powołano do życia nowe sekcje: akrobatykę, skoki do wody oraz trójbój nowoczesny. Istnienie klubu było możliwe dzięki wsparciu Wojewódzkiej Federacji Sportu i Szkolnego Związku Sportowego. W klubie prężnie działało 10 sekcji sportowych (najwięcej w historii), zrzeszających 1500 zawodników. Pomimo braku własnych obiektów wspomina się ten okres jako „złote lata osiemdziesiąte”. Już w 1986 roku Juvenia znalazła się na 6 miejscu w Polsce na ponad 1000 sklasyfikowanych klubów sportu młodzieżowego.
Przełom lat 80. i 90. dwudziestego wieku to przemiany polityczno-społeczne w Polsce. W tym okresie zmniejszono dotacje dla związków sportowych, które spowodowały spore problemy finansowe ”Juvenii” Wrocław, podobnie jak całego polskiego sportu. Zlikwidowano liczne sekcje, a w tych które utrzymano skupiano się jedynie na przygotowaniach zawodników do głównych imprez centralnych, m.in. Mistrzostw Polski Juniorów i Mistrzostw Polski Juniorów Młodszych.
Po roku 1995 w klubie funkcjonowały tylko dwie sekcje: pływanie i judo. Było to możliwe dzięki dużemu wsparciu finansowemu ze strony rodziców oraz współpracy z dyrektorami szkół, którzy udostępniali swoje obiekty (baseny, sale). Trening pływacki był prowadzony jedynie w kategorii wiekowej młodzika i juniora, natomiast sekcja judo rozpoczęła współpracę z Klubem Sportowym Gwardią Wrocław, co zapewniło ciągłość szkolenia.
Rok 1999 to duże zmiany w szkolnictwie. Zostały utworzenie szkoły gimnazjalne. W Gimnazjum nr 37 powstała klasa o profilu pływackim. Wtedy również zmieniły się – kierujące klubem do dzisiaj – władze „Juvenii”. Prezesem został Sławomir Kownacki, wiceprezesem Grzegorz Widanka, a sekretarzem Adam Samuel.
W 2000 roku klub zorganizował „Milenijną Sztafetę Pływacką 1000×50m” z okazji 1000-lecia Wrocławia. Zmagania uczestników trwały 12 godzin 11 minut i 3 sekundy. Wydarzenie to zostało wpisane do Księgi rekordów Guinnessa.
Najważniejsze imprezy cyklicznie organizowane przez MKS „Juvenia” Wrocław to:
Osiągnięcia.
Sekcja judo.
Sekcja judo została utworzona w 1971 roku. Duży wkład w to wydarzenie mieli Stanisław Szulmanowicz oraz Adam Wojno. Na pierwsze medale Mistrzostw Polski nie trzeba było długo czekać, gdyż już w 1973 roku Wiesław Binek i Jerzy Boksa zdobyli brązowe medale w kategorii młodzików. Kolejne dwa lata to progres wynikowy oraz coraz większa liczba medali przywożona z imprez centralnych. Medale złotego kruszcu zostały zdobyte przez: Wiesława Binka oraz Marka Krawieckiego. Wiesław Binek był również reprezentantem Polski na Mistrzostwach Europy Młodzików, gdzie uplasował się na 5 pozycji.
W 1976 roku nastąpiło zahamowanie rozwoju sekcji. Czternastu czołowych zawodników zmieniło barwy na AZS Wrocław. Trzy lata później trzech szkoleniowców zrezygnowało z pracy. Przyczyną rezygnacji był brak odpowiednich warunków do treningu.
W 1982 roku utworzona została sekcja żeńska. Rozpoczęła się również odbudowa drużyny męskiej. Była ona możliwa dzięki współpracy z AZS-AWF-em. Od 1991 roku pracę w klubie rozpoczął Zbigniew Zamęcki (jest nadal aktywnym szkoleniowcem). Jego praca zaowocowała znakomitymi wynikami judoków. Medale na Ogólnopolskiej Olimpiadzie Młodzieży zdobyli: Izabela i Monika Lisek, Wojciech Kowalczyk, Grzegorz Zwolski, Kamil Przydanka, Sebastian Bęś, Mirosław Wolszczak, Artur Michalak oraz Rafał Kozielewski. Kamil Przydanka zajął również 9 miejsce na Mistrzostwach Europy Juniorów w Izraelu. Do wyróżniających się zawodników na arenie międzynarodowej zaliczali się: Artur Michalak oraz Sebastian Bęś, którzy reprezentowali Polskę w Brukseli na Europejskich Igrzyskach Młodzieży.
Najmocniejszym punktem reprezentacji był Rafał Kozielewski, który pochwalić się może udziałem w Letnich Igrzyskach Olimpijskich w 2000 roku w Sydney (Australia), brązowym medalem Mistrzostw Europy w 1998 roku w Oviedo w (Hiszpania),  piątym miejscem na Mistrzostwach Europy w 1997 roku w Ostendzie (Belgia) oraz piątym miejscem na Mistrzostwach Świata w Birmingham (Anglia).
Kolejne lata to systematyczny rozwój sekcji judo w klubie. W 1996 roku rozpoczęto współpracę z klubem sportowym Gwardia, która umożliwiła szkolenie w cyklu „od juniora do seniora”.
XXI wiek przyniósł medale na Mistrzostwach Polski reprezentantom klubu. W latach 2000-2005 trzy razy z rzędu (2000, 2001, 2002) zawodnicy sekcji judo zwyciężali w punktacji klubowej na Ogólnopolskiej Olimpiadzie Młodzieży. Aż czterdziestu reprezentantów przywoziło z tej imprezy medale, co świadczy o mocy drużyny MKS „Juvenia”.
Nie można również zapomnieć o sukcesach odnotowanych na arenie międzynarodowej. W 2000 roku Kamil Kazimierczak, Łukasz Koleśnik oraz Łukasz Błach na Mistrzostwach Europy we Wrocławiu zdobyli dwa piąte i jedno siódme miejsce. Rok później na Mistrzostwach Europy Juniorów w Budapeszcie Polskę reprezentował kolejny wychowanek Juvenii Paweł Śledziewski. Obecnie najlepsi zawodnicy w sekcji judo to Kamila Pasternak i Damian Szwarnowiecki.
Najlepsi zawodnicy sekcji judo:
Kamila Pasternak - Złota medalistka Europejskich Igrzysk Młodzieży (2012), Wicemistrzyni Europy Juniorek Młodszych (2013), Brązowa medalistka Mistrzostw Europy Kadetek (2014), multimedalistka Mistrzostw Polski.
Damian Szwarnowiecki - Mistrz Europy Juniorów 2012, Mistrz Europy Młodzieżowców 2012, Mistrz Polski Seniorów 2012, trzykrotny Mistrz Polski Juniorów, 7 miejsce drużynowe Mistrzostwa Europy 2013, udział Mistrzostwa Świata Seniorów 2014, Mistrz Polski Młodzieżowców 2014.
Sekcja pływacka.
Sekcja pływacka od lat 70. może się poszczycić znakomitymi osiągnięciami i ciągłym rozwojem sportowym. Pierwszą rekordzistką kraju reprezentującą barwy „Juvenii” Wrocław była Krystyna Antoniak, która ustanowiła dwa Rekordy Polski. W 1979 roku dołączyła do niej Małgorzata Wala, która uzyskała najlepszy wynik w historii na 50 m stylem motylkowym. Była to sztandarowa zawodniczka klubu i wielokrotna medalistka Mistrzostw Polski. Za swoje wybitne osiągnięcia w sporcie i nauce otrzymała, odznaczenie państwowe „Za naukę i sport”.
Pierwszym zawodnikiem, który w 1995 roku pobił rekord Polski na 50 m stylem grzbietowym, był Sebastian Hełka. Kolejne lata to prawdziwy „wysyp” rekordzistów Polski prowadzonych przez szkoleniowców MKS „Juvenia” Wrocław:
Zawodnicy klubu w latach 1980-2005 zdobyli 73 złote, 56 srebrnych i 81 brązowych medali Mistrzostw Polski Juniorów i Seniorów. Do najwybitniejszych zawodników tamtego okresu należą:
Od 2006 roku zawodnicy „Juvenii” systematycznie występowali na zawodach międzynarodowych. Pasmo zwycięstw rozpoczęła Paulina Szydło na mitingu w Atenach, gdzie zajęła dwa pierwsze miejsca.
Dzięki Pawłowi Wernerowi, Klaudii Naziębło, Dominice Sztanderze oraz Alicji Tchórz klub już siedem razy z rzędu, w latach 2012-2017, wygrywał klasyfikację medalową na Mistrzostwach Polski Seniorów i Młodzieżowców, wyprzedzając takie potęgi jak: AZS AWF Warszawa, AZS-AWF Katowice oraz MKP Szczecin. W sezonie 2013/2014 reprezentanci „Juvenii” Wrocław zdobyli ponad 50 medali Mistrzostw Polski.
Aktualnie najlepsi pływacy sekcji:
Alicja Tchórz – ur. 1992 r., uczestniczka Igrzysk Olimpijskich w Londynie (2012) i Rio de Janeioro (2016). Vice-mistrzyni Europy Seniorów (2015). Dwukrotna złota i brązowa medalistka Mistrzostw Europy Juniorów (2008), srebrna i brązowa medalistka Igrzysk Sportów Nieolimpijskich The World Games (2017), finalistka Mistrzostw Świata Juniorów (2008). Półfinalistka Mistrzostw Świata w Rzymie (2009), Stambule (2012), Kazaniu (2015), Budapeszcie (2017). 5 podczas Letniej Uniwersjady w Tajpej (2017), 6 zawodniczka Letniej Uniwersjady w Kazaniu (2013). Wielokrotna finalistka Mistrzostw Europy Seniorów (2009-2017), wielokrotna rekordzistka i mistrzyni Polski seniorów. Specjalistka stylu grzbietowego i zmiennego.
Paweł Werner – ur. 1993 r., Olimpijczyk z Rio de Janeiro, dwukrotny wicemistrz Mistrzostw Świata Juniorów z Limy (2011), dwukrotny brązowy medalista Mistrzostw Europy Juniorów z Belgradu (2011). Mistrz (2013) "National Collegiate Athletic Association" (NCAA) – działającej od 1910 r., zajmującej się organizacją zawodów sportowych uczelni wyższych w USA. Uczestnik Mistrzostw Europy w Szczecinie (2011), Debreczynie (2012) i Berlinie (2014); 4 złoty medalista Ogólnopolskiej Olimpiady Młodzieży (2011), wielokrotny rekordzista i mistrz Polski, specjalista stylu dowolnego.
Klaudia Naziębło - ur. 1993 r., wielokrotna medalistka Mistrzostw Europy Juniorów (2008, 2009), 4 zawodniczka Igrzysk Olimpijskich Młodzieży w Singapurze (2010), czterokrotna finalistka Mistrzostw Europy Seniorów (2012-2013) oraz Letniej Uniwersjady w Kazaniu - Tatarstan, Rosja (2013). Uczestniczka Mistrzostw Świata w Rzymie (2009) i Barcelonie (2013), trzykrotna złota medalistka Ogólnopolskiej Olimpiady Młodzieży (2011), wielokrotna rekordzistka i mistrzyni Polski, specjalistka stylu grzbietowego.
Dominika Sztandera – ur. 1997 r., medalistka Mistrzostw Europy Juniorów w Poznaniu (2013). finalistka Mistrzostw Świata Juniorów w Dubaju (2013), finalistka Mistrzostw Europy Seniorów w Herning – Dania (2013). 9 zawodniczka Młodzieżowych Igrzysk Olimpijskich w Nankinie – Chiny (2014). Wielokrotna rekordzistka i mistrzyni Polski, specjalistka stylu klasycznego. 

</doc>
<doc id="669314" url="https://pl.wikipedia.org/wiki?curid=669314" title="Xfire">
Xfire

Xfire (wymowa "X-Fire") – darmowy komunikator internetowy i zarazem cały serwis xfire.com, kierowany był głównie do społeczności graczy, korzystających z komputerów osobistych. Unikalność tego komunikatora polega przede wszystkim na tym, iż potrafił on wykryć grę, w jaką w danej chwili gra użytkownik i oferował bardzo przydatne funkcje użytkowe z tym związane (m.in. służył jako przeglądarka serwerów gier). Dostępny na system operacyjny Microsoft Windows, rozpowszechniany na licencji własnościowej. Xfire został pierwotnie opracowany przez Ultimate Arena z siedzibą w Menlo Park w Kalifornii. Xfire miał ponad 19 milionów zarejestrowanych użytkowników, z czego średnio 200 000 było jednocześnie zalogowanych. Przeciętnie w ciągu jednego dnia do komunikatora logowało się 0,3–1,5 miliona użytkowników.
Historia.
Komunikator Xfire należy do firmy Xfire, Inc., mającej siedzibę w Menlo Park w Stanach Zjednoczonych. 25 kwietnia 2006 "Xfire" został wykupiony przez Viacom za sumę 102 milionów dolarów.
2 sierpnia 2010 roku Xfire został ponownie przejęty, tym razem przez spółkę Titan Gaming, która w wyniku tego zwolniła prawie cały ówczesny skład tworzący i odpowiedzialny za komunikator (w tym założycieli, głównych twórców, menadżerów itd.). Ze starej ekipy (Viacom) pozostały tylko 4 osoby. Titan Gaming pragnie połączyć komunikator ze swoją własną platformą, aby zwiększyć sprzedaż cyfrową gier.
12 czerwca 2015 roku po 12 latach oficjalnie skończyło się wsparcie dla komunikatora Xfire, a w 2016 roku cały serwis został zamknięty.
Serwis.
Na oficjalnej stronie Xfire można było zobaczyć wszelkie statystyki związane z graniem. Poza godzinami spędzonymi na graniu przez poszczególnych użytkowników zbierane były tam także zrzuty ekranu i filmy z gier komputerowych tworzone przez użytkowników. Serwis Xfire prowadził także różnego rodzaju debaty oraz ankiety związane z grami i platformami do grania.
Xfire wpowadził serwis Live Stream pozwalający oglądać transmisje na żywo z rozgrywek innych użytkowników.
Na stronie znajdowała się również lista gier posortowana według ilości czasu spędzonego przez wszystkich graczy, gdzie na pierwszym miejscu przez długi czas był "World of Warcraft". W 2011 roku następowały już częstsze zmiany w czołówce, na pierwsze miejsce wysuwały się takie gry jak: ' czy "League of Legends". W kolejnych latach w czołówce najczęściej granych gier były pozycje wymienione wyżej oraz: "Call of Duty 2", ', "StarCraft", ' i '. W statystykach są umieszczone również informacje dotyczące najwyższej pozycji na liście w historii danej gry.

</doc>
<doc id="669319" url="https://pl.wikipedia.org/wiki?curid=669319" title="Gwiazda Maharajpuru">
Gwiazda Maharajpuru

The Gwalior Star – gwiazda ustanowiona w roku 1843 i nadawana za kampanię Gwalior.
Zasady nadawania.
Gwiazdę nadawano żołnierzom wszystkich rang biorącym udział w bitwach pod Maharajpoor i Punniar. Obydwie bitwy odbyły się 29 grudnia 1843 i miały decydujący wpływ na całą kampanię Gwalior.
Opis.
Sześcioramienna gwiazda przygotowana przez rząd indyjski początkowo była zrobiona z haczykiem od spodu służącym do przypinania na piersi. Kolejna wersja miała już "szelki" i dodano baretkę.
Gwiazda była wybita w mennicy w Kalkucie z brązu (pochodzącego ze zdobytych w obydwu bitwach dział).
awers: w środku gwiazdy zatopiony srebrny krążek z nazwą miejsca bitwy "MAHARAJPOOR" lub "PUNNIAR" oraz datą "29th DEC 1843".
rewers: był gładki do czasu dodania baretki wiązanej na metalowym kółku, następnie grawerowano na nim nazwisko i oddział nagrodzonego.
Wymiary: 45 mm szer. i 52 mm wys.

</doc>
<doc id="669321" url="https://pl.wikipedia.org/wiki?curid=669321" title="USS Mississippi">
USS Mississippi

Okręty US Navy o nazwie USS Mississippi, pochodzącej od stanu Missisipi (ang. Mississippi):

</doc>
<doc id="669328" url="https://pl.wikipedia.org/wiki?curid=669328" title="Anton Dostler">
Anton Dostler

Anton Dostler (ur. 10 maja 1891 w Monachium, zm. 1 grudnia 1945 w Aversa) – niemiecki generał piechoty w czasie II wojny światowej, skazany w pierwszym powojennym procesie zbrodniarzy wojennych na karę śmierci przez rozstrzelanie.
Opis zbrodni.
Dnia 22 marca 1944 roku odbył się amerykański desant na włoskie wybrzeże (około 100 kilometrów na północ od miasta La Spezia). Celem ataku było wysadzenie tunelu kolejowego pomiędzy La Spezią a Genuą. Dwa dni po lądowaniu cała grupa została aresztowana przez oddział włoskich i niemieckich żołnierzy.
W czasie przesłuchiwania jeńców jeden z oficerów ujawnił cel misji. Gdy informacja ta dotarła do Dostlera, ten rozkazał rozstrzelanie (na podstawie tajnego rozkazu "Kommandobefehl") wszystkich pojmanych. Dowódca niemieckiej jednostki, w której jeńcy byli przetrzymywani, kilkakrotnie depeszował i telefonował do Dostlera w celu wyjaśnienia powodów takiej decyzji, ale ostatecznie rankiem 26 marca wszyscy jeńcy zostali rozstrzelani. Drużyna liczyła 15 żołnierzy, w tym dwóch oficerów.
Anton Dostler został skazany na śmierć i stracony w miejscowości Aversa, przez dwunastoosobowy pluton egzekucyjny o godzinie 08:00 w dniu 1 grudnia 1945 roku.

</doc>
<doc id="669330" url="https://pl.wikipedia.org/wiki?curid=669330" title="Piramida Userkafa">
Piramida Userkafa

Piramida Userkafa – piramida zbudowana przez Userkafa, władcę starożytnego Egiptu z V dynastii.
Położona jest w północnej Sakkarze, na północny wschód od piramidy Dżesera. Leży na osi północ – południe, podobnie jak grobowce władców z III dynastii. Pierwotnie liczyła 49 m wysokości, długość jej boku wynosiła 73,3 m, a kąt nachylenia ścian 53°. Została zbudowana z olbrzymich bloków z grubsza ociosanego wapienia oraz obłożona okładziną wapienną z Tury. Wejście do niej znajduje się od strony północnej. Od wejścia prowadzi korytarz, początkowo nachylony w dół o długości 19,4 m, a następnie biegnący poziomo o długości 18,5 m z kilkoma zapadniami prowadzący do przedsionka i komory grobowej. Komora ma rozmiary 7,9 × 3,1 m, obłożona jest wapieniem z Tura i ma dwuspadowe sklepienie. Wewnątrz znajduje się bazaltowy sarkofag. Od poziomej części korytarza odchodzi połączenie do dwóch magazynów.
Na zespół grobowy składają się:
Za czasów Ramzesa II piramida została odrestaurowana przez Chaemuaseta. Świątynia grobowa została zniszczona już za czasów XXVI dynastii. 
Wewnątrz piramidy nie odnaleziono ciała władcy. Sama piramida znajdowała się w fatalnym stanie już w l. 20. XX wieku. Podobnie jak i inne piramidy władców V dynastii, była zrobiona niestarannie i z gorszych materiałów w porównaniu do piramid IV dynastii. Materiał z niej posłużył także w różnych okresach do budowy innych obiektów. Bloki z inskrypcjami Userkafa odnaleziono np. w zespole grobowym Amenemhata I w Liszt.
W pobliżu piramidy Userkafa spoczęła w swojej piramidzie, pierwotnie o wysokości 17 m, jego główna żona. Imienia jej nie znamy, albowiem w jej grobowcu nie zachowały się żadne inskrypcje. Niektórzy ("Kozloff") przypuszczają, że była to Bunefer, córka Szepseskafa. 

</doc>
<doc id="669331" url="https://pl.wikipedia.org/wiki?curid=669331" title="The Plastic People of the Universe">
The Plastic People of the Universe

The Plastic People of the Universe – czeski zespół undergroundowy, grający rocka symfonicznego i psychodelicznego, symbol czeskiej opozycji wobec władzy socjalistycznej.
Zespół założyli Milan Hlavsa, Josef Janíček, Jiří Kabeš i Jan Brabec we wrześniu 1968. Grupa przyjęła nazwę zaczerpniętą z tytułu piosenki "Plastic People" z albumu Absolutely Free Franka Zappy, inspirując się dodatkowo twórczością Andy Warhola.
Już na początku kariery władza prześladowała ich za obcojęzyczną nazwę i wykonywanie utworów muzyków angielskich i amerykańskich, takich jak The Velvet Underground czy Lou Reed. Po roku nakazano im zwrot sprzętu nagłaśniającego, który otrzymali z Centrum Kultury w Pradze. Kiedy w 1971 roku odmówili zmiany repertuaru, zaczęli mieć kłopoty z władzami – nie mogli występować na oficjalnych koncertach, a ich muzyka była nieobecna w mediach. Starano się także zmusić muzyków do obcięcia długich włosów.
W 1972 roku do zespołu dołączył freejazzowy saksofonista Vratislav Brabenec i wkrótce potem skrystalizowało się brzmienie zespołu oparte na połączeniu rocka psychodelicznego, jazzu i czeskiego folkloru.
Koncerty zespołu były pacyfikowane przez milicję, doszło nawet do tego, że w 1974 po występie w Rudolfowie koło Czeskich Budziejowic, zmotoryzowany oddział milicji, próbując rozpędzić zebranych, najeżdżał motorami i samochodami na publiczność.
W lutym 1976 roku, po jednym z nielegalnych, prywatnych występów, czterej muzycy grupy i wokalista zespołu DG 307 zostali aresztowani. Milicja przygotowała pokazowy proces „długowłosych chuliganów”. By ukazać ich w jak najgorszym świetle, zakazano im ścinania włosów w więzieniu, by w telewizji wyglądali na wandali. Wśród aresztowanych znalazł się charyzmatyczny menadżer zespołu i poeta, Ivan Martin Jirous. W czasie procesu obrońcy muzyków odwoływali się do literatury radzieckiej, w tym do Lenina, by ukazać ułomność administracji. Proces był impulsem dla całej opozycji, która solidaryzując się z zatrzymanymi muzykami, w grudniu 1976 r. zaczęła zbierać podpisy pod deklaracją znaną jako Karta 77.
Milana Hlavsę na skutek nacisków społecznych zwolniono jeszcze przed procesem, a pozostałym muzykom złagodzono wyroki.
By uniknąć kolejnych aresztowań za chuligaństwo, zespół rozpoczął występy w wiejskich posesjach prywatnych. W taki właśnie sposób doszło do słynnego występu w domu Václava Havla w Hradeczku, w kwietniu 1978 roku. Zarejestrowany wtedy materiał, posłużył do wydania płyty „Egon Bondy’s Happy Hearts Club Banned”, składającej się z tekstów kontrowersyjnego poety i filozofa Egona Bondego.
Płyty zespołu ukazywały się oficjalnie jedynie za granicą, „Egon Bondy's Happy Hearts Club Banned” wytłoczono w Irlandii, a wydano we Francji. Do Czechosłowacji płyty trafiały tak zwanym systemem „na Bacha”, polegającym na oklejaniu płyt mylnymi okładkami.
Kapelę, poza kontrowersyjnym – jak na owe czasy – wyglądem i tekstami, cechowała również nietypowa aranżacja sceny na czas występów. W czasie jednego z koncertów wywiesili na sznurkach dziesiątki wędzonych śledzi. Często zaczynali występy utworem „Podwieczorek”, który składał się na zwykły posiłek na scenie, przerywany krótkim motywem instrumentalnym.
Zespół nagrał w sumie 8 płyt, instrumentację do noweli „Jak będzie po śmierci” Ladislava Klímy i udźwiękowili „Pasje wielkanocne”.
W ramach represji domy, w których występował zespół były niszczone; dom nieopodal Czeskiej Lipy spalono trzy tygodnie po ich występie, a dom w Rychnowie po przejęciu przez państwo, jeszcze przed całkowitą wyprowadzką mieszkańców, został wysadzony w powietrze. Zarówno Milana Hlavsę, jak i innych członków zespołu wielokrotnie przesłuchiwano i bito. Do wyjazdu z Czechosłowacji zmuszono jednego z muzyków – Vratislava Brabenca Na skutek represji zespół ostatecznie zaprzestał działalności w 1986 r.
Po rozwiązaniu The Plastic People of the Universe Milan Hlavsa założył grupę Půlnoc, a Ivan Jirous podziemne pismo „Vokno”. Ten ostatni spędził w sumie osiem lat w więzieniach i został zwolniony jako jeden z ostatnich więźniów politycznych w grudniu 1989 roku.
Po upadku komunizmu grupa Půlnoc wystąpiła wspólnie z Lou Reedem, i to trzykrotnie, m.in. w Białym Domu przed prezydentami Czech i USA. W 1997 roku nastąpiła na krótko reaktywacja The Plastic People of the Universe, jednak muzycy nie mogli się zgodzić co do nowego repertuaru – Hlavsa pragnął iść w stronę techno.
W listopadzie 1999 roku po raz pierwszy wystąpili w Polsce, uświetniając obchody 10. rocznicy Festiwalu Kultury Czeskiej we Wrocławiu.

</doc>
<doc id="669332" url="https://pl.wikipedia.org/wiki?curid=669332" title="Petrozawodzk">
Petrozawodzk



</doc>
<doc id="669333" url="https://pl.wikipedia.org/wiki?curid=669333" title="Kokenhausen">
Kokenhausen



</doc>
<doc id="669339" url="https://pl.wikipedia.org/wiki?curid=669339" title="Dżibril">
Dżibril



</doc>
<doc id="669340" url="https://pl.wikipedia.org/wiki?curid=669340" title="Wide Field and Planetary Camera 2">
Wide Field and Planetary Camera 2

Wide Field and Planetary Camera 2 (WFPC2) – kamera CCD zainstalowana w Kosmicznym Teleskopie Hubble’a. Została zamontowana na miejsce kamery WF/PC podczas wyprawy wahadłowca Endeavour (misja STS-61) w grudniu 1993. Za jej pomocą wykonano zdjęcia Głębokiego Pola Hubble’a w 1995 oraz mgławic planetarnych MyCn18 i CRL2688 w 1996.
Matryce CCD w detektorze WFPC2 rejestrowały promieniowanie elektromagnetyczne w zakresie długości fal od 120 do 1100 nm. Na kamerę składają się cztery identyczne detektory CCD, każdy o rozdzielczości 800×800 pikseli.
Kamera została zdemontowana 14 maja 2009 przez załogę misji STS-125 wahadłowca Atlantis, na jej miejsce zainstalowana została Wide Field Camera 3. WFPC2 powróciła na Ziemię 24 maja 2009 roku na pokładzie promu Atlantis i obecnie znajduje się na wystawie w National Air and Space Museum w Waszyngtonie.

</doc>
<doc id="669341" url="https://pl.wikipedia.org/wiki?curid=669341" title="WFPC2">
WFPC2



</doc>
<doc id="669343" url="https://pl.wikipedia.org/wiki?curid=669343" title="Republika Winstońska">
Republika Winstońska

Nazwa Republiki Winstońskiej (ang. "Republic of Winston") odnosi się do okresu w historii hrabstwa Winston w stanie Alabama podczas wystąpienia południa z Unii, utworzenia Skonfederowanych Stanów Ameryki oraz wybuchu wojny secesyjnej w Stanach Zjednoczonych, kiedy istniało tam faktycznie niezależne państewko, które nie uznało władzy Konfederacji.
Obszar ten jest w większości górzysty, a niewolnictwo, którego problem stał się iskrą prochu, która rozpaliła od dawna tlący się konflikt między północą a południem kraju, praktycznie tu nie występowało.
Nastroje w hrabstwie generalnie sprzeciwiały się wystąpieniu południa z Unii. W dużej mierze było to podyktowane obawą przed dominacją (wtedy już nieuniknioną) interesów plantatorów z południa stanu. Podobnie sytuacja miała miejsce w innych nierolniczych regionach południa (np. północna część Tennessee, gdzie ludność wręcz prowadziła walkę partyzancką, albo część Wirginii, która oderwała się od macierzystego stanu i stworzyła, po wstąpieniu do Unii, stan Wirginia Zachodnia). Do odłączenia się od Unii dążyły przede wszystkim zainteresowane w utrzymaniu niewolniczego systemu grupy związane właśnie z plantatorstwem. Zaś owe regiony, jak hrabstwo Winston, w zachowaniu unii widziały możliwość zachowania równowagi i zabezpieczenie dla siebie przed dominacją bogatych plantatorów nad społecznościami drobnych hodowców, górników i kupców. Dochodziły tu też inne różnice.
Delegat hrabstwa na konwencję secesyjną (Alabama była jednym z pierwszych siedmiu stanów, które utworzyły Konfederację), nauczyciel Christopher Sheats wprost odmówił podpisania się pod tą decyzją, za co został aresztowany. Potem został przywódcą grupy neutralistycznej.
Ludność hrabstwa masowo odmawiała wstępowania do konfederackiej armii. Nastąpiła faktyczna secesja, czyli odrzucenia władzy nad hrabstwem będącej teraz jednym ze stanów Konfederacji Alabamy. Potocznie, a także nieco bardziej oficjalnie, wówczas nazywano je "Republiką Winstońską".
Trzeba pamiętać, iż idea niepodległości była dość poważnie potraktowana w hrabstwie, zwłaszcza przez lokalny establishment, który po serii narad w "Looney's Tavern", proklamował, iż na skutek niemożności pozostania w Konfederacji rezydenci hrabstwa powinni teraz być mieszkańcami "Wolnego Państwa Winstońskiego" ("Free State of Winston"). Wielu widziało naprawdę w tym realne rozwiązanie. Tak więc secesja była w pewnym sensie formalna.
Aczkolwiek władze centralne stanu nie tolerowały tego jednostronnego "ogłoszenia niepodległości", to jednak okolica była tylko okazjonalnie najeżdżana przez oddziały konfederatów oraz ich jednostki partyzanckie, a także uzbrojone bandy. W sumie hrabstwo Winston było jednym z izolowanych miejsc na terenie Konfederacji, które nie uznawały jej władzy i sprawowały samodzielnie władzę.
Po wkroczeniu na ten obszary wojsk Unii wielu mieszkańców "Republiki" wstąpiło do jej oddziałów, w tym "First Alabama Cavalry".
Po zakończeniu wojny hrabstwo stało się bastionem wpływów Partii Republikańskiej, nawet po odzyskaniu niemalże dyktatorskiej władzy południowych demokratów nad stanem.

</doc>
<doc id="669346" url="https://pl.wikipedia.org/wiki?curid=669346" title="Mocni w Duchu">
Mocni w Duchu

Mocni w Duchu – polska grupa muzyczna grająca muzykę chrześcijańską założona w 1988 przez jezuitę Józefa Kozłowskiego. Grupa powstała wraz z rozwojem Ośrodka Odnowy w Duchu Świętym, z którym ściśle współpracuje. Grupa liczy ok. 40 osób, przy czym wszyscy są również członkami wspólnoty Mocni w Duchu działającej w ramach ośrodka.
Zespół od 2015 prowadzi w Centrum Mocni w Duchu warsztaty muzyczne dla młodzieży, w ramach których powstała grupa młodzieżowa "Młodość - lubię to". Prowadzone są również przez zespół spotkania ewangelizacyjne "Uwielbieniowa Łódź Ratunkowa". 
Kierownikiem zespołu jest Inga Pozorska, która dołączyła do zespołu w 1993. Opiekunem duchowym natomiast jest jezuita ojciec Jacek Olczyk.

</doc>
<doc id="669347" url="https://pl.wikipedia.org/wiki?curid=669347" title="Przewięź (Augustów)">
Przewięź (Augustów)

Przewięź – część miasta Augustów w Polsce położonego w województwie podlaskim, w powiecie augustowskim, na obszarze Puszczy Augustowskiej u zbiegu drogi krajowej nr 16 ("Gościniec Sejneński") i drogi wojewódzkiej nr 672 Przewięź-Rudawka ("Gościniec Puszczański").
Przewięź leży w północno-wschodniej części Augustowa tuż przy granicy miasta. Od północy graniczy z Przewięzią w gminie Płaska, zaś od południa z należąca również do Augustowa Studzieniczną. W Przewięzi znajduje się śluza na Kanale Augustowskim łącząca jeziora Studzieniczne (wyspowy rezerwat "Brzozowy Grąd") z Białym Augustowskim. Południowa część dawnej Przewięzi została włączona w granice administracyjne Augustowa w 1973, północna część pozostała osadą poza granicami miasta.

</doc>
<doc id="669349" url="https://pl.wikipedia.org/wiki?curid=669349" title="Blohm &amp; Voss Bv 155">
Blohm &amp; Voss Bv 155

Blohm &amp; Voss Bv 155 – niemiecki myśliwiec przechwytujący z czasów II wojny światowej, nie wprowadzony do produkcji seryjnej przed kapitulacją Niemiec. Docelowo miał służyć do obrony przed latającymi na dużych wysokościach bombowcami Boeing B-29 Superfortress. Prace nad projektem Bv 155 rozpoczęła w 1942 r. wytwórnia Messerschmitta, na podstawie dokumentacji Bf 109. Ostatecznie opracowanie samolotu zlecono firmie Blohm und Voss.

</doc>
<doc id="669355" url="https://pl.wikipedia.org/wiki?curid=669355" title="Concha nasalis inferior">
Concha nasalis inferior



</doc>
<doc id="669358" url="https://pl.wikipedia.org/wiki?curid=669358" title="Walter Sutton">
Walter Sutton

Walter Sutton (ur. 5 kwietnia 1877 w Utica (Nowy Jork), zm. 10 marca 1916 w Kansas City) – amerykański biolog, którego zasługą było powiązanie praw dziedziczenia Mendla z chromosomami na poziomie komórkowym.
Dorastał w Russel w stanie Kansas, gdzie na stanowym uniwersytecie otrzymał dyplom bakałarza oraz magistra. W czasie studiów na University of Kansas grał w pierwszej uniwersyteckiej drużynie koszykówki, trenowanej przez Jamesa Naismitha. W następnych latach studiował medycynę na Columbia University, gdzie w roku 1906 uzyskał stopień doktora. Współpracował z niemieckim biologiem Theodorem Boveri. 
Jest uznawany za twórcę cytogenetyki – jego zasługi są porównywane do zasług Jamesa Watsona i Francisa Cricka. 

</doc>
<doc id="669360" url="https://pl.wikipedia.org/wiki?curid=669360" title="Krzewie Małe">
Krzewie Małe

Krzewie Małe – wieś w Polsce położona w województwie dolnośląskim, w powiecie lubańskim, w gminie Olszyna. Krzewie Małe to niewielka wieś leżąca na Pogórzu Izerskim, w zachodniej części Wzniesień Radoniowskich, na wysokości około 285-305 m n.p.m..
W latach 1975–1998 miejscowość administracyjnie należała do województwa jeleniogórskiego.

</doc>
<doc id="669361" url="https://pl.wikipedia.org/wiki?curid=669361" title="Strzałka">
Strzałka



</doc>
<doc id="669362" url="https://pl.wikipedia.org/wiki?curid=669362" title="Ireneusz Kuraś">
Ireneusz Kuraś

Ireneusz Kuraś, pseudonim Gryzzli (ur. 20 czerwca 1973 w Lubinie) – polski kulturysta, trójboista siłowy i strongman. Drużynowy Wicemistrz Świata Par Strongman 2001. Mistrz Europy Centralnej Strongman w Parach 2007.
Życiorys.
Ireneusz Kuraś treningi sportowe rozpoczął w wieku trzynastu lat. Początkowo trenował kolarstwo, szybko jednak, w wieku lat siedemnastu, jego pasją stała się kulturystyka. Przygodę z zawodami strongman rozpoczął w 1999 roku, debiutując na zawodach w Kielcach i zajmując drugie miejsce (po Mariuszu Pudzianowskim). Dysponował fantastyczną sylwetką i bardzo dobrymi warunkami fizycznymi. Szybko stał się jednym z czołowych zawodników w kraju. W 2003 r. karierę zawodnika przystopowała poważna kontuzja. Do sportu powrócił dopiero w następnym sezonie, od tego czasu nie odnosi już jednak wielkich sukcesów.
Uczestniczył w Pucharze Polski Strongman 2004, i .
Wziął udział w Mistrzostwach Polski Strongman Everlast 2008, jednak nie zkwalifikował się do finału.
"Znakiem firmowym" Ireneusza Kurasia są potężne bicepsy, prawdopodobnie jedne z największych w Polsce.
Jest absolwentem technikum budowlanego. Mieszka w Lubinie, w województwie dolnośląskim.
Wymiary
Rekordy życiowe

</doc>
<doc id="669366" url="https://pl.wikipedia.org/wiki?curid=669366" title="Vedrana Rudan">
Vedrana Rudan

Vedrana Rudan (ur. 1949 w Opatii) – chorwacka pisarka i dziennikarka.
Życiorys.
Przed wojną na Bałkanach i rozpadem Jugosławii pracowała w radiu. W 1991 została dziennikarskim wolnym strzelcem, obecnie publikuje felietony w tygodniku „Nacional”. Jej powieść "Ucho, gardło, nóż" (wydana w 2002) wywołała w Chorwacji skandal. Narratorką i główną postacią książki jest 50-letnia kobieta, która w swym – przesyconym wulgaryzmami i sarkastycznym humorem – monologu rysuje gorzki obraz otaczającej ją rzeczywistości. Tonka Babić nie oszczędza nikogo i niczego, równie ostro traktuje przeszłość i teraźniejszość. Najważniejszą warstwę książki stanowi jednak próba odpowiedzi na pytanie o pozycję kobiety we współczesnym świecie. Tekst jest chętnie wystawiany na scenach teatralnych, w Polsce monodram oparty na powieści Rudan zrealizowała Krystyna Janda i od 2005 roku gra go nieprzerwanie na scenie Teatru Polonia. Bohaterką jej następnej powieści, "Miłości od ostatniego wejrzenia" jest z kolei kobieta żyjąca w przemocowym związku. Na jej podstawie Iwona Kempa wyreżyserowała spektakl w warszawskim Teatrze Dramatycznym.
Jej książki są niezwykle popularne w krajach byłej Jugosławii, w tym także w Serbii. W Polsce dotychczas ukazało się pięć książek Chorwatki.

</doc>
<doc id="669369" url="https://pl.wikipedia.org/wiki?curid=669369" title="Łętowice (województwo pomorskie)">
Łętowice (województwo pomorskie)

Łętowice (kaszb. "Łãtojce", niem. "Lankewitz") – osada kaszubska w Polsce położona w województwie pomorskim, w powiecie puckim, w gminie Krokowa. W najbliższej okolicy znajdują się rezerwaty przyrody Zielone, Moroszka Bielawskiego Błota i Woskownica Bielawskiego Błota. 
Wieś szlachecka położona była w II połowie XVI wieku w powiecie puckim województwa pomorskiego. W latach 1975–1998 miejscowość administracyjnie należała do województwa gdańskiego.

</doc>
<doc id="669370" url="https://pl.wikipedia.org/wiki?curid=669370" title="Jewhen Hucało">
Jewhen Hucało

Jewhen Hucało (ukr. "Євген Пилипович Гуцало"; ur. 14 stycznia 1937 w Żywotowie, zm. 4 lipca 1995 w Kijowie) – ukraiński poeta i pisarz.
Debiutował w 1960 tomikiem poezji. W 1962 ukazał się jego pierwszy zbiór prozatorski "Ludzie wśród ludzi". Późniejsze jego prace to tomy opowiadań: "Jabłka z jesiennego sadu" (1964), "Skąpana w lubczyku" (1965), "Przeleciały konie" 1966 r., "Mała jak ziarenko grochu" 1967 r.; oraz powieści "Martwa Strefa" (1967), "Domowe ognisko" (1968), "Dziewczęta na wydaniu" (1971).
Utwory Hucały były tłumaczone na rosyjski, angielski, francuski, czeski, węgierski i polski.
W Polsce ukazały się:

</doc>
<doc id="669371" url="https://pl.wikipedia.org/wiki?curid=669371" title="Szary Dwór">
Szary Dwór

Szary Dwór (kaszb. "Szari Dwór", niem. "Neuhof") – osada kaszubska w Polsce położona w województwie pomorskim, w powiecie puckim, w gminie Krokowa. W najbliższej okolicy znajduje się rezerwat przyrody "Zielone". 
W latach 1975–1998 miejscowość administracyjnie należała do województwa gdańskiego.
Historia.
We wsi znajdował się dwór, obecnie jedyną pozostałością po nim są czworaki.

</doc>
<doc id="669372" url="https://pl.wikipedia.org/wiki?curid=669372" title="Plac Henryka Dąbrowskiego w Łodzi">
Plac Henryka Dąbrowskiego w Łodzi

Plac im. gen. Jana Henryka Dąbrowskiego – plac w centrum w Łodzi, w dzielnicy Śródmieście, ograniczony ulicami Sterlinga, Jaracza i Narutowicza. 
Historia.
Plac ten pełnił w XIX wieku rolę centrum sprzedaży wyrobów pobliskiej (znajdującej się w miejscu dzisiejszego Hotelu Polonia-Palast) cegielni – stąd jego dawne nazwy:
Przed I wojną światową plac (wówczas o kształcie wydłużonego południkowo rombu) zaczął uzyskiwać nowy kształt dzięki powstającemu przy nim ciągowi wielkomiejskich kamienic; ówczesną dominantą był gmach Szkoły Zgromadzenia Kupców, przy którym wytyczono park miejski.
W okresie międzywojennym opracowano plan przebudowy placu, wpisujący się w szersze starania, mające na celu nadanie tej części miasta atrakcyjniejszego wyglądu, m.in. poprzez przebudowę dworca kolejowego Łódź Fabryczna i jego okolicy.
Obraz placu zaczął zmieniać się w XX wieku. W latach 1927-1930 stanął Sąd Okręgowy – obecnie Sąd Apelacyjny (projekt J. Kaban-Korski), zajmując część wschodniej pierzei placu. Wraz z budową gmachu sądowego plac uporządkowano, wytyczono alejki z ławkami i zainstalowano oświetlanie elektryczne w miejsce gazowego.
Na placu w latach 1949-1966 wybudowano Teatr Wielki.
Obecnie.
Na północy stoi Willa Jakuba Kestenberga. Od strony zachodniej z placem sąsiaduje budynek Collegium Anatomicum.
Plac Dąbrowskiego to także duży węzeł komunikacyjny. Zatrzymuje się tu kilkanaście linii tramwajowych i autobusowych. Wraz z przebudową ulic wokół placu powstał wspólny przystanek dla obu środków lokomocji oraz likwidacji uległa krańcówka, która została przeniesiona pod budynek Dworca Fabrycznego. Decyzja ta zapadła po przedstawieniu przez władze Łodzi wizji modernizacji placu. Główną jego atrakcją jest fontanna w kształcie fali projektu architekta Rafała Szrajbera. Remont rozpoczął się 11 marca 2009 r. i zakończył w połowie sierpnia tego samego roku. Oficjalna prezentacja nowego placu nastąpiła 24 sierpnia w samo południe, a wieczorem zaprezentowano wodno-świetlny pokaz, na który przybyły tłumy łodzian. Budowa samej fontanny pochłonęła 5 milionów złotych, a cała modernizacja (wraz z placem) kosztowała miasto ok. 16 milionów złotych. Pierwszym wydarzeniem na nowym placu był koncert „Siedem bram Jerozolimy” pod batutą Krzysztofa Pendereckiego, który odbył się 29 sierpnia w ramach obchodów 65. Rocznicy Likwidacji przez Niemców łódzkiego getta.
Po zmodernizowaniu płyty placu przewidziana jest przebudowa ul. Narutowicza w reprezentacyjny bulwar, który stać ma się częścią Nowego Centrum Łodzi.

</doc>
<doc id="669374" url="https://pl.wikipedia.org/wiki?curid=669374" title="Laktydy">
Laktydy

Laktydy – heterocykliczne związki organiczne z grupy estrów. Są cyklicznymi diestrami hydroksykwasów karboksylowych, z których mogą powstawać pod wpływem ogrzewania w obecności katalizatorów kwasowych.
Są wykorzystywane w procesie polimeryzacji do produkcji polilaktydów. Najczęściej spotykanym związkiem z tej grupy jest laktyd kwasu mlekowego, który powstaje w wyniku kondensacji dwóch cząsteczek tego kwasu. Jest on zwykle nazywany po prostu laktydem – od niego swą nazwę wzięła cała grupa związków.

</doc>
<doc id="669377" url="https://pl.wikipedia.org/wiki?curid=669377" title="Tamla">
Tamla



</doc>
<doc id="669378" url="https://pl.wikipedia.org/wiki?curid=669378" title="Polilaktyd">
Polilaktyd

Polilaktyd, poli(kwas mlekowy), PLA (z ang. "polylactic acid") – w pełni biodegradowalny polimer należący do grupy poliestrów alifatycznych. Otrzymuje się go z surowców odnawialnych, na przykład mączki kukurydzianej.
Historia.
Po raz pierwszy polilaktyd został uzyskany w 1932 roku dzięki pracownikom z firmy DuPont przez ogrzewanie kwasu mlekowego w próżni. W 1954 metoda jego oczyszczania została opatentowana. 
Otrzymywanie.
PLA otrzymuje się w wyniku polimeryzacji z otwarciem pierścienia laktydu:
lub poprzez polikondensację kwasu mlekowego:
Polilaktyd, zależnie od zastosowanych do jego polimeryzacji katalizatorów, może być izotaktyczny lub ataktyczny. Przy syntezie z laktydu pochodzącego ze źródeł naturalnych możliwe jest otrzymanie tylko poli--laktydu (izotaktycznego z merami o konfiguracji absolutnej „”) oraz poli--laktydu (ataktycznego). Poli--laktyd (PLLA) ma stopień krystaliczności rzędu 35% i wykazuje typowe własności mechaniczne sztywnego tworzywa termoplastycznego, ma też długi czas całkowitej biodegradacji (powyżej 2 lat). Poli--laktyd (PDLLA) ma własności mechaniczne podobne do kauczuku i znacznie krótszy czas biodegradacji (12–16 miesięcy). Zmieniając stopień taktyczności polilaktydu można uzyskiwać materiały o własnościach pośrednich.
Zastosowanie.
Polilaktyd jest używany głównie dla celów biomedycznych, m.in. do produkcji implantów dentystycznych i resorbowalnych nici chirurgicznych. Istnieją plany stosowania polilaktydu jako zamiennika dla poliolefin i innych polimerów pochodzących z surowców nieodnawialnych. Z polilaktydu produkuje się też butelki i naczynia jednorazowe, które w warunkach specjalistycznego kompostowania przemysłowego rozkładają się w ciągu poniżej 90 dni. Barierą dla zastosowań masowych jest jednak koszt produkcji i przetwarzania tego polimeru.
Współcześnie stosowany jest także jako filament (materiał drukarski) w domowych i profesjonalnych drukarkach 3D (w technice osadzania topionego materiału).

</doc>
<doc id="669379" url="https://pl.wikipedia.org/wiki?curid=669379" title="Młyniec (województwo lubuskie)">
Młyniec (województwo lubuskie)

Młyniec – osada leśna w Polsce położone w województwie lubuskim, w powiecie krośnieńskim, w gminie Bobrowice, sołectwie Bobrowice, na południe od siedziby gminy w Bobrowicach.
W latach 1975–1998 miejscowość należała administracyjnie do województwa zielonogórskiego.

</doc>
<doc id="669380" url="https://pl.wikipedia.org/wiki?curid=669380" title="Lubnica (województwo lubuskie)">
Lubnica (województwo lubuskie)

Lubnica () – osada w Polsce położona w województwie lubuskim, w powiecie krośnieńskim, w gminie Bobrowice, w sołectwie Kukadło na wschód od siedziby gminy w Bobrowicach.
W latach 1975–1998 miejscowość należała administracyjnie do województwa zielonogórskiego.

</doc>
<doc id="669381" url="https://pl.wikipedia.org/wiki?curid=669381" title="Bronkówek">
Bronkówek

Bronkówek (dawna niem. nazwa "Brankower Theerofen") – osada leśna w Polsce położone w województwie lubuskim, w powiecie krośnieńskim, w gminie Bobrowice, sołectwo Bronków.
W latach 1975–1998 miejscowość administracyjnie należała do województwa zielonogórskiego.

</doc>
<doc id="669383" url="https://pl.wikipedia.org/wiki?curid=669383" title="Polimery biodegradowalne">
Polimery biodegradowalne

Polimery biodegradowalne, polimery biodegradalne, polimery biowchłanialne – polimery mające właściwość biodegradacji, czyli rozkładu biologicznego. Polimer w pełni biodegradowalny jest całkowicie przetwarzany przez mikroorganizmy (bakterie i grzyby) na dwutlenek węgla, wodę i humus. Polimer uważa się za biodegradowalny, jeśli w całości ulega rozkładowi w glebie lub w wodzie w ciągu 6 miesięcy.
Polimery takie wytwarza się z surowców odnawialnych, na przykład cukrów pochodzących z kukurydzy, albo z surowców petrochemicznych. Polimery biodegradowalne można przetwarzać, stosując większość standardowych technologii przetwórstwa tworzyw sztucznych, włącznie z termoformowaniem, wytłaczaniem, formowaniem wtryskowym i rozdmuchowym. Większość tworzyw biodegradowalnych należy do klasy poliestrów, chociaż kilka uzyskiwanych jest z innych materiałów, między innymi skrobi modyfikowanej. Poliestry aromatyczne, na przykład politereftalan etylenu (PET), mają dobre właściwości mechaniczne, ale są raczej odporne na działanie mikroorganizmów. Poliestry alifatyczne są z kolei bardziej podatne na rozkład, ale nie tak wytrzymałe jak ich aromatyczne pochodne. Aby poprawić właściwości fizyczne biodegradowalnych poliestrów alifatycznych, wbudowuje się czasem w ich strukturę fragmenty aromatyczne.
W implantologii polimerami biodegradowalnymi nazywa się polimery ulegające rozkładowi w organizmie do substancji niewystępujących w nim co prawda naturalnie, ale niepowodujących szkodliwych reakcji. Polimery rozkładające się do substancji istniejących w środowisku tkankowym nazywa się bioresorbowalnymi.
Przykłady.
Polimerami biodegradowalnymi są między innymi: poli(kwas mlekowy) – czyli polilaktyd (PLA, PLLA, PDLLA) – polihydroksymaślan (PHB), polikaprolakton (PCL), poli(bursztynianu butylenu) (PBS), poliglikolid, polihydroksyalkaniany (PHA), modyfikowana skrobia, modyfikowany PET.

</doc>
<doc id="669387" url="https://pl.wikipedia.org/wiki?curid=669387" title="Janina Broniewska">
Janina Broniewska

Janina Broniewska z domu Kunig, pseudonim „Bronisława Janowska”, „Roman Jasiński” (ur. 5 sierpnia 1904 w Kaliszu, zm. 17 lutego 1981 w Warszawie) – polska pisarka, autorka powieści dla dzieci i młodzieży, publicystka, pedagog; major Wojska Polskiego.
Życiorys.
W latach 1934–1937 była redaktorem „Płomyka”, a w latach 1944–1946 redaktorem naczelnym „Polski Zbrojnej”.
Po 17 września 1939 znalazła się na terenach okupowanych przez ZSRR i wstąpiła do Związku Radzieckich Pisarzy Białorusi.
W czasie II wojny światowej była działaczką Związku Patriotów Polskich i korespondentem wojennym przy 1 Warszawskiej Dywizji Piechoty im. Tadeusza Kościuszki. Była autorem wzoru orła - Polskich Siły Zbrojnych w ZSRR tzw. wzór 43. Wzorowała się na wizerunku orła z sarkofagu Władysława Hermana znajdującego się w katedrze w Płocku. W założeniach nawiązywał on do tradycji piastowskich, lecz nie miał tarczy amazonek ani korony. 31 grudnia 1944 została posłanką do Krajowej Rady Narodowej. Została zgłoszona przez Związek Patriotów Polskich, ale formalnie pozostała bezpartyjna. 
W okresie stalinizmu jako jedna z prominentnych postaci Związku Literatów Polskich pełniła tam funkcję sekretarza POP PZPR. Była propagatorką socrealizmu, mającą wielki wpływ na życie kulturalne ówczesnej Polski. Pełniła również funkcję wiceprezesa Rady Naczelnej ZBoWiD. 
Odznaczona m.in. Krzyżem Komandorskim Orderu Odrodzenia Polski (1954) i Złotym Krzyżem Zasługi (1952). Pochowana na Cmentarzu Wojskowym na Powązkach w Warszawie (kwatera 2B-13-12).
Życie prywatne.
Janina była córką Jadwigi z d. Gejer i Hugona Oskara Kuniga (1878–1941), Niemca (jego rodzice pochodzili z Ostrowa Wielkopolskiego), który w latach 30. zamieszkał w Przedborzu, gdzie w okresie niemieckiej okupacji został komisarzem miasta (Stadtkommissar) i organizował getto dla ludności żydowskiej, następnie aresztowany przez Niemców i wywieziony do obozu Auschwitz, gdzie zmarł.
W 1926 Janina Kunig poślubiła w Kaliszu Władysława Broniewskiego, z którym miała córkę Joannę, zwaną „Anką” (1929–1954). Małżeństwo rozpadło się w 1938.

</doc>
<doc id="669388" url="https://pl.wikipedia.org/wiki?curid=669388" title="Tseczu Rinpocze">
Tseczu Rinpocze



</doc>
<doc id="669390" url="https://pl.wikipedia.org/wiki?curid=669390" title="Maria Kowalewska">
Maria Kowalewska

Maria Kowalewska (ur. 11 października 1901, zm. 3 maja 1991) – polska pisarka i tłumaczka literatury rosyjskiej. 
Życiorys.
Pisała utwory dla dzieci i młodzieży. W okresie międzywojennym pracowała w redakcji czasopisma „Iskry”. Brała udział w powstaniu warszawskim jako sanitariuszka. Po wojnie związana była z periodykami „Płomyk” i „Świat Młodych”. 
W 1978 roku została odznaczona Nagrodą Prezesa Rady Ministrów za twórczość dla dzieci i młodzieży.

</doc>
<doc id="669398" url="https://pl.wikipedia.org/wiki?curid=669398" title="Wei (Okres Trzech Królestw)">
Wei (Okres Trzech Królestw)

Wei lub Cao Wei () – historyczne państwo chińskie w okresie Trzech Królestw (220–265). Założył je Cao Cao, który panował nad północnymi i środkowymi Chinami. Stolicą Wei był Luoyang.
W 213 roku lenna Cao Cao zyskały nazwę Wei, do której czasem dodaje się nazwisko Cao, dla odróżnienia od innych państw w historii Chin, które również nosiły nazwę Wei. W 220 zmarł jego syn Cao Pi zmusił do abdykacji ostatniego cesarza Han - Han Xiandi (ur. 181, zm. 234) i założył nową dynastię Wei.
Z pretensjami do tronu wystąpili również Liu Bei z Shu Han oraz Sun Quan ze Wschodniego Wu. Po latach wojen, królestwo Wei pokonało w 263 roku Shu Han. Dynastia Wei założona przez Cao Cao została jednak obalona przez Sima Yana, który założył Dynastię Jin.
Dzieje państwa Wei opisuje "Sanguo Zhi", a ich zbeletryzowaną wersję powieść "Sanguo yanyi".

</doc>
<doc id="669401" url="https://pl.wikipedia.org/wiki?curid=669401" title="Mołnia 8K78">
Mołnia 8K78

Mołnia 8K78 – pol. "błyskawica" – radziecka trzyczłonowa rakieta nośna. Zbudowana na bazie rakiety balistycznej R-7. Silnik 3. stopnia oparty na rakiecie balistycznej R-9. Projekt rakiety Mołnia ukończono 10 maja 1960. Wynosiła sondy Marsa i Księżyca, oraz satelity telekomunikacyjne Mołnia.
Mołnia 8K78/E6.
Mołnia 8K78/E6 to modyfikacja rakiety Mołnia 8K78 zaadaptowana do wysyłania sond księżycowych typu E-6. Charakteryzowała się większym ciągiem startowym (4 054 kN), większą masą (306 200 kg), trochę mniejszą średnicą (2,95 m), ale była za to dużo dłuższa (44,40 m).

</doc>
<doc id="669405" url="https://pl.wikipedia.org/wiki?curid=669405" title="Bisquit">
Bisquit

Bisquit – polski zespół muzyczny, założony w 2001 roku przez Joannę Chacińską (śpiew) oraz Tomasza Krawczyka (gitara).
Przez pierwszy rok działalności grupa wykonywała standardy jazzowe, występując głównie na warszawskich scenach. Pierwsze własne kompozycje duetu powstały w roku 2002. Aktualny kształt zespołu zaczął się kształtować w roku 2004, gdy do twórców grupy dołączyli Daniel Biel (kontrabas), Jan Smoczyński (fortepian) i Marcin Jahr (perkusja). W obecnym składzie na perkusji gra Sebastian Frankiewicz. Dwa kolejne lata zespół poświęcił na przygotowanie debiutanckiego albumu oraz na występy koncertowe i festiwalowe. W roku 2004 grupa wzięła udział w Vena Festival, zajmując wysokie 7 miejsce (wśród 650 uczestników).
"Bisquit" związany był z wytwórnią muzyczną Kayax, dla której w roku 2006 nagrał swój pierwszy album "Inny smak". Płyta otrzymała dobre recenzje od m.in. Kayah, Edyty Bartosiewicz oraz Krzysztofa Kiljańskiego.

</doc>
<doc id="669406" url="https://pl.wikipedia.org/wiki?curid=669406" title="Dolina Miłosierdzia Bożego">
Dolina Miłosierdzia Bożego



</doc>
<doc id="669407" url="https://pl.wikipedia.org/wiki?curid=669407" title="Paysandú FC">
Paysandú FC

Paysandú Fútbol Club – urugwajski klub piłkarski z siedzibą w mieście Paysandú.
Historia.
Klub powstał 7 marca 2003 roku jako połączenie 8 lokalnych klubów - Centenario, Estudiantil, Juventud Unida, Barrio Obrero, Deportivo América, Paysandú Wanderers, Independiente oraz Olímpico. Po turnieju Apertura 2005/06 klub spadł do drugiej ligi urugwajskiej.

</doc>
<doc id="669409" url="https://pl.wikipedia.org/wiki?curid=669409" title="Zachód z bliska">
Zachód z bliska

Zachód z bliska – cykl książek dziennikarskich wydawnictwa Książka i Wiedza z czasów PRL-u, zarówno polskich jak i zagranicznych autorów, zazwyczaj przedstawiających kraje kapitalistyczne od strony negatywnej.

</doc>
<doc id="669410" url="https://pl.wikipedia.org/wiki?curid=669410" title="Paysandú Fútbol Club">
Paysandú Fútbol Club



</doc>
<doc id="669411" url="https://pl.wikipedia.org/wiki?curid=669411" title="Krzyż na Giewoncie">
Krzyż na Giewoncie

Krzyż na Giewoncie − metalowy krzyż na szczycie Wielkiego Giewontu (1894 m n.p.m.) w masywie Giewontu. Zamontowany tam został przez parafian z Zakopanego 19 sierpnia 1901 roku na pamiątkę 1900. rocznicy urodzin Jezusa Chrystusa. Inicjatywa wyszła od ówczesnego proboszcza zakopiańskiego, Kazimierza Kaszelewskiego. Aby się przekonać, jakiej wysokości będzie potrzebny krzyż, by był widoczny z Zakopanego, zrobiono próbę: z dwóch długich żerdzi zabranych z szałasu zbito krzyż o wysokości 10,5 m – był on widoczny. Metalowy krzyż w elementach wykonała fabryka Góreckiego w Krakowie, przywieziono go koleją.
Krzyż ma wysokość 17,5 m, z czego 2,5 m jest wkopane w skały, ramię poprzeczne ma długość 5,5 m. Składa się z 400 żelaznych elementów o łącznej wadze 1819 kilogramów („Tatry” 3/2009 podaje 1978 kg), które zostały podwiezione wozami konnymi na Halę Kondratową, a stąd wyniesione na szczyt na plecach. Pracowało przy tym pół tysiąca osób, użyto osiemnastu wozów. Oprócz metalowych elementów wyniesiono jeszcze 400 kg cementu i 200 płóciennych konewek wody (ze źródła pod Kondracką Przełęczą). Montaż trwał 6 dni. Dokonało go 6 górali i pracownicy Góreckiego pod jego osobistym nadzorem. Na skrzyżowaniu ramion krzyża znajduje się napis: "Jesu Christo Deo, restitutæ per ipsum salutis MCM" (łac. Jezusowi Chrystusowi, Bogu, w 1900 rocznicę przywrócenia przez Niego zbawienia). Poświęcenia krzyża dokonał 19 sierpnia 1901 r. ks. kanonik kanclerz Bandurski z Krakowa podczas mszy na Giewoncie, w której uczestniczyło ok. 300 osób.
W 1975 r. dokonano renowacji krzyża. Młodzież pod nadzorem ks. proboszcza Władysława Curzydły wyniosła z Hali Kondratowej na szczyt Wielkiego Giewontu 1200 kg piasku, 200 kg cementu oraz wodę do betonu. Betonem wypełniono wyrwę pod krzyżem i wzmocniono skały szczytu, sklejając je. Alpinista Krzysztof Szafrański pomalował konstrukcję krzyża na seledynowo, zabezpieczając ją przed korozją. W 1994 r. krakowska firma dokonująca remontu szlaku turystycznego (100 m łańcuchów, klamry, stopnie) odmalowała krzyż. Aby ustabilizować kopułę szczytową zamontowała 14 stalowych kotew wpuszczonych w skałę na głębokość 1 m, a luźne fragmenty skał sklejono specjalnym mineralnym klejem. W 2000 roku zamontowano na krzyżu witraż z Chrystusem miłosiernym i napisem „Jezu ufam Tobie”. W czerwcu i lipcu 2009 r. przeprowadzono kolejny remont krzyża.
Giewont jest jedną z najbardziej popularnych wśród turystów gór Polski. Sam krzyż na Giewoncie stanowi też obiekt pielgrzymek religijnych. 19 sierpnia (w rocznicę postawienia krzyża) i 14 września (w Święto Podwyższenia Krzyża Świętego) odbywa się z kościoła św. Krzyża w Zakopanem pielgrzymka do krzyża na Giewoncie.
Krzyż stojący na górującym nad Zakopanem Giewontem stanowi charakterystyczny i dobrze rozpoznawalny element. Można go przez lunetę obserwować ze szczytu Gubałówki.
Jest bardzo niebezpieczny w czasie burzy. 19 sierpnia 1937 r. podczas pielgrzymki w wyniku uderzenia piorunem zginęły 4 osoby, a 13 zostało porażonych (łącznie było 130 osób poranionych i kontuzjowanych). Największy wypadek zdarzył się 22 sierpnia 2019 r. – w wyniku uderzenia piorunem zginęły 4 osoby (w tym dwoje dzieci), a blisko 100 zostało porażonych. W czasie zbliżającej się burzy należy bezwzględnie zejść ze szczytu.
6 września 2007 krzyż został wpisany do rejestru zabytków województwa małopolskiego. Od 2007 roku replika krzyża, Bałtycki Krzyż Nadziei, stoi w Pustkowie nad Bałtykiem. Kolejna kopia stoi na polach lednickich. W ramach obchodów Wielkiego Jubileuszu Roku 2000 replika krzyża na Giewoncie została postawiona w Wojcieszowie na Dolnym Śląsku (krzyż milenijny).

</doc>
<doc id="669412" url="https://pl.wikipedia.org/wiki?curid=669412" title="Hymn Młodych">
Hymn Młodych

Hymn Młodych – polska pieśń powstała w 1926 jako hymn Obozu Wielkiej Polski. Autorem tekstu jest Jan Kasprowicz.
Pieśń szybko stała się jednym z symboli polskiego ruchu narodowego. Obecnie jest oficjalnym hymnem Młodzieży Wszechpolskiej. Śpiewana jest do melodii Warszawianki z 1831.
"Złoty słońca blask dokoła",
"Orzeł Biały wzlata wzwyż",
"Dumne wznieśmy w górę czoła",
"patrząc w Polski Znak i Krzyż",
"Polsce niesiem odrodzenie",
"Depcząc podłość, fałsz i brud",
"W nas mocarne wiosny tchnienie",
"W nas jest przyszłość",
"Z nami lud",
"Naprzód idziem w skier powodzi",
"Niechaj wroga przemoc drży",
"Już zwycięstwa dzień nadchodzi",
"Wielkiej Polski moc to my!"
"Wielkiej Polski moc to my!"
"Naprzód idziem zbrojni duchem",
"Antychrysta pędzić precz".
"Matko Boża nas wysłuchaj",
"Błogosław Chrobrego Miecz!"
"Błogosław Chrobrego Miecz!"

</doc>
<doc id="669414" url="https://pl.wikipedia.org/wiki?curid=669414" title="Synagoga w Sandomierzu">
Synagoga w Sandomierzu

Synagoga w Sandomierzu – znajduje się na ul. Żydowskiej 4 w Sandomierzu, w zachodniej części Starego Miasta i przylega do murów miejskich.
Historia.
Zbudowana w roku 1768 w miejscu wcześniejszej, być może równie starej jak na krakowskim Kazimierzu (gmina żydowska otrzymała od króla Kazimierza Wielkiego przywilej opieki królewskiej równocześnie z Kazimierzem). Zbudowana z cegły w stylu barokowym, w XIX wieku dostawiono do niej dom gminy żydowskiej (kahał). W latach 1872, 1911 i 1929 przeprowadzono remonty. Synagoga została zdewastowana w czasie II wojny światowej przez okupantów niemieckich. Po remoncie w latach 70. przeznaczona została na Archiwum Państwowe, które gromadzi w swoich zbiorach akta Sandomierza od XVI wieku oraz archiwalia z terenu byłego woj. tarnobrzeskiego z XIX w..
Architektura.
Budynek synagogi wzniesiony został na skraju wąwozu z cegły na planie zbliżonym do kwadratu w stylu późnobarokowym, w obrębie średniowiecznych murów miejskich. Sala modlitewna posiada sklepienie krzyżowo-kolebkowe z lunetami, a w każdej ścianie znajdują się po 3 okna. Początkowo składała się tylko z sali dla mężczyzn i prawdopodobnie dopiero na przełomie XIX/XX w. dobudowano do niej sień i babiniec. Przekryto je odrębnymi dachami. Ściany bryły głównej podzielone są z zewnątrz szerokimi lizenami, każda na trzy pola. Między lizenami umieszczono wysoko półkoliście prosklepione okna, po trzy w ścianach północnej, południowej i zachodniej a w ścianie wschodniej dwa z małym okulusem między nimi. Pokryty jest dachem namiotowym, łamanym, dwukondygnacyjnym, tzw. dach krakowski.
Sala główna o wymiarach 11,60 x 10,30 m i wysokości 9,40 m z wejściem do sali po paru stopniach w dół usytuowanym w ostatnim od zachodu przęśle ściany północnej. Przekrywa ją sklepienie żaglaste z dwunastoma lunetami.
Aron ha-kodesz poprzedzony siedmioma kamiennymi stopniami z wysokimi postumentami po obu stronach na świeczniki. Wnęka obramiona przez dwie kolumny niosące belkowanie z napisem hebrajskim, a nad nim uskrzydlone błogosławiące dłonie. Powyżej Tablice Przykazań zwieńczone trójkątnym, łamanym tympanonem.
Bima była drewnianą ośmioboczną altaną otoczoną balustradą z tralek. Jaj narożne, spiralnie skręcone słupki połączone były w górnej części arkadami wyciętymi z desek. Słupki i szczyty arkad zakończone były gałkami ze szpikulcami. 
We wnętrzu zachowały się polichromie z XVIII–XIX w., na początku XX w. przemalowane. Najprawdopodobniej najstarszy kawałek polichromii z XVIII w. zachował się na środkowym przęśle ściany wschodniej. Obrazy przedstawiają: Mojżesza nad Nilem, budowę Jerozolimy, mogiłę Judyty, Ścianę Płaczu, Świątynię, mogiłę Szymona Bar Jochaja, Jezioro Tyberiadzkie, Górę Synaj i ofiarę Jakuba. Dodatkowo zachowały się znaki zodiaku i kaligrafie hebrajskie.
Do sali modlitw z kahału wejście prowadzi przez gotycki portal z XIV/XV w. pochodzący z sandomierskiego zamku, wysadzonego przez Szwedów w 1656, z którego ocalało tylko skrzydło zachodnie.
Synagoga wraz z kahałem wpisana jest do rejestru zabytków województwa świętokrzyskiego.

</doc>
<doc id="669419" url="https://pl.wikipedia.org/wiki?curid=669419" title="Synagoga w Radzanowie">
Synagoga w Radzanowie

Nowa synagoga w Radzanowie – znajduje się w Radzanowie w powiecie mławskim w województwie mazowieckim, przy Pl. Piłsudskiego 5, a zarazem rynku w Radzanowie.
Historia.
Murowana synagoga została wybudowana w latach 1875-1904, na miejscu starszej, drewnianej synagogi, w południowo-wschodnim narożniku rynku. Autorem projektu budynku był architekt powiatu mławskiego Zygmunt Kmita, któremu przypisuje się również projekt synagogi w Bieżuniu. Synagoga została poważnie uszkodzona w czasie pożaru miasta w 1907. Jej odnawianie trwało do 1914. Podczas II wojny światowej, w styczniu 1942 miejscowi Żydzi deportowani zostali do getta w Mławie, a synagoga została zdewastowana. Po wojnie w budynku synagogi mieścił się magazyn nawozów. Od 1986 do 2001 funkcjonowała w nim gminna biblioteka. Obecnie budynek nie jest użytkowany.
Opis.
Budynek synagogi został wzniesiony z cegły na fundamencie z kamieni łączonych zaprawą wapienną i gliną. Jest to budowla jednonawowa na planie prostokąta (10,65 m na 14,50 m), o czterech ośmiobocznych słupach wspierających strop, a także trójosiowej fasadzie od strony zachodniej. Synagoga jest orientowana. W zachodniej części budynku znajduje się przedsionek, z którego prowadzi wejście do sali modlitewnej. Oryginalnym elementem zdobniczym synagogi są podkowiaste łuki mauretańskie, nawiązujące do architektury starozakonnej z krajów Europy Zachodniej z XIX w. Stąd określenie styl mauretański. We wnętrzu budynku zachowała się drewniana balustrada galerii dla kobiet (tzw. babiniec), a także stylizowane żyrandole i kinkiety.
Synagoga jest wpisana do rejestru zabytków nieruchomych województwa mazowieckiego.

</doc>
<doc id="669421" url="https://pl.wikipedia.org/wiki?curid=669421" title="Szczerba">
Szczerba

Inne.
Zobacz też: Mała Szczerba, Niżnia Durna Szczerba, Sieczkowa Szczerba, Szczerba Maglora, Wielka Szczerba, Wyżnia Durna Szczerba, Zamek Szczerba

</doc>
<doc id="669424" url="https://pl.wikipedia.org/wiki?curid=669424" title="William Molyneux (2. hrabia Sefton)">
William Molyneux (2. hrabia Sefton)

William Philip Molyneux (ur. 18 września 1772, zm. 20 listopada 1838) – brytyjski arystokrata, sportowiec i hazardzista, członek najbliższego otoczenia księcia-regenta, jedyne dziecko Charlesa Molyneux, 1. hrabiego Sefton i Isabelli Stanhope, córki 2. hrabiego Harrington.
Pasjonował się polowaniami i uwielbiał biegać. Posiadał wielką stadninę chartów. Częstym polowaniom sprzyjała duża liczba zajęcy na ziemiach Molyneuxów. Sefton ufundował nawet puchar dla najlepszego myśliwego, zwany Waterloo Cup. Na jego gruntach zbudowano również Waterloo Hotel. Razem z lordem Worcester, lordem Barrymore, sir Johnem Laidem i pułkownikiem Berkeley'em był założycielem Klubu Czterech Koni. Członkowie Klubu urządzali wyścigi powozów zaprzężonych w 4 konie (stąd nazwa Klubu) z George Street do Saint Hill. Strój klubowy składał się z niebieskiego i żółtego płaszcza oraz czarnej apaszki.
1 stycznia 1792 r. w Londynie, poślubił Marię Margaret Craven (26 kwietnia 1769 - 9 marca 1851), córkę Williama Cravena, 6. barona Craven i lady Elisabeth Berkeley, córki 4. hrabiego Berkeley. William i Maria mieli razem czterech synów i sześć córek:
Sefton był krewnym Marii Fitzherbert, pierwszej żony księcia Walii.
Kapitan Gronow opisał Seftona jako "wielkiego garbusa (...), który przegapił większość nadarzających mu się okazji".

</doc>
<doc id="669431" url="https://pl.wikipedia.org/wiki?curid=669431" title="Świdnica Miasto">
Świdnica Miasto

Świdnica Miasto – stacja kolejowa w Świdnicy, w województwie dolnośląskim, w Polsce. 
Powstała w 1844 roku jako Schweidnitz podczas budowy linii z Jaworzyny Śląskiej do Świdnicy. Pierwotnie była stacją czołową i znajdowała się poza granicami ówczesnej twierdzy w widłach dzisiejszych ulic Waleriana Łukasińskiego i Kanonierskiej. Na obecne miejsce została przeniesiona podczas przedłużenia linii do Dzierżoniowa. W 1898 roku stacja stała się węzłową po wybudowaniu linii z Wrocławia Głównego przez Kobierzyce i Sobótkę. Do 1910 roku nosiła nazwę Schweidnitz Oberstadt. Po 1945 roku zmieniono nazwę najpierw na Świdnica Główna, następnie na Świdnica Górne Miasto, a finalnie – na Świdnica Miasto.
Stacja położona jest na liniach: Katowice – Legnica (gdzie obecnie kursują autobusy szynowe Kolei Dolnośląskich do Legnicy oraz Wrocławia przez Jaworzynę Śląską lub do Kłodzka Miasto i Polanicy-Zdroju; oraz Świdnica Miasto – Świdnica Przedmieście. 12 czerwca 2022 stacja po 22 latach stacja odzyskała połączenie z Wrocławiem przez Sobótkę. 
Budynek dworca (powstały w 1905) jest w dobrym stanie. Znajduje się w ścisłym centrum miasta przy placu Grunwaldzkim. W listopadzie 2010 rozpoczął się remont dworca. Odnowiony budynek został oddany do użytku 15 grudnia 2013 roku. W roku 2018 stacja obsługiwała 700–1000 pasażerów na dobę.

</doc>
<doc id="669435" url="https://pl.wikipedia.org/wiki?curid=669435" title="Hrabia Sefton">
Hrabia Sefton

Wicehrabiowie Molyneux 1. kreacji (parostwo Irlandii)
Hrabiowie Sefton 1. kreacji (parostwo Irlandii)

</doc>
<doc id="669436" url="https://pl.wikipedia.org/wiki?curid=669436" title="William Philip Molyneux, 2. hrabia Sefton">
William Philip Molyneux, 2. hrabia Sefton



</doc>
<doc id="669437" url="https://pl.wikipedia.org/wiki?curid=669437" title="Juan Lacaze">
Juan Lacaze

Juan Lacaze − miasto urugwajskie położone w departamencie Colonia. W roku 2004 miasto liczyło 13196 mieszkańców (co stanowiło około 11% ludności całego departamentu).

</doc>
<doc id="669439" url="https://pl.wikipedia.org/wiki?curid=669439" title="Deportivo Colonia">
Deportivo Colonia

Club Deportivo Colonia, zwany Deportivo Colonia lub po prostu Colonia, jest urugwajskim klubem piłkarskim z siedzibą w mieście Juan Lacaze leżącym w departamencie Colonia.
Historia.
Klub założony został 16 października 1999 roku. W sezonie 2005/06 spadł dom drugiej ligi, a w sezonie 2006/07 został wycofany i w kolejnym sezonie wystąpi w lidze trzeciej.

</doc>
<doc id="669440" url="https://pl.wikipedia.org/wiki?curid=669440" title="Club Deportivo Colonia">
Club Deportivo Colonia



</doc>
<doc id="669442" url="https://pl.wikipedia.org/wiki?curid=669442" title="Po walce">
Po walce



</doc>
<doc id="669445" url="https://pl.wikipedia.org/wiki?curid=669445" title="Al-Ajn">
Al-Ajn

Al-Ajn () – miasto na wschodzie Zjednoczonych Emiratów Arabskich, w emiracie Abu Zabi. Około 614,1 tys. mieszkańców - czwarte pod względem wielkości miasto kraju.

</doc>
<doc id="669448" url="https://pl.wikipedia.org/wiki?curid=669448" title="Saga Vorkosiganów">
Saga Vorkosiganów

Saga Vorkosiganów (Cykl barrayarski), cykl powieści, nowel i opowiadań autorstwa amerykańskiej pisarki Lois McMaster Bujold rozgrywających się w świecie wysoko rozwiniętych technicznie cywilizacji na kilku planetach i w przestrzeni kosmicznej.
Bohaterami są głównie członkowie arystokratycznej rodziny Vorkosiganów z planety Barrayar – Aral Vorkosigan, admirał wojsk barrayarskich, potem regent cesarza; jego żona Cordelia Naismith, lady Vorkosigan, początkowo oficer zwiadu, pochodząca z Kolonii Beta oraz ich syn Miles Vorkosigan, używający także panieńskiego nazwiska swojej matki, niepełnosprawny oficer barrayarskiego wywiadu, a także... samozwańczy admirał armii najemników.
Cykl nosi znamiona space opery, z silną podbudową psychologiczną i socjologiczną. W utworach można także odnaleźć elementy kryminalne i romansowe. Spośród innych podobnych utworów wyróżniają go oryginalna, wartka, ale inteligentna i spójna fabuła oraz specyficzne poczucie humoru głównych bohaterów.
Utwory wchodzące w skład cyklu.
W chronologii cyklu:

</doc>
<doc id="669449" url="https://pl.wikipedia.org/wiki?curid=669449" title="Mikołaj Hlebowicz (zm. 1514)">
Mikołaj Hlebowicz (zm. 1514)

Mikołaj Hlebowicz herbu Leliwa (zm. 1514) – starosta drohicki i słonimski. Był synem Jerzego, wojewody smoleńskiego, i nieznanej z imienia matki. 
W chwili wybuchu wojny litewsko-moskiewskiej w r. 1500 Hlebowicz walczył pod dowództwem Konstantego Ostrogskiego i należał do tzw. hufca przedniego, który wraz z oddziałem namiestnika smoleńskiego, Stanisława Piotrowicza Kiszki, stawił czoła przeważającej głównej armii Iwana III, ciągnącej pod Smoleńsk. Po przegranej bitwie nad rzeką Wiedroszą, Hlebowicz wraz z Ostrogskim i innymi dostojnikami litewskimi, dostał się do niewoli, w której przebywał najprawdopodobniej do 1511 r. Opuścił ją jako jeden z ostatnich, pomimo częstych legacji, jakie sprawował do wielkiego księcia moskiewskiego Wasyla III, jego stryj Stanisław, wojewoda połocki. Prawdopodobnie na tak długą niewolę wpłynął negatywny stosunek Wasyla Iwanowicza do ojca Mikołaja, Jerzego Hlebowicza wojewody smoleńskiego, znanego dowódcy na rubieżach litewsko-moskiewskich. Po powrocie na Litwę, Hlebowicz został mianowany starostą drohickim i słonimskim oraz marszałkiem ziemskim. W 1513 r. Hlebowicz wraz z ojcem, brał udział w odpieraniu oblężenia Smoleńska. Podobno w tym okresie, wyprzedał lwią część rodzinnego majątku i zaciągnął ogromne długi na cele zbrojeniowe. Świadczy o tym fakt, że jeszcze po jego śmierci kupcy aż z Warszawy upominali się o swe należności. Hlebowicz zmarł w 1514 r. z powodu odniesionych ran, prawdopodobnie podczas oblężenia Smoleńska.

</doc>
<doc id="669450" url="https://pl.wikipedia.org/wiki?curid=669450" title="Święty Udalryk">
Święty Udalryk



</doc>
<doc id="669457" url="https://pl.wikipedia.org/wiki?curid=669457" title="Diedrich Bader">
Diedrich Bader

Karl Diedrich Bader (ur. 24 grudnia 1966 w Alexandria) – amerykański aktor i komik. Występował w roli Oswalda w sitcomie "The Drew Carey Show".
Życiorys.
Wczesne lata.
Bader urodził się w Alexandrii w stanie Wirginia, jako syn Gretty, rzeźbiarki, i Williama Badera, dyrektora fundacji związanej z polityką. Gdy miał dwa lata jego rodzina przeniosła się do Paryża we Francji. Powrócił do USA, aby rozpocząć edukację w Groveton High School. Ukończył T.C. Williams High School w Alexandrii w stanie Wirginia, a potem college na uniwersytecie North Carolina School of the Arts.
Kariera.
Początkowo występował gościnnie w popularnych serialach telewizyjnych, takich jak "Bajer z Bel-Air", "", "Zagubiony w czasie" i "Zdrówko". Pierwszą znaczącą rolę dostał w 1993, w serialu "Danger Theatre", grając rolę poszukiwacza. Na moment przeniósł się na wielki ekran, grając Jethro w kinowej wersji "Bogatych biedaków". Powrócił jednak do telewizji jako Oswald w "The Drew Carey Show" w 1995.
Bader posiada charakterystyczny niski ton głosu, dzięki czemu często wybierany jest do roli w filmach animowanych. Najpopularniejsze produkcje w których uczestniczył to "Epoka lodowcowa", "Simpsonowie", "Buzz Astral z Gwiezdnej Bazy", "Mroczne przygody Billy’ego i Mandy", oraz "Pingwiny z Madagaskaru". Wystąpił także w 1999 r. w "Życiu biurowym" jako sąsiad Petera – Lawrence (o charakterystycznej fryzurze w stylu czeski piłkarz). W 2004 zagrał Rexa w filmie "Napoleon Wybuchowiec", trenera sztuk walki i właściciela dojo. W tym samym roku wystąpił także w "Eurotrip", jako złodziej. Role te, zarówno głosowe w animacjach, jak i aktorskie (poprzez specyficzną charakteryzację), sprawiły, że Bader stał się mniej rozpoznawalny. Pojawił się także w jednym odcinku "Siódmego nieba" w 2007, jako ojciec T-Bone’a (granego przez Coltona Jamesa). Ostatnio wystąpił także gościnnie w telewizyjnym dramacie "Shark". Zbiegiem okoliczności było, że w tym samym odcinku wystąpiła z nim jego była serialowa żona z "Bajera z Bel-Air", Charlayne Woodard, grająca tam Janice Smith. Zagrał także w odcinku serialu "Pohamuj entuzjazm" zatytułowanym „The TiVo Guy”.
Najpopularniejszym jak dotąd filmem w którym zagrał, jest "Na fali", gdzie udzielił głosu dla Tanka „Czołga” Evansa.
Udzielił także głosu do czterech różnych animowanych przygód Batmana, zarówno dla dobrych i złych postaci. Są to "Batman przyszłości", "The Zeta Project", "The Batman" oraz "" w którym udzielił głosu samej postaci Batmana.
Życie prywatne.
Bader jest żonaty z aktorką Dulcy Rogers, z którą ma dwójkę dzieci.

</doc>
<doc id="669459" url="https://pl.wikipedia.org/wiki?curid=669459" title="Punto">
Punto



</doc>
<doc id="669462" url="https://pl.wikipedia.org/wiki?curid=669462" title="Nowa Hanza">
Nowa Hanza

Nowa Hanza – związek miast partnerskich Europy Północnej założony w 1980 w holenderskim Zwolle. Celem tego związku jest rozwój turystyki i handlu w miastach członkowskich. Nowa Hanza przejęła tradycje średniowiecznej Hanzy.
Ustrój i cele.
Nowa Hanza organizuje coroczne zjazdy w jednym z miast – członków (Dni Hanzy).
Najważniejszym organem Związku jest Zjazd Miast Hanzeatyckich, w którym biorą udział delegaci z każdego miasta członkowskiego. Delegaci mają prawo m.in. do przeprowadzania zmian w statucie, wykluczania i przyjmowania członków oraz wybierania Prezydium. W skład Prezydium Związku wchodzą: prezydent (jest nim zawsze nadburmistrz Lubeki) oraz 4 członków z przynajmniej 3 państw. Innym organem Związku jest Komisja Hanzy. W jej skład wchodzą przedstawiciele 5 miast niemieckich oraz po 1 reprezentancie z każdego państwa członkowskiego (obecnie miasta polskie reprezentuje Słupsk). Wszystkie władze Nowej Hanzy wybierane są na trzyletnią kadencję.

</doc>
<doc id="669464" url="https://pl.wikipedia.org/wiki?curid=669464" title="Muhammad Yunus">
Muhammad Yunus

Muhammad Yunus ( Muhammod Iunus) (ur. 28 czerwca 1940 w Czittagong) – bengalski wykładowca ekonomii, laureat Pokojowej Nagrody Nobla w 2006. Opracował pojęcie mikrokredytu.
Życiorys.
Trzeci najstarszy z dziewięciorga dzieci Yunus, urodził się 28 czerwca 1940 w muzułmańskiej rodzinie, w wiosce Bathua, Boxirhat Road w Hathazari, koło Chittagong, w Indiach Brytyjskich (obecnie w Bangladeszu). Jego ojcem był Hazi Dula Mia Shoudagar, jubiler, a jego matką była Sofia Khatun. Wczesne lata dzieciństwa spędził na wsi. W 1944 jego rodzina przeniosła się do miasta Chittagong i tam został przyjęty do Lamabazar Primary School. W 1949 jego matka zachorowała na chorobę psychiczną. 
Później zdał egzaminy w Chittagong Collegiate School zdobywając 16. miejsce wśród 39 tys. studentów ze Wschodniego Pakistanu. W latach szkolnych był aktywnym skautem, w 1952 pojechał do Pakistanu i Indii, a w 1955 do Kanady na zgrupowanie skautów. W czasie studiów w Chittagong College brał udział w działalności kulturalnej i zdobył nagrody za grę w teatrze dramatycznym. W 1957 rozpoczął studia na Wydziale Ekonomii na Uniwersytecie Dhaka i ukończył je w 1961 roku.
Po ukończeniu studiów Yunus dostał posadę asystenta w Szkole Ekonomii u profesorów – Nurula Islama i Rehmana Sobhana. Następnie w 1961 został powołany jako wykładowca ekonomii w Chittagong College. W tym czasie założył również rentowną fabrykę opakowań. W 1965 zaoferowano mu stypendium Fulbrighta na studia w USA. Uzyskał tam stopień doktorski z ekonomii na Uniwersytecie Vanderbilta w ramach programu Rozwoju Gospodarczego (GPED) w 1971 roku. Od 1969 do 1972 był adiunktem ekonomii na Middle Tennessee State University w Murfreesboro.
Działalność społeczna.
W czasie wojny wyzwoleńczej w Bangladeszu w 1971 Yunus założył komitet obywatelski i prowadził Centrum Informacji Bangladeszu, wraz z innymi obywatelami Bangladeszu mieszkającymi w Stanach Zjednoczonych, w celu zwiększenia wsparcia dla wyzwolenia. Publikował także pismo „Bangladesh Newsletter” ze swojego domu w Nashville. Po wojnie powrócił do Bangladeszu i został powołany do rządowej Komisji Planowania kierowanej przez Nurul Islam. Praca ta wydała mu się nudna i zrezygnował z niej by dołączyć do Chittagong University na stanowisku szefa Wydziału Ekonomii. Będąc pod wrażeniem głodu w Bangladeszu w 1974, zaangażował się w zmniejszenie ubóstwa i ustanowił program gospodarczy obszarów wiejskich, jako projekt badawczy. W 1975 opracował projekt Nabajug (Nowa Era) Tebhaga Khamar (trzy wspólne gospodarstwa), który został przyjęty przez rząd jako Packaged Input Programme. W celu uczynienia projektu bardziej skutecznym, Yunus i jego współpracownicy zaproponowali program Gram Sarkar (rząd wsi). Wprowadzony przez ówczesnego prezydenta Ziaura Rahmana w późnych latach 70. rząd utworzył 40392 rządy wsi (Gram Sarkar). Utworzyły one czwartą warstwę rządu w 2003 roku. 2 sierpnia 2005, w odpowiedzi na pozew wniesiony przez Bangladesh Legal Aids and Services Trust (BLAST), Sąd Najwyższy uznał Gram Sarkar jako nielegalne i niekonstytucyjne.
W 1976 w ramach projektu badawczego trafił wraz z trójką swoich studentów do wsi Dżobra, w której kobiety wytwarzały bambusowe stołki. Zarabiały po 2 centy dziennie. Nie stać ich było na zakup materiału za 20 centów, musiały więc pobierać materiał od przyszłego nabywcy. Yunus postanowił udzielić im pożyczki. Eksperyment okazał się udany i po pomyślnym powtórzeniu go w innych miejscowościach, Yunus założył Grameen Bank, udzielający mieszkańcom Bangladeszu niewielkich pożyczek na rozkręcenie drobnej przedsiębiorczości, zakup potrzebnych materiałów, itp. Klientami Grameen Banku, który nie wymaga zastawów, są najczęściej kobiety (96%), pożyczające 12–15 dolarów. Najwyższe pożyczki nie przekraczają 300 dolarów. Mimo stosunkowo wysokich odsetek spłacanych jest prawie 98% kredytów. Stosowane są także pożyczki grupowe, w których cała grupa solidarnie poręcza spłatę zobowiązań każdego ze swoich członków.
Uzasadnieniem przyznania nagrody Yunusowi było oświadczenie Komitetu Noblowskiego, że „nie będzie można osiągnąć trwałego pokoju, dopóki duże grupy ludności nie znajdą sposobu na wydostanie się z nędzy”.
22 lutego 2007 Muhammad Yunus założył partię polityczną – Nagarik Śakti (pol. „Władza Obywateli”).
Sukces modelu mikrofinansowania Grameen Banku zainspirował podobne przedsięwzięcia w wielu krajach, zarówno rozwijających się, jak i uprzemysłowionych, w tym w Stanach Zjednoczonych.

</doc>
<doc id="669465" url="https://pl.wikipedia.org/wiki?curid=669465" title="Shannon (miasto)">
Shannon (miasto)

Shannon (także "Shannon Town", irl. "Baile na Sionnainne") – miasto w południowo-zachodniej Irlandii w hrabstwie Clare. Miasto położone jest nad rzeką Shannon, na północny zachód od miasta Limerick. 
Populacja.
Przyrost populacji wyniósł 7% w latach 1996-2002. Shannon jest drugim pod względem liczby ludności miastem w hrabstwie Clare. Według przeprowadzonego w 2011 roku spisu powszechnego miasto liczyło 9673 mieszkańców.
Gospodarka.
W mieście rozwinął się przemysł lotniczy, elektroniczny, elektrotechniczny oraz włókienniczy.
Historia.
Shannon jest jedynym współcześnie wybudowanym miastem w Irlandii (podobnym jest też Craigavon, ale już w Irlandii Północnej). Powstało w roku 1960 jako część regionalnego planu rozwojowego. Prawa miejskie (jako ang. "town") uzyskało 1 stycznia 1982 na mocy rozporządzenia ministra środowiska Petera Barry'ego z dnia 19 listopada 1981.
Nazwa.
Nazwa Shannon pochodzi od nazwy rzeki Shannon, przy której estuarium położone jest miasto. Rzeka swoją nazwę zawdzięcza imieniu celtyckiej bogini Sionna.
Szkolnictwo.
W mieście znajduje się osiem szkół:
Transport.
W pobliżu miasta znajduje się port lotniczy Shannon (ang. "Shannon Airport", irl. "Aerfort na Sionna"). Na wschód od miasta znajduje się droga krajowa N18 łącząca Shannon z Ennis i Limerick.

</doc>
<doc id="669467" url="https://pl.wikipedia.org/wiki?curid=669467" title="Sinkiang-Ujgur">
Sinkiang-Ujgur



</doc>
<doc id="669468" url="https://pl.wikipedia.org/wiki?curid=669468" title="Richard Barry">
Richard Barry

Richard Barry (ur. 14 sierpnia 1769 w Marylebone w Middlesex, zm. 6 marca 1793 w Folkestone w hrabstwie Kent), brytyjski arystokrata z Irlandii, hazardzista, sportowiec, entuzjasta teatru i kobieciarz. Był najstarszym synem Richarda Barry'ego, 6. hrabiego Barrymore i Amelii Stanhope, córki 2. hrabiego Harrington.
Szybko stracił ojca, który zmarł już 1 sierpnia 1773 r. Odziedziczył wtedy tytuł hrabiego Barrymore. Matka umieściła go pod opieką pastora Wargrave w Berkshire, gdzie Barrymore spędził dzieciństwo i okres dorastania. Był zapalonym sportowcem. Interesował się zwłaszcza biegami, jazdą konną, boksem i szermierką. Patronował własnemu klubowi bokserskiemu oraz posiadał stajnię koni wyścigowych. W wyścigach konnych brał udział osobiście. Jako zapalony hazardzista zwykł stawiać ogromne sumy podczas zakładów.
Jednak jego największą pasją był teatr. Barrymore zbudował teatr w Wargrave, w którym sam czasem występował. 7 czerwca 1792 r. poślubił Charlotte Goulding. Obciążony ogromnymi długami, hrabia zdecydował się wstąpić do Royal Berkshire Militia. 6 marca 1793 r., kiedy eskortował francuskich jeńców do Dover, zginął od przypadkowego wystrzału ze swojego własnego muszkietu. Jego pogrzeb odbył się 17 maja w St Mary's Church w Wargrave.
Mimo iż często zaglądało mu w oczy widmo bankructwa, Barrymore zmarł jako człowiek wypłacalny, gdyż w 1792 r. sprzedał większość swoich rodowych posiadłości w hrabstwie Cork. Zmarł bezpotomnie. Wszystkie tytuły przejął jego młodszy brat, Henry. Wraz z jego bezpotomną śmiercią (18 grudnia 1823 r. na apopleksję) wygasł tytuł hrabiego Barrymore.

</doc>
<doc id="669471" url="https://pl.wikipedia.org/wiki?curid=669471" title="Grameen Bank">
Grameen Bank

Grameen Bank (czyt. gramin bank) (bengalski গ্রামীণ ব্যাংক) – założona przez Muhammada Yunusa instytucja finansowa przyznająca tzw. mikrokredyty najbiedniejszym mieszkańcom krajów rozwijających się.
W dniu 13 października 2006 roku Grameen Bank oraz jego twórca Muhammad Yunus otrzymali Pokojową Nagrodą Nobla „za wysiłek na rzecz stworzenia warunków do ekonomicznego i społecznego rozwoju od podstaw”. W uzasadnieniu Komitet Noblowski napisał „Znalezienie przez duże grupy społeczne sposobów na wyrwanie się z biedy jest niezbędne do osiągnięcia trwałego pokoju. Mikrokredyt jest jednym z takich sposobów. Rozwój od podstaw służy ponadto rozwojowi demokracji i praw człowieka”.
Nagroda ta stanowiła wyraz uznania i poparcia dla wyznawanej przez Muhammada Yunusa tezy, że ubóstwo stanowi zagrożenie dla pokoju. Przez 30 lat pracy wypracował metodologię mikrokredytu, która zwiększa szanse osób ubogich na wyjście z biedy.
Historia.
Projekt Grameen Bank został uruchomiony we wsi Jobra w Bangladeszu w roku 1976. W 1983 roku został przekształcony w instytucję bankową na mocy ustawy uchwalonej specjalnie w tym celu. Akcjonariuszami banku w 95% zostali wierzyciele, 5% akcji zostało objętych przez państwo.
Według stanu na listopad 2008, Grameen Bank:
Filozofia działania.
Muhammad Yunus definiuje „mikrokredyt” jako kredyt udzielany przez Grameen Bank na następujących zasadach:
Mikrokredyt był zaprojektowany jako wyzwanie dla tradycyjnych banków, które osoby biedne klasyfikują jako nie posiadające zdolności kredytowej. W efekcie Grameen Bank stworzył własną metodologię prowadzenia działalności kredytowej.
Grameen Bank bazuje na założeniu, że ludzie biedni posiadają umiejętności, które nie są wykorzystywane. Stoi na stanowisku, że ubóstwo nie jest wytworem ludzi biednych, ale jest kreowane przez instytucje i ich polityki działania. Aby wyeliminować ubóstwo, musimy wprowadzić zmiany do sposobów działania instytucji oraz/lub stworzyć nowe. Grameen Bank uważa ponadto, że działalność charytatywna nie jest odpowiedzią na ubóstwo, gdyż przedłuża trwanie biedy, tworzy relację zależności i odbiera inicjatywę osobom indywidualnym do walki w biedą. Właściwą odpowiedzą na ubóstwo jest wyzwalanie własnej energii i kreatywności.
Bank Grameen udostępnił środki finansowe osobom biednym, kobietom, analfabetom, ludziom, którzy twierdzili że nie wiedzą jak inwestować pieniądze i osiągnąć dochód. Bank stworzył własną metodologię i instytucję wokół potrzeb finansowych ubogich, umożliwił dostęp do kredytów na rozsądnych warunkach, dzięki czemu biedni mogli zacząć budować na własnych umiejętnościach, aby z każdym cyklem pożyczki zarabiać więcej.
Zasady działania.
a) wskaźnik 100% spłaconych pożyczek,
b) osiągnięcie zysku z prowadzonej działalności,
c) finansowanie działalności w całości ze zgromadzonych depozytów i przychodów własnych,
d) zapewnienie edukacji 100% dzieci z rodzin klientów filii,
e) przekroczenie progu ubóstwa przez wszystkie rodziny klientów filii.
Rodzaje finansowania.
Pożyczki na cele mieszkaniowe
Od roku 1984 w ofercie banku znajdują się pożyczki na cele mieszkaniowe. Maksymalna kwota pożyczki wynosi równowartość 218 USD, podlega spłacie w cotygodniowych ratach przez okres 5 lat. Oprocentowanie pożyczki wynosi 8% rocznie. Ze środków banku dotychczas wybudowano 664 087 nowych domów.
Pożyczki telekomunikacyjne
Zostało udzielonych dotychczas 353 206 pożyczek na zakup telefonów komórkowych, które są obecnie wykorzystywane do świadczenia płatnych usług telekomunikacyjnych w około połowie wsi w Bangladeszu, gdzie usługi te były dotychczas nieosiągalne.
Pożyczki na cele mikroprzedsiębiorstwa
Większe kwoty pożyczek udzielane są klientom banku, którzy relatywnie lepiej niż inni wykorzystują możliwości rynkowe i bardziej dynamicznie rozwijają własną działalność gospodarczą (mikroprzedsiębiorstwa). Pożyczki takie dotychczas otrzymało ponad 1,6 mln osób. Nie ma limitu kwoty pożyczki, dotychczas średnia kwota wyniosła 347,87 USD, zaś maksymalna – 17 500 USD na zakup ciężarówki. Pożyczki takie najczęściej są przeznaczane na zakup narzędzi, sprzętu i pojazdów dla potrzeb wykonywanej działalności.
Stypendia
Co roku najlepsi uczniowie – dzieci z rodzin będących klientami banku – otrzymują stypendia ze środków banku, mające stanowić zachętę dla ich dalszego rozwoju. Ze stypendiów dotychczas skorzystało 69 990 dzieci.
Pożyczki edukacyjne
Uczniowie osiągający poziom edukacji uniwersyteckiej mogą ubiegać się o pożyczkę na cele edukacji. Skorzystało z nich dotychczas 30 109 studentów, finansując czesne, pomoce naukowe i utrzymanie w trakcie studiów.
Pożyczki dla bezdomnych/żebraków
Grameen Bank udziela pożyczek bezdomnym w celu ułatwienia im znalezienia sposobu na godne życie, zapewnienia edukacji dzieciom oraz umożliwienia dostępu do innych form finansowania ze środków banku. Dla bezdomnych zostały stworzone odmienne zasady udzielania i obsługi pożyczek:
Działalność na świecie.
W ramach sieci Grameen Bank działa kilkadziesiąt spółek, z których znaczną większość stanowią niezależne podmioty gospodarcze nie powiązane kapitałowo ani osobowo z bankiem. Niemniej jednak sam bank utworzył holding, którego spółki realizują wybrane przedsięwzięcia. Holding skupia m.in.:
Pełna lista spółek należących do sieci Grameen znajduje się na stronie internetowej banku.
Opinie.
Pozytywna.
Bank rozwinął swoją działalność głównie w krajach o wysokim stopniu ubóstwa i udziela pomocy finansowej osobom, które z racji braku dochodów (lub ze względu na ich niski poziom) nie uzyskują finansowania z tradycyjnych banków. Bank udziela pomocy na warunkach lepszych niż pożyczki typu kredyt konsumencki oferowane na rynku kredytów subprime.
Skuteczność takiej filozofii działania wobec najuboższych potwierdziły badania przeprowadzone przez Bank Światowy na początku lat 90 XX w. na rodzinach objętych mikrofinansowaniem. Wykazały one, że wydatki na konsumpcję w tych rodzinach wzrosły o 18% oraz że dzięki uzyskanej pomocy finansowej i uruchomieniu działalności własnej, co roku 5% rodzin przekraczało próg ubóstwa. Na Filipinach wyniki wskazywały na przekroczenie progu ubóstwa łącznie przez 22% rodzin objętych mikrokredytami, podczas gdy próg ten przekroczyło zaledwie 2% rodzin nie uzyskujących takiego wsparcia. Podobne badania były prowadzone na wielu rynkach krajowych i według różnych kryteriów – wszystkie wykazywały dużą skuteczność mikrokredytów we wspieraniu aktywnego przeciwdziałania ubóstwu.
Negatywna.
Przykłady negatywnych efektów pożyczki w Grameen Bank, jak i krytyka postępowania instytucji jest zawarta w filmie dokumentalnym Fanget i mikrogjeld produkcji Norsk Rikskringkasting. Idea Yusufa Muhammada i zasady działania Grameen Bank mogą być traktowane z jednej strony jako utopia, a z drugiej – jako zawoalowana humanitarnymi ideami chęć osiągania zysków na niewiedzy kredytobiorców. Ze względu na częsty analfabetyzm i niemożliwe przez kredytobiorców zrozumienie umowy kredytowej oraz wysokie oprocentowanie &gt;60% pożyczka zamiast wyciągać z ubóstwa pogłębia je.
Niepłacenie rat powoduje naciski: pobicia, groźby, a nawet zajęcie domu.
Według badań zaledwie pięciu rodzinom na 60 udaje się polepszyć swoje życie. 2/3 rodzin nie zauważa zmiany, a standard życia pozostałej części uległ pogorszeniu. Thomas Ditcher przeprowadził na ten temat badania trwające kilkanaście lat. Wynika z nich, że tylko niewielkiej części udaje się efektywnie wykorzystać środki. U większości ludzi pożyczki znacznie utrudniły życie pożyczkobiorcom.
Grameen Bank skutecznie unika płacenia podatków posługując się "kreatywną księgowością."
Firma chwali się tysiącami klientów, którym udało się polepszyć komfort życia, jednocześnie unikając podania liczby klientów (których szacuje się w milionach), którym komfort życia po zaciągnięciu kredytu znacznie się pogorszył.

</doc>
<doc id="669472" url="https://pl.wikipedia.org/wiki?curid=669472" title="Odwet (pismo konspiracyjne)">
Odwet (pismo konspiracyjne)

„Odwet” – pismo podziemne wydawane przez organizację konspiracyjną Odwet w okresie od marca 1940 r.
W październiku 1939 r. założyciel i przywódca organizacji „Odwet” Władysław Jasiński ps. „Jędruś” rozpoczął wydawanie biuletynu pt. „Wiadomości Radiowe”. W marcu 1940 r. zmieniono jego tytuł na „Odwet”. Od niego wzięła nazwę cała organizacja. Jego kolportaż opierał się częściowo na własnych placówkach, a częściowo na sieci placówek Związku Walki Zbrojnej. Początkowo redakcja mieściła się w Tarnobrzegu. Po dekonspiracji ze strony Niemców W. Jasiński przeniósł ją we wrześniu 1940 r. do Krzemieńca, a następnie w rejon Trzcianki i Sulisławic. Zlikwidował też centralny kolportaż, tworząc punkty przebitkowe w Tarnobrzegu, Krzemienicy, Mielcu, Radomyślu, Trzciance, Sulisławicach, Sandomierzu, Opatowie, a także w Opaleniskach i Lipniku oraz we Frysztaku, Bolesławiu i Otfinowie nad Dolnym Dunajcem. „Odwet” był rozpowszechniany na terenach Polski centralnej i południowej. 17 marca 1942 r. funkcjonariusze Gestapo zabili we wsi Wiśniówka koło Staszowa redaktora „Odwetu” Bolesława Czuba ps. „Szary”, „Antoni” i maszynopistkę Karolinę Stawiarz ps. „Lala”.
Pismo było wydawane co tydzień. Osiągnęło maksymalny nakład ok. 10 tys. egzemplarzy. Było tworzone metodą powielaczową. Każdy numer liczył 10-12 stron formatu A4. Informacje pochodziły z nasłuchu radiowego.
Tytuł został wznowiony jako Pismo Stowarzyszenia Kombatantów „Jędrusiów” Żołnierzy Armii Krajowej, Ich Rodzin i Sympatyków w Połańcu we wrześniu 2006 roku. Redaktorem naczelnym wznowionego „ODWETU” został ppłk lek. Mieczysław Korczak ps. „Dentysta”, „Zagorzujko”, prezes Stowarzyszenia Kombatantów „Jędrusiów” Żołnierzy Armii Krajowej, Ich Rodzin i Sympatyków w Połańcu. Wznowiony „ODWET” dostępny na www.odwet.org.

</doc>
<doc id="669473" url="https://pl.wikipedia.org/wiki?curid=669473" title="Stijn Schaars">
Stijn Schaars

Stephanus Johannes Schaars (wym. ; ur. 11 stycznia 1984 w Gendt) – holenderski piłkarz występujący na pozycji pomocnika w holenderskim klubie Heerenveen. Były reprezentant Holandii.
Kariera.
Schaars zaczynał karierę w małym klubie z rodzinnej miejscowości, De Bataven. Jednak jego pierwszym profesjonalnym klubem w karierze był Vitesse i właśnie w barwach Vitesse zadebiutował w Eredivisie, miało to miejsce 9 marca 2003 roku w przegranym 1:4 wyjazdowym meczu z FC Utrecht. W całym sezonie zaliczył łącznie 2 mecze ligowe, a także debiut w Pucharze Holandii. W Vitesse, z którym nie osiągnął znaczących sukcesów, grał przez kolejne 2 sezony nie zawsze grając w podstawowej jedenastce. Latem 2005 Schaars za 1,7 miliona euro został sprzedany do silniejszego AZ Alkmaar. AZ w sezonie 2005/2006 stał się rewelacją rozgrywek zdobywając wicemistrzostwo Holandii, a Schaars został uznany za jednego z najlepszych graczy ligi młodego pokolenia. Na początku sezonu leczył kontuzję, ale potem wskoczył do podstawowego składu i tak zostało do końca sezonu. Jednak pomimo zdobycia wicemistrzostwa Holandii AZ nie zakwalifikował się do Ligi Mistrzów, gdyż odpadł po barażach o LM z FC Groningen. Po sezonie Schaarsem zainteresowały się kluby z silniejszych lig europejskich, m.in. z Premiership i Bundesligi, ale Stijn przedłużył kontrakt z AZ do 2009 roku. W 2007 roku awansował z AZ do ćwierćfinału Pucharu UEFA oraz zajął 3. miejsce w lidze.
Schaars w maju 2006 został powołany przez selekcjonera Marco van Bastena do szerokiej kadry reprezentacji Holandii na Mistrzostwa Świata w Niemczech. Van Basten nie wziął go na same finały, ale uznał, iż na wypadek kontuzji któregoś z graczy "Oranje" Schaars wskoczy na jego miejsce. Schaars pojechał za to na Młodzieżowe Mistrzostwa Europy w kategorii Under-21 w Portugalii. Tam młodzi Holendrzy po słabszym występie w grupie awansowali do finału, w którym wygrali z reprezentacją Ukrainy 3:0 zostając tym samym młodzieżowym mistrzem Europy. W końcu Schaarsowi udało się zadebiutować także w pierwszej reprezentacji Holandii – 16 sierpnia 2006 zagrał 83 minuty zwycięskiego 4:0 meczu z reprezentacją Irlandii i od tego czasu jest regularnie powoływany przez van Bastena do kadry narodowej. W sezonie 2006/2007 jego dalsza kariera piłkarska stanęła pod dużym znakiem zapytania, gdy doznał skomplikowanego złamania kostki. Po dwóch operacjach i aż półtora roku przerwy wrócił na boisko w sezonie 2008/2009 zostając od razu kapitanem AZ Alkmaar.

</doc>
<doc id="669475" url="https://pl.wikipedia.org/wiki?curid=669475" title="Bór wilgotny">
Bór wilgotny

Bór wilgotny (Bw) – siedlisko występujące na przejściu między borem mieszanym świeżym a borem bagiennym, w obniżeniach terenu na glebach glejobielicach. Woda gruntowa występuje dość płytko (ok. 1,3 m). Powierzchnię gleby pokrywa próchnica typu mor wilgotny lub mursz wysoki. 
Głównym gatunkiem drzewostanu jest sosna zwyczajna, w II i IV krainie przyrodniczo-leśnej – świerk pospolity. Domieszkę stanowią brzoza brodawkowata i omszona. W podszyciu rosną kruszyna pospolita i jarząb pospolity. 
Gatunki runa różnicujące bór wilgotny od boru świeżego:
Gatunki częste:
Bór wilgotny występuje we wszystkich krainach nizinnych na tarasach rzecznych, szczególnie w Krainie Mazursko-Podlaskiej i Mazowiecko-Podlaskiej.
Udział siedliska boru wilgotnego w ogólnej powierzchni leśnej Polski wynosi ok. 2%.

</doc>
<doc id="669476" url="https://pl.wikipedia.org/wiki?curid=669476" title="Fábio Aurélio">
Fábio Aurélio

Fábio Aurélio Rodrigues (wym. []; ur. 24 września 1979 w São Carlos) – brazylijski piłkarz, posiadający także obywatelstwo włoskie; obecnie gra w Grêmio Porto Alegre. Wszechstronny zawodnik, mogący grać na lewej stronie zarówno w obronie jak i w pomocy. Za jego największy atut uznaje się mocne i celne strzały, zwłaszcza z rzutów wolnych.
Kariera.
Piłkarz jest wychowankiem klubu São Paulo FC, jednego z najbardziej utytułowanych w Brazylii. W jej składzie zadebiutował w 1997 r. Reprezentował swój kraj w drużynach młodzieżowych U-17, U-20 i U-21. Wyróżnił się na Letnich Igrzyskach Olimpijskich w Sydney, wtedy właśnie został dostrzeżony przez wysłanników Valencii.
Po olimpiadzie podpisał z Valencią sześcioletni kontrakt. W klubie z Hiszpanii był od początku podstawowym piłkarzem. W sezonie 2001-2002 zdobył z tym klubem mistrzostwo kraju, a w kolejnym roku był jednym z najlepszych obrońców ligi, strzelając w niej osiem bramek. Sezon 2003-2004 był początkiem jego problemów zdrowotnych – przez większość sezonu leczył złamaną nogę. Mimo to Valencia zdobyła Puchar UEFA i kolejne mistrzostwo Hiszpanii. Kolejne sezony także dla Fabio Aurelio nie były udane, piłkarz bardzo często leczył kontuzje i nie rozegrał wielu meczów.
Wraz z sezonem 2005-2006 kończył się kontrakt Fabio Aurelio z Valencią. Mimo starań klubu piłkarz nie zdecydował się na podpisanie nowego i postanowił odejść do innej drużyny. Według plotek interesowały się nim FC Barcelona, oraz Real Madryt, szukający następcy dla starzejącego się Roberto Carlosa, i Chelsea F.C. Piłkarz zdecydował się jednak na podpisanie umowy z Liverpoolem, którego menadżerem jest szkoleniowiec Valencii z lat 2001-2004, Rafael Benítez. Klub z Anfield Road potwierdził podpisanie umowy z piłkarzem 5 lipca. Był pierwszym Brazylijczykiem grającym w barwach klubu z Anfield.
Pod koniec maja 2012 roku ogłoszono, że wraz z upływem kontraktu, wróci do Brazylii, gdzie będzie występował w Grêmio Kontrakt z klubem z Porto Alegre obowiązywać ma do końca 2013 roku.

</doc>
<doc id="669482" url="https://pl.wikipedia.org/wiki?curid=669482" title="Hrabia Barrymore">
Hrabia Barrymore

Baronowie Barry 1. kreacji (parostwo Anglii)
Wicehrabiowie Barry 1. kreacji (parostwo Anglii)
Hrabiowie Barrymore 1. kreacji (parostwo Irlandii)

</doc>
<doc id="669483" url="https://pl.wikipedia.org/wiki?curid=669483" title="Angelreich">
Angelreich

Angelreich – polska grupa grająca metal core powstała w Pile w 2002 roku jako kontynuacja hardcore’owej formacji Ten Seconds Down działającej w latach 2000–2002. W 2012 roku zespół zawiesił działalność.
Historia zespołu.
Angelreich powstał w 2002 w Pile, a od 2005 roku po zmianie składu przeniósł swoją działalność do Szczecina.
Wydarzeniem, które na dobre ukształtowało charakterystyczny styl Angelreich było demo nagrane w 2003 zatytułowane "„When The Lights Fade Away... Fears Crawl Out”". Krótko po jego ukazaniu się wzbudziło one spore zainteresowanie nie tylko w kraju, lecz także za granicą, czego efektem były przychylne recenzje w takich serwisach jak: poisonfree.com, czy silentstagnation.de. Recenzenci niejednokrotnie wskazywali na oryginalność połączenia dewastujących blastów, piłujących blackmetalowych gitar, z hardcorową zadziornością wyrażoną w wokalach.
Po kilkunastu udanych koncertach, w połowie 2004 roku zespół zasilił szeregi młodej niemieckiej wytwórni Fuck This Recordings, która niedługo potem wydała pierwszy oficjalny materiał – split z Torment Of Prometheus pt. "„Our Minds Our Thoughts”". Pięć utworów stanowiących część Angelreich, zostało zarejestrowanych we wrześniu 2004 w warszawskim studio Serakos, a premiera płyty miała miejsce 26 lutego 2005. Wydawnictwo to zostało bardzo entuzjastycznie przyjęte przez środowisko, zwłaszcza w Niemczech, co zaowocowało licznymi propozycjami koncertowymi oraz zainteresowaniem ze strony innych wytwórni.
W październiku 2007 roku ukazał się kolejny split, na którym Angelreich towarzyszy ponownie zespół z Niemiec – Deathlike Existence. Wydawnictwo zatytułowanie "„To Know We Can Die Is To Be Dead Already”", ukazało się w wersji CD nakładem Noones Innocent Records.
Na początku marca 2009 ukazała się ostatnia płyta pt. "The Plague", wydana przez polski label Spook Records. Materiał został zarejestrowany w połowie 2008 roku w studio The Aesthetic w Szczecinie.
W swojej historii Angelreich zagrał blisko 200 koncertów w Polsce oraz takich krajach jak: Niemcy, Belgia, Luksemburg, Ukraina, Litwa, Łotwa, Estonia, towarzysząc m.in. zespołom takim jak Evergreen Terrace, Integrity, Fear My Thoughts, Sworn Enemy, Maroon, Cataract, Born From Pain, Deadlock, A Traitor Like Judas czy Sunrise.

</doc>
<doc id="669489" url="https://pl.wikipedia.org/wiki?curid=669489" title="Mark Gonzalez">
Mark Gonzalez



</doc>
<doc id="669490" url="https://pl.wikipedia.org/wiki?curid=669490" title="CA Fénix">
CA Fénix

Centro Atlético Fénix – urugwajski klub piłkarski z siedzibą w mieście Montevideo.
Historia.
Klub założony został 7 lipca 1916. W sezonie 2006/2007 klub występuje w drugiej lidze urugwajskiej, w której rozegrał już łącznie 38 sezonów.

</doc>
<doc id="669492" url="https://pl.wikipedia.org/wiki?curid=669492" title="Apomorfina">
Apomorfina

Apomorfina () – agonista receptorów dopaminergicznych D1 i D2 z silniejszym wpływem na te drugie, posiadająca silne właściwości wymiotne, stosowana w diagnostyce i leczeniu choroby Parkinsona oraz w mniejszych dawkach w leczeniu zaburzeń erekcji.
Korzystne działanie w leczeniu zaburzeń erekcji odkryto przypadkowo u pacjentów leczonych na chorobę Parkinsona. Mechanizm działania apomorfiny jest odmienny od występującego przy stosowaniu sildenafilu i jego pochodnych. Apomorfina jest stosowana w postaci tabletek podjęzykowych, które rozpuszczają się w ok. 10 minut i wchłaniają poprzez błonę śluzową jamy ustnej. Działanie powodujące erekcję pojawia się w ciągu ok. 20 minut.
Wbrew nazwie nie jest pochodną morfiny ani nie działa na receptory opioidowe. Nazwa pochodzi od faktu, że można ją uzyskać z morfiny.
Apomorfina pod nazwą handlową "Uprima" lub "Ixsense" była dostępna od 2001 roku na rynku europejskim do leczenia zaburzeń erekcji. W 2006 roku decyzją europejskiej instytucji kontrolującej obrót farmaceutykami EMA "Uprima/Ixsense" została wycofana ze sprzedaży.

</doc>
<doc id="669494" url="https://pl.wikipedia.org/wiki?curid=669494" title="Witold Dąbrowski (ekonomista)">
Witold Dąbrowski (ekonomista)

Witold Wojciech Dąbrowski (ur. 5 czerwca 1932 w Warszawie) – polski ekonomista, działacz partyjny i państwowy, w latach 1973–1975 wicewojewoda warszawski, w latach 1975–1977 wojewoda siedlecki, w 1981 kierownik resortu budownictwa i przemysłu materiałów budowlanych.
Życiorys.
Syn Zygmunta i Reginy. Od 1948 do 1955 należał do Związku Młodzieży Polskiej. W 1952 ukończył technikum mechaniczne, rok później studium pedagogiczno-administracyjne. Od 1953 do 1960 kierował Zasadniczą Szkołą Zawodową w Ciechanowie. W 1966 zdobył tytuł magistra ekonomii politycznej na Wyższej Szkole Nauk Społecznych przy KC PZPR.
W 1952 wstąpił do Polskiej Zjednoczonej Partii Robotniczej, awansował w niej jako kolejno członek powiatowej egzekutywy i członek Wojewódzkiego Komitetu Wykonawczego PZPR w Siedlcach. Był delegatem na VI i VII Zjazd PZPR. Od października 1973 zastępca przewodniczącego Wojewódzkiej Rady Narodowej w Warszawie, następnie od 14 grudnia 1973 do 30 maja 1975 wicewojewoda warszawski (w tym od 21 lutego 1974 pierwszy wicewojewoda). Od 1 czerwca 1975 do lutego 1977 pełnił funkcję pierwszego wojewody siedleckiego. Do marca 1977 kierował też siedleckim oddziałem Ligi Obrony Kraju. Związany następnie z resortem budownictwa i przemysłu materiałów budowlanych, a w okresie od 25 września do 31 października 1981 był kierownikiem tegoż resortu w rządzie Wojciecha Jaruzelskiego.

</doc>
<doc id="669495" url="https://pl.wikipedia.org/wiki?curid=669495" title="Mark González">
Mark González

Mark González, właśc. Mark Dennis González Hoffman, znany jako (ur. 10 lipca 1984 w Durbanie w Południowej Afryce) – chilijska piłkarz grający na pozycji lewego skrzydłowego.
Kariera.
Mark González jest wychowankiem klubu Universidad Católica, nie grał w nim jednak długo. Jego talent został szybko zauważony przez skautów hiszpańskiego klubu Albacete Balompié. W lidze hiszpańskiej zdążył rozegrać jedynie jeden sezon. Po sezonie w którym został uznanym za najlepszego piłkarza Albacete, zainteresował się nim menadżer Liverpoolu Rafael Benitez. Początkowo Liverpool wypożyczył go na sezon 2005–2006 pomimo że leczył wówczas bardzo poważną kontuzję. Gonzalez nie dostał jednak pozwolenia na pracę, wymaganego w Anglii dla graczy spoza Unii Europejskiej. Mimo to w październiku 2005 Liverpool kupił go za 4,5 miliona funtów i natychmiast wypożyczył z powrotem do Albacete, aby dokończył leczenie kontuzji i ogrywał się, jednocześnie oczekując na otrzymanie pozwolenia na pracę (po odrzuceniu prośby o pozwolenie trzeba odczekać rok przed złożeniem kolejnej). W Albacete nie rozegrał już jednak żadnego spotkania. W styczniu 2006 skończyła się umowa o wypożyczeniu. Tym razem zdecydowano się wypożyczyć gracza do lipca 2006 do Realu Sociedad.
W Realu Sociedad rozegrał tylko 12 spotkań i strzelił 5 bramek, jednak w wielu imponował będąc najlepszym graczem na boisku. Szczególnie pamiętny jest jego występ przeciw Realowi Madryt, w którym swoją postawą przyćmił wszystkich na boisku, łącznie z gwiazdami „królewskich”. Strzelił wówczas piękną bramkę, która dała Sociedadowi remis 1-1. Mimo że nie rozegrał wielu spotkań, jego gra walnie się przyczyniła do pozostania Realu Sociedad w Primera División. Po sezonie zarówno Sociedad jak i inne hiszpańskie kluby były zainteresowane sprowadzeniem go, jednak piłkarz oświadczył, że jego marzeniem jest gra dla Liverpoolu, do której przygotowywał się już od roku, zwłaszcza, że Rafa Benitez widział go w składzie swojego klubu. Otrzymał także hiszpańskie obywatelstwo, dzięki czemu mógł dostać angielskie pozwolenie na pracę bez względu na inne czynniki, jak np. mecze w reprezentacji.
30 czerwca 2006 roku, po zakończeniu sezonu 2005–2006, zaledwie 21 letni zawodnik zrezygnował z gry w reprezentacji. Stało się to po kłótni między Gonzalezem a trenerem reprezentacji Chile, który odesłał go ze zgrupowania do domu.
5 lipca 2006 Mark González otrzymał pozwolenie na pracę i mógł zacząć treningi z Liverpoolem. W składzie klubu z Anfield Road zadebiutował w spotkaniu towarzyskim z Crewe Alexandra. 9 sierpnia tego roku zadebiutował w oficjalnym meczu „The Reds”, w pierwszym meczu trzeciej rundy eliminacji Ligi Mistrzów przeciwko Maccabi Hajfa. Wszedł z ławki w 85 minucie w miejsce Stevena Gerrarda i już w swoim pierwszym kontakcie z piłką, w 88 minucie, strzelił zwycięską bramkę. Liverpool wygrał mecz 2-1. Swoją pierwszą bramkę w Premier League strzelił w drugiej połowie września - otworzył wynik spotkania z Tottenhamem, wygranego przez Liverpool 3-0. Był wówczas jednym z najlepszych piłkarzy meczu. Następnie zostawał wypożyczony do Albacete Balompié oraz Realu Sociedad, a latem 2008 roku odszedł do Realu Betis. W 2009 González przeszedł do rosyjskiego CSKA Moskwa. W 2014 wrócił do Universidad Católica, a w 2016 przeszedł do Sport Recife.

</doc>
<doc id="669496" url="https://pl.wikipedia.org/wiki?curid=669496" title="Giroskop">
Giroskop



</doc>
<doc id="669497" url="https://pl.wikipedia.org/wiki?curid=669497" title="Bankowy tytuł egzekucyjny">
Bankowy tytuł egzekucyjny

Bankowy tytuł egzekucyjny (b.t.e., BTE) – specjalny, pozasądowy tytuł egzekucyjny stwierdzający istnienie wymagalnej wierzytelności banku wobec osoby, która bezpośrednio dokonała z nim czynności bankowej lub która była dłużnikiem banku z tytułu zabezpieczenia wierzytelności banku wynikającej z czynności bankowej i złożyła pisemne oświadczenie o poddaniu się egzekucji oraz gdy roszczenie objęte tytułem wynikało bezpośrednio z tej czynności bankowej lub jej zabezpieczenia.
Bankowy tytuł egzekucyjny mógł być także podstawą egzekucji przeciwko osobie trzeciej, gdy osoba ta przejęła dług wynikający z czynności bankowej, o której mowa wcześniej. Bankowy tytuł egzekucyjny mógł zostać wystawiony na podstawie ksiąg banków lub innych dokumentów związanych z dokonywaniem czynności bankowych. Bank po spełnieniu określonych wymogów mógł wystąpić do sądu o nadanie tytułowi egzekucyjnemu klauzuli wykonalności. Po nadaniu przez sąd klauzuli wykonalności b.t.e. stawał się tytułem wykonawczym i był podstawą wszczęcia egzekucji sądowej przez komornika.
Instytucja bankowego tytułu egzekucyjnego istniała w pierwszej wersji ustawy z dnia 29 sierpnia 1997 r. – Prawo bankowe. W 2015 Trybunał Konstytucyjny orzekł, że przepisy o b.t.e. są niezgodne z Konstytucją i tracą moc obowiązującą 1 sierpnia 2016.
Prawo polskie.
Podmioty uprawnione do wystawienia.
Podmioty uprawnione do wystawienia bankowego tytułu egzekucyjnego:
Warunki wystawienia.
Aby b.t.e. mógł zostać wystawiony, musiały zostać spełnione następujące warunki:
Inne przesłanki wystawienia b.t.e istniały w przypadku osób, które ustanowiły zabezpieczenie na rzecz banku (nie dokonały czynności bankowej) i wówczas musiały zostać spełnione następujące warunki:
Wierzytelność banku objęta b.t.e. musiała być pieniężna lub dotyczyć wydania rzeczy ruchomej, na której ustanowiony został zastaw rejestrowy lub której własność została przeniesiona na bank w celu zabezpieczenia wierzytelności.
Nadanie klauzuli wykonalności.
Sąd nadawał b.t.e. klauzulę wykonalności, jeżeli:
Właściwym do nadania klauzuli wykonalności był sąd rejonowy ogólnej właściwości dłużnika. Wniosek banku o nadanie b.t.e. klauzuli wykonalności powinien był czynić zadość wymogom pisma procesowego. Powinien był być do niego dołączony oryginał b.t.e. oraz pismo zawierające oświadczenie dłużnika o poddaniu się egzekucji. Ponieważ postępowanie o nadanie klauzuli wykonalności było formalne, sąd nie mógł w jego trakcie badać podstawy prawnej, z której wynikało roszczenie objęte b.t.e. Dlatego sąd nie był raczej uprawniony do żądania od banku przedstawienia umowy, z której wynikało dochodzone przez niego roszczenie. Sąd sprawdzał natomiast, czy wskazana w treści b.t.e. czynność prawna, z której wynika roszczenie dochodzone przez bank, należała do czynności bankowych.
Postanowienie o nadaniu klauzuli wykonalności b.t.e. powinno było zostać wydane w terminie trzech dni od dnia złożenia wniosku. Na postanowienie sądu o nadaniu klauzuli wykonalności i na odmowę nadania klauzuli wykonalności b.t.e. przysługiwało zażalenie. Samo wystawienie b.t.e. nie przerywało biegu przedawnienia. Skutek taki następował dopiero wraz ze złożeniem wniosku o nadanie mu klauzuli wykonalności.
Oświadczenie o poddaniu się egzekucji.
W oświadczeniu (zwanym też umowną klauzulą egzekucyjną) dłużnik powinien był określić termin, do którego bank może wystąpić o nadanie b.t.e. klauzuli wykonalności i maksymalną kwotę, do której dłużnik poddawał się egzekucji. Kwota ta mogła być wyższa lub niższa od kwoty zaciąganego przez dłużnika zobowiązania. Jeżeli oświadczenie egzekucyjne dotyczyło egzekucji wydania rzeczy, powinno ono było określać tę rzecz i ostateczny termin wystawienia przez bank b.t.e. Oświadczenia egzekucyjne generalne ("in blanco"), odnoszące się do jakichkolwiek wierzytelności banku nieokreślonych jeszcze w chwili składania oświadczenia były niedopuszczalne, nawet gdyby w oświadczeniu podano maksymalną sumę egzekucji i końcowy termin wystawienia b.t.e.
Orzeczenie o niezgodności z Konstytucją RP i zniesienie.
14 kwietnia 2015 Trybunał Konstytucyjny orzekł, że przepisy Prawa bankowego pozwalające bankom na wystawianie bankowych tytułów egzekucyjnych oraz na wszczynanie na ich podstawie postępowania egzekucyjnego – art. 96 ust. 1 oraz art. 97 ust. 1 pr. bank. – naruszają konstytucyjną zasadę równości. Trybunał orzekł, że wskazane przepisy pr. bank. tracą moc obowiązującą 1 sierpnia 2016 r.
25 września 2015 r. Sejm przyjął ustawę znoszącą instytucję bankowego tytułu egzekucyjnego. Ustawa została ogłoszona w Dzienniku Ustaw i weszła w życie po upływie 14 dni od dnia ogłoszenia. W konsekwencji wyroku TK i przyjętej ustawy posługiwanie się aktualnie dawnymi bankowymi tytułami egzekucyjnymi w nadal zawisłych postępowaniach cywilnych jest traktowane jedynie jako posłużenie się dowodem wystawionym przez tylko jedną ze stron procesu i nie tworzy szczególnych skutków procesowych, z jakimi dotąd wiązało się posługiwanie się bankowymi tytułami egzekucyjnymi.

</doc>
<doc id="669499" url="https://pl.wikipedia.org/wiki?curid=669499" title="Wielka Synagoga w Łomży">
Wielka Synagoga w Łomży

Wielka Synagoga w Łomży – nieistniejąca synagoga z lat 1878–1889, która znajdowała się w Łomży w obrębie Starego Miasta, przy ul. Senatorskiej 28. Zgodnie ze źródłami żydowskimi min. Pinkas haKehilot zaprojektowana przez Henryka Marconiego. 
Historia.
Synagoga powstała w latach 1878–1889 w południowo-wschodnim narożu rynku w Łomży, na rogu dzisiejszej ulicy Giełczyńskiej i Senatorskiej, częściowo na terenie zajmowanym niegdyś przez dwór książąt mazowieckich (a później królewski). Zburzona przez Niemców w czasie II wojny światowej dziś nie istnieje. Upamiętnia ją tablica z treścią w językach polskim i hebrajskim umieszczona na ścianie domu przy ul. Senatorskiej. Tablica została ufundowana przez mieszkańców Łomży z okazji 44 rocznicy zagłady łomżyńskiego getta. Treść brzmi:
"Od lipca 1941 roku do listopada 1942 roku na terenie ulic: Dwornej - obecnie 22 lipca, Senatorskiej, Woziwodzkiej, Zielonej, Żydowskiej - obecnie Zatylnej, Rybaki, hitlerowcy utworzyli getto, w którym poddali eksterminacji 9 tysięcy Polaków narodowości żydowskiej. 3,5 tysiąca spośród nich rozstrzelano w lasach koło wsi Giełczyn i Sławiec. Niemieccy okupanci utworzyli na Ziemi Łomżyńskiej getta w 15 miejscowościach. Tragiczna droga przebywających w nich około 40 tysięcy ludzi prowadziła do obozu zagłady w Treblince. Niech pamięć o nich i niosących im pomoc w tych strasznych dniach trwa."

</doc>
<doc id="669505" url="https://pl.wikipedia.org/wiki?curid=669505" title="K.p.c.">
K.p.c.



</doc>
<doc id="669506" url="https://pl.wikipedia.org/wiki?curid=669506" title="Józef Bury">
Józef Bury

Józef Bury (ur. 17 marca 1928 w Miechowicach, zm. 12 kwietnia 2004) – polski polityk komunistyczny.
Życiorys.
Syn Konstantego i Janiny. Od 28 lipca 1954 był członkiem Polskiej Zjednoczonej Partii Robotniczej. W 1964 ukończył Szkołę Główną Planowania i Statystyki z tytułem magistra. Od 1960 do 1971 pracował w Komitecie Pracy i Płac, na stanowiskach od starszego radcy po wicedyrektora zespołu. Od maja do czerwca 1977 odbył kurs w Wyższej Szkole Partyjnej przy KC KPZR w Moskwie. Doradca Prezesa Rady Ministrów i Min. Rolnictwa w 1980 roku. W latach 1981–1982 podsekretarz stanu w Ministerstwie Pracy, Płac i Spraw Socjalnych. W latach 80. sprawował urząd wiceministra pracy, płac i spraw socjalnych. W okresie od 9 października 1982 do 23 marca 1983 był kierownikiem tego resortu w rządzie Wojciecha Jaruzelskiego.

</doc>
<doc id="669507" url="https://pl.wikipedia.org/wiki?curid=669507" title="Thomas Pelham-Clinton">
Thomas Pelham-Clinton

Thomas Pelham-Clinton (ur. 1 lipca 1752, zm. 18 maja 1795) – brytyjski arystokrata, wojskowy i polityk, młodszy syn Henry’ego Clintona, 2. księcia Newcastle i lady Catherine Pelham, córki Henry’ego Pelhama. Dziedzicem tytułów ojcowskich został po śmierci starszego brata Henry’ego Fiennesa i jego syna Henry’ego, w 1779 r.
Kształcił się w Academy of Angers, później wstąpił do wojska. Brał udział w wojnie o niepodległość Stanów Zjednoczonych, jako adiutant swojego krewnego, generała sir Henry’ego Clintona. Później był adiutantem króla Jerzego III. W 1787 r. uzyskał stopień generała-majora.
Próbował również swych sił w karierze politycznej. Był dwukrotnie członkiem Izby Gmin - w latach 1774-1780 z okręgu Westminster i w latach 1781-1794 z East Retford. Po śmierci swojego ojca w 1794 r. odziedziczył tytuł księcia Newcastle i miejsce w Izbie Lordów. Nigdy nie uzyskał znaczącego stanowiska państwowego, pomimo swych licznych koneksji. Musiał się zadowolić urzędami lokalnymi, np. Stewartem Lasu Sherwood, czy Lordem Namiestnikiem Nottingham.
2 maja 1782 r. poślubił Annę Marię Stanhope (ok. 1760 - 18 października 1834), córkę Williama Stanhope’a, 2. hrabiego Harrington i lady Caroline FitzRoy, córki 2. księcia Grafton. Thomas i Anna mieli razem dwóch synów i dwie córki:
Małżeństwo to spotkało się oporem ze strony ojca pana młodego, który wydziedziczył syna. Tak więc w 1794 r. Thomas odziedziczył tytuł książęcy, ale nie odziedziczył posiadłości ziemskich, które miały przypaść jego synowi, Henry'emu.
Newcastle zmarł nagle w 1795 r. wskutek wymiotów spowodowanych kokluszem.

</doc>
<doc id="669508" url="https://pl.wikipedia.org/wiki?curid=669508" title="Plaza Colonia">
Plaza Colonia

Plaza Colonia, właśc. Club Plaza Colonia de Deportes jest urugwajskim klubem z siedzibą w mieście Colonia, stolicy departamentu Colonia.
Historia.
Klub założony został 22 kwietnia 1917. W sezonie 2005/2006 występował w pierwszej lidze, z której spadł i obecnie gra w lidze drugiej.

</doc>
<doc id="669509" url="https://pl.wikipedia.org/wiki?curid=669509" title="Club Plaza Colonia">
Club Plaza Colonia



</doc>
<doc id="669510" url="https://pl.wikipedia.org/wiki?curid=669510" title="Fabio Aurelio">
Fabio Aurelio



</doc>
<doc id="669512" url="https://pl.wikipedia.org/wiki?curid=669512" title="Salwacjoniści">
Salwacjoniści



</doc>
<doc id="669513" url="https://pl.wikipedia.org/wiki?curid=669513" title="Książę Newcastle">
Książę Newcastle

Książę Newcastle – brytyjski tytuł parowski kreowany w parostwie Anglii i Wielkiej Brytanii.
Hrabiowie Newcastle (-upon-Tyne) 1. kreacji (parostwo Anglii)
"Dodatkowy tytuł księcia Lennox"
Książęta Newcastle (-upon-Tyne) 1. kreacji (parostwo Anglii)
"Dodatkowe tytuły to:" markiz Newcastle, hrabia Ogle, wicehrabia Mansfield, baron Cavendish of Bolsover
Książęta Newcastle (-upon-Tyne) 2. kreacji (parostwo Anglii)
"Dodatkowe tytuły to:" markiz Clare
Książęta Newcastle (-upon-Tyne) 3. kreacji (parostwo Wielkiej Brytanii)
"Dodatkowe tytuły to:" markiz Clare
Książęta Newcastle (-under-Lyne) 1. kreacji (parostwo Wielkiej Brytanii)

</doc>
<doc id="669514" url="https://pl.wikipedia.org/wiki?curid=669514" title="Bór mieszany świeży">
Bór mieszany świeży

Bór mieszany świeży (BMśw) – typ siedliskowy lasu występujący na całym niżu, a zwłaszcza na utworach polodowcowych moreny dennej i czołowej oraz na przyległych polach sandrowych. Siedliska boru mieszanego świeżego zajmują ok. 18% całkowitej powierzchni leśnej w Polsce. Głównymi glebami tego siedliska są gleby typu darniowo-bielicowego, czyli pod względem składu mechanicznego są to piaski słabo gliniaste, piaski gliniaste, piaski świeże, głębokie i różnoziarniste. Poziom próchnicy wynosi kilka centymetrów i posiada odczyn kwaśny. W runie leśnym występują rośliny wskaźnikowe: borówka czernica, konwalia majowa, konwalijka dwulistna, malina kamionka, kłosownica leśna, orlica pospolita, tomka wonna, zaś w podszycie spotykamy: kruszynę, leszczynę, jarzębinę, trzmielinę. Dominującym gatunkiem w składzie drzewostanu jest sosna, która posiada na tym siedlisku optymalne warunki rozwoju. Gatunkami domieszkowymi są: świerk, dąb, buk, jodła, rzadziej modrzew, osika, brzoza, grab, lipa, klon. 
Gatunki runa typowe różnicujące bór mieszany świeży od boru świeżego:
oraz w kwaśnych dąbrowach
Gatunki częste: 

</doc>
<doc id="669515" url="https://pl.wikipedia.org/wiki?curid=669515" title="Krystyna Królówna">
Krystyna Królówna

Krystyna Martyna Król (ur. 12 listopada 1939 w Sosnowcu, zm. 6 lipca 2022 w Warszawie) – polska aktorka teatralna, filmowa i dubbingowa.
Życiorys.
Absolwentka Państwowej Wyższej Szkoły Teatalnej im. Ludwika Solskiego w Krakowie z 1962 roku. Jako aktorka teatralna zadebiutowała w 1963 roku. W latach 1962–1964 występowała w Teatrze Polskim w Bielsku-Białej. Później pracowała w teatrach: im. Juliusza Słowackiego w Krakowie (1965–1969) i Narodowym w Warszawie (od 1969).
Szeroka publiczność poznała ją w 1972 roku poprzez telewizję, w roli Hanki Borynowej, żony Antka Boryny, w serialu pt. "Chłopi" w reżyserii Jana Rybkowskiego według powieści autorstwa Władysława Reymonta pod tym samym tytułem. Ten sam reżyser obsadził ją również w filmie "Chłopi".
W dubbingu podkładała głos m.in. postaci Pani Bulwy w bajce "Toy Story 2".
W latach 1988–1990 zasiadała w Radzie Narodowej miasta stołecznego Warszawy, a następnie była radną gminy Wilanów (1998–2002).
Zmarła 6 lipca 2022 roku w wieku 82 lat w Warszawie. 18 sierpnia urna z prochami aktorki spoczęła w grobie jej rodziców na Cmentarzu Mater Dolorosa w Bytomiu.

</doc>
<doc id="669516" url="https://pl.wikipedia.org/wiki?curid=669516" title="I liga urugwajska w piłce nożnej (2005/2006)">
I liga urugwajska w piłce nożnej (2005/2006)

Mistrzem Urugwaju w sezonie 2005/06 został klub Club Nacional de Football, natomiast wicemistrzem zwycięzca turnieju Apertura – klub Rocha (o mistrzostwie przesądził mecz barażowy pomiędzy tymi dwoma zespołami). O tym, które kluby będą reprezentować futbol urugwajski w międzynarodowych pucharach zadecydował rozegrany na koniec sezonu turniej Copa Artigas.
Po zakończeniu turnieju Apertura 2005/06 sporządzono całoroczną tabelę za rok 2005. Do drugiej ligi spadły trzy kluby – dwa ostatnie zespoły z całorocznej tabeli (Fénix Montevideo i Paysandú) spadły bezpośrednio, a trzeci (Plaza Colonia) spadł po meczach barażowych. Na ich miejsce z drugiej ligi awansowały CA Bella Vista i Central Español Montevideo. Zatem w połowie sezonu zmienił się skład pierwszej ligi oraz zmniejszyła się liczba biorących w niej udział klubów (z 18 do 17). Po turnieju Clausura sporządzono tabelę spadkową (na podstawie średniej liczby punktów uzyskanych w skróconym sezonie 2005, turnieju Apertura 2005/06 oraz Clausura 2005/06). Dwie ostatnie drużyny w tej tabeli (CA Cerro i Colonia Juan Lacaze) spadły do drugiej ligi. Na ich miejsce awansował klub Progreso Montevideo. Pierwsza liga zredukowana została z 17 do 16 klubów.
Torneo Apertura 2005/06.
Tabela końcowa Apertura 2005/06.
Mistrzostwo turnieju Apertura uprawnia do gry o tytuł mistrza Urugwaju. Ponadto mistrz turniej Apertura uzyskiwał prawo występu w Copa Libertadores 2006.
Całoroczna tabela 2005 roku.
Ponieważ druga liga urugwajska (w odróżnieniu od pierwszej) rozgrywana systemem jesień-wiosna zakończyła już swój sezon, dla pierwszej ligi sporządzono całoroczną tabelę łączącą skrócony sezon 2005 i turniej Apertura 2005/06. Dwa ostatnie zespoły z tej tabeli spadły do drugiej ligi, a czwarty od końca stoczył baraż o utrzymanie się w lidze z trzecim od końca zespołem – przegrany dołączył do grona dwóch ostatnich w tabeli zespołów jako spadkowicz. Tym sposobem w środku sezonu zmienił się skład pierwszej ligi, która przy tym zmniejszyła się o jeden zespół (z 18 drużyn w turnieju Apertura do 17 w turnieju Clausura).
Klasyfikacja strzelców bramek w roku 2005.
Bramki łącznie zdobyte w skróconym sezonie 2005 i w turnieju Apertura sezonu 2005/2006.
Baraże o utrzymanie się w lidze.
Klub Plaza Colonia spadł do drugiej ligi. Wcześniej spadły jako dwa ostatnie zespoły w całorocznej tabeli roku 2005 Fénix Montevideo i Paysandú. Na ich miejsce z drugiej ligi awansowały CA Bella Vista i Central Español Montevideo.
Torneo Clausura 2005/06.
Tablica spadkowa na koniec turnieju Clausura 2005/06.
Tabela sporządzona na podstawie wyników ze skróconego sezonu 2005, turnieju Apertura 2005/06 oraz Clausura 2005/06. O kolejności decydowała średnia liczba punktów na mecz. Do drugiej ligi spadły dwa ostatnie zespoły, a na ich miejsce awansowała tylko jedna drużyna. W wyniku tego pierwsza liga zredukowana została do 16 klubów.
Spadły z ligi kluby CA Cerro i Colonia Juan Lacaze, a na ich miejsce awansował z drugiej ligi klub Progreso Montevideo.
Sumaryczna tabela sezonu 2005/2006.
Pierwszy zespół z sumarycznej tabeli miał prawo stoczyć walkę o mistrzostwo Urugwaju ze zwycięzcą dwumeczu między zwycięzcą turnieju Apertura (w tym sezonie był to klub Rocha) a zwycięzcą turnieju Clausura (Club Nacional de Football). Sześć najlepszych klubów z tabeli sumarycznej uzyskiwało prawo gry w Copa Artigas, czyli turnieju decydującym o tym, które kluby będą reprezentować Urugwaj w Copa Libertadores w roku 2007 i Copa Sudamericana w roku 2006.
Mistrzostwo Urugwaju.
Club Nacional de Football uzyskał prawo gry o tytuł mistrza Urugwaju z najlepszą drużyną z tabeli sumarycznej sezonu 2005/06. Ponieważ pierwsze miejsce w tej tabeli zajął także Nacional – nie było konieczności rozgrywania dodatkowych meczów, a Nacional został mistrzem Urugwaju w sezonie 2005/06.

</doc>
<doc id="669518" url="https://pl.wikipedia.org/wiki?curid=669518" title="Gradski vrt">
Gradski vrt

Gradski vrt – stadion w Chorwacji, znajdujący się w mieście Osijek. Na tym stadionie swoje mecze rozgrywają miejscowe drużyny NK Osijek oraz Fortuna VNO Osijek, a czasami reprezentacja Chorwacji. 
Opis.
Stadion został oddany do użytku w 1980 roku. Rekord frekwencji padł w 1982 roku podczas ligowego meczu z Dinamem Zagrzeb, kiedy spotkanie to oglądało około 40 000 widzów.
Pojemność stadionu wynosi 19 500 miejsc (wszystkie siedzące). Posiada także oświetlenie o mocy 1 700 luksów.

</doc>
<doc id="669519" url="https://pl.wikipedia.org/wiki?curid=669519" title="Mieczysław Kazimierczuk">
Mieczysław Kazimierczuk

Mieczysław Kazimierczuk (ur. 4 stycznia 1926) – polski ekonomista i polityk.
Należał do PZPR. W okresie od 15 grudnia 1981 do 26 stycznia 1982 był kierownikiem resortu nauki, szkolnictwa wyższego i techniki w rządzie Wojciecha Jaruzelskiego.

</doc>
<doc id="669528" url="https://pl.wikipedia.org/wiki?curid=669528" title="Instytut Technologii Elektronowej">
Instytut Technologii Elektronowej

Instytut Technologii Elektronowej - polski instytut badawczo-rozwojowy istniejący w latach 1966-2020. Miał dwa oddziały w Warszawie oraz oddziały w Piasecznie i w Krakowie. Zatrudniał ponad 320 pracowników, w tym 6 profesorów i 12 doktorów habilitowanych oraz kilkudziesięciu doktorów specjalizujących się w elektronice, fizyce, chemii i inżynierii materiałowej. Od 1 kwietnia 2019 instytut stał się częścią Sieci Badawczej Łukasiewicz, a w 2020 został połączony z Instytutem Mikroelektroniki i Fotoniki w Łukasiewicz – Instytut Mikroelektroniki i Fotoniki.
Priorytety badawcze:
Zakłady naukowe Instytutu  prowadziły badania w następujących obszarach:
W  wyniku prowadzonych prac powstały m.in. konstrukcje półprzewodnikowych źródeł i detektorów promieniowania z zakresu bliskiej i średniej podczerwieni dla zastosowań w przemyśle, ochronie środowiska i medycynie. Zespół naukowy Instytutu koncentrował się na laserach półprzewodnikowych dużej mocy, najnowszych laserach typu VECSEL oraz detektorach na bazie supersieci antymonkowych. W Instytucie skonstruowano pierwszy w Polsce laser kaskadowy z GaAs/AlGaAs na pasmo średniej podczerwieni ~ 9 μm, termometry umożliwiające badanie temperatury na powierzchni o wymiarach submikronowych oraz detektory promieniowania. Opracowane i wykonane w ITE detektory były wykorzystane przy odkryciu najcięższego z poznanych dotychczas pierwiastków o liczbie atomowej 112 nazwanego „Copernicium”. Osiągnięcia naukowe ITE przyniosły kilka nagród, w tym m.in. Nagrodę Prezydenta RP za Najlepszy Wynalazek Przyszłości w Dziedzinie Technologii lub Produktu; Nagrodę i Wyróżnienie za Polski Produkt Przyszłości oraz Kryształową Piramidę Innowacyjności Polskiej przyznane przez Polską Agencję Rozwoju Przedsiębiorczości, Złoty Medal Międzynarodowych Targów Poznańskich.. 

</doc>
<doc id="669529" url="https://pl.wikipedia.org/wiki?curid=669529" title="ITE">
ITE



</doc>
<doc id="669530" url="https://pl.wikipedia.org/wiki?curid=669530" title="Wiecha (budownictwo)">
Wiecha (budownictwo)

Wiecha (wiechowe, wierzchowe lub wiankowe) – tradycja budowlana, polegająca na zawieszeniu przystrojonego kolorowymi wstążkami wieńca na górnej części budynku. Wiechę wywiesza się na znak zakończenia ważnego etapu budowy – najczęściej po ustawieniu pierwszej krokwi.
Charakterystyka.
Tradycja wiechy sięga XIV w. W dawnej Polsce wiechowe poprzedzała uroczystość zwana popłatne (od słowa „płatew”), czyli ułożenie ostatniej belki na wierzchu zrębu. Po popłatnym na szczycie pierwszej krokwi mocowano przystrojony pęk kwiatów lub gałązek. Wieniec zwany wiechą umieszczał cieśla, niekiedy też wycinał na krokwi datę ukończenia pracy oraz gmerk. Czasem wraz z wieńcem na budowli pojawia się piła, siekiera lub inne z narzędzi, które symbolizują pracę cieśli. Po wywieszeniu wiechy odbywała się gościna, na którą gospodarz zapraszał majstrów oraz sąsiadów, aby wspólnie świętować zakończenie ważnego etapu budowy.
Wiechowe ma zapewnić budowli pomyślność dzięki opiece bóstwa, którego siedzibą zgodnie z pogańskimi wierzeniami jest drzewo. Poprzez wykonanie wieńca z jego liści i gałęzi, a następnie zawieszenie wiechy na szczycie budynku, z wiechy do drewnianego szkieletu dachu ma przechodzić pozytywna moc istoty nadprzyrodzonej zamieszkującej wcześniej drzewo.
Zwyczaj ten przetrwał do dziś i jest powszechny również w miastach. Ten tradycyjny wieniec często pojawia się na dachach dużych inwestycji. Symboliczną wiechę na znak zakończenia prac organizuje wykonawca i zaprasza osoby zaangażowane w projekt, m.in. inwestorów i władze. Uroczystość ma przynieść pomyślność nowo wybudowanemu budynkowi. Przykład takiej uroczystości może stanowić m.in. uroczystość podczas budowy fabryki Mlekovita w Wysokiem Mazowieckiem.
Analogicznym do wiechowego obrzędem murarskim jest glajchowe. Glajchą zwie się ostatnią warstwę cegieł. Owa warstwa zdobiona była wiązką kwiatów lub gałązek, a następnie świętowano ukończenie konstrukcji dachu.

</doc>
<doc id="669531" url="https://pl.wikipedia.org/wiki?curid=669531" title="Pamięć deklaratywna">
Pamięć deklaratywna

Pamięć deklaratywna – jeden z rodzajów pamięci długotrwałej, wyróżniany obok pamięci niedeklaratywnej. W literaturze przedmiotu obecne jest także pojęcie "pamięć jawna" lub "pamięć świadoma", jako synonim pamięci deklaratywnej. Dzieje się tak, ponieważ dane z pamięci deklaratywnej mogą być stosunkowo łatwo wydobyte i uświadomione w odróżnieniu od danych gromadzonych przez pamięć niedeklaratywną ("pamięć nieświadomą" lub "pamięć niejawną").
Cechy pamięci deklaratywnej:
Pamięć deklaratywną dzieli się zwykle na dwa rozłączne podsystemy: pamięć epizodyczną i pamięć semantyczną.
Zobacz też: pamięć niedeklaratywna
Pamięć proceduralna

</doc>
<doc id="669535" url="https://pl.wikipedia.org/wiki?curid=669535" title="Emanuele Belardi">
Emanuele Belardi

Emanuele Belardi (ur. 9 października 1977 w Eboli) – włoski piłkarz występujący na pozycji bramkarza. Grał w takich klubach jak Reggina Calcio, F.C. Turris 1944 A.S.D., SSC Napoli oraz F.C. Catanzaro. W Serie A zadebiutował 19 grudnia 1999 roku podczas meczu Regginy z A.C. Milan.

</doc>
<doc id="669536" url="https://pl.wikipedia.org/wiki?curid=669536" title="Interfiks">
Interfiks



</doc>
<doc id="669540" url="https://pl.wikipedia.org/wiki?curid=669540" title="Science Fiction and Fantasy Writers of America">
Science Fiction and Fantasy Writers of America

Science Fiction Writers of America (SFWA, tłum. Stowarzyszenie Amerykańskich Pisarzy Science Fiction) – stowarzyszenie założone w 1965 roku przez Damona Knighta. Organizacja zmieniła swą nazwę na Science Fiction and Fantasy Writers of America, Inc. (tłum. Stowarzyszenie Amerykańskich Pisarzy Science Fiction i Fantasy), ale wciąż jest znana pod akronimem SFWA, po krótkim czasie stosowania skrótu SFFWA.
SFWA jest organizacją non-profit, zrzeszającą pisarzy science fiction i fantasy. Członkostwo jest ograniczone do profesjonalnie publikujących autorów, gdzie minimalnym wymogiem jest sprzedaż jednej powieści lub scenariusza, albo też trzech krótkich opowiadań opublikowanych w czasopismach z odpowiednim nakładem. Określenie „Amerykańskich” w nazwie organizacji odnosi się do faktu, że autorzy (niezależnie od miejsca zamieszkania i narodowości) muszą być opublikowani w Stanach Zjednoczonych, by móc się zakwalifikować na członka stowarzyszenia. SFWA w 2001 roku zrzeszało około 1200 członków.
SFWA co roku nadaje nagrodę Nebula za najlepsze opowiadanie, nowelę, powieść, krótką formę literacką i scenariusz dramatyczny. Nadaje także Nagrodę Andre Norton za najlepszą powieść „Młodego Dorosłego”. Zależnie od okazji nadaje także Nagrodę imienia Raya Bradbury’ego za prezentację dramatyczną oraz wyróżnienie "", dla pisarza, którego najbardziej wpływowe dzieła zostały wydane dużo wcześniej i później zapomniane. Kolejnym wyróżnieniem SFWA jest "Grand Master Award" za ponadprzeciętne zasługi na przestrzeni całego życia na polu science-fiction i fantasy.
SFWA zarządzą także stroną internetową z informacjami dla pisarzy. Jedną z jej popularnych funkcji jest „Ostrzegacz Pisarzy”, który kataloguje różne przypadki scamu i przestrzega przed nierzetelnymi wydawcami (z gatunku niskobudżetowych).
Honorowym członkiem SWFA był Stanisław Lem.

</doc>
<doc id="669541" url="https://pl.wikipedia.org/wiki?curid=669541" title="Science Fiction Writers of America">
Science Fiction Writers of America



</doc>
<doc id="669542" url="https://pl.wikipedia.org/wiki?curid=669542" title="SFWA">
SFWA



</doc>
<doc id="669544" url="https://pl.wikipedia.org/wiki?curid=669544" title="Bedotiidae">
Bedotiidae

Bedotiidae – rodzina ryb aterynokształtnych (Atheriniformes) obejmująca wyłącznie słodkowodne gatunki endemiczne Madagaskaru. Są to ryby blisko spokrewnione z rodziną australijskich i nowogwinejskich tęczankowatych (Melanotaeniidae), do których były tradycyjnie zaliczane w randze podrodziny Bedotiinae. Badania genetyczne wykazują, że obydwie rodziny są taksonami siostrzanymi. Jedna z hipotez próbujących wyjaśnić ich pokrewieństwo zakłada, że rozdzielenie ich linii rozwojowych nastąpiło przed rozpadem Gondwany.
Rodzina obejmuje kilkanaście gatunków opisanych naukowo i co najmniej tyle samo nowych, oczekujących na opisanie. Są to niewielkie ryby o długości ciała nieprzekraczającej 10 cm. Mają ciało silnie bocznie spłaszczone, intensywnie ubarwione. U większości występuje dymorfizm płciowy, o różnym stopniu nasilenia, zależnym od gatunku. Zasiedlają małe i średniej wielkości leśne strumienie wschodniej części Madagaskaru.
Klasyfikacja.
Rodzaje zaliczane do tej rodziny :
"Bedotia" — "Rheocles"

</doc>
<doc id="669545" url="https://pl.wikipedia.org/wiki?curid=669545" title="SFFWA">
SFFWA



</doc>
<doc id="669547" url="https://pl.wikipedia.org/wiki?curid=669547" title="Muzio Attendolo">
Muzio Attendolo



</doc>
<doc id="669548" url="https://pl.wikipedia.org/wiki?curid=669548" title="Niemotowo">
Niemotowo

Niemotowo (kaszb. "Niémôtowò") – spotykane także pod nazwą "Niemotów", to niewielkie osiedle domów jednorodzinnych, położone w granicach Gdyni, należące do dzielnicy Chwarzno-Wiczlino. Jest najbardziej wysuniętą na północny zachód częścią większego osiedla noszącego nazwę Wiczlino Wybudowanie. Położone w bezpośrednim sąsiedztwie Trójmiejskiego Parku Krajobrazowego.
Miejscowość wzmiankowana już w XVII w. – razem z sąsiednimi: Dębową Górą i Brzozową Górą. Wszystkie trzy wchodziły w skład tzw. Chylońskich Pustek – osad położonych w otoczeniu ówczesnej wsi Chylonia. W granice Gdyni osadę włączono w 1973 roku.

</doc>
<doc id="669549" url="https://pl.wikipedia.org/wiki?curid=669549" title="Ernst Zündel">
Ernst Zündel

Ernst Christof Friedrich Zündel (ur. 24 kwietnia 1939 w Bad Wildbad, zm. 6 sierpnia 2017 tamże) – niemiecko-kanadyjski negacjonista, wydawca i publicysta. W 1977 Zündel założył w Kanadzie wydawnictwo Samisdat Publishers specjalizujące się w wydawnictwach propagujących negacjonizm (np. "Did Six Million Really Die?", Raport Leuchtera) oraz nazizm (np. "The Hitler We Loved and Why"), wiele z nich eksportując nielegalnie do Niemiec.
Kilkakrotnie był pozwany lub oskarżony w Kanadzie z artykułu 177. kodeksu karnego o „rozpowszechnianie fałszywych wiadomości”. Dwukrotnie uznany za winnego, ostatecznie uniewinniony przez Sąd Najwyższy Kanady, który uznał art. 177 za sprzeczny z zagwarantowaną w konstytucji wolnością słowa.
W najgłośniejszym procesie Zündela w 1988 świadkami obrony byli m.in. Fred Leuchter i David Irving.
Aresztowany w 2003 w USA, deportowany do Kanady, skazany tam na dwa lata więzienia, deportowany w 2005 do Niemiec, Ernst Zündel stanął tam przed sądem oskarżony o propagowanie negacjonizmu. Został skazany na karę 5 lat pozbawienia wolności, jest to najwyższa przewidywana kara w Niemczech za „kłamstwo oświęcimskie”.

</doc>
<doc id="669553" url="https://pl.wikipedia.org/wiki?curid=669553" title="Bedotia">
Bedotia

Bedotia – rodzaj ryb aterynokształtnych z rodziny Bedotiidae. Są endemitami Madagaskaru. Wcześniej zaliczane były do tęczankowatych.
Klasyfikacja.
Gatunki zaliczane do tego rodzaju:

</doc>
<doc id="669554" url="https://pl.wikipedia.org/wiki?curid=669554" title="Dębowa Góra (Gdynia)">
Dębowa Góra (Gdynia)

Dębowa Góra (kaszb. "Dembòwô Gòra", niem. "Eichenberg") – to osiedle domów jednorodzinnych położone na terenie Gdyni, w granicach dzielnicy Chwarzno-Wiczlino. Jest częścią większego osiedla noszącego nazwę Wiczlino Wybudowanie. Położone wzdłuż odnogi ulicy Chwarznieńskiej rozciągającej się skrajem Trójmiejskiego Parku Krajobrazowego w pasie Wzgórz Chwaszczyńskich.
Miejscowość wzmiankowana już w XVII w. – razem z sąsiednimi: Niemotowem i Brzozową Górą. Wszystkie trzy wchodziły w skład tzw. Chylońskich Pustek – osad położonych w otoczeniu ówczesnej wsi Chylonia. W granice Gdyni osadę włączono w 1973 roku.

</doc>
<doc id="669558" url="https://pl.wikipedia.org/wiki?curid=669558" title="Claudio Marchisio">
Claudio Marchisio

Claudio Marchisio (ur. 19 stycznia 1986 w Turynie) – włoski piłkarz występujący na pozycji pomocnika. We Włoszech porównywany ze względu na styl gry do Marco Tardelliego.
Kariera klubowa.
Claudio Marchisio uznawany jest za jednego z najbardziej utalentowanych piłkarzy młodego pokolenia we Włoszech. Karierę rozpoczynał w szkółce juniorów Juventusu, przez pewien czas pełnił rolę kapitana jednej z juniorskich drużyn. Jego kariera nabrała rozpędu wraz z degradacją klubu do Serie B. Po odejściu wielu zawodników z pierwszego zespołu Marchisio przebił się do podstawowego składu, w którym rozegrał 25 spotkań i przyczynił się do powrotu Juve do Serie A. Następnie zawodnik został wypożyczony na rok do Empoli FC, gdzie wystąpił w 26 spotkaniach. Przed sezonem 2008/2009 Włoch powrócił do Juventusu, gdzie regularnie pojawia się na boisku. 24 stycznia 2009 w wygranym 1:0 meczu z Fiorentiną zdobył swoją pierwszą bramkę dla Juventusu i w Serie A. Następne sezony ugruntowały pozycję Marchisio w Juve. Stał się czołową postacią drugiej linii swojej drużyny. W sezonie 2011/2012 razem z Andreą Pirlo oraz Arturo Vidalem stworzył jeden z najsilniejszych tercetów w Serie A, mocno przyczyniając się do odbudowania pozycji ligowej i reputacji Juventusu. Rozegrał także najlepszy sezon w swojej karierze, zdobywając w lidze 9 bramek i asystując przy 3 kolejnych, walnie przyczyniając się do wywalczenia pierwszego od 2006 roku Scudetto dla Juventusu. Dobra forma nie pozostała niezauważona przez specjalistów. Marchisio znalazł się w jedenastce roku 2011 Serie A. Coraz częściej pojawiają się głosy, że Claudio ma wszelkie predyspozycje do przejęcia w przyszłości opaski kapitańskiej swojego klubu. Zawodnik swoją dyspozycją coraz częściej udowadnia, że głosy te nie są wcale na wyrost. Jest graczem bardzo lubianym przez kibiców Juve, niejednokrotnie deklarował swoje przywiązanie do barw klubowych, posiada do tego niezwykłą umiejętność do strzelania bramek największym rywalom turyńskiego giganta. Marchisio na murawie wyróżnia się świetną techniką, boiskową inteligencją ułatwiającą czytanie gry, a także potężnym uderzeniem z obu nóg. Jego mocnymi stronami są również odbiór i gra kombinacyjna. 17 sierpnia rozwiązał kontrakt ze "Starą Damą", a 3 września 2018 roku podpisał kontrakt z rosyjskim Zenitem.
Kariera reprezentacyjna.
Pierluigi Casiraghi po raz pierwszy powołał Marchisio do reprezentacji młodzieżowej w 2007 roku. Od tamtego momentu stał się on etatowym reprezentantem kadry U-21. Trener włoskiej młodzieżówki zabrał go również na Młodzieżowy Festiwal Talentów w Tulonie, w którym to Włosi zdobyli pierwsze miejsce. W meczu z Turcją Marchisio zdobył bramkę strzałem z 30 metrów, podwyższając wynik meczu na 2:0. W lipcu 2008 roku został powołany do reprezentacji olimpijskiej na Igrzyska Olimpijskie w Pekinie. W dorosłej reprezentacji piłkarz zadebiutował 12 sierpnia 2009 roku w zremisowanym 0:0 towarzyskim spotkaniu ze Szwajcarią. 7 października 2011 roku zdobył swojego pierwszego gola w reprezentacji narodowej. Mecz odbył się w ramach kwalifikacji do Euro 2012, a przeciwnikiem Włochów była kadra Serbii.
Wraz z reprezentacją Włoch na Euro 2012 zajął drugie miejsce.
Statystyki kariery.
Statystyki na dzień 7 maja 2012
Życie prywatne.
Marchisio w 2008 roku wziął ślub ze swoją dziewczyną, Robertą. Para ma dwóch synów - Davide, urodzonego w 2009 roku, oraz Leonardo, który urodził się na początku 2012. Paradoksalnie, jego żona kibicuje lokalnemu rywalowi, Torino FC. Claudio od najmłodszych lat był wielkim fanem Alexa Del Piero. Jako dziecko, starał się naśladować idola grając w drużynach juniorskich jako napastnik. Po przekwalifikowaniu na środkowego pomocnika dostał szansę gry z Del Piero w jednej drużynie.

</doc>
<doc id="669560" url="https://pl.wikipedia.org/wiki?curid=669560" title="Stowarzyszenie Amerykańskich Pisarzy Science Fiction i Fantasy">
Stowarzyszenie Amerykańskich Pisarzy Science Fiction i Fantasy



</doc>
<doc id="669561" url="https://pl.wikipedia.org/wiki?curid=669561" title="Stowarzyszenie Amerykańskich Pisarzy Science Fiction">
Stowarzyszenie Amerykańskich Pisarzy Science Fiction



</doc>
<doc id="669562" url="https://pl.wikipedia.org/wiki?curid=669562" title="L’Hospitalet de Llobregat">
L’Hospitalet de Llobregat

L’Hospitalet de Llobregat (wym. ) – miasto w północno-wschodniej Hiszpanii, w regionie Katalonia w comarce Barcelonès, w zespole miejskim Barcelony. Liczy 261 310 mieszkańców i zajmuje powierzchnię 12,49 km². Jest największym przedmieściem na terenie całej Unii Europejskiej.
W mieście znajduje się stacja kolejowa L’Hospitalet de Llobregat.
Tutaj urodził się były bramkarz zespołu FC Barcelona, Víctor Valdés i obrońca tego klubu - obrońca, Jordi Alba.

</doc>
<doc id="669564" url="https://pl.wikipedia.org/wiki?curid=669564" title="Mohammad Junus">
Mohammad Junus



</doc>
<doc id="669570" url="https://pl.wikipedia.org/wiki?curid=669570" title="Cornellà de Llobregat">
Cornellà de Llobregat

Cornellà de Llobregat (hiszp. "Cornellá de Llobregat") − miasto w północno-wschodniej Hiszpanii, w Katalonii, w zespole miejskim Barcelony. Około 85 tys. mieszkańców.

</doc>
<doc id="669575" url="https://pl.wikipedia.org/wiki?curid=669575" title="Brzozowa Góra (Gdynia)">
Brzozowa Góra (Gdynia)

Brzozowa Góra (kaszb. "Brzozowô Gòra", niem. "Birkenberg") – osada położona obecnie w granicach Gdyni, część dzielnicy Chwarzno-Wiczlino, a konkretnie jej części noszącej nazwę Wiczlino Wybudowanie w pasie Wzgórz Chwaszczyńskich. Dziś jej teren jest z reguły zaliczany do Dębowej Góry (jest to jej wschodnia część), a nazwa "Brzozowa Góra" praktycznie wyszła z użycia.
Miejscowość wzmiankowana była już w XVII w. – razem z sąsiednimi: Dębową Górą i Niemotowem. Wszystkie trzy wchodziły w skład tzw. Chylońskich Pustek - osad położonych w otoczeniu ówczesnej wsi Chylonia. W granice Gdyni teren osady włączono w 1973 roku.

</doc>
<doc id="669576" url="https://pl.wikipedia.org/wiki?curid=669576" title="Chilatherina">
Chilatherina

Chilatherina – rodzaj ryb aterynokształtnych z rodziny tęczankowatych (Melanotaeniidae).
Klasyfikacja.
Gatunki zaliczane do tego rodzaju :

</doc>
<doc id="669578" url="https://pl.wikipedia.org/wiki?curid=669578" title="Paweł Siwek (jezuita)">
Paweł Siwek (jezuita)

Paweł Siwek SJ (ur. 21 stycznia 1893 w Trojanowicach, zm. 23 maja 1986 w Rzymie) – jezuita, polski filozof. Zajmował się filozofią i psychologią. Autor ponad trzydziestu książek w 7 językach oraz około 200 rozpraw i artykułów z zakresu filozofii i psychologii. Znany jest przede wszystkim z tłumaczenia dzieł Arystotelesa.
Życiorys.
Paweł Siwek urodził się w dniu 21 stycznia 1893 w Trojanowicach k. Krakowa. Pd 1899 roku uczęszczał do szkoły podstawowej w Trojanowicach, gdzie ukończył trzy klasy, czwartą natomiast w Szkole im. św. Floriana w Krakowie. Następnie, przebywając w Małym Seminarium Księży Jezuitów w Krakowie uczęszczał do Gimnazjum św. Jacka. w dniu 17 lipca 1908 roku wstąpił do Towarzystwa Jezusowego, następnie odbył dwuletni nowicjat w Starej Wsi, a w dniu 11 czerwca 1911 w Kolegium Starowiejskim złożył pierwsze śluby zakonne. Egzamin dojrzałości zdał w 1913 roku w Zakładzie Naukowo Wychowawczym Księży Jezuitów w Chyrowie (dawne województwo lwowskie). W latach 1913-1916 odbywał studia filozoficzne w Krakowskim Kolegium Jezuitów, w Bad Gräfenbergu (obecnie Jeseník) na Morawach oraz w Nowym Sączu. W latach 1916-1918 uczył matematyki, fizyki i języka greckiego w Chyrowie. W 1919 rozpoczął studia teologiczne w Starej Wsi, a następnie kontynuował je do 1923 w Hastings w Anglii, gdzie też otrzymał święcenia kapłańskie 24 sierpnia 1922. Zgodnie z ówczesnym prawem, po zdaniu egzaminu z całości filozofii i teologii z wynikiem bardzo dobrym, uzyskał dwa tytuły doktorskie: z filozofii i teologii Uniwersytetu Gregoriańskiego w Rzymie (1927). W międzyczasie rozpoczął wykłady z psychologii racjonalnej w Instytucie Filozoficznym jezuitów w Krakowie. W 1930 uzyskał doktorat Uniwersytetu w Clermont-Ferrand, przedstawiając dwie książki (zob. Bibliografia, pozycje z 1930). W tym samym roku złożył profesję zakonną. W 1931 uzyskał nominację na profesora nadzwyczajnego Uniwersytetu Wileńskiego, lecz został odwołany na profesora filozofii Uniwersytetu Gregoriańskiego. W Rzymie do 1939 należał do włoskiego oddziału Towarzystwa Gimnastycznego „Sokół”, którego był honorowym i dożywotnim członkiem.
W 1939, aby uniknąć aresztowania i represji we Włoszech, wrócił do Polski, do Lwowa. Wkrótce jednak potem przez Rumunię wrócił do Rzymu, skąd w 1940 przez Szwajcarię, Francję, Hiszpanię i Portugalię udał się do Rio de Janeiro (Brazylia). Lata wojny, do 1946, spędził na wykładach na uczelni Fuculdades Catolicas w Rio de Janeiro. Wykładał tam po francusku metafizykę i psychologię empiryczną. Działał duszpastersko i patriotycznie poprzez kazania, odczyty i konferencje wśród Polaków. W 1946 udał się do Nowego Jorku na Uniwersytet Fordham jako Research Professor, lecz prowadził tam przez trzy lata wykłady po angielsku, głównie z Arystotelesa. Do 1960 przebywał jako profesor w USA i Francji. Od 1960 do 1968 prowadził katedrę filozofii Uniwersytetu Laterańskiego w Rzymie. W 1975, w wieku 82 lat, zakończył pracę dydaktyczną. W 1968 nawiązał współpracę z PAN i na jej zamówienie przygotował przekład i opracowanie niektórych traktatów Arystotelesa.
Dziedziny działalności i poglądy.
Ks. prof. Siwek w swoich badaniach zajmował się takimi dziedzinami jak antropologia (stanowiąca główny przedmiot jego zainteresowań filozoficznych), psychologia – w tym psychologia eksperymentalna oraz teologia. Ze względu na swoje psychologiczne zainteresowania zabierał głos w sprawie procesu beatyfikacyjnego Teresy Neumann – bawarskiej mistyczki i stygmatyczki. Ks. prof. Siwek ponadto posługiwał się biegle ponad dziesięcioma językami. Paweł Siwek wprowadził wiele zmian w dziedzinie teologii tomistycznej.

</doc>
<doc id="669580" url="https://pl.wikipedia.org/wiki?curid=669580" title="Galeazzo Maria Sforza">
Galeazzo Maria Sforza

Galeazzo Maria Sforza (ur. 24 stycznia 1444, zm. 26 grudnia 1476) – książę Mediolanu. Członek rodziny Sforzów, patron artystów. Był znany ze swego okrucieństwa, tyranii i żądzy bogactwa.
Życiorys.
Galeazzo Maria był synem Francesco I Sforzy (włoskiego kondotiera i sojusznika Cosimo de' Medici) oraz Bianki Marii Visconti. Był starszym bratem Ludovica Sforzy. Z woli ojca zaręczył się z Doroteą Gonzaga, ale małżeństwo nie doszło do skutku z powodu kalkulacji politycznych Franciszka Sforzy. Po śmierci narzeczonej Galeazzo poślubił Bonę Sabaudzką, córkę księcia Sabaudii - Ludwika I.
Z Boną Sabaudzką miał czworo dzieci:
Gian Galeazzo miał również kilkoro nieślubnych dzieci. Z Lukrecją Landriani:
Z innymi kobietami:
Galeazzo Sforza został zamordowany 26 grudnia w mediolańskim kościele Santo Stefano przez Carla Viscontiego, Gerolama Olgiatiego i Giovanniego Lampugnaniego - wszyscy oni byli dworzanami Galeazzo Marii.

</doc>
<doc id="669582" url="https://pl.wikipedia.org/wiki?curid=669582" title="Glossolepis">
Glossolepis

Glossolepis – rodzaj ryb aterynokształtnych z rodziny tęczankowatych (Melanotaeniidae).
Klasyfikacja.
Gatunki zaliczane do tego rodzaju :

</doc>
<doc id="669584" url="https://pl.wikipedia.org/wiki?curid=669584" title="Avans">
Avans

Avans – sklep internetowy, dawniej ogólnopolska sieć elektromarketów. Na sieć sprzedaży detalicznej Avans składało się ponad 250 sklepów własnych oraz kilkaset działających na zasadzie franczyzy. W dużych aglomeracjach miejskich sieć Avans obecna była w postaci Punktów Odbioru Osobistego sklepu internetowego. Sklepy sieci Avans oferowały klientom sprzęt multimedialny, RTV i AGD.
W III kwartale 2012 roku spółka Avans przejęta została przez spółkę OpenMedia z Tarnobrzega. W I kwartale 2014 roku spółka OpenMedia zmieniła nazwę na Avans Sp. z o.o..
W kwietniu 2014 roku Grupa Domex zarządzająca siecią Avans złożyła wniosek o upadłość. Od tego czasu sklepy były likwidowane.
Po ogłoszeniu upadłości w całej sieci zaczęła się wyprzedaż, niektóre urządzenia zostały przecenione nawet o 50%. Ostatnie sklepy z logo Avans zostały zamknięte pod koniec marca 2015. W ostatniej fazie działalności sklepy wyprzedawały pod nadzorem syndyka pozostały sprzęt, który zwożony był z zamykanych placówek.
W chwili obecnej w większości byłych placówek Avansu działają sklepy Media Expert. Markę Avans i sklep internetowy przejęła spółka Terg, właściciel Media Expert.
Obecnie pod marką Avans działa wyłącznie sklep internetowy z elektroniką.

</doc>
<doc id="669585" url="https://pl.wikipedia.org/wiki?curid=669585" title="João Augusto da Silveira">
João Augusto da Silveira

João Augusto da Silveira (ur. 26 stycznia 1883, w Murici w brazylijskim stanie Alagoas, zm. 14 maja 1968) – duchowny protestancki, pastor Kościoła Adwentystów Dnia Siódmego. Pod wpływem doświadczeń charyzmatycznych wśród brazylijskich adwentystów, które wydarzyły się 24 stycznia 1932 r. (tzw. Chrztu w Duchu Świętym - uzdrawianie chorych, prorokowanie, glosolalia itp.), założył Kościół Adwentystów Obietnicy.

</doc>
<doc id="669588" url="https://pl.wikipedia.org/wiki?curid=669588" title="Kiunga (rodzaj)">
Kiunga (rodzaj)

Kiunga – rodzaj ryb aterynokształtnych z rodziny Pseudomugilidae, klasyfikowanej też jako podrodzina tęczankowatych (Melanotaeniidae).
Klasyfikacja.
Gatunki zaliczane do tego rodzaju :

</doc>
<doc id="669592" url="https://pl.wikipedia.org/wiki?curid=669592" title="Złota Płyta">
Złota Płyta



</doc>
<doc id="669594" url="https://pl.wikipedia.org/wiki?curid=669594" title="Fadeaway">
Fadeaway

Fadeaway – zwrot w koszykówce oznaczający rzut, w którym gracz odchyla się w dowolnym kierunku, uniemożliwiając obrońcy zablokowanie go. Przy fadeawayu gracz najczęściej odchyla się do tyłu, lub wychyla na boki.

</doc>
<doc id="669596" url="https://pl.wikipedia.org/wiki?curid=669596" title="Robert Faurisson">
Robert Faurisson

Robert Faurisson (ur. 24 stycznia 1929 w Shepperton, zm. 21 października 2018 w Vichy) – francuski literaturoznawca, publicysta, negacjonista. Opublikował szereg prac negujących Holocaust i istnienie komór gazowych.
Życiorys.
W pierwszej połowie lat 80. Faurisson stał się na Zachodzie przedmiotem ożywionej dyskusji o granice wolności wypowiedzi. Prawa Faurissona do przedstawienia swoich opinii bronił m.in. amerykański pisarz i publicysta Noam Chomsky, podkreślając jednocześnie, że poglądy historyczne Faurissona są „diametralnie różne od tych, które często wyrażałem na piśmie (np. w mojej książce "Peace in the Middle East?", gdzie opisuję Holocaust jako 'najbardziej fanatyczną manifestację ludzkiego szaleństwa’)”.
Poglądy Faurissona uznane zostały jednoznacznie za nieprawdziwe przez wspólnotę naukową. Pierwszej publikacji jego tekstu w „Le Monde” w 1978 r. towarzyszyła polemika ze strony zawodowych historyków Olgi Wormser-Migot i Georges’a Wellersa. Inni jednak zdziwieni byli tym, że dziennik opublikował artykuł Faurissona, który dzięki tej publikacji znalazł się w sferze publicznej. Pierre Vidal-Naquet pisał na przykład: „Czy możemy sobie wyobrazić, że astrofizyk wchodziłby w rozmowę z ‘badaczem’, który twierdziłby, że Księżyc zrobiony jest z sera Roquefort?”.
Na mocy uchwalonej 1990 tzw. Ustawy Gayssota ("Loi Gayssot") Faurisson, za głoszenie negacjonizmu, został 1991 usunięty z profesury literatury uniwersytetu w Lyonie ("Université Lumière, Lyon 2").

</doc>
<doc id="669598" url="https://pl.wikipedia.org/wiki?curid=669598" title="Deklaracja bolońska">
Deklaracja bolońska



</doc>
<doc id="669599" url="https://pl.wikipedia.org/wiki?curid=669599" title="Okołorostek">
Okołorostek

Okołorostek (cyrkumfiks z od „dookoła” i „umocowany”) – w językoznawstwie jest to każda cząstka wyrazu (jego morfem), o ile otacza rdzeń (podstawę słowotwórczą), a jego składniki nie występują samodzielnie. Cyrkumfiks należy do zrostków. Cyrkumfiks ma znaczenie tylko jako całość. 
Przykłady.
Nie wszystkie pary afiksów otaczające wyraz są okołorostkami. Angielski wyraz preconceived może funkcjonować w formach bez jednego z afiksów: preconceive" oraz "conceived, zmieni to jednak jego znaczenie. W tym przypadku oba afiksy są od siebie niezależne. 

</doc>
<doc id="669600" url="https://pl.wikipedia.org/wiki?curid=669600" title="Stardust">
Stardust



</doc>
<doc id="669601" url="https://pl.wikipedia.org/wiki?curid=669601" title="Grzegorz Motyka (historyk)">
Grzegorz Motyka (historyk)

Grzegorz Motyka (ur. 29 stycznia 1967 w Ośnicy) – polski historyk, specjalizujący się m.in. w tematyce polskiego ruchu oporu w okresie II wojny światowej i stosunkach polsko-ukraińskich, profesor nauk społecznych, w latach 2011–2016 członek Rady Instytutu Pamięci Narodowej.
Życiorys.
W 1992 ukończył studia historyczne na Katolickim Uniwersytecie Lubelskim. Pracę magisterską napisał pod kierunkiem profesora Tomasza Strzembosza na temat walk-polsko-ukraińskich w Bieszczadach. Specjalizuje się w historii II wojny światowej oraz konfliktach zbrojnych z pierwszych lat powojennych. Rozpoczął pracę w Instytucie Studiów Politycznych PAN. Do 2007 pracował również w Biurze Edukacji Publicznej IPN. W 1998 na podstawie rozprawy "Walki polsko-ukraińskie na ziemiach dzisiejszej Polski w latach 1943–1948" uzyskał na macierzystej uczelni stopień naukowy doktora. W 2007 habilitował się w Instytucie Studiów Politycznych Polskiej Akademii Nauk na podstawie pracy dotyczącej całej historii Ukraińskiej Powstańczej Armii. W 2017 otrzymał tytuł profesora nauk społecznych.
Zatrudniony na Uniwersytecie Jagiellońskim jako adiunkt w Katedrze Ukrainoznawstwa, a także jako profesor nadzwyczajny w Akademii Humanistycznej im. Aleksandra Gieysztora w Pułtusku. W 2011 został przez Senat RP wybrany w skład Rady IPN; organ ten został zniesiony nowelizacją ustawy o IPN w 2016.
Autor artykułów publikowanych w „Karcie”, „Więzi”, „Zeszytach Historycznych”, „Gazecie Wyborczej”, „Rzeczpospolitej” i „Wprost”.
Odznaczenia i wyróżnienia.
W 2000 otrzymał Nagrodę Historyczną „Polityki” w dziedzinie prac naukowych i popularnonaukowych za książkę "Tak było w Bieszczadach". W 2014 przyznano mu Nagrodę im. Jerzego Giedroycia jako współautor książki "Wojna po wojnie. Antysowieckie podziemie w Europie Środkowo-Wschodniej w latach 1944–1953". W 2015 jego książka pt. "Na białych Polaków obława. Wojska NKWD w walce z polskim podziemiem 1944–1954" została nominowana do Nagrody Literackiej i Historycznej Identitas. W 2017 jego książka pt. "Wołyń '43" została nominowana do Nagrody Historycznej im. Kazimierza Moczarskiego 2017. Został odznaczony Brązowym (2000) i Złotym (2015) Krzyżem Zasługi.

</doc>
<doc id="669602" url="https://pl.wikipedia.org/wiki?curid=669602" title="Kuciland">
Kuciland

Kuciland – czwarty album grupy Blenders, wydany 13 czerwca 2001 roku nakładem Universal Music Polska.
Lista utworów.
źródło:.
Muzycy.
źródło:.
gościnnie

</doc>
<doc id="669605" url="https://pl.wikipedia.org/wiki?curid=669605" title="Pasy bezpieczeństwa">
Pasy bezpieczeństwa



</doc>
<doc id="669606" url="https://pl.wikipedia.org/wiki?curid=669606" title="Giewoncka Przełęcz">
Giewoncka Przełęcz

Giewoncka Przełęcz – znajdująca się na wysokości 1680 m n.p.m. przełęcz w masywie Giewontu pomiędzy Wielkim Giewontem (1894 m n.p.m.) i Małym Giewontem (1728 m n.p.m.) w Tatrach Zachodnich. Jest to szeroka, skalisto-trawiasta przełęcz zbudowana z wapieni kredowych, na których leżą wapienie i dolomity środkowego triasu płaszczowiny Giewontu. Od jej północnej strony opada do Małej Dolinki wielki Żleb Kirkora. Cieszy się on złą sławą, ponieważ ginie w nim wielu turystów, którzy zbaczają ze szlaku celem skrócenia sobie drogi z Giewontu. Do 2003 r. zginęło w ten sposób ponad 20 osób. Południowe stoki spod przełęczy opadają do górnej części Doliny Małej Łąki.

</doc>
<doc id="669608" url="https://pl.wikipedia.org/wiki?curid=669608" title="Czesław Białczyński">
Czesław Białczyński

Czesław Białczyński (ur. 26 sierpnia 1952 w Krakowie) – polski pisarz science fiction, scenarzysta. Współtwórca awangardowej grupy literackiej „Warkod”.
Życiorys.
Ukończył technikum geodezyjne w 1971, a następnie Wyższe Studium Scenariuszowe łódzkiej PWSFTviT w 1982. Debiutował na łamach „Młodego Technika” (1976) opowiadaniem "Styk". W 1978 wydał powieść science fiction pod tytułem "Próba Inwazji" i od tego czasu utrzymuje się z pracy twórczej. W 1980 Polskie Radio emitowało jego kolejną powieść fantastyczną zatytułowaną "Zakaz wjazdu". Właściciel działającego od 1993 wydawnictwa "Kraina Księżyca" z siedzibą w Krakowie. Od 1996 dyrektor agencji Crackfilm.
Publikował w „Młodym Techniku”, „Fantastyce”, „Epoce Literackiej”, „Literaturze” i „Ruchu Literacko-Artystycznym”. Członek Stowarzyszenia Pisarzy Polskich od 1989. W 1995 został stałym korespondentem ukazującej się w Toronto „Gazety Polskiej”.
Poezja.
Współtwórca awangardowej grupy poetyckiej Kodystów Polskich "Warkod" – druk utworów w podziemnej jednodniówce "Warkod" 1982, potem w Przekroju 1987 r., autor Manifestu Kodystów (1987),

</doc>
<doc id="669612" url="https://pl.wikipedia.org/wiki?curid=669612" title="Rhaeticus (krater księżycowy)">
Rhaeticus (krater księżycowy)

Rhaeticus – krater uderzeniowy, który leży na równiku Księżyca, na południowo-wschodnim brzegu Sinus Medii. Na północnym zachodzie znajduje się krater Triesnecker, a na południu znajdują się resztki krateru Hipparchus.
Zewnętrzna ściana krateru Rhaeticus jest bardzo zniszczona. Ściana najmniej jest naruszona wzdłuż wschodniej krawędzi, podczas gdy na północnym zachodzie wznosi się niewiele nad powierzchnią. Na północnym wschodzie tuż obok krateru znajdują się szczeliny. Również w południowo-wschodniej ścianie jest mała szczelina. Ogólny kształt pierścienia przypomina sześciokąt, który jest nieznacznie wydłużony w kierunku północ-południe. Wnętrze zostało zalane lawą.

</doc>
<doc id="669613" url="https://pl.wikipedia.org/wiki?curid=669613" title="Melanotaenia">
Melanotaenia

Melanotaenia – rodzaj ryb aterynokształtnych z rodziny tęczankowatych (Melanotaeniidae).
Klasyfikacja.
Gatunki zaliczane do tego rodzaju:

</doc>
<doc id="669615" url="https://pl.wikipedia.org/wiki?curid=669615" title="Melanotaenia maccullochi">
Melanotaenia maccullochi



</doc>
<doc id="669616" url="https://pl.wikipedia.org/wiki?curid=669616" title="Melanotaenia trifasciata">
Melanotaenia trifasciata



</doc>
<doc id="669618" url="https://pl.wikipedia.org/wiki?curid=669618" title="Paratherina">
Paratherina

Paratherina – rodzaj ryb aterynokształtnych z rodziny Telmatherinidae, klasyfikowanej też jako podrodzina tęczankowatych.
Klasyfikacja.
Gatunki zaliczane do tego rodzaju :

</doc>
<doc id="669623" url="https://pl.wikipedia.org/wiki?curid=669623" title="Youtube">
Youtube



</doc>
<doc id="669631" url="https://pl.wikipedia.org/wiki?curid=669631" title="Autostrada A19 (Belgia)">
Autostrada A19 (Belgia)

Autostrada A19 (fla. "Autosnelweg A19") – autostrada w Belgii.
Łączy miasto Kortrijk z miejscowością Ypres (hol. Ieper). Planowane jest jej przedłużenie w okolice miasta Veurne, gdzie będzie krzyżowała się z autostradą A18.

</doc>
<doc id="669632" url="https://pl.wikipedia.org/wiki?curid=669632" title="Pseudomugil">
Pseudomugil

Pseudomugil – rodzaj ryb aterynokształtnych z rodziny Pseudomugilidae, 
Klasyfikacja.
Gatunki zaliczane do tego rodzaju:

</doc>
<doc id="669633" url="https://pl.wikipedia.org/wiki?curid=669633" title="Tuna Köstem">
Tuna Köstem



</doc>
<doc id="669635" url="https://pl.wikipedia.org/wiki?curid=669635" title="Godło Gruzińskiej SRR">
Godło Gruzińskiej SRR

Godło Gruzińskiej Socjalistycznej Republiki Radzieckiej zawierało typowe dla wszystkich godeł republik radzieckich elementy, nawiązujące do godła ZSRR: sierp i młot, czerwoną gwiazdę oraz napis wzywający do jedności proletariatu: "Proletariusze wszystkich krajów, łączcie się!", w języku rosyjskim: "Пролетарии всех стран, соединяйтесь!" (u dołu) i po gruzińsku: "პროლეტარებო ყველა ქვეყნისა, შეერთდით!" "(P'rolet'arebo q'vela kveq'nisa, šeerdit!)" (u góry).
Elementami nawiązującymi do specyfiki Gruzji były typowy gruziński ornament, gałązki drzew występujących na terenie kraju, oraz szczyt górski, będący symbolem typowego kaukaskiego krajobrazu tej republiki. Godło miało formę okrągłą (co było nietypowe w heraldyce radzieckiej), zaś zasadnicza jego część mieściła się w kolejnym kole; przestrzeń pomiędzy oboma okręgami wypełniona była ornamentem, wśród którego dostrzec można było zarysy siedmioramiennej gwiazdy - nawiązanie do herbu Gruzji z lat 1918–1921.
Godło to obowiązywało od 28 lutego 1922 r. do 11 grudnia 1990 r., kiedy to przywrócono godło Demokratycznej Republiki Gruzji.

</doc>
<doc id="669637" url="https://pl.wikipedia.org/wiki?curid=669637" title="Złoty stosunek">
Złoty stosunek



</doc>
<doc id="669640" url="https://pl.wikipedia.org/wiki?curid=669640" title="Jerzy Hlebowicz (zm. po 1520)">
Jerzy Hlebowicz (zm. po 1520)

Jerzy Hlebowicz herbu Leliwa (zm. po 1520) – starszy syn Hleba, wojewody smoleńskiego i Miłochny Anny Raczkówny, brat Stanisława. Od sierpnia 1492 do marca 1499 namiestnik smoleński i zarazem w latach 1494-1495 starosta generalny żmudzki. W 1500 namiestnik orszański i obolecki, od lipca 1503 do sierpnia 1508 namiestnik witebski, od września 1508 do wiosny 1514 wojewoda smoleński. W 1516 mianowany starostą mereckim, w 1518 otrzymał starostwo wołkowyskie.
Podobnie jak i jego brat Stanisław, wojewoda połocki, stał wiernie na straży interesów domu Jagiellońskiego. Wiosną 1492 r., kiedy oddziały moskiewskie opanowały Księstwa Wierchowskie i doszły aż do Briańska, a w sierpniu tego samego roku, poczyniły dalsze postępy zdobywając Masalsk, Sierpiejsk i Mezeck, Jerzy Hlebowicz pospieszył wraz z księciem możajskim-starobudowskim i okolniczym, Grzegorzem Piwowem, z pomocą dla tych grodów. Udało im się je odbić i obstawić swoimi żołnierzami. Iwan III po tym zdarzeniu wnosił skargi na Hlebowicza do wielkiego księcia litewskiego Aleksandra Jagiellończyka, że nie respektując poddania się kniaziów, najeżdża, grabi i niszczy ich księstwa. Sytuacja Hlebowicza nie była najlepsza, kiedy Iwan III, przyjmując tytuł "pana całej Rusi" rozpoczął rewindykację wszystkich ziem ruskich. Po utracie Wiaźmy i kilkudziesięciu włości smoleńskich Hlebowicz nie tając grozy swojego położenia wysłał posła do Aleksandra Jagiellończyka prosząc o natychmiastową interwencję. W odpowiedzi, wielki książę Aleksander, wyprawił na odsiecz Smoleńska namiestnika nowogrodzkiego, Jerzego Paca i obiecał sam stanąć w obronie granicy, jeśli będzie tego wymagała sytuacja. Jednakże brak zgody ze strony króla polskiego na zbrojną obronę granicy zmusił Litwę do szukania rozwiązania pokojowego. Tak więc, wielki książę litewski starając się o ułożenie poprawnych stosunków Litwy z Rosją, 18 lutego 1495 ożenił się z córką wielkiego księcia moskiewskiego Iwana III Srogiego, Heleną. Jednak to rozwiązanie spowodowało jedynie chwilowe opóźnienie ekspansywnej polityki Iwana III. Wobec nowych zatargów granicznych na odcinku litewsko-moskiewskim Jerzy Hlebowicz został wyznaczony w 1496 r. w skład komisji, która miała ustalić ściślejsze rozgraniczenie terytorialne między obydwoma państwami, do czego jednak ze względu na brak zgody se strony Moskwy nie doszło.
W 1506 r. był jednym z posłów wysłanych do Wasyla Iwanowicza. Miał się dowiedzieć przyczyny nieustającego pustoszenia nadgranicznych ziem oraz grabienia mienia kupieckiego. Tymi sprawami Hlebowicz był niewątpliwie zainteresowany osobiście, skoro jego dobra zostały aż tak zniszczone ciągłymi najazdami, że król Zygmunt w 1508 r. nadał mu jako rekompensatę Klewicę. W czasie wojny litewsko-moskiewskiej 1512-1522 bronił wraz z synem Mikołajem Smoleńska w 1513. Odznaczył się bohaterstwem, odwagą i pełnym zaangażowaniem. Walka o obronę Smoleńska kosztowała go życie syna i znaczną część majątku. Zmarł w 1520 r.
Jego synami byli Jan i Mikołaj. 

</doc>
<doc id="669641" url="https://pl.wikipedia.org/wiki?curid=669641" title="Rheocles">
Rheocles

Rheocles – rodzaj ryb aterynokształtnych z rodziny Bedotiidae. Wcześniej zaliczane były do rodziny tęczankowatych.
Klasyfikacja.
Gatunki zaliczane do tego rodzaju :

</doc>
<doc id="669645" url="https://pl.wikipedia.org/wiki?curid=669645" title="A19">
A19



</doc>
<doc id="669648" url="https://pl.wikipedia.org/wiki?curid=669648" title="Autostrada A112 (Belgia)">
Autostrada A112 (Belgia)

Autostrada A112 (fla. "Autosnelweg A112") – autostrada w Belgii. Jest najkrótszą drogą o parametrach autostrady w Belgii (długość 2,7 km). W całości przebiega przez prowincję Antwerpia.
Stanowi łącznik pomiędzy obwodnicą Antwerpii i autostradą A12.
W większej części swojej długości przebiega pod ziemią.

</doc>
<doc id="669649" url="https://pl.wikipedia.org/wiki?curid=669649" title="A112">
A112



</doc>
<doc id="669650" url="https://pl.wikipedia.org/wiki?curid=669650" title="Telmatherina">
Telmatherina

Telmatherina – rodzaj ryb aterynokształtnych z rodziny Telmatherinidae, klasyfikowanej też jako podrodzina tęczankowatych.
Klasyfikacja.
Gatunki zaliczane do tego rodzaju :

</doc>
<doc id="669654" url="https://pl.wikipedia.org/wiki?curid=669654" title="Małgorzata Zawadka">
Małgorzata Zawadka

Małgorzata Zawadka – dziennikarka, antropolog społeczny. Wieloletnia korespondentka polskich mediów w Stanach Zjednoczonych.
Po pierwszym roku studiów polonistyki na Uniwersytecie Warszawskim, w roku 1987, wyjechała do USA, gdzie mieszkała przez 18 lat. Ukończyła antropologię, film i studia magisterskie z socjologii na Queens College w Nowym Jorku, oraz dwuletnie Seminarium Dialogu i Duchowości Międzyreligijnej.
Była pierwszym amerykańskim korespondentem Radia Zet, dla którego nadawała w latach 1990-96 z Nowego Jorku, Chicago i Los Angeles.
W latach 1993-94 mieszkała w Chicago, gdzie, wraz z Grzegorzem Krówką, prowadziła programy dla młodzieży w polonijnym radiu Jarosława Chołodeckiego
oraz wraz z Rafałem Jurakiem, program poranny "Dzień Dobry Chicago" w telewizji polonijnej Polvision.
W latach 1997-99 pracowała jako szef biura RMF FM w Waszyngtonie, a w latach 2001-2002 – szef biura Newsweek Polska w nowojorskiej redakcji amerykańskiego Newsweeka. 
Współpracowała z Teleexpressem, Filmem, Wprost, TVN i TVN24.
W roku 2006 przeprowadziła się do Polski.

</doc>
<doc id="669658" url="https://pl.wikipedia.org/wiki?curid=669658" title="Hieronim Mikołaj Radziwiłł">
Hieronim Mikołaj Radziwiłł

Książę Hieronim Mikołaj Melchior Radziwiłł herbu Trąby (ur. 6 stycznia 1885 w Cannes, zm. 6 kwietnia 1945 w łagrze Alczewskoje koło Woroszyłowgradu) – prawnuk Macieja, syn Dominika Ignacego (1852–1939) oraz Dolores de Agramonte (1854–1920), właściciel dóbr Balice koło Krakowa.
Zarys biografii.
Ukończył gimnazjum w Feldkirch. W 1904 roku rozpoczął studia prawnicze na Uniwersytecie Jagiellońskim. Później przeniósł się do Studium Rolniczego przy UJ.
W latach międzywojennych zajmował się głównie rolnictwem, hodowlą i leśnictwem. Był właścicielem dóbr Balice. Posiadał udziały w firmie produkującej wyroby ze szkła i gliny. Nie angażował się w bieżącą politykę. Był honorowym członkiem Rady Naczelnej Stronnictwa Narodowych Monarchistów.
W czasie II wojny światowej zaangażował się w działalność konspiracyjną organizacji ziemiaństwa „Uprawa” zapewniającej finansowanie i żywność Armii Krajowej. Aresztowany wraz z synem Leonem przez władze sowieckie w lutym 1945, transportem z 2 tysiącami więźniów wywieziony do łagru, zmarł wkrótce po przyjeździe na miejsce. Pochowany w drewnianej trumnie (za zezwoleniem władz obozu) na stepie niedaleko łagru.
Rodzina.
16 stycznia 1909 ożenił się z arcyksiężniczką Renatą Marią Habsburg (1888–1935) córką Karola Stefana Habsburga. Był ojcem sześciorga dzieci:
Po śmierci żony ożenił się ponownie w 28 stycznia 1937 roku z 20 lat młodszą daleką kuzynką Jadwigą Anielą Radziwiłł (1905–1974).
Linki zewnętrzne.
Hieronim Mikołaj Radziwiłł h. Trąby, Internetowy Polski Słownik Biograficzny [dostęp 2021-12-11]

</doc>
<doc id="669661" url="https://pl.wikipedia.org/wiki?curid=669661" title="Józef Wawrzyniec Philippe">
Józef Wawrzyniec Philippe



</doc>
<doc id="669664" url="https://pl.wikipedia.org/wiki?curid=669664" title="MKAD">
MKAD

MKAD (także МКАД) – obwodnica Moskwy. Nazwa zapisana alfabetem łacińskim jest transliteracją rosyjskiego skrótu МКАД nazwy "Московская Кольцевая Автомобильная Дорога" ("Moskiewska Obwodnica Samochodowa").
Gwałtowny wzrost ruchu drogowego w latach 50. XX wieku zmusił władze do budowy obwodnicy stolicy, będącej największym miastem Związku Radzieckiego. Otwarta do ruchu w 1961 roku droga miała dwie jezdnie siedmiometrowej szerokości, po dwa pasy ruchu każda. Jezdnie były rozdzielone czterometrowym pasem zieleni. W latach 1995–1997 została poszerzona do dziesięciu pasów, wszystkie węzły drogowe przebudowano na bezkolizyjne, usunięto sygnalizację świetlną, przejścia dla pieszych zastąpiono kładkami, a jezdnie rozdzielono betonową przegrodą. W 2001 roku drodze nadano status drogi ekspresowej. MKAD ma długość 109 kilometrów.
Przez długi czas MKAD stanowiła granicę administracyjną Moskwy. Dopiero w latach 80. granice miasta przekroczyły linię obwodnicy. W grudniu 2002 roku otwarto pierwszą stację metra położoną poza kołem ograniczonym drogą.
Wewnątrz obwodnicy znajduje się obszar o powierzchni 877 km², uważany za swoisty "trzon" miasta.

</doc>
<doc id="669666" url="https://pl.wikipedia.org/wiki?curid=669666" title="Tominanga">
Tominanga

Tominanga – rodzaj ryb aterynokształtnych z rodziny Telmatherinidae, klasyfikowanej też jako podrodzina tęczankowatych.
Klasyfikacja.
Gatunki zaliczane do tego rodzaju :

</doc>
<doc id="669667" url="https://pl.wikipedia.org/wiki?curid=669667" title="Ernst Köstring">
Ernst Köstring

Ernst August Köstring (ur. 20 czerwca 1876 w Moskwie, zm. 20 listopada 1953 w Bichlhof, Unterwössen) – niemiecki żołnierz (generał), attaché wojskowy Niemiec w ZSRR i na Litwie, Generał Formacji Wschodnich podczas II wojny światowej
Życiorys.
Szkołę podstawową ukończył w Moskwie. Od 1895 r. służył w 4 Pułku Ułanów armii pruskiej, stacjonującym w Toruniu. W listopadzie 1898 r. awansował do stopnia porucznika rezerwy. W lipcu 1901 r. przeniósł się do 5 Zachodniopruskiego Pułku Kirasjerów. W grudniu 1913 r. został rotmistrzem. Brał udział w I wojnie światowej. Przez większy okres działań wojennych pełnił różne funkcje sztabowe. Jesienią 1916 r. został ciężko ranny. Po wyleczeniu od grudnia 1917 r. był członkiem niemieckiej misji wojskowej w Imperium osmańskim. W styczniu 1918 r. objął funkcję 1 adiutanta szefa sztabu generalnego armii tureckiej gen. Hansa von Seeckta. 
Po kapitulacji wojsk niemieckich 11 listopada 1918 r., służył w Reichswehrze. W 1922 r. awansował na majora. Służył w sztabie 16 Pułku Kawalerii w Erfurcie. Od marca 1927 r. dowodził 10 Pruskim Pułkiem Kawalerii. W kwietniu 1930 r. został mianowany pułkownikiem. W 1931 r. objął funkcję attaché wojskowego Niemiec w Moskwie. W marcu 1933 r. odesłano go do rezerwy w stopniu generała majora. 
W sierpniu 1935 r. powrócił do służby wojskowej. Ponownie został attaché wojskowym w Moskwie. Jednocześnie do 1940 r. pełnił tę samą funkcję na Litwie. W międzyczasie w sierpniu 1937 r. awansował na generała porucznika, zaś w październiku 1940 r. na generała kawalerii. 
Po ataku III Rzeszy na ZSRR 22 czerwca 1941 r., pozostawał w rezerwie. W tym czasie opowiadał się za zorganizowaniem z rosyjskich ochotników armii wyzwoleńczej, która wespół z Niemcami obaliłaby reżim stalinowski. Występował jako ekspert od spraw sowieckich. We wrześniu 1942 r. powrócił do czynnej służby wojskowej. Pełnił funkcję doradcy ds. Kaukazu przy sztabie Grupy Armii „A”. Współorganizował kolaboracyjne oddziały wojskowe złożone z przedstawicieli narodów ZSRR w służbie niemieckiej. Od czerwca 1943 r. był inspektorem Legionów Wschodnich i jednocześnie Generałem Oddziałów Wschodnich w Oberkommando des Heeres (OKH). Na początku stycznia 1944 r. objął funkcję Generała Formacji Wschodnich przy OKH. 
4 maja 1945 r. dostał się do niewoli amerykańskiej. W 1947 r. wypuszczono go na wolność. Miał wystąpić w roli świadka na procesach norymberskich, ale strona sowiecka nie zgodziła się na to. 
W 1965 r. zostały opublikowane jego wspomnienia pt. „Der militärische Mittler zwischen dem Deutschen Reich und der Sowjetunion, 1921-1941”.

</doc>
<doc id="669669" url="https://pl.wikipedia.org/wiki?curid=669669" title="Henryk Waniek">
Henryk Waniek

Henryk Waniek (ur. 4 marca 1942 w Oświęcimiu) – śląski malarz i grafik, pisarz i publicysta, krytyk artystyczny i literacki.
Życiorys.
Jest synem Jana i Ireny z domu Juszczak. Do Katowic przeniósł się z rodzicami w 1945 roku. Po ukończeniu w 1955 r. Szkoły Podstawowej nr 4 w Katowicach, naukę kontynuował w V Liceum Ogólnokształcącym w Katowicach (1955–1957) oraz w Państwowym Liceum Sztuk Plastycznych w Katowicach gdzie też w roku 1962 zdał maturę. Po maturze pracował przez rok w Domu Książki w Katowicach. W roku 1964 rozpoczął studia na Akademii Sztuk Pięknych w Krakowie, Wydział Grafiki w Katowicach.
W latach 1965–1966 był hospitantem na Wydziale Historii Sztuki Uniwersytetu Jagiellońskiego. W tym okresie zaangażowany był również w działalność założonego przez studentów ASP DKF „Kino-oko”, którego prezesem został w roku 1966. 
Na studiach związał się z malarzami o orientacji fantastyczno-magicznej, Barbarą i Henrykiem „Fantazosem” Ziembickimi. Przystąpił także do utworzonej w 1967 grupy Oneiron zwanej też Ligą Spostrzeżeń Duchowych. Członkowie tej grupy zwrócili się ku magii i alchemii, a także filozofii i religii Dalekiego Wschodu. Artyści próbowali penetrować i artystycznie wykorzystywać tzw. odmienne stany świadomości. 
W latach 60. i 70. odbywali regularne sesje, kręcili filmy, wydawali (w dwóch egzemplarzach) krążący po domach i pracowniach malarskich periodyk zatytułowany "Nowe Bezpretensjonalne Pismo Święte w Obrazkach". Miał on formę teczki, do której H. Waniek z A. Urbanowiczem wkładali rękopisy, maszynopisy, rysunki, fotografie, nagrania.
W roku 1970 uzyskał dyplom z plakatu u prof. Tadeusza Grabowskiego oraz grafiki artystycznej u prof. Andrzeja Pietscha. Po studiach krótko pracował w Państwowym Liceum Sztuk Plastycznych w Katowicach jako nauczyciel sztuki oraz w Zakładzie Sztuki cieszyńskiej filii Uniwersytetu Śląskiego (1976–1978) w charakterze wykładowcy.
W roku 1976 był stypendystą Rządu Włoskiego na pobyt we Florencji, natomiast w latach 1976–1977 otrzymał stypendium Fundacji Kościuszkowskiej (The Kosciuszko Foundation) w Nowym Jorku. 23 sierpnia 1980 roku dołączył do apelu 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami.
Żoną artysty jest od 6 maja 1972 r. Joanna Pasiud. Mają syna Michała (ur. 1978) i córkę Laurę (ur. 1985).
Od 1980 r. mieszka i tworzy w Brwinowie pod Warszawą.
Henryk Waniek jest malarzem surrealistą. Realizuje swoje wizje w tradycyjnym malarstwie olejnym, zajmuje się również rysowaniem, grafiką wydawniczą i plakatem oraz sporadycznie scenografią do sztuk teatralnych. Prace śląskiego artysty eksponowane były na ponad 100 wystawach zbiorowych; jest również autorem ponad 100 wystaw indywidualnych.
Henryk Waniek jest także pisarzem i znawcą historii, filozofii, religioznawstwa i literatury mistycznej. Jest twórcą kilku książek eseistycznych. Pisze drobne utwory literackie, uprawia krytykę artystyczną. Od 1971 roku publikuje w czasopismach kulturalnych i literackich. Jego twórczość pisarska jest odbiciem jego fascynacji i zainteresowań ezoterycznych i historiozoficznych związanych ze Śląskiem, wpisanych w skomplikowane dzieje tych ziem.
Twórczość: malarstwo.
Tworzy głównie obrazy olejne i rysunki. Komponuje symetryczne i koncentryczne obrazy z tradycyjnych atrybutów magii: okien, kielichów, drabin, diabłów, tęczy, spadających gwiazd. Jego prace są pełne są symboliki, alegorii i metafor. 
Między innymi: wielokrotnie w Galerii Zapiecek w Warszawie, w Bratysławie, Katowicach, Krakowie oraz jednorazowo w Berlinie, Düsseldorfie, Bielsku-Białej, Jaworznie, Jeleniej Górze, Kielcach, Kłodzku, Lipsku, Lublinie, Łodzi, Olsztynie, Płocku, Poznaniu, Szczecinie, Toruniu, Wałbrzychu, Wrocławiu, Zamościu. 
Między innymi: wielokrotnie w Berlinie, Częstochowie, Jeleniej Górze, Katowicach, Szczecinie i Warszawie
a także jednorazowo w Baltimore, Brukseli, Darmstadt, Dortmundzie, Düsseldorfie, Essen, Hamburgu, Kilonii, Kladnie, Kolonii, Krakowie, Londynie, Lyonie, Malmö, Menton, Monachium, Ostrawie, Paryżu, Santa Barbara, Sztokholmie, Trewirze, Toruniu, Wiedniu i Zakopanem.
Jego prace mają w swoich zbiorach między innymi:
Jego dzieła znajdują się także w publicznych i prywatnych kolekcjach w Polsce, Anglii, Belgii, Francji, Holandii, Japonii, Kanadzie, Niemczech, Szwecji, USA, Włoszech i innych krajach.
Twórczość: pisarstwo.
Twórczość literacka Wańka dotyczy, podobnie jak malarska, historii, filozofii i alchemii, pełna jest alegorii i metafor. Od 1971 roku publikował w licznych czasopismach literackich i kulturalnych („Dialog”, „Charaktery”, „Literatura na Świecie”, „Na Głos”, „Odra”, „Opcje”, „Projekt”, „Przegląd Polityczny”, „Regiony”, „Sycyna”, „Śląsk”, „Twórczość”, „Tygodnik Powszechny”, „Więź” i „Znak”). Swoje felietony zamieszczał również w „Dzienniku Zachodnim” i „Gazecie Wyborczej”. 
Henryk Waniek jest również bohaterem filmu dokumentalnego z 1998 r. Sztuka błądzenia, którego producentem, scenarzystą i reżyserem jest Andrzej Titkow, kompozytorem muzyki Stanisław Sojka, a realizatorem zdjęć Jacek Knopp. http://www.filmpolski.pl/fp/index.php/4211348
Odznaczenia, nagrody i wyróżnienia.
Za zasługi w działalności na rzecz Śląska oraz za osiągnięcia w pracy zawodowej i społecznej, 4 kwietnia 2005 r. odznaczony został Krzyżem Kawalerskim Orderu Odrodzenia Polski, a w 2007 r. otrzymał Srebrny Medal „Zasłużony Kulturze Gloria Artis”.
Za swoje dzieła, artysta zarówno w kraju jak i za granicą otrzymał wiele nagród, między innymi:

</doc>
<doc id="669671" url="https://pl.wikipedia.org/wiki?curid=669671" title="Wasyl Zemlak">
Wasyl Zemlak

Wasyl Sydorowicz Zemlak, ukr. Василь Сидорович Вацик (ur. 23 kwietnia 1923, zm. 1977) – pisarz i publicysta ukraiński.
W czasie II wojny światowej początkowo zajmował się pracą w podziemiu, później został dowódcą partyzanckiego oddziału kawalerii.
Karierę pisarską rozpoczął w 1945 r. od dziennikarstwa. W latach 1956-1963 pracował jako scenarzysta w kijowskim studiu filmowym im. Ołeksandra Dowżenko. Jego pierwsza książka "Rodzinne strony" (Рідна сторона) wyszła w 1958 roku. Najpopularniejsze dzieła Zemlaka to powieści "Łabędzie stado" (Лебедина зграя, 1971) i "Zielone Młyny" (Зелені Млини, 1976), wpisane w poetykę realizmu magicznego historie ukraińskiej wsi Babilon.

</doc>
<doc id="669677" url="https://pl.wikipedia.org/wiki?curid=669677" title="Germar Rudolf">
Germar Rudolf

Germar Rudolf (ur. 29 października 1964) niemiecki chemik, negacjonista. Używał przez jakiś czas nazwiska pierwszej żony – Scheerer.
W trakcie studiów doktoranckich zatrudniony 1990 w instytucie Maxa Plancka w Stuttgarcie. W tym czasie, obrona oskarżonego w Düsseldorfie Otto Ernsta Remera, powołała się na prace naukowe Germara Rudolfa, np. tzw. „Raport Rudolfa” – "Gutachten über die Bildung und Nachweisbarkeit von Cyanidverbindungen in den Gaskammern von Auschwitz" w którym stwierdził on że, pobrane przez niego na terenie byłego obozu KL Auschwitz, próbki zawierają niewielkie stężenie osadu Cyklonu B, które zinterpretował jako wykluczające możliwość istnienia tam komór gazowych, w których możliwe byłoby prowadzenie masowej zagłady.
„Raport Rudolfa” budzi do tej pory wiele kontrowersji, Co nie zmienia faktu, że w publikacjach negacjonistów holokaustu natomiast zajmuje – obok tzw. Raport Leuchtera – wyeksponowaną pozycję.
Za nieautoryzowanie pobranie próbek w imieniu instytutu Rudolf został zwolniony i poświęcił się pracy wydawniczej i publicystyce propagujących negacjonizm. Skazany 1994 w Tybindze za głoszenie swoich poglądów, na 14 miesięcy więzienia, by uniknąć odsiadywania wyroku Rudolf uciekł kolejno do Hiszpanii, Anglii i Chicago. W Stanach Zjednoczonych wystąpił o azyl polityczny, jednak w trakcie oczekiwania na decyzję władz USA, został aresztowany 19 października 2005, a następnie wydalony do Niemiec, gdzie osadzono go w więzieniu. 15 lipca 2007 roku niemiecki sąd skazał go ponownie, tym razem na 30 miesięcy więzienia. Germar Rudolf ostatecznie wyszedł na wolność 5 lipca 2009.

</doc>
<doc id="669680" url="https://pl.wikipedia.org/wiki?curid=669680" title="Bodziszek błotny">
Bodziszek błotny

Bodziszek błotny ("Geranium palustre" L.) – gatunek rośliny wieloletniej z rodziny bodziszkowatych. Występuje w całej niemal Europie oraz na Kaukazie i w Turcji. W Polsce jest dość pospolity.
Biologia i ekologia.
Bylina, hemikryptofit. Porasta wilgotne łąki, zarośla, przydroża, rowy. W górach występuje po regiel dolny. W klasyfikacji zbiorowisk roślinnych gatunek charakterystyczny dla związku (All.) "Filipendulion", Ass. "Filipendulo-Geranietum". Kwiaty przedprątne, owadopylne, roślina kwitnie od czerwca do września. Roślina samosiewna. Po dojrzeniu nasion ości poszczególnych pięciu owocolistków budujących rozłupnię gwałtownie wyprostowują się do góry, wyrzucając nasiona (gładkie rozłupki).

</doc>
<doc id="669684" url="https://pl.wikipedia.org/wiki?curid=669684" title="Mistrzostwa Świata w Hokeju na Lodzie 2007">
Mistrzostwa Świata w Hokeju na Lodzie 2007

Mistrzostwa Świata w Hokeju na Lodzie 2007 – 71. edycja mistrzostw świata organizowane przez IIHF, która odbyła się po raz drugi w niepodległej Rosji. Turniej Elity odbył się w dniach 27 kwietnia-13 maja, a miastami goszczącymi najlepsze drużyny świata były Moskwa i Mytiszczi.
Czas i miejsce rozgrywania pozostałych turniejów:
Elita.
W tej części mistrzostw uczestniczy najlepsze 16 drużyn na świecie. System rozgrywania meczów jest inny niż w niższych dywizjach. Najpierw odbywa się faza grupowa, w której zespoły są podzielone w czterech grupach po cztery zespoły. Z każdej grupy awansuje po trzy drużyny do drugiej fazy grupowej, zaś najgorsze tj. z czwartych miejsc walczą o utrzymanie między sobą systemem kołowym (każdy z każdym). Dwie najlepsze drużyny spadają do pierwszej dywizji. Dwanaście zespołów jakie pozostaną w walce o medale, zostaną podzielone na dwie grupy po 6 zespołów. Mecze rozgrywane są systemem kołowym (każdy z każdym) z zaliczenie wyników pierwszej fazy grupowej. Cztery najlepsze drużyny awansują do fazy pucharowej, gdzie przegrywająca drużyna nie liczy się w walce o tytuł mistrzowski.
Mecze rozegrane były w Rosji po raz drugi w historii. Ostatni turniej mistrzowski odbył się tu w 2000 roku, a miastem, które gościło najlepsze drużyny świata był Petersburg.
Hale w których odbyły się zawody to:
Hodynka Arena (o pojemności 14 000 miejsc)
Mytiszczi Arena (o pojemności 7 000 miejsc)
Zawody odbyły się w dniach 27 kwietnia - 13 maja 2007 roku. Pierwszym meczem, który odbył się na tych mistrzostwach to spotkanie pomiędzy Stanami Zjednoczonymi i Austrią. W tymże meczu pierwszą bramkę w turnieju zdobył Phil Kessel, który strzelił bramkę w pierwszej minucie i 59 sekundzie.
Królem strzelców mistrzostw został Aleksiej Morozow, który zdobył 8 bramek w siedmiu rozegranych meczach, zaś w punktacji kanadyjskiej najlepszym był Johan Davidsson, który zdobył 14 punktów (7 bramek i 7 asyst). Do piątki gwiazd zaliczono: bramkarza reprezentacji Finlandii - Lehtonena, obrońców: Fina Nummelina i Rosjanina Markowa oraz napastników: Morozowa, Małkina (obaj z Rosji) i Nash'a z Kanady. MVP turnieju został wybrany Rick Nash.
Pierwsza dywizja.
Grupa A
Grupa B
W mistrzostwach pierwszej dywizji uczestniczyło 12 zespołów, które zostały podzielone na dwie grupy po 6 zespołów. Rozegrały one mecze systemem każdy z każdym. Zwycięzcy turniejów awansowali do mistrzostw świata elity w 2008 roku, zaś najsłabsze drużyny spadły do drugiej dywizji.
Grupa A rozgrywała swoje mecze w chińskim mieście Qiqihar w hali Qiqihar Icerink. Turniej odbywał się w dniach 15 - 21 kwietnia 2007 roku. W Chinach swoje mecze rozgrywała reprezentacja Polski.
Grupa B rozgrywała swoje mecze w słoweńskiej stolicy - Lublana w hali Tivoli. Turniej odbywał się w dniach 15 - 21 kwietnia 2007 roku.
Druga dywizja.
Grupa A
Grupa B
W mistrzostwach drugiej dywizji uczestniczyło 12 zespołów, które zostały podzielone na dwie grupy po 6 zespołów. Rozegrały one mecze systemem każdy z każdym. Zwycięzcy turniejów awansowali do mistrzostw świata pierwszej dywizji w 2008 roku, zaś najsłabsze drużyny spadły do trzeciej dywizji.
Grupa A rozgrywała swoje mecze w chorwackim Zagrzebiu w hali Dom Sportova. Turniej odbywał się w dniach 11 - 17 kwietnia 2007 roku.
Grupa B rozgrywała swoje mecze w koreańskim Seulu w hali Mok-Dong Arena. Turniej odbywał się w dniach 2 - 8 kwietnia 2007 roku.
Trzecia dywizja.
W tej części mistrzostw uczestniczyło 6 drużyn, które rozgrywają mecze w jednej grupie systemem każdy z każdym. Najlepsze dwa zespoły awansowały do drugiej dywizji. Gospodarzem turnieju było irlandzkie miasto Dundalk. Był to pierwszy turniej mistrzostw świata na terenie tego państwa.
Zawody odbyły się w dniach od 15 kwietnia do 21 kwietnia 2007 roku.
Mecze rozgrywano w hali Dundalk Ice Dome.

</doc>
<doc id="669685" url="https://pl.wikipedia.org/wiki?curid=669685" title="Bob Wrenn">
Bob Wrenn



</doc>
<doc id="669686" url="https://pl.wikipedia.org/wiki?curid=669686" title="Brodawnik jesienny">
Brodawnik jesienny

Brodawnik jesienny ("Scorzoneroides autumnalis" ) – gatunek rośliny należący do rodziny astrowatych. Szeroko rozprzestrzeniony w Europie i w północnej Azji (po Syberię), poza tym introdukowany na Daleki Wschód i do Ameryki Północnej. Pospolity w całej Polsce.
Roślina opisywana jest jako pospolity chwast na trawnikach.
Biologia i ekologia.
Bylina, hemikryptofit. Kwitnie w końcu lata, nasiona rozsiewane przez wiatr. Roślina miododajna, dostarczająca pszczołom pyłku i nektaru. Rośnie nieraz masowo na łąkach, pastwiskach, przydrożach. W górach rośnie po piętro kosówki. W klasyfikacji zbiorowisk roślinnych gatunek charakterystyczny dla związku (All.) "Cynosurion", Ass. "Lolio-Cynosuretum". Liczba chromosomów 2n= 12, 24.
Zmienność.
Tworzy mieszańce z brodawnikiem zwyczajnym.

</doc>
<doc id="669687" url="https://pl.wikipedia.org/wiki?curid=669687" title="Geranium palustre">
Geranium palustre



</doc>
<doc id="669689" url="https://pl.wikipedia.org/wiki?curid=669689" title="Leontodon autumnalis">
Leontodon autumnalis



</doc>
<doc id="669699" url="https://pl.wikipedia.org/wiki?curid=669699" title="Medal Kelat-i-Gilzia">
Medal Kelat-i-Gilzia

Medal Kelat-i-Gilzia lub Medal za obronę Chelat-i-Ghilzai (ang. "Medal for the Defence of Khelat-i-Ghilzie") – brytyjskie odznaczenie wojskowe ustanowione 4 października 1842.
Zasady nadawania.
Medal nadawany był za obronę fortu Chelat-i-Ghilzai (ang. Khelat-i-Ghilzie). Walki te były kolejnym odosobnionym zdarzeniem podczas I wojny afgańskiej. W forcie przebywało 950 ludzi, w większości byli to miejscowi, którymi dowodził kpt. Halket Craigie. Od lutego do maja 1842 garnizon był oblężony. W maju 1842 fort został zaatakowany przez przytłaczające siły afgańskie, mimo to obrona trzymała się dzielnie. 26 maja 1842 garnizon został odciążony przez generała sir Williama Notta i powrócił razem z nim do Kandaharu.
Opis medalu.
Srebrny medal o średnicy 1,4 cala
awers: inskrypcja na tarczy "KHELAT-I-GHILZIE" otoczona wieńcem laurowym zwieńczonym koroną.
rewers: trofea wojenne i legenda "INVICTA MDCCCXLII".
Większość medali była grawerowana imiennie na krawędzi, z wyjątkiem medali nadawanych żołnierzom z kontyngentu, którym dowodził Szah Szuja.
Wydano tylko 932 medale dla żołnierzy garnizonu Chelat-i-Ghilzai.

</doc>
<doc id="669700" url="https://pl.wikipedia.org/wiki?curid=669700" title="Urzędy fikcyjne w I Rzeczypospolitej">
Urzędy fikcyjne w I Rzeczypospolitej

Urzędy fikcyjne w I Rzeczypospolitej – urzędy w Rzeczypospolitej Obojga Narodów, które istniały, mimo że przestały istnieć ich realne desygnaty. Dotyczyło to przede wszystkim urzędów odnoszących się do terytoriów utraconych przez Rzeczpospolitą w XVII wieku. W 1660 przestały istnieć województwa wendeńskie, parnawskie i dorpackie, a w 1667 r. smoleńskie i czernihowskie, mimo to do końca Rzeczypospolitej istniała ich administracja, wydawano przywileje i nominacje obejmujące całą hierarchię urzędów ziemskich wymienionych województw.
Istnienie tych fikcyjnych urzędów wynikało ze szczególnej roli urzędu w opinii szlachty, dla której urzędy, w większości i tak honorowe, niezwiązane z wynagrodzeniem ani rzeczywistymi obowiązkami, zastępowały brak arystokratycznych tytułów w czasach, gdy teoretycznie panowała równość szlachecka. Urzędy często w rzeczywistości pełniły funkcję analogiczną do tytułów szlacheckich w innych krajach – określały pozycję danej osoby zgodnie z istniejącą hierarchią urzędów. Jednocześnie posiadanie urzędu podkreślało znaczenie i rolę danego szlachcica jako świadomego obywatela i współtwórcy Pospolitej Rzeczy.
Wyrazem tęsknoty za urzędami, których przy dużej ilości szlachty zawsze brakowało, mimo rozbudowanej hierarchii urzędów, był niespotykany gdzie indziej zwyczaj przechodzenia tytułu urzędowego z ojca na syna (w przypadku braku własnego) lub nawet na wnuka. Syn starosty w takim wypadku tytułował się starościcem, córka starościanką, wnuk, jeśli i on nie doczekał się jakiegoś urzędu, zwał się starościcowiczem, a wnuczka starościcówną. Nie tylko młodzieńcy, ale i dożywający swych lat starcy, nie doczekawszy się urzędu, tytułowali siebie stolnikiewiczami czy rejentowiczami.

</doc>
<doc id="669701" url="https://pl.wikipedia.org/wiki?curid=669701" title="Jan Radziwiłł (podczaszy litewski)">
Jan Radziwiłł (podczaszy litewski)



</doc>
<doc id="669705" url="https://pl.wikipedia.org/wiki?curid=669705" title="Henry Gale (Zagubieni)">
Henry Gale (Zagubieni)



</doc>
<doc id="669714" url="https://pl.wikipedia.org/wiki?curid=669714" title="Plazma (ujednoznacznienie)">
Plazma (ujednoznacznienie)



</doc>
<doc id="669717" url="https://pl.wikipedia.org/wiki?curid=669717" title="Rudolf Schuberth">
Rudolf Schuberth



</doc>
<doc id="669718" url="https://pl.wikipedia.org/wiki?curid=669718" title="Fabryka Fortepianów i Pianin Teodor Betting w Kaliszu">
Fabryka Fortepianów i Pianin Teodor Betting w Kaliszu

Fabryka Fortepianów i Pianin Theodor Betting w Kaliszu – fabryka fortepianów, pianin i fisharmonii działająca w latach 1887–1939 w Kaliszu, w latach 1921–1979 w Lesznie. 
Założona w październiku 1887 przez Theodora Gerarda Bettinga, przy ulicy Sukienniczej, 8 lipca 1888 przeniesiona prawdopodobnie po pożarze na ulice Nawodną, następnie ul. Nowa 609 a w domu własnym, po śmierci założyciela prowadzona przez syna Rudolfa Teodora, po jego śmierci (1909) przez syna Juliusza Pawła, który po zniszczeniu fabryki w czasie I wojny światowej przeniósł ją na ul. Dobrzecką, następnie ul. Graniczną, 1921 do Leszna, ul. Komeniusza 25 jako Theodor Betting i S-ka (z Jadwigą May), po jego śmierci (1935) przez wnuka Teodora Juliusza, od 1971 przez prawnuka Janusza. 
Po zniszczeniu zapasów materiałów w pożarze w 1888 odkupiono drewno sezonowane przez 12 lat od. F. Hintza (drewno na płyty rezonansowe i klawiatury sprowadzono z Węgier). Fabryka wyposażona początkowo w silnik parowy, 1902-11 gazowy 8 KM, następnie elektryczny 12 KM, wyprodukowała do 1939 łącznie ok. 18 000 instrumentów. Po 1930 posiadała filię w Częstochowie, ul. Panny Marii 61 z silnikiem elektrycznym 12 KM. W obu zakładach wykonywano również naprawy i strojenia.
Instrumenty Bettinga nagrodzono złotymi medalami na wystawach w Paryżu 1905, Antwerpii 1906, Brukseli 1930. Firma zyskała tytuł „narodowej”. Znaczną część produkcji eksportowano, głównie do Rosji. Po II wojnie działalność została ograniczona do napraw i konserwacji. Do dzisiaj zachowało się wiele instrumentów w zbiorach prywatnych i muzealnych.
Opracowano na podstawie: B. Vogel Historia Muzyki Polskiej tom X Fortepian polski.

</doc>
<doc id="669719" url="https://pl.wikipedia.org/wiki?curid=669719" title="Microsoft Office 2007">
Microsoft Office 2007

Microsoft Office 2007 (oficjalnie nazwany 2007 Microsoft Office System) – wersja pakietu biurowego Microsoft Office, przygotowana jako następca pakietu Microsoft Office 2003. Następcą Office 2007 jest Microsoft Office 2010.
Wydanie oficjalnej wersji pakietu Microsoft Office 2007, znanej wcześniej jako "Office 12", odbyło się w listopadzie 2006 roku dla klientów biznesowych oraz w styczniu 2007 roku dla klientów indywidualnych. W Polsce pakiet dostępny jest od 7 marca 2007.
Wymagania systemowe.
Do korzystania z Microsoft Office 2007 potrzebny jest komputer o następujących parametrach:
Wersje pakietu.
Nowy pakiet dostępny jest w ośmiu różnych wersjach zawierających następujące aplikacje:
Wtyczki.
Dzięki wtyczce wydanej przez firmę Sun Microsystems pakiet Microsoft Office 2007 ma możliwość obsługi otwartego standardu plików OpenDocument.

</doc>
<doc id="669722" url="https://pl.wikipedia.org/wiki?curid=669722" title="Jan Jerzy Radziwiłł">
Jan Jerzy Radziwiłł

Jan Jerzy Radziwiłł herbu Trąby (ur. 8 stycznia 1588 w Czernawczycach, zm. 18 grudnia 1625 w Trokach) – marszałek Trybunału Głównego Wielkiego Księstwa Litewskiego w 1616 roku, II Ordynat na Nieświeżu oraz kasztelan trocki od 1613.
Syn Mikołaja Krzysztofa zwanego Sierotką, brat: Aleksandra Ludwika, Albrechta Władysława oraz Zygmunta Karola.
Poseł na sejm 1609 roku, sejm 1611 roku.
W 1616 roku wyznaczony został senatorem rezydentem.

</doc>
<doc id="669725" url="https://pl.wikipedia.org/wiki?curid=669725" title="Antonio Rossellino">
Antonio Rossellino

Antonio Rossellino właśc. Antonio Gamberelli (1427 – 1479) – florencki rzeźbiarz, młodszy brat (oraz uczeń) malarza Bernardo Rosselino.
Był najmłodszym z pięciorga rodzeństwa rzeźbiarzy i kamieniarzy. Twierdził, iż pobierał nauki u samego Donatella.

</doc>
<doc id="669728" url="https://pl.wikipedia.org/wiki?curid=669728" title="Jadwiga Chojnacka">
Jadwiga Chojnacka

Jadwiga Chojnacka, właściwie Jadwiga Linde (ur. 11 października 1900 w Warszawie, zm. 23 grudnia 1992 tamże) – polska aktorka teatralna, filmowa i telewizyjna, wieloletnia pedagog Państwowej Wyższej Szkoły Filmowej w Łodzi, reżyser i dyrektor teatru. Budownicza Polski Ludowej.
Życiorys.
Ukończyła Instytut Reduty. Była związana ze scenami Sosnowca (1923), Poznania (1927–1929), Warszawy (1923–1927 i 1929–1930) i Łodzi (1931–1933). Pracując jako asystentka z Leonem Schillerem, Juliuszem Osterwą i Aleksandrem Węgierką uzyskała uprawnienia reżyserskie. W latach 1939–1941 występowała w Polskim Teatrze Dramatycznym we Lwowie.
W latach 1943–1948 była członkiem PPR. Po II wojnie światowej, w latach 1945–1946 pełniła funkcję pełnomocnika rządu ds. kultury na miasto Łódź. Od 1948 roku należała do PZPR, w latach 1952–1956 była członkiem Komitetu Miejskiego PZPR w Łodzi, a w latach 1963–1965 – członkiem Komitetu Miejskiego PZPR w Warszawie.
Występowała na scenach Teatru Domu Wojska Polskiego w Łodzi (1946–1949), Teatru Współczesnego w Warszawie (1949–1951), Teatru Powszechnego w Łodzi (1951–1957) oraz Teatru Klasycznego w Warszawie (1957–1969).
W latach 1951–1957 była dyrektorem i kierownikiem artystycznym Teatru Powszechnego w Łodzi. W latach 1947–1990 wykładała w łódzkiej PWSF.
Została pochowana na Cmentarzu Wojskowym na Powązkach w Warszawie (kwatera: AII-IX-16).

</doc>
<doc id="669732" url="https://pl.wikipedia.org/wiki?curid=669732" title="Głębokie Południowe Pole Hubble’a">
Głębokie Południowe Pole Hubble’a

Głębokie Południowe Pole Hubble’a (ang. Hubble Deep Field South, w skrócie HDF-S) – obraz niewielkiego obszaru nieba południowego w gwiazdozbiorze Tukana, bazujący na serii obserwacji Kosmicznym Teleskopem Hubble’a.
Wykonane zdjęcie jest złożeniem kilkuset osobnych ekspozycji wykonywanych przy pomocy Wide Field and Planetary Camera 2 w ciągu 10 dni we wrześniu i październiku 1998.
Obraz HDF-S bardzo przypomina wykonane 3 lata wcześniej Głębokie Pole Hubble’a, co umacnia zasadę kosmologiczną, która mówi, że Wszechświat w wielkich skalach jest jednorodny.

</doc>
<doc id="669742" url="https://pl.wikipedia.org/wiki?curid=669742" title="Jan Jerzy III">
Jan Jerzy III



</doc>
<doc id="669745" url="https://pl.wikipedia.org/wiki?curid=669745" title="Włodzimierz Gruszczyński (architekt)">
Włodzimierz Gruszczyński (architekt)

Włodzimierz Bolesław Gruszczyński herbu Poraj (ur. 19 stycznia 1906 w Krakowie, zm. 24 lutego 1973 tamże) – polski architekt. Profesor Wydziału Architektury Politechniki Krakowskiej i współinicjator jego powstania.
Życiorys.
Twórca "krakowskiej szkoły architektury". Inspirator kierunków twórczości architektonicznej:
Był nauczycielem i wychowawcą licznej kadry architektów.
Artysta malarz – pejzaże jako tło architektury wpisanej w krajobraz.

</doc>
<doc id="669746" url="https://pl.wikipedia.org/wiki?curid=669746" title="Padlinożerca">
Padlinożerca



</doc>
<doc id="669748" url="https://pl.wikipedia.org/wiki?curid=669748" title="Phoneutria fera">
Phoneutria fera

Phoneutria fera – gatunek pająka z rodziny Ctenidae, żyjący w południowo-wschodniej Brazylii, Argentynie, Paragwaju i Urugwaju. Bardzo szybki, agresywny, jadowity i niebezpieczny dla życia człowieka. Został zapisany w Księdze Rekordów Guinnessa w 2007 roku jako jeden z najbardziej jadowitych pająków na świecie (zmiana definicji na toksyczność dla człowieka spowodowała przejęcie tego tytułu przez samce australijskiego "Atrax robustus"). 
Zamieszkuje tropikalne i subtropikalne obszary Ameryki Południowej. Zasiedla siedliska zarówno naziemne, jak i nadrzewne. Długość ciała 10-13 cm. Osobniki młodociane żywią się muchówkami i małymi świerszczami, natomiast dorosłe większymi świerszczami, małymi jaszczurkami i małymi myszami.

</doc>
<doc id="669751" url="https://pl.wikipedia.org/wiki?curid=669751" title="Grand Derby">
Grand Derby



</doc>
<doc id="669752" url="https://pl.wikipedia.org/wiki?curid=669752" title="L. tredecimguttatus">
L. tredecimguttatus



</doc>
<doc id="669753" url="https://pl.wikipedia.org/wiki?curid=669753" title="WIT Georgia Tbilisi">
WIT Georgia Tbilisi

WIT Georgia Tbilisi (gruz. სკ ვიტ ჯორჯია თბილისი) – gruziński klub piłkarski z siedzibą w Tbilisi.
Historia.
Powstał w roku 1968 pod nazwą Morkinali Tbilisi. Na początku grał w rozgrywkach lokalnych. W sezonie 1996/97 zdobył awans do Umaglesi Liga. W trakcie trwania sezonu 1997/98 zmienił nazwę na WIT Georgia Tbilisi (WIT - World Innovation Technologies). Obecnie
WIT Georgia występuje w 1. lidze gruzińskiej – Umaghlesi Liga.
Klub zmierzył się z Wisłą Kraków w eliminacjach Ligi Mistrzów w sezonie 2004/05.

</doc>
<doc id="669757" url="https://pl.wikipedia.org/wiki?curid=669757" title="Latrodectus tredecimguttatus">
Latrodectus tredecimguttatus



</doc>
<doc id="669758" url="https://pl.wikipedia.org/wiki?curid=669758" title="Latrodectus mactans">
Latrodectus mactans



</doc>
<doc id="669759" url="https://pl.wikipedia.org/wiki?curid=669759" title="Denny Hulme">
Denny Hulme

Denis Clive „Denny” Hulme (ur. 18 czerwca 1936 w Nelson, zm. 4 października 1992 w Bathurst) – nowozelandzki kierowca wyścigowy, Mistrz Świat Formuły 1 z 1967 roku.
Życiorys.
Denny Hulme był synem właściciela plantacji tabaki. Wyścigową karierę rozpoczął w rodzinnej Nowej Zelandii, by w 1960 roku przenieść się do Europy, gdzie trafił pod skrzydła mistrza świata Formuły 1, Jacka Brabhama. Najpierw pracował jako mechanik, ale szybko otrzymał szansę pokazania swojego talentu w Formule 2. Po kilku udanych sezonach, w 1965 roku awansował do Formuły 1, gdzie w ekipie Brabhama zastąpił Dana Gurneya, który założył własny zespół.
W 1966 roku wprowadzono nowe reguły w Formule 1, do których najlepiej dostosował się zespół Brabhama. Mistrzem został założyciel zespołu Jack Brabham, a Hulme zajął w końcowej punktacji czwarte miejsce. W kolejnym sezonie jednak to Nowozelandczyk sięgnął po koronę mistrzowską, wyprzedzając Brabhama oraz Jima Clarka. W trakcie sezonu Hulme odniósł dwa zwycięstwa (GP Monako, GP Niemiec).
W 1968 roku Hulme przeszedł do zespołu swojego rodaka, Bruce'a McLarena, gdzie pozostał już do końca kariery. Po tragicznej śmierci McLarena w 1970 roku, jego miejsce w zespole zajął Peter Revson, który stał się bliskim przyjacielem Hulme'a. Jednak w marcu 1974 roku Revson zginął podczas testów na torze Kyalami, w efekcie czego Hulme zapowiedział zakończenie kariery w Formule 1. Ogółem w latach 1965-1974 Hulme wystąpił w 112 wyścigach Grand Prix F1, notując 8 zwycięstw i 1 pole position.
W latach 1968-1972 Hulme występował także w wyścigach amerykańskiej serii prototypów Can-Am, gdzie partnerowali mu – podobnie jak w Formule 1, Bruce McLaren oraz Peter Revson. W 1968 oraz 1970 roku Hulme został mistrzem tej serii.
W późniejszych latach występował w Mistrzostwach Australii Samochodów Turystycznych. W 1992 roku podczas najbardziej prestiżowego wyścigu tej serii, "1000 km Bathurst" doznał zawału serca prowadząc BMW M3. Mimo natychmiastowej pomocy służb medycznych Hulme zmarł w drodze do szpitala. Miał 56 lat.

</doc>
<doc id="669760" url="https://pl.wikipedia.org/wiki?curid=669760" title="Wenera 1">
Wenera 1

Wenera 1 (, ) – radziecka bezzałogowa sonda kosmiczna przeznaczona do badania planety Wenus. Głównym celem było zbadanie promieniowania korpuskularnego i pola magnetycznego między Ziemią a Wenus oraz w otoczeniu Wenus. Sonda miała zderzyć się z powierzchnią planety, lecz nie doszło do tego.
Przebieg misji.
Wenera 1 była pierwszym statkiem w historii pomyślnie wysłanym w kierunku Wenus. Statek został wyniesiony przez rakietę na orbitę okołoziemską, tzw. parkingową, o wysokości w perygeum 229 km, a w apogeum 282 km. Nachylenie orbity do płaszczyzny równika wynosiło 65° Pozostawał tam przez pewien czas z ostatnim członem rakiety nośnej. Następnie ten ostatni wystrzelił sondę na orbitę heliocentryczną przecinającą orbitę Wenus. Miała zderzyć się z planetą i pozostawić na niej kulę z proporczykiem ZSRR. Kula ta, wykonana ze stopu tytanowego, przedstawiała Ziemię, była w środku pusta (średnica 70 mm). Na zewnętrznej powierzchni kuli widniały kontury kontynentów. Powierzchnie mórz i oceanów miały kolor niebieski, powierzchnie kontynentów – złocistożółty. Wewnątrz kuli umieszczono medal pamiątkowy z godłem ZSRR. Na odwrotnej stronie medalu wyryto pośrodku schemat układu słonecznego z orbitami Merkurego, Wenus, Ziemi i Marsa i obwiedziono go napisem: "Związek Socjalistycznych Republik Radzieckich – 1961" (w języku rosyjskim). Położenie planet na schemacie odpowiadało chwili zbliżenia ASM do planety Wenus. Tytanową kulę z konturami kontynentów umieszczono w specjalnej osłonie ochronnej, której powierzchnia zewnętrzna składała się z pięciokątów z nierdzewnej stali. Na każdym pięciokącie widniało godło ZSRR oraz napis "Ziemia – Wenus 1961".
19 lutego – 7 dni po starcie – w odległości około dwóch milionów kilometrów z przyczyn technicznych została utracona łączność ze statkiem. Prawdopodobnie wskutek intensywnego wzrostu wiatru słonecznego. Wskutek braku łączności nie można było przeprowadzić manewrów korekcyjnych trajektorii i sonda minęła planetę 19 maja 1961 w odległości 99 858 km.
Budowa i działanie.
Sonda składała się z cylindra z umieszczoną na szczycie kopułą, o całkowitej wysokości 2,035 m i średnicy 1,050 m. Z korpusu, poprzecznie, wystawały dwa panele słoneczne o całkowitej powierzchni 2 m2. Do cylindra przymocowana była przeszło dwumetrowej średnicy siatkowa antena paraboliczna o dużym zysku. Kopuła zawierała sferę ciśnieniową, w której był umieszczony proporczyk ZSRR, przystosowaną do pływania po domniemanym oceanie wenusjańskim. Miała się tam znaleźć po planowanym uderzeniu w Wenus. Wenera 1 nie miała własnego systemu napędowego, lecz posiadała silniczki korekcyjne wykorzystujące azot. Temperatura była kontrolowana przez żaluzje termiczne.
Sonda przy starcie miała masę 923 kg. Przy końcu misji, na orbicie heliocentrycznej, miała masę 643,5 kg.

</doc>
<doc id="669761" url="https://pl.wikipedia.org/wiki?curid=669761" title="Latrodectus katipo">
Latrodectus katipo



</doc>
<doc id="669763" url="https://pl.wikipedia.org/wiki?curid=669763" title="Aleksander Lech Godlewski">
Aleksander Lech Godlewski

Aleksander Lech Godlewski (ur. 25 września 1905 w Warszawie, zm. 27 listopada 1975) – polski etnograf i antropolog.
Wnuk Mścisława Godlewskiego, redaktora naczelnego "Niwy" i "Słowa", przyjaciela Henryka Sienkiewicza. Od 1943 żonaty z Klarą Collonna-Walewską.
Po ukończeniu warszawskiej szkoły średniej im. Stanisława Staszica w 1925, podjął studia na Wydziale Filozoficznym Uniwersytetu Warszawskiego na kierunku biologii. W 1930 w Katedrze Anatomii Porównawczej uzyskał stopień naukowy doktora filozofii na podstawie rozprawy dyplomowej pt. "Anomalie jajników małp z zachodniej Afryki".
Po odbyciu służby wojskowej w 1931 podjął pracę w charakterze nauczyciela biologii w Gimnazjum i Liceum Żeńskim im. Z. Wołowskiej w Warszawie, jednocześnie był wykładowcą w Uniwersytecie Powszechnym dla Młodzieży Robotniczej, a także pracował w Świetlicy dla Młodzieży Robotniczej Oświaty Pozaszkolnej Magistratu m.st. Warszawy. Na tym stanowisku pozostawał aż do 1938. Powrócił do pracy pedagoga w czasie wojny. W latach 1940–1945 prowadził tajne komplety dla młodzieży gimnazjalnej z Państwowego Liceum im. Władysława IV i był wykładowcą na Tajnym Seminarium Nauczycielskim. Równocześnie w latach 1942–1943 prowadził wykłady z etnografii ogólnej zorganizowane przez profesora Jerzego Lotha na Tajnym Uniwersytecie Warszawskim.
W 1931 związał się z Instytutem Nauk Antropologicznych i Etnologicznych. Zajmował się badaniem różnic kulturowych i odmian ludzkich. Przy poparciu dyrektora instytutu i pomocy dyrekcji Łódzkiego Muzeum Etnograficznego w 1938 wyruszył na Pacyfik. Przeprowadził badania na siedmiu wyspach Polinezji Centralnej i Wschodniej: Bora-Bora, Huahine, Tahiti, Moorea, Tahaa, Nuku-Hiva i Raiatea. Przerwał badania w związku z wybuchem drugiej wojny światowej.
Po 1945 nadal pozostawał w Warszawie. Do 1951 pracował w wydziale oświaty jako prelegent międzyszkolny dla szkół dla pracujących oraz jako dziennikarz w Polskim Radio i w miesięczniku "Morze", będąc współpracownikiem wydziału wydawniczego. Od marca 1946 zaczął pracować na Uniwersytecie Warszawskim jako asystent przy seminarium socjologicznym profesora Jana Bystronia. Następnie od 1951 do 1954 był starszym asystentem przy Katedrze Antropologii na Wydziale Biologii i Nauk o Ziemi. Zajmował się wówczas antropologią etniczną ludów Australii i Oceania. W 1954 uzyskał tytuł docenta przyznany przez Centralną Komisję Kwalifikacyjną dla Pracowników Nauki na podstawie monografii zatytułowanej "Struktura antropologiczna Polinezyjczyków".
W latach 1954–1958 pełnił funkcję docenta etatowego przy Katedrze Antropologii UW, a do 1961 obowiązki jej kierownika. Równocześnie, w latach 1955–1961 był zatrudniony na Akademii Wychowania Fizycznego, gdzie prowadził Zakład Antropologii.
W latach akademickich 1957/58 i 1958/59 pełnił obowiązki prodziekana Wydziału Biologii i Nauk o Ziemi UW. W lipcu 1956 objął funkcję redaktora działu Ośrodka Bibliografii i Dokumentacji Naukowej, gdzie pracował do końca istnienia tej placówki, tj. do końca 1958. W tym samym roku Polska Akademia Nauk powołała go do pełnienia obowiązków członka Komitetu Antropologicznego PAN.
Od 1961 do 1975 pracował we Wrocławiu w Katedrze Etnografii Ogólnej i Słowian Uniwersytetu Wrocławskiego. Założył na tej uczelni jedyną w Polsce Pracownię Etnografii Ludów Oceanii, w 1965 objął obowiązki kierownika Katedry Etnografii. Wykładał także w innych placówkach naukowo-dydaktycznych, prowadził zajęcia w Katedrze Nauk Biologicznych na Wyższej Szkole Wychowania Fizycznego we Wrocławiu, gdzie od 1962 przez cztery lata był prodziekanem Wydziału Wychowania Fizycznego. Współpracował także z Akademią Teologii Katolickiej w Warszawie, gdzie wykładał na Wydziale Filozofii Chrześcijańskiej etnografię społeczeństw plemiennych. W latach 1962–1968 prowadził wykłady z antropologii regionalnej i etnicznej w Katedrze Antropologii Uniwersytetu im. Adama Mickiewicza w Poznaniu.
W 1967 i 1973 otrzymał kolejno tytuł naukowy profesora nadzwyczajnego, a następnie zwyczajnego. Wygłaszał odczyty m.in. poświęcone polskim metodom antropologicznym, problematyce zróżnicowania etniczno-kulturowego wysp Pacyfiku w Towarzystwie Naukowym Oceanistów, a także w Zakładzie Antropologii przy Uniwersytecie Paryskim. Na VII Międzynarodowym Kongresie Nauk Antropologicznych i Etnologicznych w 1964 w Moskwie wygłosił referat przedstawiający paralele między tradycjami migracyjnymi ludności polinezyjskiej a porównawczą charakterystyką antropologiczną wyspiarzy.
Wypromował około 150 magistrów i 4 doktorów, recenzując ponad 200 prac magisterskich i około 50 doktorskich z zakresu antropologii i etnologii. Należał m.in. do Towarzystwa Wiedzy Powszechnej, Wrocławskiego Towarzystwa Naukowego, Dolnośląskiego Towarzystwa Kulturalnego. Był sekretarzem generalnym i członkiem zarządu głównego Polskiego Towarzystwa Ludoznawczego, członkiem Komitetu Nauk Etnologicznych PAN i Komitetu Nauk Antropologicznych PAN, wieloletnim członkiem zarządu Polskiego Towarzystwa Antropologicznego. W 50. rocznicę powstania PTA został jego honorowym członkiem.
Brał także czynny udział w życiu społecznym. Był członkiem Wojewódzkiego Komitetu Frontu Jedności Narodu we Wrocławiu, działa także w Chrześcijańskim Stowarzyszeniu Społecznym. Za zasługi położone na polu naukowym i społecznym wyróżniony był szeregiem odznaczeń, m.in. Orderem Odrodzenia Polski.

</doc>
<doc id="669765" url="https://pl.wikipedia.org/wiki?curid=669765" title="Simo Hayha">
Simo Hayha



</doc>
<doc id="669772" url="https://pl.wikipedia.org/wiki?curid=669772" title="Synagoga w Wadowicach">
Synagoga w Wadowicach

Synagoga w Wadowicach – nieistniejąca synagoga, która znajdowała się w Wadowicach przy ulicy Gimnazjalnej.
Synagoga została zbudowana w latach 1885-1889 według projektu Karola Korna. W 1937 roku, podczas koncertu kantora Dawida Kussawieckiego, synagogę odwiedził młody Karol Wojtyła. Podczas II wojny światowej, w październiku 1939 roku hitlerowcy, prawdopodobnie formacja Einsatzkommando, podpaliła synagogę. Pod koniec maja lub na początku lipca 1940 roku ruiny budynku zostały wysadzone w powietrze przez przymuszonych do tego dwóch polskich górników z kopalni Brzeszcze. Po zakończeniu wojny na miejscu, gdzie stała synagoga, wzniesiono nowy budynek, w którym obecnie mieści się przedszkole. W 1989 roku odsłonięto dwujęzyczną, polsko-hebrajską, tablicę pamiątkową upamiętniającą 2 tysiące Żydów z Wadowic.
Papież Jan Paweł II pisze o wadowickiej synagodze w książce "Przekroczyć próg nadziei". O synagodze również wspomniano w filmie "Karol – Człowiek, który został papieżem".

</doc>
<doc id="669773" url="https://pl.wikipedia.org/wiki?curid=669773" title="Tatran Preszów">
Tatran Preszów

1. FC Tatran Prešov – słowacki klub z siedzibą w Preszowie. Powstał 25 maja 1898 roku jako "Eperjesi TVE" i jest najstarszym klubem słowackim. Największe sukcesy klub osiągał w czasach Czechosłowacji.

</doc>
<doc id="669775" url="https://pl.wikipedia.org/wiki?curid=669775" title="Huracán Corrientes">
Huracán Corrientes

Club Atlético Huracán de Corrientes – argentyński klub z siedzibą w Corrientes.
Historia.
Klub założony został 28 maja 1918 roku i gra obecnie w piątej lidze argentyńskiej Torneo Argentino C, choć jeszcze w sezonie 1996/97 występował w pierwszej lidze.

</doc>
<doc id="669777" url="https://pl.wikipedia.org/wiki?curid=669777" title="Club Atlético Huracán de Corrientes">
Club Atlético Huracán de Corrientes



</doc>
<doc id="669778" url="https://pl.wikipedia.org/wiki?curid=669778" title="Ambitendencja">
Ambitendencja

Ambitendencja (łac. "ambo" „obaj” i "tendentia" „skłonność” od "tendere" „ciągnąć, rozciągać”) – sprzeczność dążeń, równoczesne występowanie sprzecznych ze sobą dążeń.

</doc>
<doc id="669780" url="https://pl.wikipedia.org/wiki?curid=669780" title="Nitrofity">
Nitrofity



</doc>
<doc id="669782" url="https://pl.wikipedia.org/wiki?curid=669782" title="Aleksander Gudzowaty">
Aleksander Gudzowaty

Aleksander Gudzowaty (ur. 22 września 1938 w Łodzi, zm. 14 lutego 2013 w Warszawie) – polski przedsiębiorca, prezes Bartimpexu, jeden z najbogatszych Polaków przełomu XX i XXI wieku.
Życiorys.
Ukończył studia na Wydziale Handlu Zagranicznego Uniwersytetu Łódzkiego. W latach 1975–1979 był w Moskwie przedstawicielem dwóch polskich przedsiębiorstw handlu zagranicznego, które reprezentowały tam polski przemysł włókienniczy.
Na przełomie lat 80. i 90. XX wieku zajmował stanowisko dyrektora centrali handlu zagranicznego Kolmex. Po zwolnieniu z Kolmexu założył małą spółkę handlową Garo, którą później przekształcił w Bartimpex. Firma ta pozostała spółką rodzinną, w której Aleksander Gudzowaty zachował akcje uprzywilejowane, dające mu 64% głosów na walnym zgromadzeniu.
W 2008 z majątkiem 3,7 mld złotych notowany był na 9. miejscu listy stu najbogatszych Polaków tygodnika „Wprost” oraz na 56. miejscu listy stu najbogatszych ludzi Europy Środkowo-Wschodniej tego samego tygodnika. Do majątku doszedł w latach 90. XX wieku na handlu barterowym, kupując od rosyjskiego Gazpromu gaz ziemny dla Polskiego Górnictwa Naftowego i Gazownictwa w zamian za żywność i artykuły przemysłowe. Pod koniec lat 90. XX wieku wszedł w konflikt zarówno z ówczesnym rządem premiera Jerzego Buzka, jak i Gazpromem, którego nowy zarząd nie chciał respektować umów wynegocjowanych wcześniej i starał się usunąć jego firmę z rynku handlu gazem. W 2007 według doniesień mediów miał paść ofiarą gróźb pozbawienia życia, pojawiły się także informacje o rzekomej próbie uprowadzenia jego syna.
Był członkiem honorowym bractwa kurkowego.
Zmarł 14 lutego 2013. 16 lutego 2013, po nabożeństwie w kościele św. Anny w Zaborowie, został pochowany na cmentarzu prawosławnym w Warszawie.
Życie prywatne.
Aleksander Gudzowaty był synem Eliasza (1897–1970) i Aleksandry Gudzowatych, wyznania prawosławnego. Jego ojciec pochodził ze Lwowa, był nauczycielem języka włoskiego w szkole, a następnie robotnikiem w fabryce maszyn w Łodzi.
Z pierwszego małżeństwa Gudzowaty miał syna Tomasza Gudzowatego, znanego fotografa.
W lutym 2010 Aleksander Gudzowaty ożenił się po raz drugi z Danutą Korycką, z którą miał syna Michała Gudzowatego, urodzonego w 1997.

</doc>
<doc id="669783" url="https://pl.wikipedia.org/wiki?curid=669783" title="Ar-Ramadi">
Ar-Ramadi

Ar-Ramādī (arab. الرمادي) – miasto w środkowym Iraku, nad Eufratem, ośrodek administracyjny muhafazy (prowincji) Al-Anbar. Około 490 tys. mieszkańców.

</doc>
<doc id="669789" url="https://pl.wikipedia.org/wiki?curid=669789" title="Al-Kut">
Al-Kut

Al-Kut (arab. الكوت) – miasto we wschodnim Iraku, na Nizinie Mezopotamskiej, nad Tygrysem, ośrodek muhafazy Wasit. Około 400 tys. mieszkańców.
11 listopada 2006 roku, w okolicach miasta, wskutek wybuchu miny-pułapki zginęło dwóch żołnierzy: Polak – sierżant Tomasz Murkowski z 13. Pułku Przeciwlotniczego w Elblągu i Słowak – st. sierżant Rastislav Neplech. Ranni zostali drugi Polak i Ormianin.

</doc>
<doc id="669790" url="https://pl.wikipedia.org/wiki?curid=669790" title="Brooke Harman">
Brooke Harman

Brooke Harman (ur. 18 sierpnia 1985, w Orange – w Kalifornii, USA) – australijska aktorka.
Filmografia.
gościnnie:

</doc>
<doc id="669791" url="https://pl.wikipedia.org/wiki?curid=669791" title="Likurgos">
Likurgos



</doc>
<doc id="669792" url="https://pl.wikipedia.org/wiki?curid=669792" title="Bunefer">
Bunefer

Bunefer – żona Dżedefptaha, władcy starożytnego Egiptu z IV dynastii
Była córką Szepseskafa i Chentkaus I, jej rodzeństwem była siostra Chamaat, która została wydana za kapłana Ptahszepsesa z Memfis i sama została kapłanką, oraz brat Dżedefptah, którego również poślubiła ("Kwiatkowski"). Istnieją jeszcze inne teorie dotyczące tej postaci:

</doc>
<doc id="669802" url="https://pl.wikipedia.org/wiki?curid=669802" title="An-Nasirijja">
An-Nasirijja

An-Nasirijja (arab. الناصرية) – miasto w południowym Iraku, nad Eufratem, ośrodek administracyjny muhafazy Zi Kar. Około 273 tys. mieszkańców.

</doc>
<doc id="669805" url="https://pl.wikipedia.org/wiki?curid=669805" title="Bakuba">
Bakuba

Bakuba (arab. بعقوبة) – miasto w środkowym Iraku, na Nizinie Mezopotamskiej, nad rzeką Dijala, na północny wschód od Bagdadu. Około 280 tys. mieszkańców.

</doc>
<doc id="669806" url="https://pl.wikipedia.org/wiki?curid=669806" title="Coddle">
Coddle

Coddle – irlandzka potrawa tradycyjnie związana z Dublinem.
Potrawa składa się z warstwy gotowanych parówek wieprzowych i tłustego bekonu z pokrojonymi w plasterki ziemniakami i cebulą w wywarze z plastrów bekonu i kiełbasek. Przyprawami są przeważnie sól, pieprz i pietruszka. Potrawa może być podawana z cydrem lub Guinnessem.
Było to podobno ulubione danie Deana (Jonathan Swift) i odniesienia do tego dania pojawiają się w literaturze włączając dzieła Jamesa Joyce’a.

</doc>
<doc id="669808" url="https://pl.wikipedia.org/wiki?curid=669808" title="Dahuk">
Dahuk

Dahuk (arab. دهوك) – miasto w północnym Iraku, w Regionie Kurdystanu, w pobliżu granicy z Syrią i Turcją, ośrodek muhafazy Dahuk. Około 500 tys. mieszkańców.

</doc>
<doc id="669810" url="https://pl.wikipedia.org/wiki?curid=669810" title="Echometr">
Echometr



</doc>
<doc id="669813" url="https://pl.wikipedia.org/wiki?curid=669813" title="As-Sulajmanijja">
As-Sulajmanijja

As-Sulajmanijja (kurd. سلێمانی, "Silêmanî"; arab. السليمانية) – miasto w północno-wschodnim Iraku, w Kurdyjskim Okręgu Autonomicznym. Ośrodek muhafazy As-Sulajmanijja.
Historia.
Historia miasta zaczyna się od ustanowienia 14 listopada 1784 roku w ówczesnym regionie, nazywanym wtedy "Zamwa", stolicy księstwa Baban. Dokonał tego pasza Ibrahim Baban, który przeniósł z terytorium nazywanego "Qelaçiwalan" do "Zamwy" (konkretnie do wsi "Melkendî") centralny ośrodek księstwa. Nazwa miasta została nadana na cześć ojca Ibrahima, czyli Sulajmana Paszy.
Decyzja o założeniu nowej stolicy była powodowana względami strategicznymi. Poprzednia metropolia leżała na terenie stanowiącym pole walki Imperium Osmańskiego oraz rodu Safawidów. As-Sulajmanijja jako stolica księstwa Baban przetrwało do 1850 roku, kiedy to księstwo zostało podbite i włączone do Imperium Osmańskiego.
W latach 1921–1924 As-Sulajmanijja było stolicą Królestwa Kurdystanu.
Demografia.
W 2014 roku miasto liczyło 1 607 000 mieszkańców.
Edukacja.
W mieście działają cztery uczelnie wyższe, przy czym najstarszą z nich jest publiczny Uniwersytet As-Sulajmanijja (UoS) założony w 1968 roku. Na skutek działań władz irackich w 1981 roku uczelnię przeniesiono do Irbilu i zmieniono jej nazwę na Uniwersytet Saladyna. Ponowne otwarcie Uniwersytetu As-Sulajmanijja odbyło się oficjalnie w 1992 roku. W roku akademickim 2013–2014 na zajęcia uczęszczało 10 925 studentów. W skład uczelni wchodzą takie wydziały jak: wydział medycyny, inżynierii, nauk ścisłych, rolnictwa, prawa i politologii, psychologii i nauczania podstawowego, administracji oraz języków i nauk humanistycznych.
Drugą publiczną uczelnią jest Politechnika As-Sulajmanijja (SPU) działająca pod aktualną nazwą od 2012, natomiast w latach 1996–2003 pod nazwą Fundacji Politechnicznych Organizacji oraz w latach 2003–2011 pod nazwą Fundacji Politechnicznej Edukacji w As-Sulajmanijja. Uczelnia zajmuje się naukami związanymi z inżynierią, medycyną, rolnictwem, zarządzaniem czy informatyką.
Miasto posiada jeszcze dwie prywatne uczelnie, którymi są założony w 2007 roku Amerykański Uniwersytet As-Sulajmanijja w Iraku (AUI-S) oraz założony w 2009 roku Republikański Uniwersytet Nauki i Techniki (KUST).
Kultura.
Od momentu założenia miasto uchodzi za centrum kultury Południowego Kurdystanu, w którym mieszkało wielu poetów, pisarzy, historyków, muzyków, polityków oraz uczonych. To właśnie tutaj kształtował się w XIX w. literacki język kurdyjski w dialekcie Sorani, który jest aktualnie – obok arabskiego – oficjalnym językiem Kurdyjskiego Okręgu Autonomicznego.
W mieście działają dwa muzea:
Swoją siedzibę w As-Sulajmanijja mają również dwie niezależne gazety, są to "Hawlati" oraz "Awena".
W mieście organizowane są regularnie wydarzenia związane ze Świętem Muzyki.

</doc>
<doc id="669814" url="https://pl.wikipedia.org/wiki?curid=669814" title="I liga argentyńska w piłce nożnej (1996/1997)">
I liga argentyńska w piłce nożnej (1996/1997)

Mistrzem Argentyny turnieju Apertura w sezonie 1996/1997 został klub River Plate, natomiast wicemistrzem Argentyny turnieju Apertura został klub Independiente.
Mistrzem Argentyny turnieju Clausura w sezonie 1996/1997 został klub River Plate, natomiast wicemistrzem Argentyny turnieju Clausura został klub CA Colón.
Do Copa Libertadores w roku 1998 zakwalifikowały się następujące kluby:
Do Copa CONMEBOL w roku 1997 zakwalifikowały się z Argentyny trzy kluby:
Tabela spadkowa zadecydowała o tym, które kluby spadną do drugiej ligi (Primera B Nacional Argentina). Spadły kluby, które w tabeli spadkowej zajęły dwa ostatnie miejsca – Huracán Corrientes i CA Banfield. Na ich miejsce awansowały dwie najlepsze drużyny z drugiej ligi – Argentinos Juniors i Gimnasia y Tiro Salta.
Sumaryczna tabela sezonu 1996/1997.
Kluby argentyńskie w pucharach:

</doc>
<doc id="669815" url="https://pl.wikipedia.org/wiki?curid=669815" title="Żółcień chinolinowa">
Żółcień chinolinowa

Żółcień chinolinowa, E104 – organiczny związek chemiczny, zielonkawożółty, spożywczy barwnik chinolinowy. Może być wytwarzana syntetycznie lub też pochodzić od zwierząt.
Dopuszczalne dzienne spożycie wynosi 10 mg/kg masy ciała.
Zastosowanie.
Przemysł spożywczy.
Używana jest jako barwnik do lodów, napojów gazowanych, galaretek i cukierków na kaszel.
Inne zastosowania.
Barwniki kosmetyczne (m.in. w tatuażach), szminki, mydła, pasty do zębów, środki do pielęgnacji włosów, wody kolońskie.
Zagrożenia.
Może działać jako czynnik wyzwalający histaminę. Może powodować: astmę, pokrzywkę, wysypkę, zaczerwienienie (stan zapalny) skóry, nadpobudliwość, anafilaksję. Powinny jej unikać osoby uczulone na aspirynę.
Zgodnie z normami Międzynarodowej Agencji Badania Raka żółcień chinolinowa nie jest klasyfikowana jako czynnik rakotwórczy.
Regulacje prawne.
Jest zakazana w niektórych krajach (np. w USA i Japonii). W Australii po czasowym wycofaniu jej z obrotu, została ponownie zatwierdzona i obecnie znajduje się w wielu produktach spożywczych.
W Wielkiej Brytanii wycofano żółcień chinolinową z żywności w 2009 roku po stwierdzeniu występowania nadpobudliwości u dzieci spożywających napoje zawierających mieszaninę sześciu barwników, wśród których znajdowała się żółcień chinolinowa. Nie zidentyfikowano jednak, które z barwników obecnych w napojach odpowiadają za niekorzystne efekty.

</doc>
<doc id="669816" url="https://pl.wikipedia.org/wiki?curid=669816" title="Reranie">
Reranie

Reranie (rotacyzm) – nieprawidłowa (tj. niezgodna z regułami ortofonii) wymowa fonemu /r/, prawidłowo wymawianego w języku polskim jako [] lub []. Wyróżnia się różne rodzaje rotacyzmu:

</doc>
<doc id="669818" url="https://pl.wikipedia.org/wiki?curid=669818" title="Naleśniki Hortobágy">
Naleśniki Hortobágy

Naleśniki à la Hortobágy () – jedno z najpopularniejszych dań kuchni węgierskiej. Naleśniki nadziewane gulaszowym mięsem cielęcym, zawinięte w tzw. „kopertę” i polane sosem śmietanowo-pomidorowym. 
Według tradycji danie pochodzące z regionu Węgier nacechowanego kulturą stepowych pasterzy. 

</doc>
<doc id="669819" url="https://pl.wikipedia.org/wiki?curid=669819" title="Karadż">
Karadż

Karadż (perski: کرج) – miasto w północnym Iranie, stolica ostanu Alborz. Miasto satelickie Teheranu, oddalone od niego o 36 km na zachód. Leży na zachodnim brzegu rzeki Karadż, na południowym zboczu gór Elburs.
Rozwój miasta rozpoczął się za czasów panowania dynastii Safawidów i Kadżarów. Do połowy XX w. znane było głównie jako miejscowość wypoczynkowa leżąca na trasie między Kazwinem a Teheranem. W drugiej połowie XX wieku Karadż stał się jednym z najszybciej rozwijających się ośrodków gospodarczych Iranu. W mieście rozwinęło się rzemiosło oraz przemysł chemiczny, włókienniczy, metalowy oraz spożywczy.
Według danych bazujących na wynikach spisu powszechnego z 2016 roku Karadż jest piątym pod względem liczby ludności miastem Iranu. Jest największym po Teheranie celem imigracji – miasto zamieszkują Persowie, Kurdowie, Turcy, Mazandaranie, Lurowie, Gilianie i inni. Karadż cechuje również najwyższy wzrost populacji wśród metropolii Iranu.
Historia.
Obszar, na którym znajduje się miasto, był zamieszkały od epoki brązu (cmentarzysko Churwin) i epoki żelaza (Kalak). W X wieku arabski geograf Al-Mukaddasi wymienił Karadż jako jedną z wiosek w domenie miasta Rej. Tak samo wskazywał na początku XIII wieku Jakut Ibn Abdallah al-Hamawi. W XIV-wiecznym dziele "Nuzhat al-qulub" perskiego geografa Hamdallaha Mustafiego Karadż wymieniony jest jako miejscowość zależna od Taleghanu.
Miasto położone było na szlaku karawan prowadzącym z Kazwinu do Reju oraz z Teheranu do Tebrizu. W okresie panowania Safawidów, po przeniesieniu siedziby rządu Persji do Teheranu, znaczenie Karadżu wzrosło. W XVII wieku w mieście zbudowano duży karawanseraj oraz kamienny most, który do końca XX wieku służył jako główna przeprawa przez rzekę Karadż.
W okresie panowania Kadżarów miejscowość była przystankiem na głównej drodze między Kazwinem a Teheranem. W 1810 roku Sulejman Mirza zbudował w Karadżu pałac letni, z czterema wieżami, otoczony ogrodami i murami. Pałac został opisany w 1860 roku przez Edwarda Eastwicka jako opuszczony i używany jedynie jako schronienie dla podróżnych. Reaktywowany przez szacha Naser ad-Din Kadżara został przekazany przez szacha Rezę Pahlawiego Wydziałowi Rolnictwa Uniwersytetu Teherańskiego. Przez miasto prowadziła pierwsza w Iranie brukowana droga z Teheranu do Gilanu i Azerbejdżanu. W latach 1894–1895, wraz z budową drogi asfaltowej łączącej Teheran przez Karadż z miejscowością Czalus nad Morzem Kaspijskim, miasto stało się ważnym węzłem komunikacyjnym.
W okresie Pahlawich Karadż stał się jednym z głównych punktów nowej polityki rozwoju Iranu. W południowej części miasta zaprojektowano duży hutniczy obszar przemysłowy (216 ha), który miał wykorzystywać dostępne zasoby wody i złoża węgla w górach Elbrus. Ponieważ jednak sprzęt budowlany sprowadzany z Niemiec został zatrzymany przez Brytyjczyków na Kanale Sueskim w 1940 roku, huta nigdy nie powstała. Pierwszy nowoczesny kompleks przemysłowo-mieszkaniowy w Karadżu, "Szachrak-e Jahanszar", został zbudowany w latach 60. XX wieku. W skład kompleksu wchodziły fabryki włókiennicze, zakłady przetwórstwa oleju i herbaty oraz mieszkania dla robotników.

</doc>
<doc id="669820" url="https://pl.wikipedia.org/wiki?curid=669820" title="Herb Szydłowca">
Herb Szydłowca

Herb Szydłowca – jeden z symboli miasta Szydłowiec i gminy Szydłowiec w postaci herbu. Godła herbowe Szydłowca umieszczone są w herbie i na fladze powiatu szydłowieckiego oraz na sztandarze Szydłowca.
Wygląd i symbolika.
Herb przedstawia na czerwonej tarczy ze złotą (żółtą) bordiurą z heraldycznie prawej strony srebrną (białą) strzałę grotem w górę, rozdartą dołem w wąs, z lewej tej samej barwy krzywaśń.
Wersja uroczysta posiada dodatkowo późnorenesansowe labry w kolorach żółtym na wierzchu oraz pomarańczowym i brązowym na podbiciu. Wersja ta jest nieoficjalna i niepotwierdzona prawnie, choć chętnie używana przez Urząd Miasta. W dodatku przedstawienie to nie jest zgodne z zasadami heraldycznymi, ponieważ kolory labrów nie są analogiczne do barw zawartych na tarczy.
Krzywaśń nawiązuje do herbu Szreniawa lub jest to odwrócony inicjał "S" nazwy miasta, Strzała nawiązuje do herbu Odrowąż, którym pieczętowali się Odrowążowie-Szydłowieccy, założyciele i długoletni właściciele miasta.
Kolor czerwony symbolizuje między innymi wspaniałomyślność, miłość i siłę duchową. Białe barwy godeł oznaczają między innymi czystość, niewinność i prawdę. Natomiast kolor złoty (żółty) użyty dla bordiury, symbolizuje wiarę, mądrość, stałość i chwałę. Bordiura jest uproszczeniem barokowego kartusza i żółtej bordiury używanej przez Mikołaja Szydłowieckiego.
Tarcza wzorowana jest na XVI-wiecznych miniaturach Stanisława Samostrzelnika, zbliżonej do kształtu XV – tarczy szwajcarskiej.
Historia.
Dokładna data powstania herbu nie jest znana lecz wiąże się w sposób nierozerwalny pieczęcią miejską, która jest dla współczesnych źródłem, ukazującym przeszłość heraldyczną Szydłowca. Herb na przestrzeni czasu zmieniał się w zależności od władzy miejskiej, jednak zawsze znajdowało się w nim godło określane jako krzywaśń.
Najstarsza ze znanych ksiąg miejskich rozpoczyna się w 1584 roku. Pieczęć miejska jednak jest o kilkadziesiąt lat starsza od pozostałości aktowej kancelarii Szydłowca. Odcisk pieczęci spotykamy przy dokumencie z 6 listopada 1566 roku – lecz wykonanie na podstawie cech stylowych, przesunąć można na II ćwierć XVI wieku. Wtedy najpóźniej wykształciła się kancelaria miejska. Pieczęć cechuje najwyższy poziom ówczesnej sztuki rytowniczej. Zaopatrzona jest w legendę napieczętną oraz herb miasta. W otoku okrągłego stempla pieczętnego widnieje łaciński napis: "SIGILLUM CIVITATIS SCHIDLOVECENSIS" (pieczęć miasta Szydłowca). Umieszczony w centralnej części herb miasta przedstawia godło krzywaśń.
Dla współczesnych heraldyków nie jasne są motywy stojące za użyciem krzywaśni na starych pieczęciach miejskich. Założyciele miasta, Szydłowieccy, nie pieczętowali się herbem z motywem krzywaśni ale godło to widniało na przedrozbiorowych pieczęciach miasta, zatem było pierwotnie wybranym przez założycieli miasta. Według heraldyków polskich, krzywaśń mogła dla właścicieli miasta symbolizować nawet kilka różnych motywów. Marian Gumowski, Andrzej Plewako z Józefem Wanagiem, Kazimierzem Głowackim oraz Henrykiem Seroką jako najprostsze wyjaśnienie użycia krzywaśni podają, że może to być odwrócony inicjał "S" nazwy miasta. W wieku XVI krzywaśń przyjęło się nazywać rzeką, a jej genezę wiązano z rzeką Szreniawą. Właściciele miasta czerpiąc wzór ze Szreniawy, mogli zatem według Gumowskiego i Głowackiego nawiązać do wijącej się pod miastem rzeki (Korzeniówka). Można też przypuszczać, że Szydłowieccy dali miastu krzywaśń zainspirowaną herbem Skawiny, która otrzymała herb nawiązujący do inicjału miasta, jeszcze w XV wieku. Według Seroki najistotniejszym motywem mogło być uczynienie z herbu inicjału nawiązującego do łacińskiego brzmienia królewskiego imienia "Sigismundus" bowiem Szydłowieccy byli silnie związani z dworem na Wawelu i naśladowali wzory z niego płynące. Po wstąpieniu Zygmunta Starego popularny stał się królewski monogram „S”. Mikołaj i Krzysztof Szydłowieccy, podobnie jak ojciec Stanisław – marszałek dworu królewskiego i ochmistrz synów Kazimierza Jagiellończyka – byli szczególnie związanie z królem Zygmuntem. Ze względu na szczególny charakter królewskiej cyfry nie było wskazane nadanie Szydłowcowi herbu dosłownie ją powtarzającego. Umiłowanie władcy, w którego Mikołaj i Krzysztof pozostawali przez kilkadziesiąt lat, było ważną przesłanką skłaniającą do nadania Szydłowcowi herbu inspirowanego również cyfrą króla Zygmunta. O przywiązaniu do imienia królewskiego świadczy też wybór imienia dla wcześnie zmarłego syna Krzysztofa, któremu nadał właśnie imię Zygmunt. Można się też dopatrywać odniesienia herbu Szydłowca do patrona kościoła i całego miasta – Świętego Zygmunta. Mimo że założyciele miasta używali herbu Odrowąż, Kazimierz Głowacki podaje, że krzywaśń mogła pochodzić z herbu Szreniawa nieznanego protektora
Władzie miejskie Szydłowca posługiwały się własnym herbem do końca XVIII wieku. Oprócz odcisku renesansowej pieczęci zachowała się druga – oryginalny stempel miejski. Tłok. pieczęci Szydłowca, przechowywany w Muzeum Narodowym w Krakowie, sporządzony został w XVII wieku. Średnica pieczęci wynosiła 43 mm. Legenda otokowa została powtórzona za poprzednią pieczęcią, odzwierciedlono również godło herbowe. Umieszczone zostało, zgodnie ze sztuką heraldyczną XVII i XVIII wieku, w owalnej tarczy umieszczonej w barokowym kartuszu. Nad tarczą herbową umieszczona została, dzieląca napis na dwie części, mitra książęca. Udostojnienie herbu Szydłowca poprzez nakrycie go książęcą koroną odbyło się w nawiązaniu do książęcego tytułu ówczesnych posiadaczy miasta – Radziwiłłów.
Władze Księstwa Warszawskiego nakazały miastom (w tym Szydłowcowi) posługiwanie się pieczęcią z herbem państwowym. Po upadku Księstwa Warszawskiego Szydłowiec znalazł się w zaborze rosyjskim, gdzie również nie pozwalano umieszczać herbów na własnych pieczęciach. Przeprowadzona w latach czterdziestych XIX wieku akcja ustalania herbów miast Królestwa Polskiego nie zakończyła się ich zatwierdzeniem przez cara. Przy ustalaniu herbu Szydłowca, być może w rezultacie złego odczytania pieczęci miasta z XVIII wieku, w 1846 roku powstał projekt przewidujący umieszczenie obok krzywaśni dwóch szabel.
Zapewne w rezultacie kolejnych akcji ustalania herbów miast Nadwiślańskiego Kraju pojawiła się następna wersja herbu Szydłowca, z tą odmianą, że w miejscu szabel do historycznego herbu dodana została wieża oraz godło herbowe Odrowąża. Nowy herb był w użyciu do końca zaborów, w II Rzeczypospolitej oraz w Polskiej Rzeczypospolitej Ludowej, był to jednak herb nieoficjalny i niezatwierdzony przez żaden urząd. Herb przystrajany był często barokowym kartuszem, a godła były zniekształcone – wydłużony Odrowąż, krzywaśń przypominająca załagodzoną literę „Z” oraz wieża z jednym oknem, symbolizująca zamek w Szydłowcu. Wizerunki tego herbu znalazły się na froncie wieży ratuszowej, w kruchcie kościoła farnego oraz na witaczach przy południowej i północnej granicy miasta.
Po przywróceniu samorządu terytorialnego w 1990 roku, rozpatrywano trzy propozycje herbu dla Szydłowca:
Rada Miejska wybrała herbem Szydłowca trzecią propozycję uzasadniając swój wybór oryginalnością herbu (żadne miasto w Polsce nie posiada takiego herbu), dostojnością (składa się z dwóch godeł i posiada bordiurę) oraz chęcią uhonorowania zasług Odrowążów i Szydłowieckich dla miasta. 14 września tego samego roku herb został ustanowiony uchwałą Nr 23/V/90.
Kontrowersje.
Komisja Heraldyczna działająca przy Ministerstwie Spraw Wewnętrznych i Administracji pismem z 22 lutego 2001 negatywnie zaopiniowała herb Szydłowca, jako niezgodny z zasadami heraldyki polskiej.
Komisja wskazała trzy główne błędy występujące w herbie:
Pomimo negatywnej opinii Komisji Heraldycznej, herb pozostał ważny i legalny, bowiem posiadał moc prawną (uchwała o ustanowieniu herbu miasta Szydłowca weszła w życie przed powołaniem Komisji Heraldycznej). Nie można natomiast uchwalać innych, nowych insygniów miejskich, do herbu się odwołujących – flagi oraz sztandaru, czego wyrazem są dwie następne negatywne opinie Komisji Heraldycznej o projektach flagi i sztandaru Szydłowca.

</doc>
<doc id="669825" url="https://pl.wikipedia.org/wiki?curid=669825" title="Armia (album)">
Armia (album)

Armia "(Antiarmia)" – pierwszy długogrający album grupy muzycznej Armia grającej punk rock. Wydany został po raz pierwszy w 1988. Materiał został nagrany w 1987 roku. Album doczekał się trzech reedycji, ostatniej w 2009 przez Metal Mind Productions.

</doc>
<doc id="669826" url="https://pl.wikipedia.org/wiki?curid=669826" title="Murska Sobota">
Murska Sobota

Murska Sobota – miasto w północno-wschodniej Słowenii, nad rzeką Lendava (dopływ Mury), siedziba gminy miejskiej Murska Sobota. Jest ośrodkiem handlowym regionu uprawy zbóż i hodowli drobiu. Rozwinięty jest przemysł tekstylny, drzewny, spożywczy oraz rzemiosło (garncarstwo i wyroby z wikliny). W okolicy Murskiej Soboty znajdują się niewielkie złoża ropy naftowej. W 2018 roku liczyła 11 129 mieszkańców. Od 27 maja do 3 czerwca 1919 stolica Republiki Murskiej.

</doc>
<doc id="669827" url="https://pl.wikipedia.org/wiki?curid=669827" title="Bandar-e Emam Chomejni">
Bandar-e Emam Chomejni

Bandar-e Emam Chomejni (perski: بندرامام خمینی, do 1979 roku Bandar-e Szahpur) – miasto w południowo-zachodnim Iranie, w ostanie Chuzestan, nad Zatoką Perską.
W 2011 miejscowość liczyła 72 357 mieszkańców. Dla porównania, w 2006 było ich 67 467, w 1966 – 55 936, a w 1970 – około 24 tys. Port handlowy. Rozwinięte rybołówstwo. W mieście znajduje się południowe zakończenie Kolei Transirańskiej.

</doc>
<doc id="669828" url="https://pl.wikipedia.org/wiki?curid=669828" title="Szczerba (Tatry)">
Szczerba (Tatry)

Szczerba – przełęcz w masywie Giewontu w Tatrach Zachodnich oddzielająca jego główny szczyt Wielki Giewont (1894 m n.p.m.) od grani Długiego Giewontu. Przełęcz leży na wysokości 1810 m (według wcześniejszych pomiarów 1823 m), jest więc o 84 m niższa od głównego szczytu, na którym stoi krzyż na Giewoncie i który znajduje się na wschód od niego. Tuż za Szczerbą, w grani Długiego Giewontu znajduje się jej najwyższa kulminacja (1867 m), odległa w prostej linii ok. 320 m od krzyża.
Grań, w której znajduje się Szczerba, jest rozdwojona, w środku znajduje się podłużny rów grzbietowy o głębokości ok. 5 m. Grzbiet ograniczający rów od południa jest wyższy od grzbietu po stronie północnej. Przełęcz zbudowana jest z wapieni i dolomitów górnej jury serii wierchowej, których warstwy są niemal pionowo ułożone (przechylone o ok. 80 stopni na południe). Na północną stronę, do Małej Dolinki opada bardzo stromy Żleb Szczerby o względnej wysokości ok. 500 m. Próby zejścia nim już nieraz skończyły się tragicznie. Od strony południowej zbocza opadające do Doliny Kondratowej są znacznie łagodniejsze, przełęcz jest z tej strony łatwo dostępna, jakkolwiek wejście na nią jest nielegalne (nie znajduje się na obszarze przeznaczonym do uprawiania taternictwa). Jej podwierzchołkowa część to tzw. Wielki Upłaz. Poniżej niego, na osi przełęczy znajduje się Koński Żleb.
W Szczerbie znajduje się jaskinia Dziura w Szczerbie I, a w jej pobliżu, od strony Doliny Kondratowej, jaskinie: Studnia w Giewoncie i Ruda Nyża.
Szczerba jest wzmiankowana w wierszu Adama Asnyka „Giewont” („Zawieszając księżyc w swojej szczerbie, jakby srebrną Leliwę miał w herbie”).
Przez przełęcz nie prowadzi żaden szlak turystyczny.

</doc>
<doc id="669829" url="https://pl.wikipedia.org/wiki?curid=669829" title="Bandar-e Abbas">
Bandar-e Abbas

Bandar-e Abbas a. Bandar Abbas (per. بندر عباس) – miasto w południowym Iranie, nad cieśniną Ormuz (Morze Arabskie), ośrodek administracyjny ostanu Hormozgan. Około 352,2 tys. mieszkańców.
Miasto jest główną bazą Marynarki Wojennej Iranu. W pobliżu miasta znajduje się międzynarodowy port lotniczy.

</doc>
<doc id="669831" url="https://pl.wikipedia.org/wiki?curid=669831" title="Mike DeWine">
Mike DeWine

Richard Michael „Mike” DeWine (ur. 5 stycznia 1947) – amerykański polityk, senator ze stanu Ohio (wybrany w 1994 i ponownie w 2000), członek Partii Republikańskiej. Od 14 stycznia 2019 gubernator stanu Ohio.
Nie zdobył trzeciej kadencji w wyborach które odbyły się 7 listopada 2006. Jego następcą z Partii Demokratycznej został Sherrod Brown. W latach 1991–1994 był wicegubernatorem stanu Ohio.
W latach 2011–2019 DeWine sprawował urząd prokuratora generalnego Ohio. W 2018 roku został wybrany na gubernatora stanu Ohio. W listopadowych wyborach pokonał kandydata Partii Demokratycznej Richarda Cordreya zdobywając 50,39% głosów, przy 46,68% oddanych na rywala.
Poglądy.
Jest konserwatywnym politykiem popierającym zakaz aborcji, z wyjątkiem zagrożenia życia kobiety. Jest przeciwnikiem małżeństw homoseksualnych. Sprzeciwia się także wszelkim próbom zalegalizowania rekreacyjnej marihuany.
W 2019 roku podpisał jedne z najbardziej restrykcyjnych przepisów aborcyjnych w Stanach Zjednoczonych, zakazującego przerwania ciąży po pierwszym wykrytym biciu serca.

</doc>
<doc id="669832" url="https://pl.wikipedia.org/wiki?curid=669832" title="Bronisław Wojciech Linke">
Bronisław Wojciech Linke

Bronisław Wojciech Linke (ur. 23 kwietnia 1906 w Dorpacie, zm. 6 października 1962 w Warszawie) – polski malarz, rysownik i grafik, tworzący kompozycje o tematyce politycznej i społecznej; członek ugrupowania artystycznego Loża Wolnomalarska.
Życiorys.
Był synem notariusza Juliusza Ferdynanda i Marii ze Starorypińskich. W 1919 rodzina Linkego została repatriowana do kraju i zamieszkała w Kaliszu.
Początkowo studiował w Szkołach Przemysłu Artystycznego – w latach 1922–1923 w Bydgoszczy, a w 1924–1926 w Krakowie, następnie w latach 1926–1931 w ASP w Warszawie, pod kierownictwem cenionego malarza Tadeusza Pruszkowskiego. Należał do Loży Wolnomalarskiej i po wojnie do grupy „Powiśle”.
Jako grafik debiutował na łamach „Szpilek” w 1936 r., ponadto współpracował jako rysownik z „Dziennikiem Ludowym”, „Nowym Życiem”, „Sygnałami”, „Tygodnikiem Robotnika”, a po II wojnie światowej z „Polityką” i „Trybuną Ludu”.
Był artystą pracującym cyklami. Jego najwcześniejszy cykl rysunków nosi tytuł „Wojna” (z lat 1931–1932), a następny „Miasto” (z lat 1931–1935).
Przyjaźnił się ze Stanisławem Ignacym Witkiewiczem, z którym odbył podróż na Śląsk. Efektem podróży był cykl trzydziestu prac zatytułowany "Śląsk". W maju 1938 roku wystawa tego cyklu w Instytucie Propagandy Sztuki została zamknięta przez władze z powodu jej potencjalnej szkodliwości społecznej.
Po wybuchu II wojny światowej zmuszony był do wyjazdu z żoną do Lwowa, w obawie przed represjami Niemców za karykatury Adolfa Hitlera, które rysował do prasy. W 1942 roku został zesłany do Orska na Uralu, skąd do Polski udało mu się wrócić w 1946 r.
Po powrocie do Warszawy namalował swój najsłynniejszy cykl obrazów „Kamienie krzyczą” (1946–1956). Była to przerażająca wizja ruin stolicy po powstaniu w getcie warszawskim i po powstaniu warszawskim. Reprodukcje prac z tego cyklu zostały w 1959 r. wydane w albumie "Kamienie krzyczą" ze wstępem Marii Dąbrowskiej.
W okresie powojennym rzadko wystawiał swoje dzieła, ponieważ jego sztuka nie odpowiadała kanonom socrealizmu.
Spoczywa na cmentarzu Wojskowym na Powązkach w Warszawie (kwatera 4A-2-3).
Twórczość.
Twórczość Linkego bywa określana jako realizm metaforyczny. Istotą jego sztuki jest wizualizacja, czyli obrazowanie metafor literackich. Kompozycja jego obrazów, a także sposób konstruowania cyklów, ma wybitnie narracyjny charakter.
Większość jego prac to prace na papierze. Artysta łączył akwarelę, gwasz, kredki, ołówek i tusz, często drapał i wycierał powierzchnię papieru, stosował collage.
Najbardziej znanym (zarazem jednym z ostatnich) dziełem artysty jest zapewne obraz "Autobus", nawiązujący w swej wymowie do dramatu Stanisława Wyspiańskiego "Wesele". Podobnie jak bohaterowie "Wesela" tak i osoby z obrazu są niewolnikami stojącymi na przeszkodzie do własnego wyzwolenia. Obrazowi poświęcił piosenkę "Czerwony autobus" w 1981 r. poeta Jacek Kaczmarski (inspirowany obrazem Linkego jest także inny wiersz Kaczmarskiego, "Kanapka z człowiekiem"). Innym znanym obrazem Linkego jest "Modlitwa zamordowanych" z 1942 r.
W 1991 r. ukazał się film dokumentalny "Bronisława Linkego opisywanie świata" w reżyserii Grzegorza Dubowskiego.
Sztuka artysty wywarła wpływ m.in. na twórczość Zdzisława Beksińskiego.

</doc>
<doc id="669835" url="https://pl.wikipedia.org/wiki?curid=669835" title="Bandar-e Anzali">
Bandar-e Anzali

Bandar-e Anzali (perski: بندر انزلی, do rewolucji islamskiej Bandar-e Pahlavi; także: Pahlevi, Pahlawi) – miasto w północnym Iranie, w ostanie Gilan, nad Morzem Kaspijskim, na północny zachód od miasta Raszt. Około 110 tys. mieszkańców.
Historia.
Założone w XVI wieku, w okresie panowania dynastii Safawidów.
W 1805 zrównane z ziemią przez Rosjan, którzy na jego miejscu zbudowali nowoczesne miasto portowe pod nazwą Enzeli. Powstała tu wówczas pierwsza w Iranie biblioteka publiczna. W czasie I wojny światowej epidemia malarii zdziesiątkowała ludność.
Polacy w Bandar-e Anzali w czasie II wojny światowej.
1 kwietnia 1942 r. przybyła tu Armia Andersa po ewakuacji z ZSRR. Od kwietnia 1942 r. przez ponad trzy miesiące przebywali tam polscy uchodźcy (Sybiracy) oraz dzieci polskie, które ewakuowały się z ZSRR z Armią Andersa. Do Pahlawi dzieci przejechały pociągiem z miejsca zgrupowania w Narpaju do portu w Krasnowodsku, a przez Morze Kaspijskie przepłynęły statkiem „Mołotow”.
W Pahlawi podczas obowiązkowej miesięcznej kwarantanny ludzi szczepiono, golono zawszone włosy, palono odzież. Wyczerpanie, choroby nabyte w Rosji dały się we znaki, toteż mimo starań lekarzy polskich i brytyjskich oraz pomocy Amerykańskiego Czerwonego Krzyża, śmiertelność była duża. 639 osób, które nie przeżyły ewakuacji, bądź zmarły wkrótce po przybyciu pochowano na miejscowym cmentarzu ormiańskim, na którym wydzielono kwaterę polską.
Obóz był usytuowany na plaży, składał się z szeregu namiotów o długości około 3 km. Choć dzieci w tym czasie się nie uczyły, jadły chociaż trzy razy dziennie dobre posiłki, co pomogło im nabrać sił po okresie wyczerpania wskutek głodowania i niewolniczej pracy w ZSRR.
Po wyjeździe wojska polskiego z Pahlawi do Teheranu, dzieci przewieziono do sierocińca utworzonego w Isfahanie, rozlokowanego w rezydencjach dygnitarskich.
Przemysł.
Głównie rybołówstwo, w tym produkcja kawioru; transport morski.
Turystyka.
Rewolucja islamska przerwała bujny rozwój portu i spowodowała upadek turystyki zagranicznej (głównie z ZSRR). Anzali pozostaje jednak celem turystów krajowych.
Największą atrakcją jest ogromna laguna pokrywająca się w miesiącach letnich roślinnymi „dywanami”. Liczne restauracje i domy zbudowane są na palach wśród trzcinowych wysepek.
Sport.
Interdyscyplinarny klub sportowo-kulturalny Malawan – m.in. piłka nożna, koszykówka, boks, karate. Główne irańskie centrum sportów wodnych. Klub piłkarski Malawan gra w irańskiej ekstraklasie.

</doc>
<doc id="669837" url="https://pl.wikipedia.org/wiki?curid=669837" title="Click! Fantasy">
Click! Fantasy



</doc>
<doc id="669840" url="https://pl.wikipedia.org/wiki?curid=669840" title="Erytrozyna">
Erytrozyna

Erytrozyna, sól sodowa tetrajodofluoresceiny ("E127") – organiczny związek chemiczny, wiśniowoczerwony smołowy barwnik spożywczy.
Zastosowanie.
Przemysł spożywczy.
Stosowana jako barwnik spożywczy, np. w owocach konserwowych i koktajlowych, osłonkach (kiszkach) kiełbas, herbatnikach i ciastach w proszku. Zakazana w niektórych krajach. 
Inne zastosowania.
Tusze do drukowania, tabletki i pasty do zębów, kosmetyki (np. róż) oraz lekarstwa.
Stosowana jest też do barwienia preparatów w mikrobiologii oraz jako sonda fosforescencyjna w badaniach białek.
Zagrożenia.
Może powodować typowe dla barwników azowych działania niepożądane oraz światłowstręt i trudności w nauce. Wpływa na wątrobę, serce, tarczycę, płodność i żołądek. W zwiększonych stężeniach (niestosowanych w żywności) zakłóca metabolizm jodu.
Nie jest klasyfikowana jako możliwy czynnik rakotwórczy dla ludzi wg kryteriów IARC.
Dopuszczalne dzienne spożycie wynosi 0,1 mg/kg ciała.

</doc>
<doc id="669841" url="https://pl.wikipedia.org/wiki?curid=669841" title="Suhar">
Suhar

Suhar (arab. صحار) – miasto w północnym Omanie, nad Zatoką Omańską. Ośrodek administracyjny Muhafazy Szamal al-Batina oraz wilajetu Suhar, który w 2020 roku zamieszkiwało ponad 232,8 tys. mieszkańców. Według spisu ludności w 2020 roku miasto liczyło blisko 219,3 tys. mieszkańców, co plasowało je na piątym miejscu w kraju pod względem liczby mieszkańców. Port handlowy; huta wydobywanej w pobliżu miedzi; przemysł jedwabniczy. Położony jest około 200 km na północny zachód od Maskatu i około 200 kilometrów na południowy wschód od Dubaju.
Suhar był starożytną stolicą Omanu. Wielu uważa Suhar za miejsce narodzin Sindbada Żeglarza, gdyż znajdował się nad cieśniną Ormuz - ówczesnym centrum morskim.
Suhar był tradycyjnym rybackim miasteczkiem, o bogatej historii żeglarstwa, lecz od niedawna jest znany jako przemysłowe centrum Omanu ze względu na ogromny rozwój w Suhar portu przemysłowego.

</doc>
<doc id="669842" url="https://pl.wikipedia.org/wiki?curid=669842" title="Bandar-e Anzeli">
Bandar-e Anzeli



</doc>
<doc id="669846" url="https://pl.wikipedia.org/wiki?curid=669846" title="Suwajda">
Suwajda



</doc>
<doc id="669852" url="https://pl.wikipedia.org/wiki?curid=669852" title="Tatiana Grigorieva">
Tatiana Grigorieva

Tatiana Grigorieva (ur. 5 października 1975 w Leningradzie) – australijska lekkoatletka i modelka, specjalizująca się w skoku o tyczce, wicemistrzyni olimpijska z 2000 oraz brązowa medalistka mistrzostw świata 1999.
Urodzona w Rosji, specjalizowała się w biegu na 400 m przez płotki. Po ślubie wyemigrowała z mężem w 1997 do Australii. Zaczęła wówczas uprawiać skok o tyczce.
Jej największym sukcesem jest medal Letnich Igrzysk Olimpijskich w 2000 w Sydney, gdzie zdobyła 2. miejsce wynikiem 4,55 m tuż za Stacy Dragilą. Na Mistrzostwach Świata w Sewilli w 1999 roku zdobyła brązowy medal za Dragilą (złoto) i Anżełą Bałachonową.
Jest wielokrotną mistrzynią Australii oraz triumfatorką Igrzysk Wspólnoty Narodów (Manchester 2002). W 2006 roku na skoczni pojawiła się jej największa konkurentka, Kym Howe, która zdobyła tytuł mistrzyni Australii.
Jej rekord życiowy wynosi 4,58 m ustanowiony 29 września 2006 w Daegu.
1 sierpnia 2006 australijska policja odnalazła skradziony jej wcześniej srebrny medal olimpijski.

</doc>
<doc id="669855" url="https://pl.wikipedia.org/wiki?curid=669855" title="Naleśniki hortobagy">
Naleśniki hortobagy



</doc>
<doc id="669858" url="https://pl.wikipedia.org/wiki?curid=669858" title="Psalmopoeus irminia">
Psalmopoeus irminia



</doc>
<doc id="669862" url="https://pl.wikipedia.org/wiki?curid=669862" title="Medal Kabulu">
Medal Kabulu

Cabul Medal (Medal za Kabul) – brytyjskie odznaczenie wojskowe ustanowione w roku 1842.
Zasady nadawania.
Nadawany żołnierzom "Mściwej Armii" (ang.) "Avenging Army" pod dowództwem generała (późniejszego marszałka polnego) George'a Pollocka za służbę w Kabulu i okolicach 15 września 1842 podczas pierwszej wojny afgańskiej.
Pozostałe jednostki w Dżalalabadzie (2. pułk kawalerii Shaha Shujaha) oraz inne, które dołączyły do sił Pollocka (Afghan Levies i Korpus Pionierów Mackensona), z wyjątkiem europejskich oficerów w nich służących, nie otrzymały medalu za Kabul.
Opis medalu.
Srebrny medal o średnicy 1,4 cala.
awers: głowa w koronie królowej Wiktorii i inskrypcja "VICTORIA VINDEX", część z tych medali została później wydana z inskrypcją "VICTORIA REGINA".
rewers: wewnątrz wieńca laurowego zwieńczonego koroną legenda "CABUL 1842".
Część medali opisana była słowem CABVL pisanym przez "V".
Większość medali była grawerowana imiennie na krawędzi, z wyjątkiem medali nadawanych żołnierzom z kontyngentu, którym dowodził Shah Shujah.
Wydano około 12 741 medali.

</doc>
<doc id="669864" url="https://pl.wikipedia.org/wiki?curid=669864" title="Paweł Bujalski">
Paweł Bujalski

Paweł Bujalski (ur. 1959) – polski polityk, samorządowiec, przedsiębiorca, zastępcą Prezydenta Warszawy w Gminie Warszawa-Centrum za czasów prezydentury Marcina Święcickiego w latach 1994–1999.
Życiorys.
Studia polonistyczne na Uniwersytecie Warszawskim ukończył w 1986 roku. W latach 80. XX w. był działaczem NZS i podziemnego środowiska „wola”. W latach 1990-1991 był burmistrzem Woli. W wyborach parlamentarnych w 1993 roku bez powodzenia kandydował do Sejmu z listy Kongresu Liberalno-Demokratycznego. Był współpracownikiem Pawła Piskorskiego i jednym z inicjatorów zawiązania w stolicy koalicji UW – SLD, potocznie nazywaną „układem warszawskim”. Za prezydentury Marcina Święckiego w latach 1994–1999 był zastępcą Prezydenta Warszawy w Gminie Warszawa-Centrum. Pełnił również funkcję prezesa Zarządu Pałacu Kultury i Nauki w Warszawie w latach 1999–2002. W 2001 roku wraz z Pawłem Piskorskim i Andrzejem Olechowskim współorganizował struktury Platformy Obywatelskiej. Od roku 2004 prowadzi działalność gospodarczą i spółdzielczą w Spółdzielni Budowlano Mieszkaniowej „Dembud”, w której jest przewodniczącym Rady Nadzorczej.
Odznaczenia.
Prezydent RP Andrzej Duda odznaczył Pawła Bujalskiego za zasługi na rzecz przemian demokratycznych w Polsce oraz działalność na rzecz niepodległości i suwerenności Polski oraz respektowania praw człowieka w PRL:
4 listopada 2016 r. - Krzyż Wolności i Solidarności
31 marca 2017 r. - Złoty Krzyż Zasługi 
Układ Warszawski - zarzuty i uniewinnienie.
Nazwisko Pawła Bujalskiego pojawia się w aferach tzw. „układu warszawskiego”, oskarżonego o korupcję i nieprawidłowości w przeprowadzaniu przetargów publicznych, m.in. w tzw. aferze mostowej. W 2005 roku, przed śmiercią, Bogdan Tyszkiewicz złożył obciążające go zeznania.
W lipcu 2006 Paweł Bujalski został zatrzymany przez Centralne Biuro Śledcze. Prokurator przedstawił mu zarzuty przyjęcia korzyści majątkowej w wysokości kilkuset tysięcy złotych. Sąd aresztował Bujalskiego na 3 miesiące 14 października 2006 r. Wyszedł następnie za poręczeniem majątkowym w wysokości 250 tys. zł, . We wrześniu 2007 wyszedł na wolność za kaucją. 13 czerwca 2014 r. Sąd uniewinnił go ze wszystkich postawionych w akcie oskarżenia zarzutów. W latach 2018–2019 w kolejnych procesach sąd przyznał odszkodowanie i zadośćuczynienie za bezzasadny areszt.

</doc>
<doc id="669865" url="https://pl.wikipedia.org/wiki?curid=669865" title="Poecilotheria ornata">
Poecilotheria ornata



</doc>
<doc id="669869" url="https://pl.wikipedia.org/wiki?curid=669869" title="Medal Kandaharu">
Medal Kandaharu

Candahar Medal – ustanowiony w roku 1842.
Nadawany za służbę w Kandaharze i okolicach w maju 1842.
Opis medalu.
srebrny medal o średnicy 1,4 cala
awers: głowa w koronie królowej Wiktorii i inskrypcją "VICTORIA VINDEX", część z tych medali została później wydana z inskrypcją "VICTORIA REGINA".
rewers: wewnątrz wieńca laurowego zwieńczonego koroną legenda "CANDAHAR 1842".
Większość medali była grawerowana imiennie na krawędzi, z wyjątkiem medali nadawanych żołnierzom z kontyngentu, którym dowodził Shah Shujah.
Wydano około 2 615 medali.

</doc>
<doc id="669874" url="https://pl.wikipedia.org/wiki?curid=669874" title="Clube do Remo">
Clube do Remo

Clube do Remo, lub Remo, często nazywany "Leão" – brazylijski klub piłkarski z siedzibą w mieście Belém leżącym w stanie Pará. Głównymi derbowymi rywalami Remo są Paysandu SC oraz Tuna Luso.
Historia.
Klub założony został 5 lutego 1905 roku pod nazwą Grupo do Remo. Założyciele klubu opuścili wcześniej klub Sport Club do Pará.
Dnia 4 lutego 1908, po ogólnym zebraniu członków klubu, Remo zaprzestał działalności. Dnia 29 marca 1908 wspólnicy klubów Remo oraz Sport Club do Pará postanowili, że Remo ostatecznie zakończy swą działalność w 1908 roku. Dnia 15 sierpnia 1911 Remo został zreorganizowany z inicjatywy zespołu, w którego skład wchodzili Antonico Silva, Cândido Jucá, Carl Schumann, Elzaman Magalhães, Geraldo Motta, Jayme Lima, Norton Corllet, Oscar Saltão, Otto Bartels oraz Palmério Pinto.
W roku 2005 po wygraniu trzeciej ligi klub awansował do drugiej ligi Campeonato Brasileiro. Mistrzostwo trzeciej ligi było pierwszym ogólnonarodowym tytułem klubu.
Obecny skład.
"Stan z 15 września 2006"

</doc>
<doc id="669875" url="https://pl.wikipedia.org/wiki?curid=669875" title="Medal Guznee i Kabulu">
Medal Guznee i Kabulu

Ghuznee and Cabul Medal – ustanowiony w roku 1842.
Zasady nadawania.
Nadawany za służbę w Ghazni i Kabulu.
Podczas swojego marszu z Kandaharu do Kabulu przez Ghazni, generał sir William Nott uwolnił 327 ludzi z 27. bengalskiego pułku piechoty, którzy przyłączyli się do jego wojsk.
Opis medalu.
srebrny medal o średnicy 1,4 cala
awers: głowa w koronie królowej Wiktorii i inskrypcją "VICTORIA VINDEX", część z tych medali została później wydana z inskrypcją "VICTORIA REGINA".
rewers: wewnątrz wieńca laurowego zwieńczonego koroną legenda "GHUZNEE / CABUL / 1842".
Większość medali była grawerowana imiennie na krawędzi, z wyjątkiem medali nadawanych żołnierzom z kontyngentu, którym dowodził Shah Shujah.
Większość z 932 nagrodzonych medalem Jellalabad Medal również otrzymała ten medal.
Wydano około 1 527 medali.

</doc>
<doc id="669879" url="https://pl.wikipedia.org/wiki?curid=669879" title="Tańce na lodzie">
Tańce na lodzie



</doc>
<doc id="669880" url="https://pl.wikipedia.org/wiki?curid=669880" title="Hayingen">
Hayingen

Hayingen – miasto w Niemczech, w kraju związkowym Badenia-Wirtembergia, w rejencji Tybinga, w regionie Neckar-Alb, w powiecie Reutlingen, wchodzi w skład związku gmin Zwiefalten-Hayingen. Leży w Jurze Szwabskiej, ok. 30 km na południowy wschód od Reutlingen.

</doc>
<doc id="669882" url="https://pl.wikipedia.org/wiki?curid=669882" title="Norweskie Siły Zbrojne">
Norweskie Siły Zbrojne

Norweskie Siły Zbrojne () – formacja wojskowa stojąca na straży suwerenności Królestwa Norwegii.
Wojska norweskie w 2014 roku liczyły 26,2 tys. żołnierzy służby czynnej oraz 45,3 tys. rezerwistów. Według rankingu "Global Firepower" (2014) norweskie siły zbrojne stanowią 39. siłę militarną na świecie, z rocznym budżetem na cele obronne w wysokości 7 mld dolarów (USD).
Norweskie Siły Zbrojne zostały utworzone w 1628 roku. Podlegają Ministerstwu Obrony (ministrem obrony jest Anne-Grete Strøm-Erichsen), a ich naczelnym dowódcą jest formalnie król Harald V, a faktycznie Szef Sztabu Generalnego gen. Sverre Diesen. Od 1949 roku Norwegia jest członkiem NATO.
Norweskie Siły Zbrojne składają się z 4 komponentów Królewskiej Armii Norweskiej (Hæren), Królewskiej Marynarki Wojennej (Sjøforsvaret), Królewskich Sił Powietrznych (Luftforsvaret) i Obrony Krajowej (Heimevernet).
Dowodzeniem Siłami Zbrojnymi Norwegii zajmują się: Sztab Generalny w Oslo, Narodowe Dowództwo Sił Połączonych w Jåttå koło Stavanger (dowodzi operacjami sił norweskich na całym świecie) i Organizacja Logistyczna Sił Zbrojnych Norwegii w Kolsaas koło Oslo (odpowiada m.in. za zakupy, inwestycje, zaopatrzenie, systemy informatyczne, magazyny materiałowe i składy wojskowe).
Królewska Armia Norweska.
Organizacja.
Armia Norweska składa się z następujących dowództw:
W skład Armii Norweskiej wchodzą następujące jednostki:
Uzbrojenie.
Oddziały specjalne używają następującego uzbrojenia:
Królewska Marynarka Wojenna.
Uzbrojenie.
Norweska Straż Przybrzeżna użytkuje wiele jednostek o dużej wyporności, w sumie 5 okrętów można zakwalifikować jako fregaty, a 6 jako korwety. Największy okręt KMW użytkuje właśnie Straż Przybrzeżna, patrolowiec-lodołamacz "Svalbard" o wyporności 6500 ton.
Okręty Królewskiej Marynarki Wojennej noszą prefiksy "KNM" (od Kongelig Norsk Marine) lub – w języku angielskim – "HMNoS" (od His/Her Norwegian Majesty's Ship). Okręty Straży Przybrzeżnej mają prefiksy "KV" lub – po angielsku – "NoCGV" (Norwegian Coast Guard Vessel).
Obrona Krajowa.
Organizacja.
Obrona Krajowa jest formacją typu milicyjnego, mająca wspomagać armię regularną w obronie kraju. Powstała w 1946 roku. 5000 rezerwistów z OK tworzy tzw. siły szybkiego reagowania – czas ich mobilizacji wynosi do 24 godzin (służą oni czynnie 6-20 dni w roku). 25 000 rezerwistów tworzy tzw. siły wzmocnienia (służba czynna 3-5 dni w roku, krótki czas mobilizacji). Pozostałe 20 000 rezerwistów tworzy tzw. siły wsparcia, nie w pełni wyposażone w sprzętu, głównie do prowadzenia obrony statycznej. Jednostki lądowe mają wspomagać Armię i Straż Graniczną w działaniach obronnych, pomagać ludności w przypadku klęsk żywiołowych itp. Jednostki morskie posiadające ok. 200 okrętów i ok. 130 łodzi ma ochraniać wybrzeże, bazy Marynarki Wojennej i prowadzić operacje ratunkowe. Jednostki powietrzne mają głównie ochraniać bazy lotnictwa.
Obowiązkowa służba wojskowa.
W Norwegii każdy mężczyzna w wieku 19-44 lata jest zobowiązany do służby w siłach zbrojnych. Trwa ona 19 miesięcy i składa się z 12 miesięcy szkolenia (6 miesięcy w Obronie Krajowej), a pozostały czas jest rozłożony na coroczne ćwiczenia. Jednakże w związku z profesjonalizacją armii liczba poborowych w służbie jest mocno ograniczana (w 2007 roku było ich 10.786), a sporą część stanowią ochotnicy (od 2006 roku także kobiety). W Norwegii oddziały wojskowe będące w stałej, czynnej służbie są w całości skadrowane z żołnierzy zawodowych, więc poborowi służą w oddziałach rezerwowych i Obrony Krajowej.
Rocznie komisje lekarskie badają ok. 30 000 młodych mężczyzn (inaczej niż w Polsce sprawdza się także kondycję fizyczną, m.in. pływanie), z których mniej więcej co trzeci-czwarty zostaje powołany lub służy na ochotnika. Według danych urzędu statystycznego Norwegii, w 2007 roku średni wzrost poborowego wynosił 180 cm, waga 75 kg, a 90% przebadanych było w stanie przepłynąć 200 metrów.
Operacje.
13 stycznia 2009 r. za granicą służyło 629 norweskich żołnierzy, w misjach międzynarodowych:
Norwegia jest odpowiedzialna za prowincję Meymana na północy kraju.
Norwegia nie posiada stałych baz zagranicznych ani nie gości na stałe na swym terytorium obcych wojsk. Jednakże od marca 2007 r. w Norwegii działa radar NATO w Senja, który zastąpił 40-letni radar w Sørreisa. W Norwegii istnieje też Alianckie Centrum Szkoleniowe Północ, szkolące personel wojskowy NATO głównie w walce w warunkach polarnych.
Svalbard jest od 1920 roku strefą zdemilitaryzowaną, jednak jej okoliczne wody są intensywnie patrolowane przez Straż Przybrzeżną z racji powszechnych nielegalnych połowów dokonywanych przez kutry rosyjskie. Na swych pozostałych koloniach (Jan Mayen i Wyspa Bouveta) Norwegia nie utrzymuje garnizonów, jednakże na Jan Mayen istnieje obsługiwana przez wojsko stacja łączności radiowej LORAN-C z kilkuosobowym personelem.
Stopnie wojskowe.
Niżej podano stopnie wojskowe w wojskach lądowych i lotnictwie oraz w nawiasie odpowiednik w marynarce wojennej. Należy zauważyć, że jest ich bardzo mało (zaledwie 14):
Uwaga: w wojskach pancernych szeregowy to dragon, a kapitan – rotmistrz, natomiast w Gwardii Królewskiej szeregowy to gwardzista.
Budżet.
W 2006 roku w Norwegii wydatki ministerstwa obrony wyniosły 30 418 mld koron (4,87 mld USD). Jest to 1,4% norweskiego PKB i 4,5% wydatków budżetu centralnego. Pieniądze wydano w 34% na personel wojskowy i cywilny, w 41% na utrzymanie i serwisowanie sprzętu oraz 25% na zakup i modernizację uzbrojenia (dane Ministerstwa Obrony). W budżecie na rok 2007 zarezerwowano dla wojska 31 mld koron, a w roku przyszłym planuje się wydać 31,5 mld (w 30% na inwestycje). W latach 2005-2008 zakupy sprzętu mają kosztować w sumie 30 780 mln koron (ok. 5 mld USD), z czego najwięcej dostanie marynarka wojenna (11 380 mln koron). Na przestrzeni lat budżet wojskowy Norwegii kształtował się następująco (dane NATO, https://web.archive.org/web/20050212204241/http://www.nato.int/issues/defence_expenditures/index.html):
Norwegia i traktat CFE.
Norwegię obowiązuje traktat o ograniczeniu zbrojeń konwencjonalnych w Europie (CFE). W stosunku do Norwegii są bardzo restrykcyjne. Z tego powodu w latach 90. Norwegia zmuszona była mocno ograniczyć liczebność swojej armii. Sytuację pokazuje tabela (dane SIPRI):
Transformacja Norweskich Sił Zbrojnych.
Obecnie Norweskie Siły Zbrojne realizują szereg inwestycji, by się unowocześnić. Najważniejsze trwające programy to:
Historia.
Norweskie Siły Zbrojne podczas II wojny światowej.
Na początku 1940 r. Norweskie Siły Zbrojne były typową formacją milicyjną. Była kiepsko uzbrojona, słabo wyszkolona, z niewielkimi rezerwami mobilizacyjnymi oraz przestarzałymi i częściowo rozbrojonymi fortyfikacjami. Wydatki na wojsko były niewielkie, w roku fiskalnym 1938/39 zaledwie 50 mln koron, co stanowiło ok. 0,8% ówczesnego PKB i ok. 1,3 mld koron licząc w dzisiejszych cenach (podobny poziom utrzymywał się przez cały okres międzywojenny), z czego 49% szło na wojska lądowe, 33% na marynarkę wojenną, 5% na artylerię nabrzeżną i 13% na inne cele.
Trzon Norweskich Sił Zbrojnych stanowiło 2450 zawodowych żołnierzy, w służbie czynnej w 1939 r. było ok. 11 800 poborowych. Obowiązkowa służba wojskowa trwała co najmniej 84 dni. Do wojska brano osoby 20-letnie, które przez 12 lat byli potem rezerwistami w armii regularnej, a potem kolejne 12 w armii terytorialnej. Plany obronne zakładały powołanie na wypadek wojny pospolitego ruszenia – Landstormu (znalazłyby się w nim osoby w wieku 18-20 lat i 44-55 lat).
1 stycznia 1940 armia składała się z następujących jednostek:
Łącznie armia składała się z 50 batalionów piechoty, 3 pułków kawalerii, 12 batalionów artylerii (w tym 6 artylerii górskiej), pułku artylerii przeciwlotniczej, 3 batalionów saperów, batalionu łączności, 2 samodzielnych kompanii cyklistów i jednostek garnizonowych i tyłowych. Nie było dział ppanc. i czołgów. Lotnictwo liczyło 4 eskadry i 72 samoloty (lekkie bombowce Fokker C.V, myśliwce Gloster Gladiator, torpedowce Douglas DT, szkolne Tiger Moth i inne). Siły te uzupełniała armia terytorialna (Landwehr), licząca 16 batalionów piechoty. Służbę Uzbrojenia tworzyły: centralny arsenał w Oslo, arsenały w Raufoss i północnej Norwegii, fabryka broni w Kongsberg i fabryka amunicji w Raufoss. Istniała też m.in. fabryka samolotów Kjeller Flyfabrikk.
Marynarka wojenna posiadała 4 pancerniki obrony wybrzeża, 9 niszczycieli, 26 torpedowców, 9 okrętów podwodnych i 11 stawiaczy min oraz 5 innych jednostek (okręty ochrony łowisk, statki transportowe itp.).
Niemcy zaatakowały Norwegię 9 kwietnia 1940 r. w ramach operacji Weserübung, kompletnie niegotową do wojny. Marynarka i lotnictwo były w częściowym pogotowiu bojowym, a z armii częściowo zmobilizowana była tylko 6. DP za kołem polarnym. Niemcy szybko zajęli miasta nabrzeżne (i tym samym składy broni, ośrodki mobilizacyjne itp.), co spowodowało chaos w armii norweskiej i utrudniło mobilizację. Udało się zmobilizować ok. 50 000 żołnierzy, którzy w luźnych grupach próbowali powstrzymać Niemców (bardziej zorganizowana była jedynie obrona 2. i 6. DP). Jednym z nielicznych sukcesów Norwegów było zatopienie ciężkiego krążownika niemieckiego "Blucher" przez artylerię nadbrzeżną. Norwegię wspomógł aliancki korpus ekspedycyjny, składający się m.in. z polskiej Samodzielnej Brygady Strzelców Podhalańskich. Król Haakon VII schronił się z rządem i resztkami Norweskiej Marynarki Wojennej w Wielkiej Brytanii. Norwegia formalnie nie skapitulowała, armia stawiała opór przez dwa miesiące i została ostatecznie złamana 10 czerwca. Resztki armii schroniły się w Szwecji.
Do walki z okupantem stanęli patrioci skupieni w partyzanckiej armii zwanej Milorg, pod koniec wojny liczącej 40.000 członków. Po upadku Norwegii zaczęto także organizować siły zbrojne na uchodźstwie. W Wielkiej Brytanii utworzono armię, marynarkę wojenną (liczyła do 118 jednostek) i lotnictwo (4 eskadry). Po reorganizacji w 1942 r. armia składała się z: Brygady Norweskiej (z 3 kompaniami strzelców), Samodzielnej Kompanii nr 1 (tzw. kompanii Linga), kompanii komandosów (5. Oddział 10. Alianckiej Grupy Komandosów), kompanii piechoty "Islandia" (stacjonującej tamże), garnizonów na Svalbardzie, Jan Mayen i Georgii Południowej, grupy artylerii nadbrzeżnej w Szkocji, szpitala polowego i plutonu gwardii w Londynie. Liczebność jednostek lądowych wyniosła 1432 żołnierzy na początku 1941 r., 2577 na początku 1943 r. i 3548 na początku 1945 r. Większe siły utworzono w Szwecji (od 1943 r.), gdzie w momencie kapitulacji Niemiec było 12.770 żołnierzy w trzech brygadach. Zaraz po kapitulacji Niemiec armia ta wkroczyła do Norwegii. Ponadto Norwedzy (w liczbie ok. 6000) służyli w oddziałach Waffen-SS, głównie w ramach 23. pułku "Norge". Norweskie siły zbrojne straciły podczas wojny ok. 2000 zabitych, do czego należy dodać 709 zabitych Norwegów w oddziałach niemieckich i ok. 1000 zabitych partyzantów.
Norweskie Siły Zbrojne podczas zimnej wojny.
Po wojnie armię odbudowano, a na terytorium Norwegii rozmieszczono już niefunkcjonujące bazy Sił Powietrznych USA i US Marine Corps. W celach obronnych utworzono Obronę Krajową, Norwegia wstąpiła także do NATO. W służbie czynnej przez okres zimnowojenny było zwykle 35-40 tys. żołnierzy. Podobnie jak współcześnie, jedynymi oddziałami które w całości znajdowały się w służbie czynnej, była zmechanizowana Brygada Północ, Gwardia Królewska i kilka mniejszych jednostek. Plany obronne NATO zakładały wsparcie obrony Norwegii na wypadek wojny z Układem Warszawskim brytyjską 3. Brygadą Komandosów oraz amerykańską 9. Dywizją Piechoty (do 1985 r.; później zamiast niej 10. Dywizją Górską), a w razie potrzeby II Marine Expeditionary Force z amerykańskiej Piechoty Morskiej.
Skład wojenny Armii Norweskiej w 1989 r.:
Norweskie Siły Powietrzne posiadały natomiast następujące jednostki:
W czasie zimnej wojny Norweskie Siły Powietrzne używały myśliwców Spitfire, Hurricane, De Havilland Vampire, F-84 Thunderjet, RF-84F Thunderflash, F-86F Sabre, CF-104 Starfighter, F-5 Freedom Fighter i wreszcie F-16 Fighting Falcon.
W czasie zimnej wojny Norweska Marynarka Wojenna była nastawiona na prowadzenie obrony wybrzeża i walkę podwodną, z tego powodu posiadała dużą liczbę małych, szybkich okrętów nawodnych i nawet do 15 okrętów podwodnych. Dopiero po 1991 r. zaczęto kupować duże okręty nawodne, zmniejszając jednocześnie liczbę jednostek ogółem.

</doc>
<doc id="669892" url="https://pl.wikipedia.org/wiki?curid=669892" title="Metzingen">
Metzingen

Metzingen – miasto w Niemczech, w kraju związkowym Badenia-Wirtembergia, w rejencji Tybinga, w regionie Neckar-Alb, w powiecie Reutlingen, siedziba wspólnoty administracyjnej Metzingen. Leży nad rzeką Erms, ok. 7 km na północny wschód od Reutlingen.
Mieści się tutaj siedziba firmy Hugo Boss AG.

</doc>
<doc id="669894" url="https://pl.wikipedia.org/wiki?curid=669894" title="Enterocolitis pseudomembranacea">
Enterocolitis pseudomembranacea



</doc>
<doc id="669898" url="https://pl.wikipedia.org/wiki?curid=669898" title="Zespół jelita nadwrażliwego">
Zespół jelita nadwrażliwego



</doc>
<doc id="669900" url="https://pl.wikipedia.org/wiki?curid=669900" title="Otrar">
Otrar



</doc>
<doc id="669903" url="https://pl.wikipedia.org/wiki?curid=669903" title="Colon iritabile">
Colon iritabile



</doc>
<doc id="669906" url="https://pl.wikipedia.org/wiki?curid=669906" title="Ibaraki">
Ibaraki

 – miasto położone w zachodniej części wyspy Honsiu ("Honshū"), w regionie Kinki, w prefekturze Osaka, w Japonii. Miasto wchodzi w skład wielkiej konurbacji Kioto, Osaki i Kobe o nazwie "Keihanshin".
Położenie.
Miasto leży w północnej części prefektury. Graniczy z:
Historia.
Ibaraki otrzymało status miasta szczebla "-shi" (市) w dniu 1 stycznia 1948 roku.

</doc>
<doc id="669908" url="https://pl.wikipedia.org/wiki?curid=669908" title="Tiul">
Tiul

Tiul – lekka, ażurowa tkanina tkana splotem gazejskim z włókien bawełnianych, jedwabnych lub syntetycznych.
Jest tkaniną najczęściej jednobarwną, gładką rzadziej wzorzystą.
Strukturę tkaniny tworzą sześcioboczne, regularne oczka, które są utworzone przez trzy skrzyżowane i okręcane nitki wątku między nitkami osnowy (osnowa podstawowa i oplatająca oraz wątek utrwalający). 
Historia.
Tiul był produkowany od XVII wieku (według innego źródła od 1808 roku) we Francji w mieście Tulle (stąd nazwa). Początkowo był stosowany jako tło do koronek i haftów. Od XIX wieku zaczął być wykorzystywany jako materiał na woalki, welony, firanki, rzadziej suknie.
W teatrze na tej tkaninie malowane są dekoracje, za pomocą odpowiedniego oświetlenia można ukazać co jest za tiulem, a co przed nim.

</doc>
<doc id="669921" url="https://pl.wikipedia.org/wiki?curid=669921" title="Piosenki dla dzieci i rodziców">
Piosenki dla dzieci i rodziców

Piosenki dla dzieci i rodziców – jedenasty album Marka Grechuty wydany przez wytwórnię płytową Markart w 1991 roku.
Wersja rozszerzona z 2001 roku.
W antologii Świecie nasz oryginalna płyta została wzbogacona o 17 dodatkowych utworów.
Nagranie z programu TVP "Piękne jest królestwo moje" (1995)
Nagrania z przedstawienia Teatru TVP Kraków "Najukochańsza moja mamo" w reżyserii Tadeusza Bradeckiego (1985)
Nagrania z programu TVP Kopciuszek w reżyserii Andrzej Maja (1987)
Nagrania z programu TVP "Król i sroka" w reżyserii Bożeny Winnickiej (1985)
Nagrania koncertowe z Festiwalu Piosenki Studenckiej w Krakowie (1984)

</doc>
<doc id="669930" url="https://pl.wikipedia.org/wiki?curid=669930" title="Dariusz Wosz">
Dariusz Wosz

Dariusz Wosz (ur. 8 czerwca 1969 w Piekarach Śląskich) – niemiecki piłkarz polskiego pochodzenia, grający na pozycji pomocnika. Występował w reprezentacji NRD oraz w reprezentacji Niemiec. Przez większą część swojej kariery był zawodnikiem VfL Bochum, w którego barwach rozegrał łącznie 346 meczów i strzelił 41 goli. Po zakończeniu zawodowej kariery piłkarskiej w 2007 roku zajął się pracą trenera w klubie z Bochum, a także grą na poziomie ligi amatorskiej i okręgowej.
Ze względu na jego styl gry na boisku i drobną budowę ciała dziennikarze mediów zajmujących się sportem nadali mu przydomek "Zaubermaus" (pol. „Czarująca mysz”).
Dzieciństwo i młodość.
Dariusz Wosz urodził się 8 czerwca 1969 roku w Piekarach Śląskich. Już jako kilkuletnie dziecko interesował się piłką nożną, a jego ulubionym zespołem był Górnik Zabrze. Wosz realizował swą futbolową pasję przy każdej możliwej okazji, głównie grając z kolegami na podwórku. Chciał się zapisać do jakiegoś klubu piłkarskiego, ale w ówczesnych czasach nie było to możliwe: 
W 1979 roku, mając 10 lat wyjechał z rodzicami do NRD. Rodzina osiedliła się w Halle, gdzie mieszkał wujek Dariusza Wosza, który tak jak jego ojciec pracował w branży ogrodniczej. Na miejscu członkowie rodziny zgodnie ze wschodnioniemieckim prawem musieli zwrócić polskie paszporty, a w zamian otrzymali karty stałego pobytu w NRD. Podczas pierwszych lat życia w Niemczech Wschodnich Woszowi doskwierała bariera językowa uniemożliwiająca mu kontakty z rówieśnikami, ponadto z powodu niezbyt dobrych wyników w nauce, a także drobnej budowy ciała proponowano mu przeniesienie do szkoły łyżwiarzy. Wosz tak wspominał swoje wrażenia z życia w NRD: 
Kariera piłkarska.
Kariera klubowa.
Dariusz Wosz karierę na poziomie juniorskim zaczynał w małych klubach BSG Motor Halle i BSG Empor Halle. W lipcu 1986 roku trafił do występującego w Oberlidze klubu Chemie Halle, w którym dał się poznać jako utalentowany piłkarz. Do sezonu 1990/1991, podczas którego doszło do zjednoczenia NRD z RFN Wosz rozegrał w Chemie Halle 94 mecze i strzelił 15 bramek. W następnym sezonie, już po przemianach politycznych jego klub pod nazwą Hallescher FC został umieszczony w rozgrywkach 2. Bundesligi. Wosz w sezonie 1991/1992 dorobił się bilansu 22 rozegranych meczów i 5 strzelonych goli.
Dobre występy na drugim szczeblu rozgrywek piłkarskich w Niemczech sprawiły, że Dariuszem Woszem zainteresowali się działacze grającego w Bundeslidze klubu VfL Bochum, którego piłkarzem Wosz został w styczniu 1992 roku. Przez sześć lat gry w tym klubie Wosz, który w tym czasie stał się znaną postacią niemieckiego futbolu rozegrał 211 meczów i strzelił 25 goli. W lipcu 1998 roku Dariusz Wosz został zawodnikiem berlińskiej Herthy BSC, która zapłaciła za niego klubowi z Bochum równowartość 6 milionów euro. Jego największymi sukcesami, osiągniętymi ze stołecznym zespołem było zajęcie 3. miejsca w Bundeslidze w sezonie 1998/1999, a także dotarcie do 1/8 finałów Ligi Mistrzów w sezonie 1999/2000. Bilans Wosza w klubie z Berlina zamknął się na 85 rozegranych meczach i 11 strzelonych golach.
W lipcu 2001 roku Dariusz Wosz postanowił wrócić do VfL Bochum. Wcześniej marzył o grze w Primera División cz Serie A, aczkolwiek nie doczekał się odpowiedniej oferty z któregoś z tamtejszych klubów. Podczas swojego drugiego okresu gry w zespole z Bochum Wosz rozegrał 135 spotkań i strzelił 16 goli. W 2007 roku Wosz podjął decyzję o odejściu z VfL Bochum i zarazem zakończeniu zawodowej kariery piłkarskiej – specjalna pożegnalna uroczystość z tym związana odbyła się 8 września tego roku na stadionie klubu. Po tym jednak nadal grał w futbol w różnych amatorskich zespołach. W 2014 roku Dariusz Wosz został zawodnikiem grającego w Grupie A Kreisligi (ligi okręgowej) klubu SC Union Bergen, w którego barwach rozegrał dotychczas 62 mecze i strzelił 7 bramek.
Kariera reprezentacyjna.
W czasie występów w Oberlidze Dariusz Wosz grał niekiedy w reprezentacji NRD U-20, z którą odnosił sukcesy. Zgodnie z jego wspomnieniami dotyczącymi tej kwestii: 
Na początku 1989 roku Wosz, będący już wtedy posiadaczem wschodnioniemieckiego obywatelstwa dostał od trenera Manfreda Zapfa powołanie do reprezentacji NRD. Zadebiutował w niej 22 marca tego roku zremisowanym 1:1 towarzyskim meczem z Finlandią. W sumie Dariusz Wosz zaliczył 7 występów w reprezentacji NRD, w których nie strzelił ani jednego gola. Ostatnim z nich, będącym zarazem ostatnim meczem w historii wschodnioniemieckiej drużyny narodowej był rozegrany 12 września 1990 roku mecz z Belgią, zakończony zwycięstwem NRD 2:0.
Dzięki dobrej grze w VfL Bochum Dariusz Wosz został w 1996 roku powołany do reprezentacji Niemiec przez jej ówczesnego selekcjonera, Bertiego Vogtsa. W październiku tego roku Wosz znalazł się w szerokiej kadrze na mecz z Armenią, aczkolwiek nie doczekał się w nim debiutu. Nastąpił on w następnym meczu niemieckiej drużyny, rozegranym w lutym 1997 roku towarzyskim spotkaniu z Izraelem. Mecz ten zakończył się wygraną Niemiec 1:0, a zwycięską bramkę strzelił Dariusz Wosz. Nie zdołał on jednak wywalczyć sobie stałego miejsca w niemieckiej drużynie. Gdy po uchodzących za nieudane dla Niemiec Mistrzostwach Świata w 1998 roku Bertiego Vogtsa na stanowisku trenera narodowej kadry zastąpił Erich Ribbeck, Dariusz Wosz otrzymał od niego powołanie na Puchar Konfederacji w 1999 roku. Turniej ten zakończył się dla niemieckiego zespołu na fazie grupowej, a Wosz wystąpił we wszystkich trzech meczach tej fazy. Dostał on również od selekcjonera miejsce w drużynie na Mistrzostwa Europy w 2000 roku, lecz nie zagrał na nich w ani jednym meczu. Po mistrzostwach kariera Wosza w reprezentacji Niemiec zakończyła się. Ostatnim spotkaniem rozegranym przez niego w narodowej drużynie był mecz z Danią z 15 listopada 2000 roku, przegrany przez Niemcy 1:2. Dorobek reprezentacyjny Dariusza Wosza zamyka się na 17 meczach i 1 strzelonym golu.
Sprawa gry dla Polski.
Dariusz Wosz po zjednoczeniu Niemiec, z czym wiązało się zakończenie istnienia NRD, którą dotychczas reprezentował deklarował chęć gry w reprezentacji Polski, a zwolennikiem jego obecności w kadrze był jej ówczesny selekcjoner, Henryk Apostel. Jednakże FIFA w oparciu o konkretne przepisy nie zezwoliła mu na to. Sam Wosz opisywał tę kwestię następująco: 
Z decyzją FIFA Dariusz Wosz nie potrafił się pogodzić, czemu dawał wyraz w takich słowach: 
Natomiast tak określał swą przynależność narodową: 
Praca trenera.
Po zakończeniu zawodowej kariery piłkarskiej Dariusz Wosz poświęcił się pracy trenera w VfL Bochum, w którym przez lata grał. Od lipca 2008 roku do kwietnia 2010 roku pełnił funkcję trenera juniorskiej sekcji A w tym klubie, z kolei od września 2009 roku do kwietnia 2010 roku był także zastępcą trenera głównej drużyny VfL Bochum. Następnie zastąpił zwolnionego za słabe wyniki Heiko Herrlicha na stanowisku trenera głównej drużyny, po czym po dwóch miesiącach, w trakcie których prowadzony przez niego klub przegrał mecze z Bayernem Monachium i Hannoverem 96, co przesądziło o spadku VfL Bochum do 2. Bundesligi jego miejsce zajął Friedhelm Funkel, zaś Wosz objął posadę szkoleniowca juniorskiej sekcji A, na której pozostawał do czerwca 2013 roku - przestał wtedy również być zastępcą trenera głównej drużyny, którym był od kwietnia tego roku. Od lipca 2013 roku do stycznia 2014 roku sprawował funkcję trenera drużyny rezerw VfL Bochum, natomiast od stycznia 2014 roku do czerwca 2015 roku ponownie był trenerem juniorskiej sekcji A. Po zaprzestaniu pracy szkoleniowca juniorów Dariusz Wosz został mianowany trenerem technicznym wszystkich drużyn klubu z Bochum.
Życie prywatne.
Dariusz Wosz jest żonaty z pochodzącą z Katowic aktorką i prezenterką Niką Krosny-Wosz, z którą ma urodzonego w czerwcu 2011 roku syna Henry'ego.
W 2000 roku wraz z ówczesnym kolegą z klubu Hertha BSC Ante Čovićem zagrał gościnnie w 2017 odcinku serialu "Gute Zeiten, schlechte Zeiten".
Wystąpił w rozegranym 2 maja 2017 roku na stadionie w Zabrzu charytatywnym meczu towarzyskim, poświęconym pamięci Henryka Bałuszyńskiego. Jego drużyna o nazwie "Przyjaciele Henryka Bałuszyńskiego" przegrała wtedy z głównym zespołem Górnika Zabrze 2:10.

</doc>
<doc id="669931" url="https://pl.wikipedia.org/wiki?curid=669931" title="Dziesięć ważnych słów">
Dziesięć ważnych słów

Dziesięć ważnych słów – album Marka Grechuty wydany w 1994 roku.
Wersja rozszerzona z 2001 roku.
W antologii Świecie nasz oryginalna płyta została wzbogacona o 10 dodatkowych utworów.

</doc>
<doc id="669932" url="https://pl.wikipedia.org/wiki?curid=669932" title="Annika Becker">
Annika Becker

Annika Becker (ur. 12 listopada 1981 w Rotenburg an der Fulda) – niemiecka lekkoatletka, specjalizująca się w skoku o tyczce. Była wicemistrzyni świata.
Do jej największych sukcesów trzeba zaliczyć srebrny medal Mistrzostw Świata z 2003 w Paryżu tuż za Rosjanką Swietłaną Fieofanową, a przed obecną rekordzistką świata mistrzynią olimpijską, świata i Europy oraz halową mistrzynią świata i Europy Jeleną Isinbajewą. Becker ma również w dorobku złoto (Lublana 1997) oraz srebro (Ryga 1999) Mistrzostw Europy juniorów w lekkoatletyce a także srebrny medal Mistrzostw Świata Juniorów w Lekkoatletyce (Santiago 2000), zwycięstwo w Pucharze świata w lekkoatletyce (Madryt 2002) oraz pierwszą lokatę podczas Superligi Pucharu Europy (Florencja 2003).
Rekord życiowy (PB) Anniki Becker wynosi 4,77 m i został on ustanowiony 7 lipca 2002 w Bochum. Do lipca 2011 był to rekord Niemiec.

</doc>
<doc id="669933" url="https://pl.wikipedia.org/wiki?curid=669933" title="Syriacki Jakobicki Kościół Indii">
Syriacki Jakobicki Kościół Indii



</doc>
<doc id="669935" url="https://pl.wikipedia.org/wiki?curid=669935" title="Europejska Agencja ds. Leków">
Europejska Agencja ds. Leków



</doc>
<doc id="669938" url="https://pl.wikipedia.org/wiki?curid=669938" title="Niezwykłe miejsca">
Niezwykłe miejsca

Niezwykłe miejsca – album Marka Grechuty wydany w 2003 roku.
Utwory.
BONUS :
Wersja rozszerzona z 2001 roku.
W antologii Świecie nasz oryginalna płyta została wzbogacona o 8 dodatkowych utworów.

</doc>
<doc id="669940" url="https://pl.wikipedia.org/wiki?curid=669940" title="EMEA">
EMEA



</doc>
<doc id="669941" url="https://pl.wikipedia.org/wiki?curid=669941" title="Hrabstwo Coconino">
Hrabstwo Coconino

Hrabstwo Coconino – hrabstwo w USA w północnej części stanu Arizona. W roku 2010, liczba mieszkańców wyniosła 134 420. Stolicą jest obszar metropolitalny Flagstaff. Nazwa wywodzi się z imienia "Cosnino" – popularnego w plemieniu Indian Havasupai.
Ludność.
W Coconino mieszka stosunkowo dużo rdzennych Amerykanów (ok. 30%). Głównie z plemienia Nawahów. W mniejszym stopniu Havasupai, Hopi i innych.
Historia.
Gdy w 1883 roku wybudowano jedną z siedzib Atlantic and Pacific Railroad na północy hrabstwa Yavapai, zaczęła wzrastać liczba ludności. Mieszkańcy zmęczeni byli podróżami do Prescott, będącego siedzibą władz i biznesu. W roku 1887 złożyli wniosek do rządu stanowego o secesję z Yavapai i powstanie hrabstwa Frisco. Nowy podmiot powstał dopiero 1891 roku jako Coconino. Stolicą zawsze było Flagstaff. W pierwszych latach XX wieku, mieszkał tutaj George Herriman – popularny rysownik komiksowy.
Geografia.
Do największych atrakcji należą Park Narodowy Wielkiego Kanionu, Walnut Canyon National Monument, Wupatki National Monument, Sunset Crater Volcano National Monument i Krater Meteorytowy. 
Na terenie hrabstwa leżą święte góry rdzennych mieszkańców - Apaczów, Nawahów, Hopi i Zuni, nazwane przez białych San Francisco Peaks z najwyższym szczytem w Arizonie Humphreys Peak.
Całkowita powierzchnia hrabstwa wynosi 48 332 km² z tego 113 km² (0,23%) stanowi woda. Jest drugim po San Bernardino w Kalifornii największym hrabstwem w USA (nie licząc okręgów Alaski). Większe niż razem wzięte stany Massachusetts, Rhode Island, New Jersey i Delaware.

</doc>
<doc id="669946" url="https://pl.wikipedia.org/wiki?curid=669946" title="Dexia">
Dexia

Dexia – belgijsko-francuska instytucja finansowa obsługująca przede wszystkim finanse publiczne (rządowe i samorządowe) – „bank sektora publicznego”. Spółka wchodzi w skład indeksu paryskiego CAC 40 i belgijskiego Bel 20. Siedzibą spółki jest Bruksela. Dexia powstała w 1996 r. z fuzji belgijskiego "Crédit Communal de Belgique" i francuskiego "Crédit Local de France".
W czasie światowego kryzysu finansowego 2008/2009 – grupa Dexia znalazła się w bardzo trudnej sytuacji finansowej. Od września 2008 na europejskich giełdach zaczęła drastycznie spadać wartość akcji grupy – z początkowych ok. 10 EUR do rekordowo niskiej wartości 1,9 EUR 5 marca 2009. Było to związane z ogłoszeniem przez grupę dramatycznie złego wyniku finansowego za rok 2008 (strata rzędu 3,3 miliarda EUR). Grupa uzyskała jednak silne wsparcie rządów Belgii, Francji i Luksemburga, które wsparły ją bezpośrednim zastrzykiem finansowym w łącznej wysokości 6,3 miliarda EUR, oraz gwarancjami rządowymi na łączną kwotę do 150 miliardów EUR oraz ogłosiła plan głębokiej restrukturyzacji, polegający m.in. na zwolnieniu ponad 1500 pracowników. W efekcie, pod koniec 2009 r. wartość akcji grupy podniosła się do poziomu 4,5 EUR.
W 2010 Grupa uzyskała aprobatę Komisji Europejskiej planu dalszej restrukturyzacji, polegającej na skurczeniu Grupy o ok. 1/4 (m.in. poprzez wycofanie udziałów z Dexia Crediop, Dexia Sabadell, Dexia Banka Slovensko) do roku 2014, przy jednoczesnym zachowaniu aktywności inwestycyjnej w Turcji oraz rezygnacji do końca 2010 r. z gwarancji rządowych.
W Polsce funkcjonował bank o nazwie "Dexia Kommunalkredit Bank Polska", którego pierwszym akcjonariuszem był "Dexia Crédit Local", a który obecnie należy wyłącznie do "Dexia Kommunalkredit Bank AG w Wiedniu" i jest samodzielnie finansującą się instytucją. W marcu 2013 r. 100% akcji Dexia Kommunalkredit Bank Polska został kupiony przez Getin Noble Bank S.A. za 70% wartości księgowej netto Dexii.

</doc>
<doc id="669947" url="https://pl.wikipedia.org/wiki?curid=669947" title="Serafa">
Serafa

Serafa – rzeka w województwie małopolskim, prawy dopływ Wisły. Długość rzeki wynosi 12,7 km, powierzchnia zlewni 74,9 km². Początek swój bierze w Wieliczce w okolicach stawu w Parku Mickiewicza by następnie w okolicy ulicy Kubusia Puchatka przyjąć wody dopływającej z lewej strony Grabówki. Stąd już wypływa z Wieliczki i w okolicach autostrady A4 i ulicy Nad Serafą w Krakowie przyjmuje lewy dopływ Malinówkę, biorącą swój początek w Baryczy wraz z jej wieloma niewielkimi dopływami z okolic Kosocic, Rajska, Rżąki, i Soboniowic. Przyjmuje jeszcze lewy dopływ Drwinę i za nią jeszcze Zabawkę, by w Brzegach tuż za stopniem wodnym Przewóz ujść do Wisły.
W systemie gospodarki wodnej Serafa jest uznana za jednolitą część wód o kodzie PLRW2000262137749. W obowiązującej w latach 2004-2021 typologii została określona jako rzeka w dolinie wielkiej rzeki nizinnej (typ 26).
W pobliżu ujścia jej dno budowane jest przez osady piaszczyste, muliste i kamieniste. Wśród makrofitów dominuje rdestnica grzebieniasta, a obok niej występują rdestnice: drobna, nawodna i kędzierzawa. Inne stwierdzane gatunki to: moczarka kanadyjska i rzęsa drobna. Wśród glonów nitkowatych stwierdzono przedstawicieli rodzajów "Cladophora", "Stigeoclonium", "Rhizoclonium" i "Oedogonium". W Serafie w 2009 stwierdzono pierwsze w Polsce stanowisko moczarki argentyńskiej, potwierdzane w kolejnych latach.
Według badań monitoringowych z roku 2003 rzeka prowadziła wody pozaklasowe zarówno pod względem zanieczyszczenia fizykochemicznego, saprobowości jak i skażenia bakteriologicznego. W 2017 roku potencjał ekologiczny jej wód sklasyfikowany jako zły. Zadecydowała o tym zła ocena makrozoobentosu, podczas gdy stan makrofitów był umiarkowany. Przekroczone były również normy dobrego stanu ekologicznego dla kilku parametrów fizykochemicznych, w tym wszystkich form azotu, BZT5, czy przewodności elektrolitycznej. Stan chemiczny wód sklasyfikowano jako zły, przy czym przekroczenie dotyczyło jedynie PBDE w tkankach ryb oraz benzo-a-pirenu w wodzie. Jeden z wielu powodów zanieczyszczeń Serafy wynika z faktu przepływania jej dopływu Malinówki w bezpośrednim sąsiedztwie wysypiska śmieci w Baryczy. Z kolei Drwina niesie wody z oczyszczalni ścieków komunalnych Krakowa.
Nazwa.
Inne używane nazwy rzeki - Srawa. Istnieją dwie główne hipotezy dotyczące pochodzenia tej nazwy. 
Rozwadowski uważa, że nazwa Srawa "pochodzi od tego samego pnia, który mamy w srać; w Wieliczce, z jej odwiecznymi kopalniami, jest Srawa rzeczywiście od wieków po prostu ściekiem, kanałem". Z upływem czasu miała nastąpić eufemizacja tej nazwy i z niezbyt eleganckiej Srawy zrobiła się (szczególnie w dokumentach oficjalnych) Serafa. Językoznawcy przywołują podobne procesy językowe z innych części Polski, gdzie z pierwotnej Srawy robiły się Strawy, Sawy, a z rzeczki o brzmieniu Sracz - Seracz. 
Według drugiej hipotezy, nazwa Serafa pochodzi od nazwy szybu w Wieliczce - Seraf, z którego wody były pompowane do rzeki, nazwanej od tego Serafą. Za tą hipotezą przemawiają najstarsze najstarsze odnotowane formy tej nazwy (Serafa w 1753 r.) i kierunek zmiany nazwy z "rzeka Serafa" (1768) poprzez Serawa (1802) do Srawa (1847): 
1470 – 1480: Wyelyczka (Liber beneficiorum dioecesis Cracoviensis, Długosz), 
1763: Rzeka Serafa, Serapha, 
1768: Rzeka Serafy (mapa Friedhubera),
1783: Bierzanowska Rzeka (tzw. Mapy Miega),
1785: Szirawa (mapie Nicolaschy’ego),
1802: Serawa („Opisanie granic państwa kokotowskiego…”, AN w Krakowie, 29/645/186),
1839: rzeka Pasternik (Liber Memoralibium, ks. Osuchowski),
1842: Seravabach, Srawa (np. „Geschichte der Wieliczkaer Salinen”),
1843: Serawa („Krótki opis historyczny, geologiczny i górniczy Wieliczki” Zejszner),
1847: Srawa (Kataster galicyjski, dominium Bieżanów),
1875: Srawa (czasopismo Rolnik, opis majątku Śledziejowice, tom XVII).

</doc>
<doc id="669953" url="https://pl.wikipedia.org/wiki?curid=669953" title="El Pato">
El Pato



</doc>
<doc id="669956" url="https://pl.wikipedia.org/wiki?curid=669956" title="Garsoniera (film)">
Garsoniera (film)

Garsoniera (ang. "The Apartment") – amerykańska komedia filmowa z 1960 roku w reżyserii Billy'ego Wildera. Film zdobył 10 nominacji do Oscara i 5 statuetek, w tym dla najlepszego filmu roku.
Obsada.
i inni

</doc>
<doc id="669958" url="https://pl.wikipedia.org/wiki?curid=669958" title="Świnoujście (stacja kolejowa)">
Świnoujście (stacja kolejowa)

Świnoujście – stacja kolejowa w Świnoujściu, w województwie zachodniopomorskim. Według klasyfikacji PKP ma kategorię dworca turystycznego. 
Charakterystyka.
Dworzec znajduje w przemysłowej dzielnicy Warszów na wyspie Wolin. W pobliżu stacji znajduje się przeprawa promowa do centrum miasta, oraz dworzec autobusów dalekobieżnych PKS. Stacja w pełni jest przystosowana dla osób niepełnosprawnych. Na stacji zainstalowany jest elektroniczny system zapowiedzi pociągów, którym zarządza spółka PKP PLK. W pobliżu dworca kolejowego pętle mają linie autobusowe numer: 1, 5, 7, 10. Promy obsługujące przeprawę w kierunku do centrum kursują co 20 minut, zaś przyjazdy pociągów są zwykle zsynchronizowane z ich kursowaniem. W obrębie dworca planowana jest budowa węzła przesiadkowego kolejowo-promowo-autobusowego, w obszarze ulic Dworcowej i Barlickiego, wraz z budową parkingu na 150-200 miejsc. Inwestycja ta zostanie sfinansowana ze środków Unii Europejskiej.
W Świnoujściu rozpoczyna bieg pociąg pospieszny „Przemyślanin” do Przemyśla, który pokonuje trasę 1008 km w niecałe 18 godzin. Jest to najdłuższa relacja w Polsce, dlatego pociąg ten często nazywany jest polskim Orient Expressem.
Pasażerowie.
W roku 2017 wymiana pasażerska wyniosła 694 tys. osób (1,9 tys. dziennie).
W roku 2018 stacja obsługiwała 2,1 tys. pasażerów na dobę (łącznie 767 tys. osób).
W roku 2019 wymiana pasażerska wyniosła 767 tys. osób (2,1 tys. dziennie).
W roku 2020 wymiana pasażerska wyniosła 549 tys. osób (1,5 tys. dziennie).
W roku 2021 wymiana pasażerska wyniosła 694 tys. osób (1,9 tys. dziennie).

</doc>
<doc id="669959" url="https://pl.wikipedia.org/wiki?curid=669959" title="Münsingen (Niemcy)">
Münsingen (Niemcy)

Münsingen – miasto w Niemczech, w kraju związkowym Badenia-Wirtembergia, w rejencji Tybinga, w regionie Neckar-Alb, w powiecie Reutlingen, siedziba wspólnoty administracyjnej Münsingen. Leży w Jurze Szwabskiej, ok. 25 km na południowy wschód od Reutlingen.
Dzielnice.
Dzielnice miasta:
Współpraca.
Miejscowości partnerskie:

</doc>
<doc id="669960" url="https://pl.wikipedia.org/wiki?curid=669960" title="Wacław Orłowski">
Wacław Orłowski

Wacław Orłowski (ur. 5 stycznia 1945 w Braunau am Inn) – polski zapaśnik, medalista mistrzostw świata, olimpijczyk. 
Startował w stylu klasycznym. Zdobył brązowy medal podczas Mistrzostw Świata w Bukareszcie w 1967 w wadze średniej (do 87 kg). Olimpijczyk z Meksyku 1968 w wadze półciężkiej (do 97 kg), gdzie zajął 6.-8. miejsce. Był też finalistą mistrzostw świata w 1970 i 1971 oraz mistrzostw Europy w 1970 i 1972.
Trzy razy był mistrzem Polski: w wadze półciężkej w 1968 i w wadze ciężkiej w 1970 i 1973.
Walczył w klubie Wisłoka Dębica. Po zakończeniu kariery międzynarodowy sędzia zapaśniczy.

</doc>
<doc id="669961" url="https://pl.wikipedia.org/wiki?curid=669961" title="Velehrad">
Velehrad

Velehrad – gmina w południowo-wschodnich Czechach, w kraju zlińskim, 6 km na północny zachód od Uherskégo Hradištia i 23 km na południowy zachód od Zlina. Velehrad położony jest w dolinie Morawy, u podnóża wzgórz Chřiby. Według danych z dnia 1 stycznia 2012 liczyła 1301 mieszkańców.
Na podstawie podobieństwa nazw bywał dawniej błędnie kojarzony z Weligradem – stolicą słowiańskiego państwa wielkomorawskiego, którego ówczesny władca, Rościsław, sprowadził misjonarzy Cyryla i Metodego. Obecnie przeważa pogląd, że stolica Wielkich Moraw znajdowała się na terenie dzisiejszego Starego Města lub grodziska Mikulčice.
Papież Jan Paweł II odwiedził Velehrad podczas pielgrzymki do Czechosłowacji w dniach 21–22 kwietnia 1990. 
Velehrad był miejscem kongresów ekumenicznych, znanych jako Zjazdy Velehradzkie. Łącznie odbyło się siedem takich kongresów teologicznych – w latach 1907, 1909, 1911, 1924, 1927, 1932 i 1936. 
Św. Metody.
Starszy brat św. Cyryla. Po jego śmierci w Rzymie, 14 lutego 869 i otrzymaniu święceń biskupich od papieża Hadriana II, św. Metody wyjechał do Panonii (dzisiejsze Węgry) i na Morawy objąć arcybiskupstwo. Wynikł poważny konflikt z arcybiskupem Salzburga, który uważał Panonię i Morawy za ziemie mu przynależne. Arcybiskup Salzburga dopuszczał się szykan, atakował, a nawet uwięził św. Metodego na dwa i pół roku. Święty wiele cierpiał, ale zawsze miał poparcie papieży. Wytrwale kontynuował dzieło młodszego brata, św. Cyryla: przełożył na starocerkiewnosłowiański żywoty Ojców Kościoła oraz założył szkołę tłumaczy, która w 883 przetłumaczyła całą "Biblię" z wyjątkiem "Ksiąg Machabejskich". Właśnie dlatego, św. Metody jest uznawany za ojca literatury słowiańskiej. Według tradycji zmarł w Velehradzie, 6 kwietnia 885.
Klasztor cystersów.
Cystersi przybyli tu w 1204, sprowadzeni z macierzystego klasztoru Plasy przez króla Przemysła Ottokara I i biskupa ołomunieckiego Roberta. W 1261 założono filię tutejszego klasztoru w Vizovicach.
W prawej nawie bazyliki Wniebowzięcia NMP, niewielkich rozmiarów obraz, przedstawiający świętych Cyryla i Metodego, namalowany przez Jana Matejkę, podpisany jako "Dar Narodu Polskiego dla Bazyliki Velehradzkiej". Matejko, po ojcu, był z pochodzenia Czechem.
W pozostałej części klasztoru "Gimnazjum Stojanovo" (otwarte w 2001). Przed zachodnią bramą klasztorną słup maryjny, sprzed 1681.

</doc>
<doc id="669963" url="https://pl.wikipedia.org/wiki?curid=669963" title="Yokohama F. Marinos">
Yokohama F. Marinos

 – japoński klub piłkarski grający obecnie w J1 League. Klub ma siedzibę w Jokohamie.
Historia.
W 1972 roku założono klub Yokohama Marinos, który był zakładową drużyną korporacji Nissan Motors. W 1999 roku doszło do fuzji zespołu Marinos z innym klubem z Jokohamy, Yokohama Flügels. Nazwa "Marinos" wywodzi się z języka hiszpańskiego i w przekładzie na język polski oznacza "marynarzy".
Tuż po utworzeniu, drużyna grała jako "Nissan FC" w Japońskiej Lidze Piłkarskiej. Nawiązano wówczas kontakt ze szkołami wyższymi oraz uniwersytetami w mieście i utworzono drużyny juniorskie, aby móc w przyszłości ściągać z nich wychowanków do pierwszej drużyny. Gdy trenerem drużyny został pierwszy profesjonalny szkoleniowiec w Japonii Kamo Shu, Nissan FC zdobył w 1988 i 1989 roku dwa mistrzostwa kraju, a także Puchar Cesarza i JSL Cup, czyli trzy najważniejsze trofea w kraju.
W 1991 roku Yokohama Marinos była jednym z założycieli J-League. Swoje domowe mecze drużyna rozgrywa na stadionie Nissan, a czasami na mniejszym Mitsusawa Ballpark. Natomiast treningi zawodnicy odbywają na Tozuka Training Center oraz Kozukue Stadium.

</doc>
<doc id="669964" url="https://pl.wikipedia.org/wiki?curid=669964" title="Litawor">
Litawor

Litawor — literackie imię męskie, zaczerpnięte z poematu epickiego Adama Mickiewicza "Grażyna". 
Litawor był przydomkiem rodu magnackiego Chreptowiczów, po raz pierwszy użytym przez podskarbiego dwornego litewskiego Iwana (Iwaszkę, †1513), syna Bohdana, a pochodzącym od niemieckiego słowa "Litauer", oznaczającego "Litwina". 

</doc>
<doc id="669966" url="https://pl.wikipedia.org/wiki?curid=669966" title="Yokohama Marinos">
Yokohama Marinos



</doc>
<doc id="669983" url="https://pl.wikipedia.org/wiki?curid=669983" title="M41">
M41



</doc>
<doc id="669987" url="https://pl.wikipedia.org/wiki?curid=669987" title="Renoma">
Renoma

Dom Handlowy Renoma, dawniej: Powszechny Dom Towarowy, znany pod skrótem PDT (PeDeT) (niem.: "Warenhaus Wertheim") – zabytkowy dom towarowy we Wrocławiu, położony przy ulicy Świdnickiej 40. 25 kwietnia 2009 otwarty ponownie po gruntownej przebudowie i rozbudowie.
Historia.
Dom towarowy Wertheim został zbudowany w 1930 przez berlińską firmę handlową rodziny Wertheim w miejscu kwartału kamienic miejskich, w tym hotelu "Residenz". Uroczyste otwarcie nastąpiło 2 kwietnia 1930. Ówcześnie był największym domem towarowym we Wrocławiu i miał stanowić konkurencję dla Domu Braci Barasch.
Budynek zaprojektował berliński architekt Hermann Dernburg, który w konkursie architektonicznym pokonał znanych architektów, takich jak Theodor Effenberger, Erich Mendelsohn czy Ludwig Moshamer. Pierwotny projekt przewidywał poszerzenie domu o dalszą część przy pl. Czystym ("Salvatorplatz"), jednak nie został zrealizowany wskutek wielkiego kryzysu. Kryzys gospodarczy, dojście do władzy nazistów i noc kryształowa przyniosły upadek handlu oraz prześladowania Żydów, w tym również rodziny Wertheimów. Po działaniach antyżydowskich w 1937, jak wszystkie inne domy towarowe, został przejęty przez nowo założoną spółkę AWAG ("Allgemeine Warenhaus Gesellschaft").
W 1942 roku w ramach wymuszonej alianckimi nalotami decentralizacji przemysłu zbrojeniowego, Ministerstwo Lotnictwa Rzeszy zdecydowało o przeniesieniu części przedsiębiorstwa (jeden oddział) Albert Patin, Werkstätten für Fernsteuerungstechnik GmbH do Breslau, gdzie przydzielono jej pomieszczenia na górnych piętrach domu handlowego AWAG. Oddział prowadził produkcję urządzeń o kryptonimach A 25 i N 12, w dalszej przyszłości miano podjąć się naprawy sprzętu mechanicznego. Pod koniec II wojny światowej, 12 marca 1945, został zbombardowany i stał w płomieniach przez kilka dni.
Otwarto go ponownie po trzech latach, z okazji Wystawy Ziem Odzyskanych jako największy w Polsce Powszechny Dom Towarowy. Pierwsze piętro oddano w 1953, drugie przygotowywano do użytkowania przez 15 lat. Piąte i szóste piętro otwarto w latach 1984–1985. Nazwę "Renoma" wyłoniono w konkursie przeprowadzonym wśród czytelników Słowa Polskiego. W 1977 budynek wpisano do rejestru zabytków jako sztandarowe dzieło europejskiego modernizmu. Pod koniec lat 90. XX wieku obiekt został sprywatyzowany. W latach 2005-2009 obecny właściciel Centrum Development &amp; Investments przeprowadził renowację i rozbudowę budynku o nowe skrzydło w miejscu pierwotnie przewidzianym przez Hermanna Dernburga. Projekt został ukończony w kwietniu 2009, a ponowne uroczyste otwarcie odbyło się 25 kwietnia o godzinie 9.00.
W 2016 r. nowym właścicielem Domu Handlowego Renoma została spółka Griffin Premium RE. (teraz Globalworth Poland Real Estate N.V. (GPRE)), Spółka typu REIT powstała w grudniu 2016 r. poprzez wyodrębnienie dziewięciu nieruchomości z portfela stworzonego i zarządzanego przez grupę Griffin Real Estate, inwestora na  rynku nieruchomości komercyjnych w Europie Środkowej i Wschodniej.
Architektura.
Zamknięty konkurs architektoniczny rozpisano w październiku 1927, a rozstrzygnięto rok później. Za najlepszą uznano pracę oznaczoną godłem "Wratislaviae", wykonaną pod kierunkiem prof. Hermana Dernburga. Dernburg zastosował klasyczne rozwiązanie domu towarowego, z dwoma olbrzymimi dziedzińcami (przekrytymi szklanym dachem na wysokości 1. piętra), doprowadzającymi światło dzienne i zapewniającymi cyrkulację powietrza we wnętrzach oraz zaproponował horyzontalny układ elewacji. Budynek miał siedem kondygnacji, przy czym ostatnie cofały się schodkowo. Parter wyposażono w wielkie witryny, a wyższe piętra w horyzontalne okna. Oba narożniki od strony ulicy Świdnickiej były zaokrąglone.
Elewację domu towarowego "Wertheim" kształtowały obiegające cały budynek pasy okien oraz biegnące poniżej i powyżej nich ceramiczne gzymsy i licowane szkliwioną ceramiką ścianki podparapetowe. Wielką rolę przywiązano do detali zdobiących elewację. Plastyczne ukształtowanie fasady, będące dziełem rzeźbiarzy Ulricha Nitschke i Hansa Klakowa, składało się z ceramicznych gzymsów, rzeźb ludzkich głów, kwiatonów (szyszek) oraz masztów. Od strony południowej i zachodniej do filarów międzyokiennych na 5. piętrze zamocowano stalowe mechanizmy markiz, a na 6. piętrze dwadzieścia dwa maszty flagowe, każdy o wysokości 5,5 metra.
Główne wejście znalazło się na osi budynku od strony ulicy Świdnickiej. Parter i cztery piętra przeznaczono na sale sprzedaży. Większość powierzchni tych kondygnacji stanowiły przestronne sale, w których poza słupami konstrukcyjnymi nie istniały żadne elementy ograniczające wgląd w głąb budynku. Dwie najwyższe kondygnacje były zajęte przez biura firmy, pomieszczenia do prowadzenia szkoleń personelu oraz gastronomię. Szczególnie atrakcyjna była restauracja umieszczona na 5. i 6. piętrze od strony placu Kościuszki, mieszcząca czterysta osób. Składały się na nią dwie sale znajdujące się jedna nad drugą oraz wysoka na dwie kondygnacje sala wielofunkcyjna od strony ulicy Świdnickiej. Sale restauracji otwierały się na tarasy od strony placu Kościuszki i ulicy Świdnickiej, skąd rozpościerał się widok na całe miasto i panoramę Karkonoszy.
Fakty i liczby.
Renoma po rozbudowie uzyskała dwukrotnie większą powierzchnię całkowitą – niemal 100 tys. m². Galeria handlowa na 5 kondygnacjach mieści około 120 sklepów i butików na powierzchni 31 tys. m². Trzy górne piętra zabytkowej części to ponad 10 tys. m². powierzchni biurowych przeznaczonych dla centrum finansowo-księgowego firmy Hewlett-Packard, które mieści się w Renomie od kwietnia 2005.
Nowa Renoma w liczbach:

</doc>
<doc id="669989" url="https://pl.wikipedia.org/wiki?curid=669989" title="NGC 1982">
NGC 1982



</doc>
<doc id="669994" url="https://pl.wikipedia.org/wiki?curid=669994" title="Nitrofit">
Nitrofit



</doc>
<doc id="669997" url="https://pl.wikipedia.org/wiki?curid=669997" title="Macarena">
Macarena

Macarena – piosenka hiszpańskiego duetu Los Del Río z 1993, której muzyka jest połączeniem flamenco i popu.
Historia.
Wydany w marcu 1993 utwór o dziewczynie imieniem Macarena odniósł sukces w Hiszpanii w lecie tego samego roku. Sprzedano ponad 500 tysięcy singli z nagraniem "Macareny". Na przełomie 1994/1995 została wydana w krajach latynoskich i wszędzie dotarła na pierwsze miejsce na listach przebojów (m.in. w Meksyku). W czerwcu 1995 ponad 45 tysięcy singli zostało sprzedanych w Kanadzie. W tym czasie Los del Rio zrobiło angielski remiks piosenki z producentami z Bayside Boys w Miami. W sierpniu 1995 singiel z "Macareną" został wydany w USA. Nowa wersja stała się światowym hitem. 9 września 1995 utwór znalazł się na Hot Top 100 Singles Charts magazynu „Billboard”, co było ewenementem, gdyż od 1969 żaden hiszpański wykonawca nie był umieszczany na tej liście. Piosenka osiągnęła 45. pozycję, pozostając na liście przez ponad 20 tygodni.
Do piosenki stworzono grupowy układ choreograficzny. We wrześniu 1995 po imprezie w Dallas "Macarena" została wpisana do Księgi rekordów Guinnessa, gdyż ponad 5 tysięcy ludzi tańczyło ją jednocześnie, jednak w kolejnych latach padały następne rekordy: w ponad 15 tysięcy osób w Miami i 30 tysięcy w Puerto Rico (oba rekordy w listopadzie 1995), potem ponad 150 tysięcy w Brazylii (styczeń 1996) i 400 tysięcy w Hiszpanii (marzec 1996), W listopadzie 1995 na Filipinach ogłoszono ogólnokrajowy konkurs taneczny "Macarena". W styczniu 1996 stacja ABC w swoim programie „Good Morning America” potwierdziła fenomen "Macareny" w swoim specjalnym roczniku na rok 1995. "Macarena" została wydana na ponad 65 kompilacjach (składankach) na całym świecie. Utwór pojawił się także na ścieżce dźwiękowej do amerykańskiego filmu "An Eye For An Eye" z Sally Field. W Portugalii zorganizowano w krajowej stacji telewizyjnej konkurs z tańcem "Macarena" w sobotnim programie. Układ ten wygrał Narodowy Konkurs Tańca w Niemczech. W Miami zrealizowano godzinny specjalny program telewizyjny o "Macarenie" dla Univision i był on transmitowany w 18 krajach. Przez trzynaście tygodni "Macarena" okupowała pierwsze miejsce listy „Billboardu”.
W grudniu 2001 roku wydano świąteczny mix piosenki pod tytułem „Macarena (Christmas Joy Mix)”, gdzie między zwrotkami są śpiewane różne anglojęzyczne kolędy m.in. "Jingle Bells" w wykonaniu tancerek. W 2004 r. w Anglii "Macarenę" przetańczyło wspólnie 1712 osób. Piosenka została użyta w filmie "W pogoni za Lolą" i "Hotel Transylwania 3."

</doc>
<doc id="670001" url="https://pl.wikipedia.org/wiki?curid=670001" title="Maciej Kamieński">
Maciej Kamieński

Maciej Kamieński, Kamięski, Kamenický, Kamensky (ur. 13 października 1734, zm. 25 stycznia 1821 w Warszawie) – polski kompozytor i pedagog słowackiego pochodzenia; twórca powszechnie uznawanej za pierwszą (do czasu odkrycia anonimowej barokowej opery Heca albo polowanie na zająca) operę polską "Nędza uszczęśliwiona", wolnomularz. Autor melodii pieśni "Żal" (znanej jako "Hej sokoły").
Forma oboczna Kamięski figurowała na rękopisie z 1778 (BN sygn. B. T. 706), który spłonął w 1944, zaś formy Kamenický i Kamensky podaje "Československý hudební slovník" (tom 1, wydany w 1963). Miejsce urodzenia nieznane; wymieniane w pracach polskich i obcych Sopron (niemiecki Ödenburg), które podawał sam Kamieński oraz Magyar Ovar nie znalazły potwierdzenia w zachodnich księgach metrykalnych. Młode lata spędził Kamieński w Sopronie w domu hrabiego Henckla von Donnersmarck, a po jego śmierci w 1760 przeniósł się wraz z domem wdowy do Wiednia. Wykształcenie muzyczne zdobył w Sopronie, dopełnił je w Wiedniu; w październiku 1762 słyszał w Schönbrunnie grę małego Mozarta. W Warszawie Kamieński osiadł nie wcześniej niż na przełomie 1762/63, pierwszą znaną z tego okresu datą jest 1773, kiedy to ukazało się w Warszawie zawierające kilka utworów Kamieńskiego wydanie "Mélanges de Musique pour le clavecin" J. Engla (zaginione podczas II wojny światowej).
Kamieński w krótkim czasie zyskał w Warszawie uznanie jako nauczyciel gry na fortepianie i śpiewu solowego. W 1803 roku został właścicielem posesji przy ul. Świętojerskiej, gdzie prowadził zajazd i mieszkał aż do swojej śmierci. W 1805 dzierżawił przy ul. Nalewki tzw. dworek Dulfowski, w którym organizował publiczne wieczory muzyczne.
Był członkiem loży wolnomularskiej Świątynia Izis w 1811/1812 roku. Po 1815 został Dyrektorem Harmonii Wielkiego Wschodu Narodowego Polskiego.
Kamieński był dwukrotnie żonaty, z pierwszą żoną miał syna Karola, uzdolnionego malarza (zmarł po 1788), za drugim razem poślubił wdowę Annę Gelinek. Pochowany został na Powązkach (Warszawa); na ścianie kościoła przy cmentarzu znajduje się pamiątkowa marmurowa tablica z napisem:
„Tu spoczywają zwłoki Macieja Kamieńskiego, który żyjąc lat blisko 87, zakończył życie dnia 25 stycznia 1821 roku. Pozostała po nim wdowa prosi o westchnienie do Boga.”
Stworzył kilka oper, które wzorowane były na: francuskiej opéra comique, niemieckim singspielu i stylu włoskim (dramma per musica).
W twórczości swej nawiązywał również do polskiej muzyki ludowej.
Ok. 1777 trafił w jego ręce tekst kantaty napisanej dla Szkoły Kadetów przez Franciszka Bohomolca "Nędza uszczęśliwiona". Kamieński stworzył muzykę do tego utworu, natomiast libretto zostało rozszerzone przez Wojciecha Bogusławskiego. Operę wystawiono 11 lipca 1778 w teatrze w Pałacu Radziwiłłowskim.
Ważniejsze jego kompozycje:

</doc>
<doc id="670004" url="https://pl.wikipedia.org/wiki?curid=670004" title="Punkcja">
Punkcja

Punkcja (łac. "punctio"; z łac. "punctum" - ukłucie) - nakłucie wykonane w celach medycznych. Pacjentowi wbija się igłę w celu wprowadzenia leków, pobrania próbki lub opróżnienia jam ciała lub ogniska chorobowego z zalegającej wydzieliny.
Jednym z takich zabiegów jest punkcja lędźwiowa. Jest robiona m.in. w celu pobrania do badań płynu mózgowo-rdzeniowego.

</doc>
<doc id="670009" url="https://pl.wikipedia.org/wiki?curid=670009" title="Wydawnictwo Otwarte">
Wydawnictwo Otwarte

Wydawnictwo Otwarte – istniejąca od 2006 roku krakowska oficyna wydawnicza, której właścicielem jest SIW Znak.
Otwarte wydaje przede wszystkim literaturę popularną, jak również książki podróżnicze i poradniki, między innymi książki doktora Pierre'a Dukana, za które dwukrotnie (w 2009 i 2010 roku) zdobyło nagrodę „Bestseller Empiku”. W 2013 roku otrzymali ponownie nominację do tej nagrody w kategorii „literatura obca” za książkę "Poradnik pozytywnego myślenia" Matthew Quicka.
Katalog wydawnictwa oparto o cztery marki:
Wydawnictwo jest także właścicielem i twórcą Woblinka – platformy wydawniczej i księgarni z książkami elektronicznymi.

</doc>
<doc id="670011" url="https://pl.wikipedia.org/wiki?curid=670011" title="Mo Tse">
Mo Tse



</doc>
<doc id="670014" url="https://pl.wikipedia.org/wiki?curid=670014" title="Rekowo Górne">
Rekowo Górne

Rekowo Górne (kaszb. "Rekòwò") – osada kaszubska w Polsce położona w województwie pomorskim, w powiecie puckim, w gminie Puck na wschodnim krańcu Puszczy Darżlubskiej w pobliżu drogi wojewódzkiej nr. 216.
"Rekowo Dolne" do niedawna także sołectwo gminy Puck zostało włączone w obszar miejski miasta Redy jako jej północna dzielnica.
W latach 1975–1998 miejscowość administracyjnie należała do województwa gdańskiego.
Od 1970 roku w Rekowie mieści się Radiokomunikacyjne Centrum Odbiorcze Gdynia/Rekowo. Do końca 2003 obiekt był wykorzystywany do łączności morskiej i wraz ze stacją nadawczą w Gdyni Oksywiu wchodził w skład stacji brzegowej "Gdynia-Radio". Po zamknięciu stacji większość masztów zdemontowano, pozostawiono jeden, na którym swoją antenę nadawczą miało Radio Kaszëbë. Maszt zawalił się 2 stycznia 2015 r. w wyniku silnych podmuchów wiatru.
W miejscowości znajdują się również dawne budynki Warzywniczego Zakładu Doświadczalnego, które są w trakcie renowacji.
Zabytki.
Pałac z końca XIX w. wybudowany w stylu willi włoskiej. Piętrowy obiekt kryty dachem dwuspadowym, szczytem zwrócony do frontu. Po bokach parterowe skrzydła również kryte dachem dwuspadowym. Po prawej stronie dobudówka z głównym wejściem, tarasem na dachu po obu stronach trzypiętrowej czworobocznej wieży. Od ogrodu taras z pełną balustradą na wysokości wysokiego parteru do którego prowadzą schody. Obecnie hotel.
Komunikacja.
W Rekowie znajdują się 4 przystanki autobusowe:
1) Rekowo-Widlino (kierunek Władysławowo oraz Gdynia)
2) Rekowo Górne skrzyżowanie (kierunek Władysławowo oraz Gdynia)
Odjeżdża z nich autobus Pomorskiej Komunikacji w Wejherowie linii 650
oraz mikrobusy prywatnych przewoźników.
Autobusy Pomorskiej Komunikacji kursują z częstotliwością godzinną, natomiast po zsumowaniu wszystkich kursów autobusów oraz mikrobusów, połączenia z Gdynią, Redą lub Puckiem występują w takcie półgodzinnym.

</doc>
<doc id="670015" url="https://pl.wikipedia.org/wiki?curid=670015" title="Bąkojady">
Bąkojady

Bąkojady (Buphagidae) – monotypowa rodzina ptaków z rzędu wróblowych (Passeriformes), wcześniej klasyfikowana w randze podrodziny Buphaginae w rodzinie szpaków (Sturnidae). 
Występowanie.
Bąkojady zamieszkują sawannę w Afryce Subsaharyjskiej.
Charakterystyka.
Długość ciała 20 cm, masa ciała 42–71 g.
Żerują na dużych, roślinożernych ssakach kopytnych (bawołach, nosorożcach, zebrach, antylopach) i na słoniach. Wyjadają im ze skóry pasożyty (głównie kleszcze i larwy muchówek) oraz bliznowate tkanki i krew z ran ssaka. Nogi bąkojadów są krótkie i wyposażone w ostre pazury, dzięki czemu mogą się utrzymać na grzbiecie i bokach ciała poruszającego się ssaka.
Bąkojady nie tylko oczyszczają skórę zwierząt, ale pełnią również rolę strażników ostrzegających o zagrożeniu. Są towarzyskie, żerują i nocują w stadach. Gnieżdżą się w dziuplach drzew.
Systematyka.
Etymologia.
Greckie "bous" – wół; "-phagos" – -jedzący &lt; "phagein" – jeść.
Podział systematyczny.
Rodzina Buphagidae jest taksonem siostrzanym w stosunku do (przedrzeźniacze (Mimidae) + szpaki (Sturnidae)). Do rodziny należy jeden rodzaj z następującymi gatunkami:
Bibliografia.
 

</doc>
<doc id="670017" url="https://pl.wikipedia.org/wiki?curid=670017" title="Cao Wei">
Cao Wei



</doc>
<doc id="670018" url="https://pl.wikipedia.org/wiki?curid=670018" title="Folkungowie">
Folkungowie

Folkungowie – dynastia panująca w latach 1250–1364 w Szwecji, w Norwegii w latach 1319–1387, a także w Danii w latach 1376–1387. Jej pierwszym przedstawicielem był Waldemar Birgersson panujący w latach 1250–1275, ostatnim Olaf Haakonsson panujący w Danii (jako Olaf II) w latach 1376–1387 i Norwegii (jako Olaf IV) w latach 1380–1387.
W roku 1363 roku zostało zawarte małżeństwo między królem Norwegii – Haakonem VI a (zaledwie 10-letnią) Małgorzatą, córką króla Danii – Waldemara IV Atterdaga (Odnowiciela). Małżeństwo to związało tym samym rodzimą dynastię Folkungów – dziedziców tronu Norwegii i Szwecji – z rodem monarchów duńskich. Doprowadziło to ostatecznie do utworzenia tzw. Unii Kalmarskiej.

</doc>
<doc id="670019" url="https://pl.wikipedia.org/wiki?curid=670019" title="Telewizyjna lista przebojów">
Telewizyjna lista przebojów

Telewizyjna lista przebojów – program telewizyjny nadawany w latach 1982–1987, prezentujący w formie listy przebojów polskie teledyski.
Historia.
Program powstał na fali popularności nowych zespołów młodzieżowych i kręconych w tamtym czasie pod wpływem MTV polskich teledysków. Był nadawany w programie I Telewizji Polskiej. Pierwsze notowanie listy, planowane na 13 grudnia 1981, zostało wyemitowane z niemal rocznym opóźnieniem ze względu na wybuch stanu wojennego. Prowadzącym program został Bogdan Fabiański, a podczas comiesięcznych emisji gościł znany muzyk lub kompozytor. Po dwunastu miesiącach istnienia listy ukazało się wydanie specjalne, w skład którego weszły wszystkie dotychczasowe numery 1.
Początkowo "TLP" miała charakter mocno rockowy lub pop-rockowy, z czasem jednak zaczęła przesuwać się w kierunku muzyki „środka” reprezentowanej przez takich wykonawców jak Urszula Sipińska czy Irena Jarocka. W 1986 roku ukazał się album muzyczny "Przeboje TLP" nakładem wytwórni Wifon. Późniejsze wydania listy zaczynały ukazywać się w ramach programu "Stare, nowe i najnowsze". Ostatnie notowanie ukazało się jesienią 1987 roku, później "Telewizyjna lista przebojów" została zastąpiona przez nowy program, "Premie i premiery".
Zasady.
Lista składała się wyłącznie z wideoklipów polskich wykonawców. Były one prezentowane na antenie w ciągu miesiąca, natomiast poszczególne notowania, będące zestawieniem dziesięciu (później więcej) najpopularniejszych polskich teledysków. Lista ukazywała się regularnie, zawsze w ostatnich dniach miesiąca, chociaż o różnych porach. Notowania drukowano w tygodnikach "Panorama", "Razem" i "Zarzewie".

</doc>
<doc id="670020" url="https://pl.wikipedia.org/wiki?curid=670020" title="Wolni Francuzi">
Wolni Francuzi



</doc>
<doc id="670024" url="https://pl.wikipedia.org/wiki?curid=670024" title="Esauł">
Esauł

Esauł, asauł (z tur. "jasauł") – stopień oficerski w wojskach kozackich carskiej Rosji.
Ogólnie określano tak również dowódcę oddziału kawalerii w wojsku kozackim albo tatarskim. W dawnym wojsku polskim odpowiadał husarskiemu namiestnikowi. U Kozaków zaporoskich "osauł" (także "asauł", "asauła", "asawuł") był adiutantem atamana koszowego. Na Rusi określenie to odnoszono do strażnika polowego (dozorcy) lub włodarza.

</doc>
<doc id="670025" url="https://pl.wikipedia.org/wiki?curid=670025" title="Torero">
Torero



</doc>
<doc id="670027" url="https://pl.wikipedia.org/wiki?curid=670027" title="Shu Han">
Shu Han

Shu, Shu Han lub Han (; 221-263) - państwo istniejące w Epoce Trzech Królestw na zachodzie Chin ze stolicą w Chengdu. Z dwoma innymi królestwami, Cao Wei oraz Sun Wu, królestwo Shu Han toczyło walkę o kontrolę nad Chinami po upadku Dynastii Han w 220 roku. Samo uległo państwu Wei w 263 r. Zostało założone przez Liu Beia.
Dzieje państwa Shu opisuje "Kronika Trzech Królestw", a ich zbeletryzowaną wersję powieść "Sanguo yanyi".

</doc>
<doc id="670030" url="https://pl.wikipedia.org/wiki?curid=670030" title="Ciemności kryją ziemię">
Ciemności kryją ziemię

Ciemności kryją ziemię – powieść Jerzego Andrzejewskiego, napisana w latach 1955–1957, opublikowana w 1957 roku. Andrzejewski wydał ją po dłuższym okresie niemocy twórczej. Przyczyną tego było m.in. to, że Andrzejewski w okresie stalinizmu był jednym z najaktywniejszych pisarzy wiernych ustrojowi. Aby ukryć prawdziwy cel napisania "Ciemności..", pisarz umieścił akcję powieści w XV-wiecznej Hiszpanii (okres działania Świętej Inkwizycji i słynnego inkwizytora Tomása de Torquemady) i wystylizował ją na kronikę historyczną z tego okresu.
Tytuł.
Tytuł stanowi nawiązanie do III części „Dziadów” Adama Mickiewicza:
"&lt;poem&gt;
«Zaszło słońce», wołają astronomy z wieży,
Ale dlaczego zaszło, nikt nie odpowiada;
Ciemności kryją ziemię i lud we śnie leży!
Lecz dlaczego śpią ludzie, żaden z nich nie bada.
Przebudzą się bez czucia, jak bez czucia spali (...)
&lt;/poem&gt;"
Patrz też: "Bo oto ciemności okryją ziemię i mrok narody; ale nad tobą wzejdzie Pan, a chwała jego nad tobą widziana będzie". (Iz 60:2 wg Wujka")
Treść.
Pewnego dnia, w połowie września 1485 roku do miasteczka Villa-Réal przybywa Wielki Inkwizytor Tomas Torquemada w otoczeniu dwustu kilkudziesięciu konnych i pieszych familiantów, czyli domowników Świętej Inkwizycji (zwanych również Milicją Chrystusową). Wywołuje to popłoch mieszkańców. Na jego powitanie nie zjawiają się przedstawiciele władz świeckich (don Juan de Santangel - dowódca, kapitan królewskiego regimentu, który jednak posyła Manuela de Hojeda. Wysłannik usprawiedliwia swego dowódcę chorobą). Podczas modlitwy w kościele Torquemada spotyka młodego dominikanina Diego Manente, przeciwnika Inkwizycji, który zwierza mu się ze swoich poglądów, myśląc, że rozmawia z kimś innym. Gdy zakonnik dowiaduje się, z kim ma do czynienia, podnosi rękę, by zabić inkwizytora, lecz powstrzymuje się. Spotkanie kończy się wspólną modlitwą. Wielki Inkwizytor, widząc bunt i szczerość Diega, decyduje się wziąć go pod opiekę i nazajutrz niespodziewanie mianuje go swoim osobistym sekretarzem. Po objęciu tego stanowiska Diego przechodzi gwałtowną przemianę – z przeciwnika staje się fanatycznym zwolennikiem Inkwizycji. Zostaje mianowany sekretarzem Królewskiej Rady Inkwizycyjnej. Ofiarami jego donosów staje się dowódca straży Torquemady - don Carlos de Sigura (umiera, pijąc zatrute przez Torquemadę wino) oraz przyjaciel Diega - Mateo Dara, któremu w przeszłości zwierzał się z wrogości wobec inkwizycji.
Wielki Inkwizytor wymusza na Królu i Królowej dekret nakazujący wygnanie Żydów z Hiszpanii. W pierwszej połowie września 1498 ciężko chory Torquemada udaje się w podróż z Valladolid do Toledo w celu wyjaśnienia zawiłej sprawy Lorenza Pereza - rzemieślnika postawionego przed Święty Trybunał, oskarżonego o szerzenie bezbożnych poglądów: "jakoby nie istniały diabły, demony oraz inne istoty piekielne, które zdolne by były zawładnąć ludzką duszą". Po pierwszym przesłuchaniu zmieniono powód oskarżenia na posądzenie o: "szerzenie poglądów niezgodnych z naukami Kościoła oraz o udział w rozległym spisku, który miał za cel obalenie przemocą istniejących w Królestwie Katolickim władz świeckich i duchownych". Perez przyznał się do winy oraz ujawnił listę osób, które wciągnął do rzekomego spisku. Wśród nazwisk znalazł się ksiądz Miguel Vargas - proboszcz i spowiednik oskarżonego, który "wykazał przy pełnieniu swych obowiązków karygodną ślepotę i na nie mniejsze potępienie zasługujący zanik czujności wobec zła". W święto Józefa Perez oraz jego rzekomi wspólnicy zostali żywcem spaleni na stosie.
Kilkanaście dni później, podczas podróży do Ávila, śmiertelnie chorym Torquemadą zaczynają targać wątpliwości. Dochodzi do wniosku, że system terroru, który stworzył, jest szkodliwy i zaczyna tracić wiarę w Boga. 16 września 1498 roku w San Vicente nakazuje Diego ogłoszenie edyktu o rozwiązaniu Świętej Inkwizycji i przywróceniu praw jej ofiarom. Diego jednak odmawia wykonania polecenia, a po śmierci przełożonego uderza go w twarz.

</doc>
<doc id="670031" url="https://pl.wikipedia.org/wiki?curid=670031" title="Bar Atlantic">
Bar Atlantic

Bar Atlantic – serial komediowy produkcji polskiej z 1996 nakręcony przez Janusza Majewskiego.

</doc>
<doc id="670032" url="https://pl.wikipedia.org/wiki?curid=670032" title="Toreador">
Toreador

Toreador (hiszp. "torero, matador de toros") – każdy zapaśnik uczestniczący w korridzie.
Kapeador to toreador, który drażni byka za pomocą różowo-żółtej peleryny, pikador – jeździec, który kłuje zwierzę piką, banderillero wbija w byka krótkie włócznie ze wstążkami, matador (główny zapaśnik) najpierw walczy z bykiem, drażniąc go muletą i robiąc uniki, a na końcu zadaje bykowi śmiertelny cios szpadą.

</doc>
<doc id="670033" url="https://pl.wikipedia.org/wiki?curid=670033" title="Andrzej W. Piotrowski">
Andrzej W. Piotrowski

Andrzej W. Piotrowski – polski i polonijny żeglarz, dziennikarz, współpracownik-korespondent magazynów żeglarskich Rejs i H2O, a także Dziennika Związkowego i miesięcznika Polonia w Chicago.
Dorobek żeglarski.
W 1963 roku zaczął żeglować jako członek Klubu Morskiego Tramp w Koszalinie, w 1974 r. otrzymał stopień kapitana jachtowego, a w 1976 brał udział w wyprawie żeglarskiej z okazji 200-lecia Stanów Zjednoczonych znanej jako "Operacja Żagiel 76" na pokładzie jachtu Wojewoda Koszaliński jako III oficer na trasie: Kołobrzeg – Plymouth – Wyspy Kanaryjskie – Bermudy – Newport – Nowy Jork (6760 Mm).
W roku 1977 wyemigrował do Stanów Zjednoczonych, a w 1986 zakupił w Niemczech jacht żaglowy typu slup – Dehler 34, który nazwał Solidarity i przeżeglował trasę z Grossenbrode nad Bałtykiem i przez Morze Północne-kanał La Manche-Atlantyk-Morze Karaibskie-Atlantyk-rzekę Hudson-Wielkie Jeziora dotarł do Chicago (9260 Mm), gdzie mieszka do dzisiaj.
W roku 1988 został wybrany komandorem polonijnego klubu żeglarskiego Joseph Conrad Yacht Club w Chicago i pełnił tę funkcję przez dwie kadencje.
W latach 1988 – 1996 na swoim jachcie Solidarity brał udział 8 razy w regatach Chicago – Mackinac Race.
W 1989 r. na jachcie Solidarity wziął udział w regatach samotnych żeglarzy (Port Huron – Mackinac Island Solo Challenge '89), zajmując trzecie miejsce w swojej klasie.
W roku 1991 był jednym z organizatorów i wziął udział na jachcie Solidarity w I zlocie żeglarzy polonijnych (I World Polonia Sailing Jamboree-Poland 91). Rejs prowadził z Chicago przez Wielkie Jeziora – rzekę Hudson – Atlantyk – Azory – kanał La Manche – Morze Północne – Bałtyk do Gdyni (5870 Mm).
W 1991 r. założył firmę żeglarską Polish Sailing Center of Chicago, a w 1992 wziął udział w regatach o Puchar Prezydenta miasta Świnoujście na trasie Świnoujście-Bornholm-Sassnitz-Świnoujście, zajmując I miejsce w swojej klasie. W tym samym roku wziął udział jachtem Solidarity w regatach o Srebrny Dzwon Kołobrzegu, zajmując I miejsce w swojej klasie. W roku 1992 pożeglował (Solidarity) w drogę powrotną do USA przez Morze Bałtyckie – Morze Północne – kanał La Manche – rzeki i kanały Francji – Morze Śródziemne – Atlantyk – Morze Karaibskie – drogę wodną Intracoastal Waterway – rzekę Hudson – Wielkie Jeziora do Chicago (10 080 Mm).
W 1993 r. wziął udział na Solidarity w regatach samotnych żeglarzy (Solo Challenge '93) na trasie Port Huron – Wyspa Mackinac – St. Joseph (550 Mm), zajmując I miejsce.
W latach 1993 – 1994 prowadził, będąc również współproducentem, 54 emisje programu "Z wiatrem" emitowanego w polonijnej telewizji Polvision.
W roku 1994 wziął udział w regatach samotnych żeglarzy (Port Huron-Mackinac Island Solo Challenge ’94) na jachcie Solidarity, zajmując IV miejsce w swojej klasie.
Jako szef Polish Sailing Center współorganizował wizytę dwóch polskich żaglowców Pogoria i Zawisza Czarny w Chicago. Była to pierwsza wizyta polskich żaglowców w historii Chicago. Wziął też udział, jako I oficer, w transatlantyckim rejsie żaglowca Pogoria na trasie Montreal – Azory – Aveiro (Portugalia) – 3637 Mm. Bardzo późną jesienią pożeglował jachtem Solidarity na trasie Chicago – rzeka Illinois – Missisipi – Nowy Orlean – Zatoka Meksykańska do St. Petersburg na Florydzie.
W 1995 roku brał udział, jako z-ca kapitana, w rejsach po Morzu Bałtyckim na polskim żaglowcu Fryderyk Chopin. Powtórnie odbył wyprawę na s/y Solidarity na trasie Chicago – rzeka Illinois – Missisipi – Nowy Orlean. Wyprawa rozpoczęła się w połowie listopada, a zakończyła 31 grudnia 1995 roku w Nowym Orleanie.
W 1996 opuścił Chicago na pokładzie Solidarity i przez Wielkie Jeziora – Kanał Erie – rzekę Hudson – Atlantyk – Wewnętrzną Przybrzeżną Drogę Wodną dotarł do Miami na Florydzie. Rejs rozpoczął się 17 sierpnia, a zakończył 24 listopada 1996 roku.
W roku 1997 współorganizował i wziął udział jachtem Solidarity w II zlocie polonijnych żeglarzy (II World Polonia Sailing Jamboree-Poland '97). Rejs rozpoczął się 14 kwietnia w Ft. Lauderdale na Florydzie i poprzez Bahamy – Bermudy – Azory – Kanał La Manche – Morze Północne – Bałtyk do Kołobrzegu zawinięto 30 czerwca 1997 roku. Stamtąd żeglarze przepłynęli do Gdańska 5520 Mm).
Na przełomie lat 1998 – 1999 zorganizował i wziął udział jako skiper w rejsie jachtu Gemini (regatowy jacht klasy 1 tony) z Gdyni do Stanów Zjednoczonych. Pierwszy etap prowadził z Gdyni przez Bałtyk-Morze Północne-kanał La Manche-Zatokę Biskajską-Atlantyk do Vilamoura w południowej Portugalii. Trwał od 4 lipca do 24 sierpnia. Drugi etap rozpoczął się 7 grudnia w Vilamoura i prowadził przez Atlantyk – Barbados – Morze Karaibskie do St. Petersburg na Florydzie, gdzie jacht zacumował 19 maja 1999 roku. (8240 Mm).
W 1999 r. zorganizował udział jachtu Gemini w regatach Chicago – Mackinac Race, na którym płynął jako skiper. Był to pierwszy w historii tych regat start jachtu zbudowanego w Polsce i płynącego pod polską banderą.
Na przełomie lat 1999 – 2000 wziął udział w zimowym rejsie katamarana Polpharma-Warta. Popłynął w tym rejsie jako członek załogi i operator filmowy. Rejs rozpoczął się 13 grudnia 1990 w Gdańsku, a zakończył 6 stycznia w Vilamoura. (2600 Mm). W tym samym roku zorganizował i wziął udział jako skiper Gemini w "The Millenium 600 Race" (z Port Huron do Chicago) i z Chicago w Mackinac Race. Następnie pożeglował jachtem Gemini z Chicago na Florydę przez rzekę Illinois – Missisipi – Nowy Orlean – Ft. Lauderdale. A w 2001 popłynął jako skiper na Gemini w regatach "Pineapple Cup" na trasie Ft. Lauderdale-Montego Bay na Jamajce. Regaty jacht ukończył mimo awarii steru (urwała się płetwa sterowa). W czerwcu odbył rejs powrotny na Gemini z Montego Bay do St. Petersburg na Florydzie.
Na pokładzie Gemini Piotrowski wziął udział jako skiper w regatach Chicago – Mackinac Race 2001. Jesienią odbył rejs na pokładzie Gemini na trasie Chicago-Floryda rzekami Illinois i Missisipi do Nowego Orleanu, a następnie przez Zatokę Meksykańską do Miami.
W roku 2002 odbył rejs na Gemini na trasie z Miami poprzez San Salvador (Bahamy) – Turks i Caicos – San Juan (Puerto Rico) – Brytyjskie Wyspy Dziewicze – Sint Maarten na Antiguę. Razem 1580 Mm. Celem rejsu był udział w regatach karaibskich organizowanych w ramach "Antigua Sailing Week".
W 2003 r. zorganizował i wziął udział jako skiper Gemini w regatach "Heineken Regatta 2003" na wyspie St. Maarten oraz w regatach w ramach "Antigua Sailing Week 2003". Wziął udział w regatach Chicago – Mackinac 2003 na pokładzie s/y Lighting jako taktyk i operator filmowy. Jacht zajął I miejsce w swojej klasie. Było to pierwsze zwycięstwo polonijnego jachtu w historii regat.
W 2004 przepłynął na jachcie Solidarity, jako skiper, trasę z Port Saint Louis du Rhone (M. Śródziemne) – Vilamoura – Madera – St. Maarten długości 4300 Mm. Etap Madera – St. Maarten był wyścigiem żeglarskim w ramach "Transatlantic Challenge". Polski rekord wyniósł 24 dni, 19 godzin, 45 minut i 18 sekund – odległość przebyta: 2915 mil morskich.
Zorganizował i wziął udział jako skiper Solidarity w regatach "International Rolex Regatta" na wyspie St. Maarten (4. miejsce w swojej klasie).
Zorganizował wyprawę żeglarską dwóch jachtów Solidarity i Gemini na trasie St. Martin (Karaiby) – Bermudy – Horta, na Azorach, znaną jako "Transatlantic Challenge 2004". Podczas rejsu był skiperem jachtu Gemini. Na trasie Bermuda – Horta załoga płynąca na pokładzie Gemini ustanowiła rekord przejścia trasy 1905 Mm – 13 dni, 19 godzin, 29 minut i 20 sekund.
W roku 2005 Piotrowski wziął jako skiper jachtu Gemini (załoga portugalska) udział w 4. regatach na wodach Wysp Azorskich. W regatach "Semana do Mar" w Horcie zajęli (bezwzględnie) III miejsce, w dwóch regatach nazwanych "Praja da Vitoria Race" zajęli kolejno I i II miejsce, natomiast w ostatnich "Regatta do Ilheu do Norte" zajęli ponownie I miejsce.
W 2006 r. uczestniczył w wyprawie polonijnych żeglarzy zorganizowanej przez środowisko żeglarskie w Chicago w Polinezji Francuskiej. Wyprawa trwała 21 dni (22 stycznia – 12 lutego), podczas których na czarterowanym katamaranie typu Bahia 46 o nazwie "Aroa" odwiedzili wyspy Raiatea, Tahaa, Bora-Bora i Huahine. Ogółem podczas rejsu wyprawa przepłynęła 350 mil morskich.
Jako skiper Gemini w sierpniu wziął udział w trzech regatach na wodach wyspy Terceira (Azory). Po przeliczeniu jacht zajął trzykrotnie I miejsce w swojej klasie.
W roku 2007 odbył, jako kapitan polsko-polonijnej załogi, wyprawę czarterowanym katamaranem "Dandelion" po archipelagach wyspiarskiego państwa Tonga na Pacyfiku. Również w 2007 r. zorganizował i był skiperem katamaranu Atlantic adventure (Catana 48) w rejsie z wyspy Gwadelupa (Karaiby) przez Bermudę na Wyspy Azorskie. Długość rejsu 3600 Mm. W latach 2007–2008 zorganizował rejs i był skiperem katamaranu Atlantic adventure podczas jego trwania na trasie Wyspy Azorskie (Terceira) – Madera – Wyspy Kanaryjskie (La Palma) – St. Martin (Karaiby). Dystans 4100 Mm. Zorganizował i prowadził jako skiper 2 tygodniowy rejs po wodach Thailandii katamaranem Belize 43. Długość rejsu 480 Mm.
W 2008 r. prowadził rejsy czarterowe katamaranem Atlantic adventure po akwenie wysp karaibskich – przepłynięto 540 Mm. Zorganizował i prowadził rejs katamaranem Atlantic adventure na trasie St. Martin – BVI (Karaiby) – Bermuda – Azory (Terceira). Dystans przepłynięty 2960 Mm. Zorganizował i prowadził rejs katamaranem Atlantic adventure na trasie Azory – Madera – Wyspy Kanaryjskie – Martynika (Azory). Dystans przepłynięty 3800 Mm.
W 2009 r. prowadził rejsy czarterowe na katamaranie Atlantic adventure na akwenie Morza Karaibskiego. Ogółem przepłynięto 2650 Mm. Zorganizował i poprowadził jako skiper rejs na trasie St. Martin – Horta – Angra (Azory) na katamaranie Atlantic adventure. Podczas rejsu przepłynięto 2450 Mm. Zorganizował i poprowadził jako skiper rejs na trasie Angra – Horta – Velas – Ponta Delgada (Azory) – Madera na katamaranie Atlantic adventure. Podczas rejsu przepłynięto 850 Mm.
W 2010 r. Poprowadził rejs katamaranem Atlantic adventure na trasie Le Marin, Martynika – Marigot Bay, St. Martin, Długość rejsu 310 Mm. Na katamaranie Atlantic adventure odbył kilka rejsów czarterowych odwiedzając wyspy St. Barts, St. Kitts, Statia, Saba, Anguilla i Brytyjskie Wyspy Dziewicze. Łączna trasa to 675 Mm. W sierpniu tego roku wziął udział jako co-skiper i operator filmowy w rejsie jachtu Husaria na trasie z Vancouver, Kanada do San Francisco, USA. Podczas rejsu przepłynięto 1080 mil morskich

</doc>
<doc id="670035" url="https://pl.wikipedia.org/wiki?curid=670035" title="Atlético Torino">
Atlético Torino

Atlético Torino Talara – peruwiański klub piłkarski z siedzibą w mieście Talara.
Historia.
Klub założony został 20 marca 1957. W 1969 awansował do pierwszej ligi, z której spadł w 1973. Po czterech latach w 1977 Atlético Torino ponownie awansował do najwyższej ligi Peru. W 1980 klub zajął 2. miejsce w lidze i zakwalifikował się do grupy mistrzowskiej (do której kwalifikowały się 4 najlepsze drużyny w lidze). W tej grupie klub zajął 2. miejsce sięgając po największy w historii sukces - wicemistrzostwo Peru. Kolejny rok miał być wielkim świętem - Atlético Torino zadebiutował w Copa Libertadores. Jednak ten sezon okazał się dla klubu fatalny - w Copa Libertadores drużyna zajęła ostatnie miejsce w grupie, z zaledwie jednym zdobytym punktem i 16 bramkami straconymi. Jeszcze w tym samym sezonie zespół spadł z pierwszej ligi. Wygranie Copa Perú w 1982 dało awans i szybki powrót na wyżyny peruwiańskiej piłki. Po kilku latach znów nastąpił spadek z ligi, a powrót dopiero w 1994, po kolejnym wygraniu Copa Perú. Po trzech latach w 1997 nastąpił kolejny spadek - jak dotąd ostateczny.

</doc>
<doc id="670038" url="https://pl.wikipedia.org/wiki?curid=670038" title="Zanokcica (choroba)">
Zanokcica (choroba)

Zanokcica (łac. "paronychia") – rodzaj ropowicy, zapalenie ropne związane z zakażeniem wałów paznokciowych, wokół paznokci palców dłoni lub stóp.
Przebieg kliniczny.
Może przebiegać jako:
Niezależnie od przyczyny powoduje następujące objawy:

</doc>
<doc id="670039" url="https://pl.wikipedia.org/wiki?curid=670039" title="Club Atlético Torino de Talara">
Club Atlético Torino de Talara



</doc>
<doc id="670040" url="https://pl.wikipedia.org/wiki?curid=670040" title="Paronychia">
Paronychia



</doc>
<doc id="670045" url="https://pl.wikipedia.org/wiki?curid=670045" title="Faul dyskwalifikujący">
Faul dyskwalifikujący

Faul dyskwalifikujący (faul dyskwalifikacyjny) – niedozwolone zagranie w koszykówce, powstałe na skutek rażącego, niesportowego zachowania zawodnika, trenera, asystenta lub innej osoby przebywającej w strefie ławki drużyny.
Za taki faul zawodnik (lub inna osoba wcześniej wymieniona) musi natychmiast opuścić boisko, a także udać się do swojej szatni lub opuścić obiekt sportowy. Faulem dyskwalifikującym może być ukarany zarówno zawodnik, trener jak i osoba towarzysząca. 
Trener, który otrzyma faul dyskwalifikujący, zostanie zastąpiony przez asystenta trenera wpisanego do protokołu meczu. Jeżeli asystenta trenera nie wpisano do protokołu, trenera zastąpi kapitan drużyny.
Jeśli faul dyskwalifikujący został orzeczony z powodu bójki, każdy kto opuści ławkę drużyny i nie pomoże w jej zaprzestaniu, musi zostać ukarany takim faulem. Niezależnie od liczby zdyskwalifikowanych, trener otrzymuje faul techniczny, za opuszczenie strefy ławki drużyny.
Karą za faul dyskwalifikujący jest:
- Za każdy indywidualny faul dyskwalifikujący asystenta trenera, zmiennika oraz zawodnika wykluczonego: 2 rzuty wolne. Każdy taki faul należy zapisać winnemu
- Za każdy indywidualny faul dyskwalifikujący towarzyszącego drużynie członka delegacji: 2 rzuty wolne. Każdy taki faul należy zapisać trenerowi.
Wszystkie kary rzutów wolnych należy wykonać, chyba że takie same kary przeciwnych drużyn kasują się wzajemnie.

</doc>
<doc id="670046" url="https://pl.wikipedia.org/wiki?curid=670046" title="Marian Prudzienica">
Marian Prudzienica

Marian Prudzienica (ur. 20 stycznia 1950) – polski wiceadmirał i inżynier techniki nawigacji. W 1967 rozpoczął służbę w Siłach Zbrojnych, jest morskim oficerem pokładowym okrętów przeciwminowych. Dowodził OORP „Czapla” i „Pelikan”, 13 dywizjonem Trałowców, 9 Flotyllą Obrony Wybrzeża oraz Centrum Operacji Morskich. Od 2004 do 2007 był zastępcą dowódcy Dowództwa Operacyjnego.
Wykształcenie.
Marian Prudzienica urodził się 20 stycznia 1950 w Kwidzynie. W latach 1967–1971 ukończył wyższe zawodowe studia wojskowe o kierunku nawigacja w Wyższej Szkoły Marynarki Wojennej w Gdyni, uzyskując tytuł inżyniera nawigatora statku morskiego. Jest również absolwentem studiów dowódczo-sztabowych w Wojskowej Akademii Narodowej Armii Ludowej NRD w Dreźnie (1977–1980) i Podyplomowych Studiów Operacyjno-Strategicznych w Akademii Obrony Narodowej w Warszawie (1991–1992).
W okresie od 1982 do 1983 odbył podyplomowy kurs broni podwodnej w Akademii Marynarki Wojennej ZSRR w Leningradzie, a w 2002 zaliczył kurs zabezpieczenia na Uniwersytecie St John ("St John College") w Yorku (Wielka Brytania). W 2005 ukończył kolejno Kurs dla Generałów, Admirałów i Ambasadorów w Akademii Obrony NATO ("NATO Defence College") w Rzymie (Włochy) oraz Wyższy Kurs Bezpieczeństwa Narodowego w Europejskim Centrum Studiów nad Bezpieczeństwem im. George’a Marshalla ("George C. Marshall European Centre for Security Studies") w Garmisch-Partenkirchen (Niemcy). Posiada znajomość języka angielskiego, niemieckiego i rosyjskiego.
Służba wojskowa.
Początkowo został skierowany do 13 dywizjonu Trałowców na Helu, w którym służył na trałowcach bazowych "projektu 206F". Zajmował stanowiska dowódcy działu II/III artylerii i broni podwodnej (1971–1972), a także zastępcy dowódcy okrętu na ORP „Czapla” (1972–1973). Następnie wyznaczono go zastępcą dowódcy ORP „Kormoran”. W 1974 objął funkcję dowódcy okrętu na ORP „Czapla”, natomiast od 1976 dowodził ORP „Pelikan”.
Od 1980 do 1982 był starszym specjalistą Wydziału Operacyjnego, a potem przez krótki czas oficerem flagowym broni podwodnej w Dowództwie 9 Flotylli Obrony Wybrzeża na Helu. W latach 1983–1988 dowodził 13 dywizjonem Trałowców. Następnie pracował w Dowództwie Marynarki Wojennej w Gdyni jako starszy specjalista Oddziału Szkolenia Morskiego (1988–1991) i starszy specjalista Oddziału Planowania (1992). Od 1992 do 1993 pełnił funkcję szefa Sztabu – I zastępcy dowódcy 9 Flotylli Obrony Wybrzeża, po czym powrócił na starszego specjalistę do Oddziału Planowania Sztabu Marynarki Wojennej. W 1994 został szefem Szkolenia – zastępcą dowódcy 9 Flotylli Obrony Wybrzeża, a w 1997 szefował Szefostwu Szkolenia Morskiego Dowództwa Marynarki Wojennej. Następnie dowodził 9 Flotyllą Obrony Wybrzeża. W 2000 objął stanowisko szefa Zarządu Operacji Morskich (G-3) – zastępcy szefa Sztabu Marynarki Wojennej. Od 2002 do 2004 był dowódcą Centrum Operacji Morskich w Gdyni. W momencie utworzenia Dowództwa Operacyjnego w Warszawie wyznaczono go zastępcą dowódcy tej jednostki. Podał się do dymisji 6 kwietnia 2007, po odwołaniu dowódcy gen. broni Henryka Tacika.

</doc>
<doc id="670048" url="https://pl.wikipedia.org/wiki?curid=670048" title="Talara">
Talara

Talara jest peruwiańskim miastem portowym leżącym nad Pacyfikiem w prowincji Talara w regionie Piura.
W roku 2009 miasto liczyło 86 000 mieszkańców.

</doc>
<doc id="670054" url="https://pl.wikipedia.org/wiki?curid=670054" title="Dau Air">
Dau Air



</doc>
<doc id="670065" url="https://pl.wikipedia.org/wiki?curid=670065" title="Gonzo (muppet)">
Gonzo (muppet)

Gonzo (the Great Gonzo, Gonzo the Great) jest jednym z muppetów, bohaterem The Muppet Show. Charakteryzuje się niebieską barwą ciała, wielkimi oczami i wyjątkowo długim, zakrzywionym nosem. Gonzo z pochodzenia był kosmitą. 
Gonzo „posiada” własną kurę, Camillę, do której jest bardzo przywiązany. Jego najlepszym przyjacielem jest szczur Rizzo.

</doc>
<doc id="670066" url="https://pl.wikipedia.org/wiki?curid=670066" title="Ed Belfour">
Ed Belfour

Ed John Belfour (ur. 21 kwietnia 1965 w Carman, Manitoba, Kanada) – były kanadyjski hokeista. Reprezentant Kanady. Olimpijczyk.
Kariera.
Wieloletni zawodnik w lidze NHL, szczególnie w Chicago Blackhawks. Później występował w Dallas Stars (gdzie w sezonie 1998/1999 zdobył Puchar Stanleya), San Jose Sharks, Toronto Maple Leafs i Florida Panthers. W ostatnim sezonie występował w szwedzkim klubie Leksands IF, po czym w 2008 roku zakończył karierę zawodniczą.
9 kwietnia 2007 roku Belfour oraz jego kolega z drużyny Florida Panthers, Ville Peltonen zostali aresztowani po tym, jak nie chcieli opuścić klubu będąc pod wpływem alkoholu. Belfour został wypuszczony za kaucją 1500 dolarów amerykańskich.
Uczestniczył w turniejach Canada Cup w 1991 oraz na zimowych igrzyskach olimpijskich 2002.
Jego syn Dayn (ur. 1989) także jest bramkarzem hokejowym.
W sezonie NHL (2009/2010) Ed Belfour był trenerem bramkarzy w klubie St. Louis Blues. Od sezonu 2012/2013 jest jednym ze współwłaścicieli klubu Allen Americans występującego w Central Hockey League (wraz z nim także inny były hokeista, Mike Modano).

</doc>
<doc id="670068" url="https://pl.wikipedia.org/wiki?curid=670068" title="Blaszany bębenek (film)">
Blaszany bębenek (film)

Blaszany bębenek – dramat produkcji francuskiej, niemieckiej, polskiej i jugosłowiańskiej z 1979, w reżyserii Volkera Schlöndorffa. Film został nakręcony na podstawie powieści Güntera Grassa pod tym samym tytułem.
Fabuła.
Film jest ekranizacją powieści Güntera Grassa, pomija jednak losy powojenne bohatera opisane w Księdze Trzeciej.
"Blaszany bębenek" na polskim ekranie.
Na polski ekran film Schlöndorffa dotarł po trzynastu latach swojej światowej premiery. W okresie PRL dzieło nie było dopuszczone do odtwarzania przez cenzurę ze względu na domniemane wątki antyradzieckie w scenie, w której żołnierze Armii Czerwonej gwałcą młodą Niemkę i strzelają do cywila, usiłującego ze strachu połknąć hitlerowską odznakę partyjną i dławiącego się nią w konwulsjach.
Digitalizacja filmu.
W 2020 roku dokonano digitalizacji filmu "Blaszany Bębenek". Zakończono prace nad oczyszczeniem i korektą zdjęć na taśmie 35 mm. Cyfrową wersję adaptacji filmowej zaprezentowano w formacie 4K.

</doc>
<doc id="670073" url="https://pl.wikipedia.org/wiki?curid=670073" title="James Berwick">
James Berwick



</doc>
<doc id="670074" url="https://pl.wikipedia.org/wiki?curid=670074" title="Bright eyes">
Bright eyes



</doc>
<doc id="670076" url="https://pl.wikipedia.org/wiki?curid=670076" title="Arnold Gustaw Fibiger I">
Arnold Gustaw Fibiger I



</doc>
<doc id="670077" url="https://pl.wikipedia.org/wiki?curid=670077" title="Brett Hull">
Brett Hull

Brett Hull (ur. 9 sierpnia 1964 w Belleville, Ontario) – amerykański hokeista, reprezentant kraju.
Jego ojciec Bobby (1939–2023) i wujek Dennis (ur. 1944) także byli hokeistami.
Kariera.
Uczestniczył w turniejach mistrzostw świata w 1986, Canada Cup 1991, Pucharu Świata 1996, 2004 oraz zimowych igrzysk olimpijskich 2002.
Bibliografia.
 

</doc>
<doc id="670086" url="https://pl.wikipedia.org/wiki?curid=670086" title="Peter Revson">
Peter Revson

Peter Jeffrey Revson (ur. 27 lutego 1939 w Nowym Jorku, zm. tragicznie 22 marca 1974 roku podczas testów na torze Kyalami w Republice Południowej Afryki) – był amerykańskim kierowcą wyścigowym.
Życiorys.
Pochodził z zamożnej rodziny założycieli znanej firmy branży kosmetycznej "Revlon". Ojciec Revsona w 1958 roku wycofał swoje udziały w firmie, więc młody Peter nigdy nie podążył jego śladem.
Kariera sportowa Revsona (początkowo traktowana jako swego rodzaju kaprys bogacza) rozpoczęła się w 1961 roku w zespole Formuły Junior kierowanym przez Teddy’ego Mayera. Po dwóch latach Revson przeniósł się do Europy; w 1964 roku brał udział w sześciu wyścigach Formuły 1, jednak bez większych sukcesów. W 1966 roku zdecydował się na powrót do Stanów Zjednoczonych, gdzie występował głównie w serii Can-Am oraz mistrzostwach USAC. W 1971 roku został mistrzem Can-Am.
W 1972 roku powrócił do Europy; podpisał kontrakt z zespołem McLarena, kierowanym przez dawnego protektora, Teddy’ego Mayera. W pierwszym sezonie startów zajął piąte miejsce w punktacji generalnej; podobnie było w roku następnym, gdzie odniósł dwa zwycięstwa (GP Wielkiej Brytanii, GP Kanady).
Rozrywkowy styl życia Revsona nigdy nie był dobrze widziany przez Mayera; w efekcie ich drogi rozeszły się po 1973 roku (po części także wskutek zmiany sponsora zespołu). Revson podpisał kontrakt z zespołem Shadowa, w barwach którego zaliczył jedynie dwa wyścigi. Podczas testów na torze Kyalami wskutek awarii zawieszenia samochód prowadzony przez Revsona uderzył w betonową ścianę. Kierowca zginął na miejscu.
Brat Revsona, Douglas, również zginął za kierownicą samochodu wyścigowego (w 1967 roku na torze Rokskilde w Danii). Obaj bracia są pochowani w Hartsdale, w stanie Nowy Jork.

</doc>
<doc id="670090" url="https://pl.wikipedia.org/wiki?curid=670090" title="Domicjusz">
Domicjusz

Domicjusz – imię męskie pochodzenia łacińskiego, od nazwy rodowej "Domicjuszy", wywodzącej się od łac. "domitus", co oznacza "oswojony, poskromiony". Istniało kilku świętych patronów tego imienia. Od Domicjusza pochodzi imię Domicjan.
Domicjusz imieniny obchodzi 23 października.
Znane osoby noszące to imię:

</doc>
<doc id="670091" url="https://pl.wikipedia.org/wiki?curid=670091" title="Pfullingen">
Pfullingen

Pfullingen – miasto w Niemczech, w kraju związkowym Badenia-Wirtembergia, w rejencji Tybinga, w regionie Neckar-Alb, w powiecie Reutlingen. Leży częściowo w Jurze Szwabskiej, ok. 4 km na południe od Reutlingen.
Współpraca.
Miejscowości partnerskie:

</doc>
<doc id="670095" url="https://pl.wikipedia.org/wiki?curid=670095" title="Trochtelfingen">
Trochtelfingen

Trochtelfingen – miasto w Niemczech, w kraju związkowym Badenia-Wirtembergia, w rejencji Tybinga, w regionie Neckar-Alb, w powiecie Reutlingen Leży w Jurze Szwabskiej, ok. 20 km na południe od Reutlingen.

</doc>
<doc id="670101" url="https://pl.wikipedia.org/wiki?curid=670101" title="Izomer geometryczny">
Izomer geometryczny



</doc>
<doc id="670103" url="https://pl.wikipedia.org/wiki?curid=670103" title="Franciszek Godlewski">
Franciszek Godlewski

Franciszek Godlewski (ur. ok. 1834, zm. 4 lutego 1863 pod Rawą Mazowiecką) – spiskowiec, uczestnik powstania styczniowego.
Pochodził z rodziny łomżyńskiej szlachty zaściankowej. W 1857 należał do młodzieżowego koła spiskowców. W 1858 pojechał z misją do Paryża, gdzie zetknął się z Ludwikiem Mierosławskim. 
Po powrocie do Warszawy, brał udział w przygotowaniu akcji spiskowych i manifestacji patriotycznych w latach 1860- 1861. W październiku 1860, w czasie warszawskiego zjazdu monarchów, przeszkodził iluminacjom i balom towarzyszącym konferencji, a na przedstawieniu galowym w Teatrze Wielkim oblał fotele cuchnącym płynem. Był bliskim współpracownikiem Apollo Korzeniowskiego i wszedł w skład utworzonego przez niego Komitetu Miejskiego. Od grudnia 1861 redagował tajny organ sprzysiężenia "Pobudkę". Aresztowany został przez Rosjan 10 kwietnia 1862 za organizowanie demonstracji przeciwko prymasowi Zygmuntowi Szczęsnemu Felińskiemu. Skazany został na roty aresztanckie. Jesienią 1862 uwolniony, został członkiem Komitetu Centralnego Narodowego. 
W grudniu 1862 wysłany do Paryża z funduszem na zakup broni. Tam został zatrzymany w hotelu Corneille przez policję francuską, a kopia dokumentów została wysłana do Warszawy przez posła rosyjskiego Badberga. Po powrocie do kraju poległ w bitwie pod Rawą.

</doc>
<doc id="670104" url="https://pl.wikipedia.org/wiki?curid=670104" title="Dorożka">
Dorożka

Dorożka (potocznie również fiakier, drynda) – lekki, jedno- lub dwukonny, czterokołowy pojazd zaprzęgowy używany do przewozu 1–4 pasażerów, wprowadzony we Francji w latach 40. XVII wieku oraz w Rosji na początku XIX wieku. Wyposażony jest w składany dach nad tylną (pasażerską) częścią, natomiast przednie siedzenie (kozioł), przeznaczone dla powożącego (fiakra), jest zwykle odkryte. Obecnie dorożka służy do wynajmu (za opłatą) i jest atrakcją turystyczną wielu miast jako element lokalnego folkloru. 
Dorożki w Polsce do lat 50. XX wieku posiadały tablice rejestracyjne. 
Nazewnictwo.
Obecnie w Polsce, zwyczajowo, na terenach byłego zaboru rosyjskiego i pruskiego dorożkami są nazywane wszystkie pojazdy o kształcie powozu, natomiast na terenach dawnego zaboru austriackiego dorożki są zwane fiakrami.
Nazwa "fiacre" pochodzi pośrednio od św. Fiakra z Brie, którego imię nosiła Gospoda pod św. Fiakrem ("Hôtel de Saint Fiacre") w Paryżu. W gospodzie tej, w latach 40. XVII wieku, znajdowało się biuro wynajmu powozów. Nazwa "fiakier" odnosi się również do powożącego tym pojazdem.
Nazwa "dorożka" powstała w Warszawie i jest spolszczeniem rosyjskiego słowa "darożka", oznaczającego opłatę za przejazd konnym zaprzęgiem stanowiącym dziewiętnastowieczny system komunikacji miejskiej w Sankt Petersburgu.
Fiakier a dorożka.
Do około połowy XX wieku funkcjonowało rozróżnienie pomiędzy dorożką a fiakrem. Dorożka była środkiem regularnego transportu miejskiego, natomiast fiakier stanowił pojazd wykorzystywany wyłącznie na zasadzie wynajmu (odpowiednik dzisiejszej taksówki).
Dorożka w literaturze.
W 1948 ukazał się tom poetycki Konstantego Ildefonsa Gałczyńskiego pod tytułem "Zaczarowana dorożka".

</doc>
<doc id="670107" url="https://pl.wikipedia.org/wiki?curid=670107" title="Krzysztof Gradowski">
Krzysztof Gradowski

Krzysztof Gradowski (ur. 26 czerwca 1943 w Krakowie, zm. 22 czerwca 2021) – polski reżyser i scenarzysta filmów dokumentalnych, fabularnych i animowanych, działacz Stowarzyszenia Autorów ZAiKS, członek Polskiej Akademii Filmowej.
Życiorys.
W 1966 ukończył studia na Wydziale Reżyserii Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi, a w 1967 otrzymał dyplom.
W 1987 został odznaczony Orderem Uśmiechu. 
W 1990 został przewodniczącym "Korporacji Polskich Reżyserów Telewizyjnych i Filmowych". Był członkiem Koła Realizatorów Filmów dla Dzieci i Młodzieży Stowarzyszenia Filmowców Polskich w Warszawie. Pochowany na Cmentarzu Komunalnym Północnym na Wólce Węglowej w Warszawie (kwatera: T-III-6. Rząd: 3, Grób: 3).

</doc>
<doc id="670108" url="https://pl.wikipedia.org/wiki?curid=670108" title="Nitrozwiązek">
Nitrozwiązek



</doc>
<doc id="670109" url="https://pl.wikipedia.org/wiki?curid=670109" title="Magdalena Scholl">
Magdalena Scholl

Magdalena Scholl, właśc. Magdalena Kalinowska (ur. 18 grudnia 1969 w Łodzi, zm. 27 września 2019 tamże) – polska aktorka dziecięca.
Życiorys.
Karierę rozpoczęła jako siedmiolatka, kiedy w jednym z łódzkich przedszkoli odnalazła ją ekipa filmu "Najpiękniejszy na świecie" (1976), poszukująca wówczas małej dziewczynki, pasującej do roli głównej bohaterki. Występowała w filmach i telewizji przez kolejnych ponad 20 lat. 
W latach 1976–1984 uczęszczała do łódzkiej Szkoły Podstawowej nr 150. W latach 1980–1993 brała udział w zajęciach w Pałacu Młodzieży im. Juliana Tuwima w Łodzi. W 1988 ukończyła XXI LO im. Bolesława Prusa w Łodzi. Aktorstwo porzuciła podczas studiów na Uniwersytecie Łódzkim. Ukończyła studia na Wydziale Socjologii w 1994 (temat pracy magisterskiej: "Stanisław Tym jako rzecznik prasowy statystycznego Polaka-szaraka w świetle felietonów Tygodnika Wprost"). Następnie przez wiele lat była zatrudniona w gabinecie wojewody w Wydziale Współpracy Krajowej i Zagranicznej. 
W 2014 zadebiutowała jako pisarka książką "Nowicjusz". Zmarła 27 września 2019 w Łodzi. Pogrzeb odbył się 3 października, aktorka została pochowana na Starym Cmentarzu w Łodzi (część katolicka).

</doc>
<doc id="670110" url="https://pl.wikipedia.org/wiki?curid=670110" title="Reutlingen">
Reutlingen

Reutlingen – miasto powiatowe w Niemczech, w kraju związkowym Badenia-Wirtembergia, w rejencji Tybinga, w regionie Neckar-Alb, siedziba powiatu Reutlingen. Największe miasto powiatu, nazywane „Bramą do Jury Szwabskiej”. Najbliższe większe miasta to: Stuttgart (około 31 km na północ) i Ulm (około 57 km na południowy wschód).
Podział administracyjny.
W skład miasta wchodzi dwanaście dzielnic ("Stadtteil"):
Współpraca.
Miejscowości partnerskie:

</doc>
<doc id="670111" url="https://pl.wikipedia.org/wiki?curid=670111" title="Nicholas Meyer">
Nicholas Meyer

Nicholas Meyer (ur. 24 grudnia 1945 w Nowym Jorku) – amerykański scenarzysta, pisarz, producent i reżyser. Znany ze swojej bestsellerowej powieści "Rozwiązanie za siedem procent" ("The Seven-Per-Cent Solution", 1974). Wyreżyserował takie filmy jak "Podróż w czasie" ("Time After Time", 1979) z udziałem Malcolma McDowella, Davida Warnera i Mary Steenburgen, dwóch filmów fabularnych "Star Trek", "Nazajutrz" ("The Day After", 1983) i oryginalnego filmu HBO "Wendeta" ("Vendetta", 1999) z Christopherem Walkenem.
Był nominowany do Oscara za najlepszy scenariusz adaptowany komedii kryminalnej "Obsesja Sherlocka Holmesa" (1976) w reżyserii Herberta Rossa, gdzie przerobił własną powieść na scenariusz. Był także nominowany do Nagrody Satelity, trzech nagród Emmy i zdobył cztery nagrody Saturna: najlepszy scenariusz - "Podróż w czasie" ("Time After Time", 1979), najlepszy reżyser - ' (1982), nagroda im. George’a Pala (1984) i najlepszy film science fiction - ' (1991).

</doc>
<doc id="670113" url="https://pl.wikipedia.org/wiki?curid=670113" title="Dettingen an der Erms">
Dettingen an der Erms

Dettingen an der Erms – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Neckar-Alb, w powiecie Reutlingen. Leży nad rzeką Erms, ok. 10 km na północny wschód od Reutlingen, przy drodze krajowej B28.

</doc>
<doc id="670115" url="https://pl.wikipedia.org/wiki?curid=670115" title="UNU">
UNU



</doc>
<doc id="670116" url="https://pl.wikipedia.org/wiki?curid=670116" title="Piaśnica (powiat pucki)">
Piaśnica (powiat pucki)

Piaśnica (kaszb. "Piôsznica", niem. "Piaschnitz") – nieistniejąca już kaszubska osada rybacka w gminie Krokowa (powiat pucki w województwie pomorskim). Położona była na wybrzeżu Morza Bałtyckiego, u ujścia rzeki Piaśnicy (po zachodniej stronie) na obszarze Nadmorskiego Parku Krajobrazowego.
Historia.
Od roku 1921 do września 1939 była niemiecką (Prowincja Pomorze, Rejencja koszalińska, Powiat Lauenburg i. Pom.) miejscowością graniczną. Po wschodniej stronie osady znajdowały się kamienie graniczne "A002" i "A003" i już po polskiej stronie granicy ujście rzeki Piaśnicy oraz miejscowość Dębki.
Po 1945 roku całkowicie na obszarze Polski. W latach 1975–1998 miejscowość administracyjnie należała do województwa gdańskiego.

</doc>
<doc id="670118" url="https://pl.wikipedia.org/wiki?curid=670118" title="Karl Wilhelm von Toll">
Karl Wilhelm von Toll

Karl Wilhelm hr. von Toll, ros. Карл Вильгельм Федоривич Толль, Карл Вильгельм Фёдорович Толь (ur. 19 kwietnia 1777, Rewel, zm. 5 maja 1842, Petersburg) – rosyjski generał.
Pochodził z hrabiowskiego rodu inflanckiego sięgającego tradycją XII wieku.
Służbę rozpoczął w 1796 roku. Zdolny sztabowiec. Walczył w kampaniach przeciwko Francji i Turcji. w 1812 r. mianowany generalnym kwatermistrzem 1 Armii. Następnie generalny kwatermistrz sztabu głównego cesarza Aleksandra I. Na stopień generała piechoty mianowany w 1825 roku. W wojnie tureckiej 1828–1829 wyróżnił się jako szef sztabu armii rosyjskiej. Od 1830 członek Rady Państwa.
Brał udział w tłumieniu powstania listopadowego. Był szefem sztabu głównej armii rosyjskiej dowodzonej przez feldmarszałka Iwana Dybicza. Współpraca z głównodowodzącym nie układała się jednak najlepiej, gdyż koncepcje Tolla były często ignorowane przez głównodowodzącego, który jednak powierzał mu odpowiedzialne zadania, między innymi dowodzenie wydzielonymi grupami wojsk rosyjskich. Po śmierci Dybicza tymczasowo pełnił funkcję głównodowodzącego. Współpraca Tolla z kolejnym naczelnym wodzem, Iwanem Paskiewiczem przebiegała harmonijnie. To właśnie Toll był głównym autorem „manewru Paskiewicza” – strategicznego obejścia polskich pozycji od północy i przeprawy przez Wisłę pod Włocławkiem oraz autorem planu udanego szturmu Warszawy. W jego trakcie, po kontuzji Paskiewicza, objął ponownie naczelne dowództwo.
Od 1833 r. pełnił wysokie funkcje w Imperium Rosyjskim, był m.in. głównym zarządcą dróg i kierował robotami publicznymi w całym Cesarstwie. W nagrodę za zasługi otrzymał w 1836 roku majorat Uniejów, który przeszedł na jego syna Aleksandra, a potem wnuka, również Aleksandra von Tolla.
Rodzina.
Pochodził z rodziny luterańskiej szlachty niemieckiej w Inflantach. W 1814 poślubił Karolinę Olgę von Strandmann (1796–1861), z którą miał ośmioro dzieci w tym:

</doc>
<doc id="670123" url="https://pl.wikipedia.org/wiki?curid=670123" title="Dobrzynka (dopływ Neru)">
Dobrzynka (dopływ Neru)

Dobrzynka – rzeka, lewy dopływ Neru o długości 25,5 km.
Rzeka płynie na Wyżynie Łódzkiej. Źródła rzeki znajdują się na wysokości 250 m n.p.m. we wsi Górki Duże niedaleko Tuszyna. Następnie przepływa przez Pabianice, a uchodzi do Neru w granicach administracyjnych Łodzi przy południowo-zachodniej granicy miasta na polach między Łaskowicami a Gorzewem powyżej ulicy Łaskowice w odległości 1 kilometra od lotniska Lublinek i stacji kolejowej Łódź Lublinek. Lewym dopływem rzeki jest Pabianka, oprócz tego kilka mniejszych cieków wodnych po obu stronach rzeki.
 Wzdłuż rzeki w dzielnicy Pabianic o nazwie Bugaj znajdują się dwa połączone sztuczne zalewy nazywane przez Pabianiczan stawami na Lewitynie. Zalewy te znajdują się na terenie Miejskiego Ośrodka Sportu i Rekreacji „Businka” im. Włodzimierza Durajskiego w Pabianicach. „Businka” nie jest w pełni zbiornikiem przepływowym, więc jest wrażliwa na osadzanie zanieczyszczeń oraz zamulanie i dlatego wymaga częstych zabiegów hydrotechnicznych.

</doc>
<doc id="670124" url="https://pl.wikipedia.org/wiki?curid=670124" title="Katharine Isabelle">
Katharine Isabelle

Katharine Isabelle (ur. 2 listopada 1981 w Vancouver) – kanadyjska aktorka filmowa i telewizyjna.
Występuje w filmach kanadyjskich i amerykańskich, z których większość to horrory. Laureatka nagrody festiwalu Screamfest dla najlepszej aktorki za tytułową rolę w thrillerze "American Mary" (2012).

</doc>
<doc id="670125" url="https://pl.wikipedia.org/wiki?curid=670125" title="Leon Głowacki">
Leon Głowacki

Leon Albert Głowacki (ur. 22 kwietnia 1834 pod Hrubieszowem, zm. 24 marca 1907 w Warszawie) – działacz niepodległościowy, nauczyciel-filolog.
Był starszym bratem Aleksandra Głowackiego (Bolesława Prusa). Studiował filologię na uniwersytecie w Kijowie. Tam w 1857 zawiązał Związek Trojnicki, konspiracyjną organizację studentów. W 1861 przyjechał do Warszawy i wszedł do utworzonego przez Apolla Korzeniowskiego Komitetu Miejskiego.
Po wybuchu powstania styczniowego, wysłany z misją Rządu Narodowego na Litwę. 

</doc>
<doc id="670128" url="https://pl.wikipedia.org/wiki?curid=670128" title="Pszczoły właściwe">
Pszczoły właściwe

Pszczoły właściwe (Apinae) – podrodzina pszczół z rodziny pszczołowatych (Apidae).
Takson ten był w przeszłości rozmaicie definiowany. Wyniki analiz filogenetycznych kazały włączyć doń część plemion wcześniej umieszczanych w porobnicowatych, w tym same porobnice. Nowo zdefiniowane celem zachowania monofiletyzmu Apinae nie mają żadnych wspólnych cech morfologicznych, które jednocześnie wyróżniały by je od innych pszczół. Najbliższą synapomoricznego charakteru cechą jest obecność na pieńkach szczęk grzebyków, które w spoczynku układają się w specyficznych zagłębieniach. Grzebyki te jednak wtórnie zanikły u pszczół bezżądłych oraz licznych form pasożytniczych. U wielu samic występują płytkowate wyrostki u nasady goleni oraz płytki pygidialne na odwłoku, często z dobrze rozwiniętym orzęsieniem. Z wyjątkiem plemienia porobnic larwy Apinae wyróżniają się od innych pszczół obecnością struktur służących do przędzenia kokonów – pszczoły z innych grup ich nie wykonują.
Zaliczane są tu gatunki o zróżnicowanej biologii: od pasożytów gniazdowych po ich wolno żyjące ofiary, od samotnic po gatunki eusocjalne, tworzące roje z podziałem na kasty.
Należy tu 19 plemion:
Apinae stanowią grupę siostrzaną koczownicowatych lub zadrzechniowatych.

</doc>
<doc id="670131" url="https://pl.wikipedia.org/wiki?curid=670131" title="Anna Jagodzińska">
Anna Jagodzińska

Anna Maria Jagodzińska (ur. 12 września 1987 w Sierpcu) – polska supermodelka pracująca w Stanach Zjednoczonych. Pierwsza Polka na okładce amerykańskiej edycji magazynu „Vogue”.
Kariera.
Karierę zaczynała w warszawskiej agencji Moda Forte po wygraniu konkursu organizowanego przez jedną z gazet młodzieżowych. Później przeniosła się do agencji New Age Models. Zadebiutowała w lutym 2003 na pokazie marki Pringle of Scotland w Mediolanie. Występowała na wybiegach m.in. Roberto Cavalli, Givenchy, Louis Vuitton, Pollini czy Max Mary. Wystąpiła w kampaniach domów mody: H&amp;M, Moschino, DKNY, Reserved, Pollini, Patizia Pepe, French, Max Azria, Ferré, Jeans Couture, iBlues, Pinko czy CK.
Jest pierwszą Polką, która pojawiła się na okładce amerykańskiego wydania magazynu „Vogue” (2009). Znalazła się także na okładkach niemieckiego (2006), australijskiego i włoskiego wydania czasopisma. W Polsce jej zdjęcia publikowane były na okładkach: „Twojego Stylu”, „Glamour”, „Harper’s Bazaar” oraz „Pani”.
W latach 2015–2018 była właścicielką dwóch restauracji Think Love Juices&amp;Vegan Food w Warszawie i Wrocławiu. 
W 2019 brała udział w programie "Dancing with the Stars. Taniec z gwiazdami" oraz prowadziła wraz z Tomaszem Ossolińskim program "Stylowy Projekt" w TVN Style. 

</doc>
<doc id="670138" url="https://pl.wikipedia.org/wiki?curid=670138" title="Medal &quot;Za Zasługi dla Pożarnictwa&quot;">
Medal &quot;Za Zasługi dla Pożarnictwa&quot;



</doc>
<doc id="670141" url="https://pl.wikipedia.org/wiki?curid=670141" title="Zdzisław Libera">
Zdzisław Libera

Zdzisław Libera, pierwotnie Libin (ur. 26 lutego 1913 w Warszawie, zm. 26 marca 1998 tamże) – polski historyk literatury, wykładowca Uniwersytetu Warszawskiego.
Życiorys.
Urodził się w rodzinie żydowskiej, jako syn Mateusza Libina (zm. 1936) i Ludwiki z domu Zając. Miał brata Antoniego. Matka i brat zostali zamordowani podczas II wojny światowej, padając ofiarą Holocaustu.
Do 1936 studiował polonistykę, filozofię i historię na Uniwersytecie Warszawskim. Następnie rozpoczął pracę nauczyciela w męskim gimnazjum „Spójnia”. 
Podczas II wojny światowej został przesiedlony do getta warszawskiego, gdzie prowadził tajne komplety z języka polskiego. Po pewnym czasie przeszedł z żoną na stronę aryjską. Współpracował wtedy z pismami: „Czyn”, „Myśl Demokratyczna”, „Realizacje”. Walczył w powstaniu warszawskim jako żołnierz Armii Krajowej. 
Po wojnie wykładał na Uniwersytecie Warszawskim, a w 1954 został jego profesorem. Działał w Towarzystwie Literackim im. Adama Mickiewicza. 23 sierpnia 1980 roku dołączył do apelu 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami. Członek Collegium Invisibile. Od 1982 był członkiem Towarzystwa Naukowego Warszawskiego.
Jego prace naukowe dotyczą okresu oświecenia w Polsce, ale też współczesności. Był pomysłodawcą i redaktorem naczelnym czasopisma „Wiek Oświecenia”.
Jest pochowany na cmentarzu Wojskowym na Powązkach (kwatera C19, rząd 5, grób 10). Był ojcem literata Antoniego Libery.

</doc>
<doc id="670142" url="https://pl.wikipedia.org/wiki?curid=670142" title="Glinki (powiat pucki)">
Glinki (powiat pucki)

Glinki (kaszb. "Glinczi", niem. "Glinke") – osada kaszubska w Polsce położona w województwie pomorskim, w powiecie puckim, w gminie Krokowa.
Osada jest częścią składową sołectwa Jeldzino.
W latach 1975–1998 miejscowość administracyjnie należała do województwa gdańskiego.

</doc>
<doc id="670143" url="https://pl.wikipedia.org/wiki?curid=670143" title="Odznaka &quot;Zasłużony dla Ochrony Przeciwpożarowej&quot;">
Odznaka &quot;Zasłużony dla Ochrony Przeciwpożarowej&quot;



</doc>
<doc id="670146" url="https://pl.wikipedia.org/wiki?curid=670146" title="Dąbrowa (powiat pucki)">
Dąbrowa (powiat pucki)

Dąbrowa (kaszb. "Dąbrowa" lub też "Dąbrowò", niem. "Dombrowa") – osada kaszubska w Polsce położona w województwie pomorskim, w powiecie puckim, w gminie Krokowa na obszarze kompleksu leśnego Puszczy Darżlubskiej. Osada wchodzi w skład sołectwa Tyłowo.
W latach 1975–1998 miejscowość administracyjnie należała do województwa gdańskiego.

</doc>
<doc id="670148" url="https://pl.wikipedia.org/wiki?curid=670148" title="Górczyn (województwo pomorskie)">
Górczyn (województwo pomorskie)

Górczyn (kaszb. "Górczënò") – kaszubska osada leśna w Polsce położona w województwie pomorskim, w powiecie puckim, w gminie Krokowa. Osada wchodzi w skład sołectwa Białogóra.
W latach 1975–1998 miejscowość administracyjnie należała do województwa gdańskiego.
Wcześniej Górczyn był zwany Białogórskim Młynem z powodu znajdującego się tu młyna. Naprzeciwko młyna rośnie dąb, którego obwód pnia wynosi 4,8 m, a jego wysokość wynosi 25 m.

</doc>
<doc id="670149" url="https://pl.wikipedia.org/wiki?curid=670149" title="Jerzy Wronowski">
Jerzy Wronowski

Jerzy Wronowski (ur. 16 czerwca 1908 w Łodzi, zm. 1944 w Warszawie) – polski malarz, reprezentant sztuki awangardowej lat 20. i 30. XX wieku.
Jego ojcem był pracownik kredytowy ziemski w Warszawie, Aleksander, a matką Helena z Albinów. Od 1920 roku mieszkał w Kaliszu, gdzie ukończył Szkołę Handlową. W 1932 ukończył studia na Wydziale Malarstwa Dekoracyjnego w Szkole Sztuk Zdobniczych i Przemysłu Artystycznego w Poznaniu. W 1934 brał udział w pracach zespołu wykonującego polichromię dla kościoła w Turku. Pracami tymi kierował Józef Mehoffer.
Był członkiem Grupy Artystów Wielkopolskich Plastyka. W 1938 roku wystawiał swe obrazy na dorocznym salonie Zachęty w Warszawie. Za obraz "Autoportret" otrzymał wówczas Nagrodę Funduszu Kultury Narodowej. W tymże roku wykonał polichromie w prezbiterium kościoła Św. Doroty w Opatówku. W maju 1939 roku brał udział w wystawie Grupy Artystów Wielkopolskich Plastyka w warszawskiej Zachęcie.
W czasie wojny został wysiedlony z Kalisza i zamieszkał w Krakowie. W latach 1942 – 1943 był więziony na zamku w Lublinie. Zginął w powstaniu warszawskim.

</doc>
<doc id="670153" url="https://pl.wikipedia.org/wiki?curid=670153" title="Sławoszynko">
Sławoszynko

Sławoszynko (kaszb. "Sławòszinkò" lub "Môłé Sławòszëno", niem. "Klein Slawoschin") – część wsi kaszubskiej Karwieńskie Błoto Pierwsze w Polsce, położona w województwie pomorskim, w powiecie puckim, w gminie Krokowa, przy drodze wojewódzkiej nr. 215. Sławoszynko wchodzi w skład sołectwa Karwieńskie Błoto Pierwsze.
W latach 1975–1998 Sławoszynko administracyjnie należało do województwa gdańskiego.
W Sławoszynku znajduje się dawny folwark szlachecki i replika zabytkowego holenderskiego dworu pochodząca z XVII wieku

</doc>
<doc id="670158" url="https://pl.wikipedia.org/wiki?curid=670158" title="USS Pecos">
USS Pecos

Okręty (tankowce) US Navy o nazwie USS "Pecos":

</doc>
<doc id="670159" url="https://pl.wikipedia.org/wiki?curid=670159" title="Władysław Krupka">
Władysław Krupka

Władysław Krupka, ps. Władysław Krupiński (ur. 1926, zm. 2 września 2019 w Warszawie) – polski scenarzysta komiksowy, autor powieści kryminalnych. Z wykształcenia prawnik, absolwent Wyższej Szkoły Oficerskiej Milicji Obywatelskiej w Szczytnie, podpułkownik Milicji Obywatelskiej.
Był twórcą komiksowej postaci milicjanta kapitana Jana Żbika. W 1967 roku Krupka, jako naczelnik wydziału Komendy Głównej Milicji Obywatelskiej odpowiedzialnego za współpracę z literatami, dziennikarzami i filmowcami, otrzymał zadanie opracowania sposobu na przybliżenie młodzieży pracy milicji. Wspólnie z pułkownikiem Zbigniewem Gabińskim, dyrektorem biura Komendy Głównej Milicji Obywatelskiej, zaproponowali przełożonym wydawanie komiksu opowiadającego o przygodach milicjanta tak, by dzięki atrakcyjnej formie przekazać pożądaną treść.
Krupka stworzył postać kapitana Jana Żbika jako kompilację cech charakteru i wyglądu różnych znanych sobie oficerów. Scenariusze do komiksów zaczął pisać nie mając wcześniejszego doświadczenia w tej materii.
W latach 1967–1982, kiedy ukazywała się pierwotna seria, z łącznej liczby 53 zeszytów i dwóch serii komiksowych pasków w lokalnej prasie, Krupka napisał 36 scenariuszy (tylko cztery we współpracy z innymi autorami). Na początku XXI wieku pracował nad kolejnymi, ponieważ serię wznowiło wydawnictwo komiksowe "Mandragora" – teraz nosi ona oficjalny tytuł "Komisarz Żbik", a jej bohaterem jest Michał Maciej Żbik, wnuk słynnego kapitana.
Pod pseudonimem Władysław Krupiński wydał dwie powieści kryminalne zatytułowane "Skazałeś ją na śmierć" i "Zachłanność mordercy" oraz cztery opowiadania w popularnej serii "Ewa wzywa 07" zatytułowane: "Złote kółka" (zeszyt nr 10), "Tajemnica gotyckiej komnaty" (nr 38), "Celny strzał" (nr 58), "Jak pan przeniósł ten gryps?" (nr 82). Był również konsultantem z ramienia Milicji Obywatelskiej do wielu filmów kryminalnych.
Życie prywatne.
W latach 80. XX wieku przeszedł na emeryturę. Był ojcem dwóch córek, których imion: Marzena i Iwona użyczył bohaterkom komiksów opowiadających o przygodach kapitana Jana Żbika (dwóm paniom porucznik). Mieszkał w Warszawie.

</doc>
<doc id="670161" url="https://pl.wikipedia.org/wiki?curid=670161" title="Krzeszów nad Sanem">
Krzeszów nad Sanem



</doc>
<doc id="670165" url="https://pl.wikipedia.org/wiki?curid=670165" title="Kamienica (dopływ Słupi)">
Kamienica (dopływ Słupi)

Kamienica (kaszb. ) – rzeka, lewostronny dopływ Słupi o długości 30,38 km.
Rzeka płynie na Pobrzeżu Bałtyckim. Wypływa z jeziora Kamieniczno na Pojezierzu Bytowskim, tworząc jar (o charakterze podgórskim) z licznymi zakolami wykorzystywany jako szlak spływów kajakowych. W dolnym odcinku przepływa przez obszary leśne południowo-wschodnich połaci Puszczy Słupskiej aż do ujścia do Słupi na skraju Parku Krajobrazowego Dolina Słupi na wschód od miejscowości Kołczygłowy.

</doc>
<doc id="670166" url="https://pl.wikipedia.org/wiki?curid=670166" title="Stanley Matthews">
Stanley Matthews

Sir Stanley Matthews (ur. 1 lutego 1915 w Hanley, zm. 23 lutego 2000) – angielski piłkarz, prawoskrzydłowy. Pierwszy zdobywca Złotej Piłki tygodnika „France Football”.
Jeden z największych fenomenów światowego futbolu, podziwiany za elegancki i skuteczny styl gry (obdarzono go przydomkiem The Wizard of the Dribble – "czarodziej dryblingu"), ale także za "piłkarską" długowieczność – pierwszy zawodowy kontrakt (ze Stoke City) podpisał w 1932, a profesjonalną karierę skończył w 1965, już po 50 urodzinach. Poza Stoke, którego barw bronił w latach 1932–1947 oraz 1961 – 1965, grał także w Blackpool F.C., gdzie stworzył niezapomniany duet ze Stanem Mortensenem – wspólnie zdobyli Puchar Anglii w 1953. W spotkaniu finałowym Mortensen strzelił 3 bramki, a Matthews rozegrał jeden z najlepszych meczów w karierze. W 1948 został piłkarzem roku w Anglii w premierowym plebiscycie zorganizowanym przez dziennikarzy piszących o piłce (kolejny raz zdobył ten tytuł 15 lat później).
W reprezentacji debiutował w meczu z Walią w 1934, ostatni raz zagrał w 1957. Łącznie zagrał w 54 meczach i strzelił 11 bramek. Brał udział w dwóch turniejach finałowych piłkarskich mistrzostw świata (1950, 1954), jednak oba starty zakończyły się klęską Anglików.
Za swoje boiskowe osiągnięcia został w 1965 uhonorowany tytułem szlacheckim.

</doc>
<doc id="670169" url="https://pl.wikipedia.org/wiki?curid=670169" title="I Ty możesz zostać św. Mikołajem">
I Ty możesz zostać św. Mikołajem

I Ty możesz zostać św. Mikołajem – organizowana w latach 1992-2010 (z przerwą na rok 2007) przez Program 2 TVP akcja charytatywna odbywająca się na początku grudnia w okolicy Mikołajek.
Akcja miała na celu zebranie pieniędzy na rzecz domów dziecka i innych ośrodków społeczno-wychowawczych. Początkowo były to dwa najbiedniejsze domy dziecka wskazane przez Ministerstwo Edukacji Narodowej, później beneficjentami akcji było od 4 do 5 każdego roku innych placówek. Telewizyjna "Dwójka" odwiedzała największe miasta, organizując koncerty, podczas których były zbierane pieniądze. Przez kilkanaście lat dzięki hojności firm, mieszkańców miast, w których organizowana była akcja, oraz telewidzów udało się pomóc wychowankom 45 ośrodków w całym kraju. Podczas 13. edycji zebrano kwotę ponad 2 020 000 zł.
W grudniu 2007 TVP 2 zrezygnowała z organizacji akcji.
W grudniu 2008 TVP 2 wznowiła akcję.
Od grudnia 2011 roku TVP nie organizuje akcji i obecnie nie ma planów na jej wznowienie. Ostatnia edycja odbyła się 5 grudnia 2010 w Gdyni.
Koncerty pod hasłem "I Ty możesz zostać św. Mikołajem" zorganizowano w miastach:

</doc>
<doc id="670170" url="https://pl.wikipedia.org/wiki?curid=670170" title="Jezioro Małe Mierzeszyńskie">
Jezioro Małe Mierzeszyńskie

Jezioro Małe Mierzeszyńskie – jezioro w powiecie gdańskim (województwo pomorskie). Z jeziora wypływa rzeka Kłodawa.
Ogólna powierzchnia: 12,8 ha

</doc>
<doc id="670175" url="https://pl.wikipedia.org/wiki?curid=670175" title="Kłodawa (dopływ Motławy)">
Kłodawa (dopływ Motławy)

Kłodawa (niem. "Kladau)" – rzeka, dopływ Motławy o długości 33,85 km.
Rzeka płynie na Pobrzeżu Gdańskim. Wypływa z Jeziora Małego Mierzeszyńskiego na wschodnim skraju Pojezierza Kaszubskiego. Górny bieg rzeki to liczne zakola i zalesione jary o stosunkowo wysokim spadzie. Na zachód od drogi Gdańsk – Starogard Gdański znajduje się ustanowiony w 1999 rezerwat przyrody Dolina Kłodawy, chroniący unikatową roślinność leśną przełomowego odcinka rzeki (na odcinku 1,6 km) oraz fragmentów wysoczyznowego lasu grądowego. W dolnym odcinku rzeka (od Łęgowa) przechodzi w nizinny kanał rzeczny aż do ujścia do Motławy w miejscowości Grabiny-Zameczek.

</doc>
<doc id="670181" url="https://pl.wikipedia.org/wiki?curid=670181" title="Polihydroksymaślan">
Polihydroksymaślan

Polihydroksymaślan ("poli-β-hydroksymaślan", PHB 
z ang. "polyhydroxybutyrate") to polimer biodegradowalny z grupy alifatycznych poliestrów produkowany i magazynowany przez różne gatunki bakterii, ulegający biodegradacji.
Jest to pierwszy polimer o własnościach termoplastycznych pochodzący z biosyntezy, który został wprowadzony skutecznie na rynek tworzyw sztucznych.
Polimer ulega powolnemu rozkładowi na wodę i dwutlenek węgla pod wpływem bakterii obecnych w glebie, ściekach czy mule, zwłaszcza gdy trafi w warunki beztlenowe. Z polimeru wytwarza się opakowania na szampony i kosmetyki. Spośród różnych możliwych izomerów strukturalnych tego polimeru praktyczne znaczenie ma tylko poli(3-hydroksymaślan) (P3HB).

</doc>
<doc id="670183" url="https://pl.wikipedia.org/wiki?curid=670183" title="Młodzi gniewni">
Młodzi gniewni



</doc>
<doc id="670185" url="https://pl.wikipedia.org/wiki?curid=670185" title="Virginia Grey">
Virginia Grey

Virginia Grey (ur. 22 marca 1917 w Los Angeles, zm. 31 lipca 2004 tamże) – amerykańska aktorka.
Jej ojcem był reżyser Ray Grey. Zadebiutowała w wieku 10 lat w niemym filmie "Uncle Tom’s Cabin" („Chata Wuja Toma”) z 1927 jako Eva. Kontynuowała karierę aktorską przez kilka lat, ale porzuciła kinematografię w celu dokończenia edukacji. Wróciła do grania w latach 30. i podpisała kontrakt z wytwórnią MGM, co zaowocowało m.in. rolami w filmach takich jak: "Sprawa dla detektywa", "Hullabaloo" czy "Dom towarowy". W 1942 roku Grey opuściła MGM.
W latach 50. i 60. była znaną aktorką telewizyjną, w 1964 roku wystąpiła w serialu "Prawo Burke’a". Zmarła w Kalifornii na atak serca w wieku 87 lat.

</doc>
<doc id="670188" url="https://pl.wikipedia.org/wiki?curid=670188" title="Poppy (satelita)">
Poppy (satelita)

Poppy (satelita) – nazwa serii amerykańskich satelitów wywiadowczych używanych przez Narodowe Biuro Rozpoznania (NRO) w celu dostarczania informacji uzyskanych w wyniku wywiadu elektronicznego (ang. ELINT – Electronic Intelligence). Satelity te były bezpośrednimi następcami serii GRAB – pierwszych amerykańskich satelitów wywiadu elektronicznego, i podobnie jak poprzednicy zbierały dane o parametrach pracy radzieckich radarów obrony powietrznej i antybalistycznej. Satelity Poppy często przenosiły cywilne eksperymenty badawcze i oficjalnie nosiły ich nazwy, co miało posłużyć zakamuflowaniu ich prawdziwej misji. Program Poppy został odtajniony w 2005 roku. Satelity zaprojektowało i zbudowało Naval Research Laboratory.
Starty.
Łącznie odbyło się 7 startów rakiet z trzema generacjami satelitów Poppy w latach: 1962–1971. Starty te miały miejsce z kosmodromu Vandenberg, a jako rakiety nośne posłużyły Thor Agena D i Thorad Agena D. Podczas jednego startu wynoszono na orbitę od dwóch do czterech satelitów Poppy oraz prawie zawsze dodatkowo satelity należące do innych programów. Wszystkie operacje umieszczenia satelitów na orbicie powiodły się, jednak podczas dwóch pierwszych startów (w 1962 i 1963 roku), w wyniku awarii członu Agena D, satelity weszły na silnie wydłużone orbity o krótkiej żywotności. Średni czas pracy satelitów Poppy wynosił 34 miesiące.
1. 13 grudnia 1962 04:07 UTC (POPPY 1)
2. 15 czerwca 1963 14:29 UTC
3. 11 stycznia 1964 20:07 UTC
4. 9 marca 1965 18:29:47 UTC
5. 31 maja 1967 09:30:48 UTC
6. 30 września 1969 13:40 UTC
7. 14 grudnia 1971 12:13 UTC
Budowa.
Satelity Poppy pierwszej generacji opierały się na konstrukcji kulistych satelitów GRAB o średnicy 51 cm, którą wydłużono poprzez wstawienie w części centralnej cylindrycznej sekcji, w wyniku czego długość satelity wzrosła do 61 cm. Satelity drugiej generacji miały podobną budowę, jednak były większe – średnica wynosiła 61, a długość 81 cm. Satelity trzeciej generacji były jeszcze większe (średnica 68 cm, długość 89 cm) i niemal całkowicie były pokryte panelami baterii słonecznych.

</doc>
<doc id="670189" url="https://pl.wikipedia.org/wiki?curid=670189" title="Wilhelm Leibl">
Wilhelm Leibl

Wilhelm Leibl (ur. 23 października 1844 w Kolonii, zm. 4 grudnia 1900 w Würzburgu) – wybitny niemiecki malarz realistyczny i portrecista.
Życiorys.
Leibl rozpoczął naukę rysunku w wieku 16 lat. W 1869 ukończył studia w monachijskiej Akademii Sztuk Pięknych.
Za namową Gustave'a Courbet'a przeprowadził się pod koniec 1869 do Paryża, lecz wkrótce powrócił ze względu na wybuch wojny francusko-pruskiej. Od 1873 obracał się poza głównym środowiskem artystycznym i mieszkał w Górnej Bawarii. Zgromadził jednak wokół siebie grono zwolenników, tzw. Leibl-Kreis, wśród których byli m.in. Wilhelm Trübner i Carl Schuch. Zaprzyjaźnił się też z Maxem Liebermannem. W 1892 został mianowany profesorem swojej macierzystej uczelni.

</doc>
<doc id="670192" url="https://pl.wikipedia.org/wiki?curid=670192" title="Bitwa nad rzeką Eurymedon">
Bitwa nad rzeką Eurymedon



</doc>
<doc id="670193" url="https://pl.wikipedia.org/wiki?curid=670193" title="Kościół Mar Thoma">
Kościół Mar Thoma

Kościół Mar Thoma jest orientalnym Kościołem indyjskim, który swego czasu zreformował się na wzór Kościoła anglikańskiego, co było wynikiem wpływu misjonarzy anglikańskich na indyjskich chrześcijan św. Tomasza w XVIII wieku. Jest niezależnym, autokefalicznym Kościołem w pełnej komunii ze Wspólnotą Anglikańską.
Historia.
Historia tego Kościoła zaczęła się w tym samym czasie, co historia Ortodoksyjnego Kościoła Malankaru. Do przybycia Portugalczyków do Indii w XV wieku, chrześcijanie św. Tomasza stanowili jeden Kościół, który był monolitem – nie powstawały w jego łonie schizmy i herezje. Dopiero wysiłki ze strony misjonarzy europejskich pragnących za wszelką cenę Kościół indyjski zlatynizować, doprowadziły do pierwszych pęknięć, a potem niesnasek, kłótni, podziałów.
Po wypowiedzeniu posłuszeństwa papieżowi w roku 1653, wbrew oczekiwaniom większości świeckich i duchowieństwa, jedność między chrześcijanami św. Tomasza nie została zachowana. Mniejszość zdecydowała się mimo wszystko pozostać wierna Rzymowi, nawet i za cenę utraty własnej tożsamości, większość – nie godząc się na dalszą zależność od Rzymu, a nie mając innego wyjścia – poddała się zwierzchności jakobickiego patriarchy Antiochii. Inaczej pozostaliby bez biskupów, bowiem rodzimi, indyjscy, powymierali, a ci konsekrowani przez katolików byli Europejczykami.
Wiek XVIII przyniósł kolejne podziały. Otóż jedna z grup indyjskich chrześcijan, zwana Puthencoor pod wpływem misjonarzy anglikańskich, weszła w ścisły kontakt z ich Kościołem. Miało to miejsce za pontyfikatu Mar Thoma VI, znanego także jako Dionysius I (1765–1808). Angielscy misjonarze, i finansowo, i politycznie wspierani przez swój rząd, czynnie włączyli się w życie chrześcijan indyjskich, pomagając m.in. Ittoopowi Rambanowi założyć seminarium duchowne w Kottayam w roku 1813. Takie działania przekonywały Hindusów do anglikanów.
W roku 1816 pierwsza stała misja anglikańska rozpoczęła swoją pracę w Kerali. Część chrześcijan indyjskich, która dostała się pod wpływy anglikanów zaczęła propagować reformę Kościoła w duchu protestanckim. Liderami tej grupy stało się dwóch profesorów indyjskiego Seminarium Duchownego w Kottajama, księża Palakunnat Abraham Malpan i Kaitajil Giwargez Malpan. Związki między jakobitami a anglikanami stawały się coraz ściślejsze. Wszakże na synodzie Kościoła jakobickiego, który się odbył w roku 1836, podjęto uchwałę o zerwaniu wszelkiej łączności z Kościołem anglikańskim. Tyle, że Abraham Malapan i jego zwolennicy nie chcieli poddać się uchwałom synodalnym i nie zamierzali zaprzestać rozpoczętych reform. Za brak subordynacji, zostali oni w roku 1837 ekskomunikowaniu przez Dionizosa IV.
Być może grupa reformistów uległaby z czasem samolikwidacji, albo stała się nic nie znaczącą frakcją w łonie oficjalnego Kościoła, gdyby w roku 1842 patriarcha jakobicki nie wykonsekrował na biskupa bratanka buntowniczego Abrahama Malapana, który przyjął imię Mateusza Mar Atanazego i natychmiast stał się liderem reformistów. W indyjskim Kościele jakobickim wzrósł nieład, zamieszanie, przepychanki i wzajemne niechęci. Taki stan rzeczy trwał długo, bo aż do roku 1875, kiedy to patriarcha Mar Ignacy Piotr IV ostatecznie ekskomunikował reformatorów.
Ci ostatni znaleźli się w sytuacji nie do pozazdroszczenia, bo w chwili wykluczenia ich z Kościoła, poza garstką zwolenników, utracili wszystko – świątynie, majątek i wpływy. Stan zawieszenia trwał aż do roku 1889, kiedy to, przy pomocy misjonarzy anglikańskich, i za angielskie pieniądze, utworzyli niezależny Kościół Mar Thoma. W tamtym okresie rozwijał się on dość szybko, tak że w roku 1896 liczył już pół miliona wiernych.
Ważnym wydarzeniem było utworzenie w roku 1926 własnego seminarium duchownego w Kottojam, zaś w roku 1953 dokonano nowego podziału administracyjnego Kościoła na diecezje. Ale Kościół Mar Thomanie nie zachował jedności, i w wyniku buntu przeciwko rządom metropolity Juhanona, oskarżanego przez grupę księży o przeszkadzanie w działalności ewangelizacyjnej i przesadny instytucjonalizm, odłączyli się od Kościoła Mar Thoma i utworzyli własny – Ewangelicki Kościół Świętego Tomasza.
Struktura.
Kościół Mar Toma, przyjął dogmatykę Kościoła anglikańskiego, zachował jednak zarówno liturgię, jak i rytuały, tradycje i święta Kościoła wschodniego. Zachował też nienaruszoną sukcesję apostolską. Kościół Mar Toma, który powstał w Kerali w Indiach, dziś jest obecny na całym świecie, wszędzie tam, gdzie wyemigrowali jego wierni, a więc – w Ameryce Północnej, Europie Zachodniej, czy Australii.
Liczy on niespełna milion członków, około 700 duchownych i ponad tysiąc parafii podzielonych na jedenaście diecezji. Kościół jest administrowany w sposób demokratyczny. Kieruje nim zgromadzenie reprezentantów nosząca nazwę Prathinidhi Mandalam, Rada Kościoła i Synod Biskupów. Ci ostatni nie są ściśle powiązani z diecezjami, jak ma to miejsce w innych Kościołach chrześcijańskich, tak tradycji wschodniej, jak i zachodniej, ale zmieniają je, przechodząc co jakiś czas z diecezji do diecezji.

</doc>
<doc id="670194" url="https://pl.wikipedia.org/wiki?curid=670194" title="Beata Dziadura">
Beata Dziadura

Beata Grażyna Dziadura (ur. 11 grudnia 1952 w Gdańsku) – polska wioślarka, olimpijka.
Życiorys.
Brała udział w Igrzyskach Olimpijskich w Moskwie (1980), gdzie zajęła 6. miejsce w jedynkach (skifie). Czterokrotnie startowała w mistrzostwach świata. W Bled w 1979 zajęła 6. miejsce w dwójkach podwójnych (z Janiną Klucznik); w Monachium w 1981 była dziewiąta w jedynkach; w Lucernie w 1982 dziesiąta w dwójkach podwójnych (z Marią Kobylińską) i w Hazewinkel w 1985 siódma w jedynkach wagi lekkiej.
Dwadzieścia razy zdobywała mistrzostwo Polski, w tym jedenaście razy w jedynce.
Startowała w barwach gdańskich klubów: Gedanii, a następnie Stoczniowca (przekształconego w Drakkar Gdańsk).
Jej brat Wiesław Dziadura był znanym zapaśnikiem, olimpijczykiem z Moskwy 1980.

</doc>
<doc id="670198" url="https://pl.wikipedia.org/wiki?curid=670198" title="Synagoga Gerard Doustraat w Amsterdamie">
Synagoga Gerard Doustraat w Amsterdamie

Synagoga Gerard Doustraat w Amsterdamie – zbudowana w 1892 roku jako bożnica Żydów aszkenazyjskich według projektu architekta Emanuela Marcusa Rooda w stylu neorenesansowym. Podczas II wojny światowej hitlerowcy zdewastowali synagogę. Po wojnie wyremontowana. Nadal służy do celów kultowych.

</doc>
<doc id="670201" url="https://pl.wikipedia.org/wiki?curid=670201" title="Jerzy Piórecki">
Jerzy Piórecki

Jerzy Piórecki (ur. 11 stycznia 1939 w Mściowie) – polski biolog, założyciel i wieloletni dyrektor (1975–2001) Arboretum w Bolestraszycach, profesor Uniwersytetu Rzeszowskiego do 2013.
W 1966 ukończył studia na Uniwersytecie Marii Curie-Skłodowskiej w Lublinie, doktoryzował się w 1975, habilitował w 1986, w 1992 mianowany profesorem nadzwyczajnym. Współtwórca idei utworzenia Parku Krajobrazowego Pogórza Przemyskiego oraz projektowanego Turnickiego Parku Narodowego. Zinwentaryzował ponad 700 założeń dworsko-ogrodowych na Podkarpaciu i kilkaset na dawnych Kresach.
W 2020 otrzymał Doroczną Nagrodę Ministra Kultury i Dziedzictwa Narodowego.

</doc>
<doc id="670205" url="https://pl.wikipedia.org/wiki?curid=670205" title="Hermann Brunner">
Hermann Brunner

Hermann Otto Brunner – fikcyjna postać z polskich: czarno-białego spektaklu telewizyjnego "Stawka większa niż życie" (1965-1967), czarno-białego serialu telewizyjnego "Stawka większa niż życie" (1967-1968), serii komiksowej i książek pod tym samym tytułem oraz fabularnego filmu akcji, który miał premierę 16 marca 2012, pod tytułem "Hans Kloss. Stawka większa niż śmierć".
Charakterystyka postaci.
W serialu, teatrze telewizji i powieści nigdy nie pojawił się głębszy życiorys Brunnera. W spektaklu „Okrążenie”, trzymającemu go na muszce Klossowi mówi, że "[…] nadszedł już czas wrócić do żony, dzieci […]", nie wiadomo jednak czy było to szczerze wyznanie. W opowiadaniu „Wsypa” opisany został jako miłośnik złota posiadający gruby złoty sygnet, złote zęby oraz złote monogramy na papierośnicy, portfelu i teczce. Słynął ze swojej brutalności oraz cynizmu. W serialu oraz w spektaklach teatrze telewizji nosi imię Hermann, natomiast w powieści oraz w komiksie – Otto.
Hermann (Otto) Brunner był oficerem Allgemeine SS, pracującym w czasie wojny w okupowanym Radomiu. Wzbogacił się tam dzięki napadowi na szefa hitlerowskiej administracji cywilnej, który obłowił się kosztem żydowskich mieszkańców miasta. Początkowo podlega tam komendantowi Sipo-SD na dystrykt Geiblowi (nie zostało sprecyzowane czy jest jego zastępcą czy szefem sekcji Gestapo odpowiedzialnej za kontrwywiad i działania wymierzone w ruch oporu), później sam piastuje to stanowisko. Po wyzwoleniu tych terenów razem z poznanym tam Hansem Klossem trafił do oblężonego Tolberga (w powieści miejscowość nazywa się Kolberg) gdzie demaskuje go jako agenta polskiego i radzieckiego wywiadu.
W zakończeniach serialu i powieści jego losy zostały przedstawione zupełnie inaczej niż w teatrze telewizji. W spektaklu „Koniec gry” Brunner zginął zabity przez SS-Gruf Martina w oblężonym Berlinie, w odcinku i opowiadaniu „Poszukiwany Gruppenführer Wolf” został wzięty do niewoli w mundurze żołnierza Wehrmachtu przez Amerykanów. Po zakończeniu prac nad serialem i wydaniu powieści Andrzej Szypulski i Zbigniew Safjan napisali w latach 70 opowiadanie dziejące się w czasach im współczesnych. W nim to były agent J-23 jako Jean Kloss-Moczulski, reporter francuskiego tygodnika „Les études économiques”, tropi w Ameryce Południowej organizację „W” założoną przez ukrywających się nazistów. Jej szefem jest właśnie Hermann (Otto) Brunner ukrywający się jako dr Gebhert. W filmie Hans Kloss. Stawka większa niż śmierć dowiadujemy się, że Brunner wyemigrował do Argentyny (prawdopodobnie przy pomocy organizacji ODESSA), skąd przyjechał na pogrzeb Otto Skorzennego wplątując się następnie w poszukiwania Bursztynowej Komnaty spotykając zarówno Stanisława Kolickiego jak i prawdziwego Hansa Klossa.
Odtwórcy postaci i jej pierwowzory.
Brunner pojawił się w trzech częściach wersji teatralnej „Stawki”, w pięciu odcinkach serialu filmowego, a także w pięciu opowiadaniach – był najczęściej pojawiającym się oficerem SS w „Stawce”. Postać odtwarzał aktor Emil Karewicz, któremu rola ta przyniosła rozpoznawalność. W filmie Hans Kloss. Stawka większa niż śmierć, Brunnera w retrospekcjach grał Piotr Adamczyk, natomiast odtwórcą postaci w czasach „zimnej wojny” pozostał Emil Karewicz.
Pierwowzorem Hermanna (Otto) Brunnera mógł być SS-Haupsturmführer Alois Brunner, Austriak, podoficer a następnie oficer Gestapo, zbrodniarz wojenny odpowiedzialny za deportacje setek tysięcy Żydów z Niemiec, Austrii, Polski, Grecji, Bułgarii, Francji i Słowacji do obozów koncentracyjnych. Określany jest czasem pseudonimem „Brunner I” dla odróżnienia od „Brunnera II” – Antona, również członka NSDAP, odpowiedzialnego za deportację ludności żydowskiej (nie należał jednak do SS). Inspiracji do powstania tej postaci można szukać także pośród czarnych charakterów z powieści Baron von Goldring takich jak SS-Brigadeführer Wilhelm „Willi” Berthold, SS-Sturnmbannführer Johann (Hans) Müller, SS-Haupsturmführer Paul Kubis i SS-Sturmbannführer Lemke.
Kwestia stopni i odznaczeń.
W różnych odcinkach nosi on różne baretki odznaczeń. Zawsze ma jednak zawieszony na lewej kieszeni Krzyż Żelazny I klasy - wśród funkcjonariuszy Sipo-SD odznaczenie dość rzadkie, gdyż przyznawane było za zasługi w walce na froncie.
Hermann Brunner wystąpił w pięciu odcinkach telewizyjnych / opowiadaniach z opowieści „Stawki większej niż życie”. W odcinkach „Ściśle tajne”, „Oblężenie” i „Poszukiwany Gruppenführer Wolf” (opowiadania opublikowane pod tymi samymi tytułami) był w randze Sturmbannführera (major SS) natomiast w odcinkach „Edyta” (opowiadanie pt. „Kuzynka Edyta”) i „Wielka wsypa” (opowiadanie pt. „Wsypa”), dziejących się wcześniej niż dwa ostatnie z wcześniej wymienionych, Hauptsturmführera (kapitan SS). Irmina Kobus błędnie tytułuje Brunnera Sturmführerem, chociaż nazwa tego stopnia została przed wojną zmieniona na Untersturmführer (podporucznik SS), której jednak Hermann w serialu nie posiadał.
W teatralnej wersji 14. odcinka serialu, który jako spektakl nosił tytuł „Kryptonim Edyta” był Obersturmführerem (porucznik SS), natomiast w „Okrążeniu” oraz w ostatnim spektaklu pierwszej serii pt. „Koniec gry” ponownie jest Sturmbannführerem.

</doc>
<doc id="670206" url="https://pl.wikipedia.org/wiki?curid=670206" title="Bildungsroman">
Bildungsroman

Bildungsroman (z niem., dosł. „powieść o formowaniu [się]”) – powieść o dojrzewaniu, gatunek powieściowy powstały w czasie oświecenia w Niemczech, w którym autor przedstawia psychologiczne, moralne i społeczne kształtowanie się osobowości głównego i na ogół młodego bohatera. Pojęcie bildungsromanu wywodzi się z wykładów Johanna Karla Simona Morgensterna.

</doc>
<doc id="670210" url="https://pl.wikipedia.org/wiki?curid=670210" title="Poszukiwany Gruppenführer Wolf">
Poszukiwany Gruppenführer Wolf



</doc>
<doc id="670211" url="https://pl.wikipedia.org/wiki?curid=670211" title="Dariusz Chociej">
Dariusz Chociej

Dariusz Chociej - polski kompozytor i gitarzysta. Wraz z zespołem Daab nagrał płytę "III". Wspólnie z Beauty Free wystąpił na koncercie "Debiuty" podczas Festiwalu "Opole 2002".

</doc>
<doc id="670215" url="https://pl.wikipedia.org/wiki?curid=670215" title="Psychoza dwubiegunowa">
Psychoza dwubiegunowa



</doc>
<doc id="670218" url="https://pl.wikipedia.org/wiki?curid=670218" title="Zaburzenie maniakalno depresyjne">
Zaburzenie maniakalno depresyjne



</doc>
<doc id="670220" url="https://pl.wikipedia.org/wiki?curid=670220" title="Międzyrzecze (województwo śląskie)">
Międzyrzecze (województwo śląskie)

Międzyrzecze – wieś w Polsce położona w województwie śląskim, w powiecie bieruńsko-lędzińskim, w gminie Bojszowy.
Nazwa.
Nazwa pochodzi od miejsca położenia, między dwiema rzekami: Korzyńcem i Pszczynką. Niemiecki językoznawca Heinrich Adamy swoim dziele o nazwach miejscowości na Śląsku wydanym w 1888 roku we Wrocławiu wymienia nazwę wsi zanotowaną jako "Mezerzice" podając jej znaczenie "„Ort zwischen zwei Flussen”" czyli "„miejscowość pomiędzy dwiema rzekami”"
Historia.
W dokumencie sprzedaży dóbr pszczyńskich wystawionym przez Kazimierza II cieszyńskiego w języku czeskim we Frysztacie w dniu 21 lutego 1517 roku wieś została wymieniona jako "Mezerziczi". Następnie Międzyrzecze leżało w południowo-wschodniej części księstwa pszczyńskiego.
W 1765 miejscowość znalazła się w granicach Królestwa Prus, a w 1922 w Polsce.
W latach 1973–1977 w gminie Bojszowy (obejmującej 7 sołectw: Bojszowy, Jankowice, Jedlina, Międzyrzecze, Nowe Bojszowy, Studzienice i Świerczyniec). W latach 1977–1991 dzielnica Tychów. Od 2 kwietnia 1991 ponownie w reaktywowanej gminie Bojszowy (nie obejmującej już Jankowic i Studzienic).
W latach 1975–1998 miejscowość administracyjnie należała do województwa katowickiego.

</doc>
<doc id="670221" url="https://pl.wikipedia.org/wiki?curid=670221" title="Vistabella de Huerva">
Vistabella de Huerva

Vistabella de Huerva – gmina w Hiszpanii, w prowincji Saragossa, w Aragonii.
Liczba ludności w 2005 roku wynosiła 39. W miejscowości znajdują się specyficzne domy (hiszp. "hogares"), małe domy-bliźniaki i inne tego typu budynki mieszkalne. Charakterystyczne dla miejscowości Vistabella de Huerva są uliczki, przy których znajdują się jednorodzinne domki, a także dwie dzielnice – Las Casas Altas (hiszp. "Wysokie domy") i Las Casas Bajas (hiszp. "Niskie domy"). Miejscowość położona jest na średniej wysokości 745 metrów nad poziomem morza. Najwyższe punkty w Vistabella de Huerva znajdują się powyżej 900 metrów n.p.m. Są to między innymi: Cabezo Cara, Pico del Buitre, La Martucha.

</doc>
<doc id="670223" url="https://pl.wikipedia.org/wiki?curid=670223" title="Brzuchomówstwo">
Brzuchomówstwo

Brzuchomówstwo – sztuka mówienia bez poruszania ustami. 
Brzuchomówstwo w ogromnym uproszczeniu polega na mówieniu z lekko otwartymi ustami, zmienianiu głosu i tworzeniu iluzji dialogu z np. lalką. Niemożliwe do wypowiedzenia w ten sposób głoski, np. „m”, „b”, „p” zastępuje się głoskami takimi jak „n”, „w”, „d” lub „t”, modyfikując ich wymowę aż do momentu, gdy zaczną brzmieć bardzo podobnie do głosek zastępowanych. Ważna jest przy tym odpowiednia emisja głosu i świadomość aparatu mowy, którą uzyskuje się dzięki specjalistycznemu treningowi. Znajomość emisji głosu, poprawnego oddychania, interpretacji tekstu jest przy wykorzystywaniu tej sztuki na scenie niezbędna. W swoim charakterze brzuchomówstwo jest pokrewne aktorstwu i często wymaga o wiele bardziej zaawansowanych umiejętności scenicznych. Brzuchomówca podczas swoich występów rozmawia najczęściej z lalką (najczęściej lalką typu pacynka). Obecnie artyści wykorzystują coraz więcej pomysłowych rekwizytów np. maski, lalki zmechanizowane, animatronix itd. Występy brzuchomówców są kierowane do nieomal każdej publiczności, zarówno dorosłej jak i dziecięcej. Sztuka brzuchomówstwa na przestrzeni ostatnich 200 lat wiązała się z teatrami variete.
Początki brzuchomówstwa sięgają starożytnego Egiptu, gdzie wykorzystywali je kapłani. Brzuchomówcami byli również kapłani greccy. Aktualnie jednym z najsławniejszych brzuchomówców jest Jeff Dunham. W USA w XX w. brzuchomówstwo spopularyzował Great Lester, czyli Marian Czajkowski, Polak z pochodzenia.
W 2017 r. zwyciężczynią programu "America`s Got Talent" została 13-letnia wówczas Darci Lynne Farmer, która jako brzuchomówca występując z kilkoma różnymi lalkami, potrafi śpiewać pełnym głosem. Jej sukces przyniósł w USA popularność zarówno jej, jak i sztuce brzuchomówstwa.

</doc>
<doc id="670224" url="https://pl.wikipedia.org/wiki?curid=670224" title="Lista najwyższych budynków w Poznaniu">
Lista najwyższych budynków w Poznaniu

Najstarszy poznański wysokościowiec powstał w latach 1948–1950 według projektu S. Pogórskiego i T. Płończaka. Pierwsze wieżowce w Poznaniu pojawiły się w pod koniec lat 60. XX w. Wówczas to rozpoczęto budowę największych zespołów osiedlowych w mieście, a także w Polsce: Rataje, Chartowo, Żegrze (osiedle Orła Białego), Piątkowo, Winogrady (osiedla Zwycięstwa oraz Wichrowe Wzgórze), które zamieszkuje ponad 200 tys. osób. Występuje tam ponad 40 budynków mających po ok. 18 kondygnacji i wysokość przekraczającą 55 m. Są to pierwsze wysokościowce w Poznaniu. Na początku lat 90. oddano do użytku królujący do dziś nad panoramą miasta budynek Uniwersytetu Ekonomicznego (103 m), a w 2007 dołączyła do niego niewiele niższa Andersia Tower (102 m). Do wyróżniających się jeszcze wysokościowców w Poznaniu można zaliczyć budynek hotelu Novotel, Poznańskie Centrum Finansowe, dawny wysokościowiec Wiepofamy (obecnie Collegium Wrzoska Akademii Medycznej i siedziba GUS) oraz stojący obok biurowiec Omega. Do grona znaczących punktów w sylwecie miasta, choć niesklasyfikowanych jako wysokościowce, można zaliczyć również pawilon 11 MTP, czyli tzw. iglicę, wieżę TV na Piątkowie, komin EC Karolin o wysokości 200 m oraz wieże Ratusza na Starym Rynku i kościołów.
Istniejące wysokościowce.
Za wysokościowce ujęte w tabelach uznajemy budynki o wysokości co najmniej 50 metrów.
Nowe wysokościowce.
Wysokościowce/wieżowce proponowane, których budowa się jeszcze nie rozpoczęła lub nie zakończyła się (powyżej 50 m).

</doc>
<doc id="670227" url="https://pl.wikipedia.org/wiki?curid=670227" title="Brzuchomówca">
Brzuchomówca



</doc>
<doc id="670229" url="https://pl.wikipedia.org/wiki?curid=670229" title="Kłara Rumianowa">
Kłara Rumianowa

Kłara Michajłowna Rumianowa (; ur. 8 grudnia 1929 w Leningradzie, zm. 18 września 2004 w Moskwie) – radziecka aktorka filmowa i głosowa. Żona aktora Anatolija Czemodurowa.
Życiorys.
W 1953 roku ukończyła WGIK. Była związana ze studiem Sojuzmultfilm. Zasłużona Artystka RFSRR (1979). Charakteryzowała się wysokim głosem. Brała udział w dubbingu wielu filmów animowanych. Najbardziej znana z podkładania głosu postaci Zająca w kreskówce "Wilk i Zając", a także użyczania głosu dla postaci Kiwaczka m.in. w filmie lalkowym "Czeburaszka" (ros. Чебурашка). Zmarła w wieku 74 lat. Została pochowana na Cmentarzu Dońskim w Moskwie.

</doc>
<doc id="670233" url="https://pl.wikipedia.org/wiki?curid=670233" title="Bojszowy Nowe">
Bojszowy Nowe

Bojszowy Nowe (do 31 grudnia 2016 r. Nowe Bojszowy) – wieś w Polsce położona w województwie śląskim, w powiecie bieruńsko-lędzińskim, w gminie Bojszowy.
Bojszowy Nowe leżały w południowo-wschodniej części księstwa pszczyńskiego.
W latach 1954–1972 wieś należała i była siedzibą władz gromady Bojszowy Nowe. W latach 1973–1977 w gminie Bojszowy (obejmującej 7 sołectw: Bojszowy, Jankowice, Jedlina, Międzyrzecze, Nowe Bojszowy, Studzienice i Świerczyniec). W latach 1977–1991 dzielnica Tychów. Od 2 kwietnia 1991 r. ponownie w reaktywowanej gminie Bojszowy (nie obejmującej już Jankowic i Studzienic).
W latach 1975–1998 miejscowość administracyjnie należała do województwa katowickiego.
Wraz ze Świerczyńcem, należą do parafii Najświętszej Marii Panny Uzdrowienia Chorych.

</doc>
<doc id="670235" url="https://pl.wikipedia.org/wiki?curid=670235" title="Medal Guznee">
Medal Guznee

The Ghuznee Medal – ustanowiony w 1839 r. Medal upamiętnia walki w Ghazni 22 lipca 1839 r. będące jednymi z pierwszych podczas I wojny afgańskiej.
Zasady nadawania.
Nadawany Brytyjczykom i członkom Kompanii Wschodnioindyjskiej biorącym udział w akcji w Afganistanie.
W 1839 r. John Keane poprowadził armię do Afganistanu. Fort w Ghuznee, w którym stacjonowało 3540 Afgańczyków pod dowództwem Mohammada Chana, uważany był za niedostępny i niezdobyty – został zdobyty szturmem 23 lipca. Shah Shujah ogłosił swoją wolę o nagradzaniu medalem żołnierzy biorących udział w tej bitwie, ale został zamordowany, a jego plany zrealizował dopiero 1842 r. rząd Indii.

</doc>
<doc id="670239" url="https://pl.wikipedia.org/wiki?curid=670239" title="Agena B">
Agena B

Agena B – amerykański człon rakiet nośnych. Używany w rakietach nośnych rodzin Thor i Atlas. Agena B, tak jak jej poprzednik, Agena A, służył jednocześnie jako podstawa budowy satelitów wywiadowczych serii Discoverer Projektu CORONA. Agena B była używana 94 razy. Odnotowano 18 awarii członów tego typu.
Zobacz też: RM-81 Agena

</doc>
<doc id="670242" url="https://pl.wikipedia.org/wiki?curid=670242" title="Perkuć">
Perkuć

Perkuć – mała osada leśna w Polsce położona w województwie podlaskim, w powiecie augustowskim, w gminie Płaska. Leży na obszarze Puszczy Augustowskiej w sąsiedztwie śluzy Perkuć na Kanale Augustowskim.
W latach 1975–1998 miejscowość administracyjnie należała do województwa suwalskiego.

</doc>
<doc id="670244" url="https://pl.wikipedia.org/wiki?curid=670244" title="Kętrzyn (stacja kolejowa)">
Kętrzyn (stacja kolejowa)

Kętrzyn – stacja kolejowa w Kętrzynie, w województwie warmińsko-mazurskim, w Polsce.
W roku 2017 stacja obsługiwała 300–499 pasażerów na dobę.
Powstała w 1867 roku, po otwarciu połączenia kolejowego do Bartoszyc. Rok później powstał szlak do Ełku, zaś w 1907 roku otwarto połączenie do Węgorzewa. Stacja posiada 5 torów głównych, z których jeden posiada możliwość wyjazdu jedynie w kierunku Węgorzewa. Znajduje się tutaj dosyć dużo torów bocznych, przy których znajdują się place ładunkowe, magazyny, rampy. Ruchem na stacji steruje się z dwóch nastawni: "Kn" od strony Giżycka i "Kn1" od strony Korsz. Wyposażone są one w urządzenia mechaniczne scentralizowane z sygnalizacją kształtową. Jedynie semafor wjazdowy od strony Giżycka i wszystkie tarcze ostrzegawcze zostały wymienione na świetlne. Nadal jednak przy dwóch semaforach wjazdowych znajdują się kształtowe tarcze przelotowe. Od czerwca 2014 roku zmodernizowano budynek dworca PKP, parkingu oraz całej ulicy Dworcowej. 
W budynku dworca: kasa PKP Intercity, galeria, toalety, biuro spółki Komunalna Energetyka Cieplna, Młodzieżowe Centrum Kariery OHP, Polskie Towarzystwo Turystyczno-Krajoznawcze.
Od 2016 roku uruchamiane są sezonowe połączenia Kętrzyn - Węgorzewo, organizowane przez SKPL Cargo

</doc>
<doc id="670245" url="https://pl.wikipedia.org/wiki?curid=670245" title="Hypophthalmichthys molitrix">
Hypophthalmichthys molitrix



</doc>
<doc id="670246" url="https://pl.wikipedia.org/wiki?curid=670246" title="Loma Hermosa">
Loma Hermosa

Loma Hermosa − miasto w Argentynie będące częścią zespołu miejskiego Buenos Aires. W roku 2001 miasto liczyło 67919 mieszkańców.
Miasto jest siedzibą klubu piłkarskiego Asociación Social y Deportiva Justo José de Urquiza.

</doc>
<doc id="670248" url="https://pl.wikipedia.org/wiki?curid=670248" title="Ołeksandr Rybka">
Ołeksandr Rybka

Ołeksandr Jewhenowycz Rybka, ukr. Олександр Євгенович Рибка (ur. 10 kwietnia 1987 w Kijowie, Ukraińska SRR) – ukraiński piłkarz, grający na pozycji bramkarza, reprezentant Ukrainy.
Kariera piłkarska.
Kariera klubowa.
Jest wychowankiem Dynama Kijów. Do pierwszej drużyny został włączony w styczniu 2006 i od razu zastąpił w bramce kontuzjowanego Ołeksandra Szowkowskiego. W europejskich pucharach debiutował w meczu Ligi Mistrzów 26 września 2006 w meczu Dynama z Realem Madryt, w którym to na boisku pojawił się w 70. minucie i zastąpił w bramce ukaranego czerwoną kartką Szowkowskiego (w jego miejsce z boiska zszedł Waliancin Białkiewicz). Po wygaśnięciu kontraktu z Dynamem w lutym 2010 jako wolny agent przeszedł do Obołoni Kijów. 6 czerwca 2011 roku podpisał 2-letni kontrakt z Szachtarem Donieck. Rybka wpadł po kontroli antydopingowej jaką przeszedł po listopadowym meczu Szachtara w lidze z Karpatami Lwów. Jak poinformowały ukraińskie media bramkarz zażywał środki diuretyczne, które pomagały mu w zrzuceniu wagi. Nie konsultował tego z klubowym lekarzem. W styczniu 2012 UEFA wydała werdykt - dyskwalifikację na 2 lata. Potem Rybka anulował kontrakt z Szachtarem. W końcu października 2013 podpisał nowy kontrakt z Dynamem Kijów, barwy którego będzie bronił od stycznia 2014. Po wygaśnięciu kontraktu w grudniu 2016 opuścił Dynamo i wkrótce podpisał kontrakt z tureckim klubem Karabükspor. 19 lipca 2018 przeniósł się do Afjet Afyonspor. 30 stycznia 2019 podpisał kontrakt z azerskim Səbailem Baku.
Kariera reprezentacyjna.
Już na juniorskich Mistrzostwach Europy U-19 rozgrywanych w 2004 roku w Szwajcarii występował w reprezentacji Ukrainy. Brał udział w młodzieżowych mistrzostwach Europy w Portugalii, na których drużyna prowadzona przez Ołeksija Mychajłyczenkę zajęła 2. miejsce, jednak Rybka bronił tylko podczas serii rzutów karnych (w półfinale z Serbią i Czarnogórą).
11 października 2011 roku debiutował w narodowej reprezentacji Ukrainy w wygranym 2:0 meczu towarzyskim z Estonią, w którym odbił karnego.

</doc>
<doc id="670249" url="https://pl.wikipedia.org/wiki?curid=670249" title="XLR81-BA-7">
XLR81-BA-7

XLR81-BA-7 – Bell 8081 – amerykański silnik rakietowy. Był używany w członie rakietowym Agena B. Odnotowano 102 użycia tego silnika.

</doc>
<doc id="670250" url="https://pl.wikipedia.org/wiki?curid=670250" title="Bell 8081">
Bell 8081



</doc>
<doc id="670252" url="https://pl.wikipedia.org/wiki?curid=670252" title="Mołnia 8K78/E6">
Mołnia 8K78/E6



</doc>
<doc id="670253" url="https://pl.wikipedia.org/wiki?curid=670253" title="Synagoga w Pszczewie">
Synagoga w Pszczewie

Synagoga w Pszczewie – synagoga znajdująca się w Pszczewie przy ulicy Międzyrzeckiej 2.
Synagoga została zbudowana w 1854 roku, kiedy to społeczność żydowska w mieście przekroczyła 10% ludności. Podczas II wojny światowej hitlerowcy zdewastowali synagogę. Po zakończeniu wojny budynek synagogi przebudowano na wozownię. Od początku lat 70. stoi opuszczona i popada w ruinę.
Murowany budynek synagogi wzniesiono na planie prostokąta w konstrukcji szachulcowej, gdzie elewacja północna była odeskowaną i pozostałe otynkowane. We wnętrzu zachowały się fragmenty boazerii w dawnym babińcu, umieszczonym nad przedsionkiem.

</doc>
<doc id="670255" url="https://pl.wikipedia.org/wiki?curid=670255" title="Międzynarodowe Targi Książki w Warszawie">
Międzynarodowe Targi Książki w Warszawie

Międzynarodowe Targi Książki – organizowane najpierw w Poznaniu, następnie od 1958 w Pałacu Kultury i Nauki w Warszawie, integrujące wydawców, księgarzy, autorów i czytelników. Czołowa tego rodzaju impreza handlowo-kulturalna w krajach Europy Środkowej. Od początku organizowana przez Centralę Handlu Zagranicznego Ars Polona w Warszawie. W 2023 roku targi powrócą pod tą nazwą po trzynastu latach przerwy.
Uhonorowania.
Na targach zostały uhonorowane następujące państwa, organizacje lub osoby:

</doc>
<doc id="670262" url="https://pl.wikipedia.org/wiki?curid=670262" title="ASD Justo José de Urquiza">
ASD Justo José de Urquiza

Asociación Social y Deportiva Justo José de Urquiza, zwany Justo José de Urquiza, lub najczęściej JJ Urquiza, jest argentyńskim klubem z siedzibą w mieście Loma Hermosa będącym częścią aglomeracji Buenos Aires.
Historia.
Klub założony został 8 czerwca 1936 roku. Inspiracją dla nazwy klubu był generał i prezydent Argentyny Justo José de Urquiza.

</doc>
<doc id="670267" url="https://pl.wikipedia.org/wiki?curid=670267" title="Swietozar Rusakow">
Swietozar Rusakow

Swietozar Kuźmicz Rusakow (ros. Светозар Кузьмич Русаков; ur. 3 kwietnia 1923 w Tuczkowie, zm. 15 sierpnia 2006 w Moskwie) – rosyjski rysownik, twórca filmów animowanych.
Życiorys.
W latach 1969–1986 był twórcą rysunków do serialu animowanego "Wilk i Zając".
Uczestnik II wojny światowej. Odznaczony za zasługi m.in. Orderem Sławy III klasy oraz Orderem Wojny Ojczyźnianej I klasy, w tym medalami.
Spoczywa pochowany na Cmentarzu Dońskim w Moskwie.
Nagrody i odznaczenia.
Prizes.
Źródło:

</doc>
<doc id="670268" url="https://pl.wikipedia.org/wiki?curid=670268" title="Asociación Social y Deportiva Justo José de Urquiza">
Asociación Social y Deportiva Justo José de Urquiza



</doc>
<doc id="670272" url="https://pl.wikipedia.org/wiki?curid=670272" title="Mołnia 8K78-0">
Mołnia 8K78-0

Mołnia 8K78-0 – zerowy stopnień (dopalacz stopnia głównego Mołnia 8K78-1) radzieckich rakiet nośnych Mołnia 8K78, gdzie montowany był po 4 sztuki, wokół członu pierwszego. W ciągu 5 lat użytkowania, zużyto ok. 105 sztuk tych członów.

</doc>
<doc id="670273" url="https://pl.wikipedia.org/wiki?curid=670273" title="Synagoga w Ośnie Lubuskim">
Synagoga w Ośnie Lubuskim

Synagoga w Ośnie Lubuskim – synagoga znajdująca się w Ośnie Lubuskim na rogu ulicy 1 Maja 1 i Strażniczej.
Synagoga została zbudowana w 1850 roku na miejscu starej, drewnianej synagogi, która spłonęła 1829 roku i była pierwszą bóżnicą w mieście. W latach 30. XX wieku została ona sprzedana przez gminę żydowską i następnie przebudowana na dom mieszkalny, co uchroniło ją od całkowitego zniszczenia podczas nocy kryształowej oraz II wojny światowej. W takiej formie pozostaje do dnia dzisiejszego.
Murowany i orientowany budynek synagogi wzniesiono na planie prostokąta. Podczas przebudowy zmieniono formę okien, wnętrze głównej sali modlitewnej podzielono stropem.

</doc>
<doc id="670279" url="https://pl.wikipedia.org/wiki?curid=670279" title="Stropno">
Stropno

Stropno (kaszb. "Jezoro Stropno") – jezioro rynnowe położone na Pojezierzu Bytowskim (powiat bytowski, województwo pomorskie) na terenie gminy Parchowo, na wschód od Bytowa. Stropno zajmuje powierzchnię 40 ha. Miejscowością nadjeziorną jest Jeleńcz. Do 1 września 1939 r. jezioro stanowiło część granicy polsko-niemieckiej.

</doc>
<doc id="670280" url="https://pl.wikipedia.org/wiki?curid=670280" title="Akademickie Stowarzyszenie Onkologiczne">
Akademickie Stowarzyszenie Onkologiczne

Akademickie Stowarzyszenie Onkologiczne jest organizacją społeczną, której głównym celem działania jest poprawa wyleczalności nowotworów złośliwych w Polsce.
Stowarzyszenie zostało powołane pod patronatem Katedry i Kliniki Chirurgii Onkologicznej Akademii Medycznej w Gdańsku, a jego członkami są lekarze, studenci medycyny, informatycy oraz prawnicy. Swoje cele realizuje między innymi przez akcje oświatowe (witryny internetowe, wydawnictwa, broszury itp.) oraz wspomaganie kształcenia lekarzy i studentów medycyny (programy stypendialne, konferencje naukowe).

</doc>
<doc id="670282" url="https://pl.wikipedia.org/wiki?curid=670282" title="RD-107-8D74K">
RD-107-8D74K



</doc>
<doc id="670285" url="https://pl.wikipedia.org/wiki?curid=670285" title="Synagoga w Trzcielu">
Synagoga w Trzcielu

Synagoga w Trzcielu – synagoga znajdująca się w Trzcielu przy ulicy Adama Mickiewicza 3, niedaleko rynku.
Synagoga została zbudowana w latach 20. XX wieku. Podczas nocy kryształowej z 9 na 10 listopada 1938 roku, bojówki hitlerowskie zdewastowały synagogę. Po zakończeniu II wojny światowej została przebudowana na potrzeby remizy Ochotniczej Straży Pożarnej.
Murowany budynek synagogi wzniesiono na planie prostokąta. W północnej części znajdowała się główna sala modlitewna ze stropem wspartym na dwóch słupach, a w południowej części znajdował się przedsionek, nad którym na piętrze mieścił się babiniec.
Budynek pierwotnie był w całości nieotynkowany – obecnie fasada jest zupełnie przebudowana i otynkowana, natomiast pozostałe elewacje częściowo zachowały swój pierwotny wystrój. Półokragle zakończone okna zostały częściowo zamurowane, a w części wstawiono prostokątne okna, zamurowując przy tym łuk otworu.

</doc>
<doc id="670287" url="https://pl.wikipedia.org/wiki?curid=670287" title="Mołnia 8K78-1">
Mołnia 8K78-1

Mołnia 8K78-1 – pełna nazwa głównego stopnia radzieckich rakiet nośnych Mołnia 8K78. Dookoła niego umieszczano 4 stopnie zerowe (pomocnicze), Mołnia 8K78-0. Zużyto 24 sztuki członów tego typu.

</doc>
<doc id="670288" url="https://pl.wikipedia.org/wiki?curid=670288" title="Jurij Romanienko">
Jurij Romanienko

Jurij Wiktorowicz Romanienko ros. Юрий Викторович Романенко (ur. 1 sierpnia 1944 w osadzie Kołtubanowskij, obwód orenburski w ZSRR) – radziecki kosmonauta, pułkownik lotnictwa. Ojciec Romana Romanienki, który także jest kosmonautą.
Po opuszczeniu oddziału kosmonautów.
Po opuszczeniu korpusu kosmonautów pracował w zamkniętej spółce akcyjnej „Grupa Stilteks”.
Loty załogowe.
Swój pierwszy lot kosmiczny Jurij Romanienko rozpoczął 10 grudnia 1977 na pokładzie Sojuza 26. Był dowódcą misji i razem z inżynierem pokładowym Gieorgijem Grieczką stanowili pierwszą stałą załogę stacji kosmicznej nowej generacji – Saluta 6. W odróżnieniu do poprzedniej ekspedycji Sojuza 25 tym razem kosmonauci pomyślnie przycumowali do Saluta i mogli przejść na jego pokład. 20 grudnia 1977 obaj wyszli na zewnątrz stacji kosmicznej. Przeprowadzili inspekcję węzła cumowniczego, do którego nie mógł przycumować Sojuz 25. Nie wykazała ona uszkodzeń, co umożliwiło w styczniu 1978 przyłączenie do Saluta 6 drugiego statku załogowego – Sojuz 27. Przez 5 dni razem ze stałą załogą stacji pracowali na niej również Władimir Dżanibekow oraz Oleg Makarow. 22 stycznia 1978 do zespołu orbitalnego Salut 6 – Sojuz 27 przycumował pierwszy statek transportowy Progress 1. Na jego pokładzie znajdowały się zapasy żywności oraz zaopatrzenie dla stacji. Na początku marca 1978 na pokładzie Sojuza 28 przybyła pierwsza międzynarodowa załoga – Aleksiej Gubariew i Vladimír Remek (Czechosłowacja). 16 marca 1978, po ponad 96 dniach lotu, kosmonauci na pokładzie Sojuza 27 powrócili na Ziemię, ustanawiając nowy rekord pobytu człowieka w przestrzeni kosmicznej.
Podczas swojej drugiej kosmicznej misji Jurij Romanienko dowodził statkiem Sojuz 38. Był to kolejny lot realizowany w ramach programu Interkosmos. W locie wziął udział także kubański kosmonauta Arnaldo Tamayo Méndez. 18 września 1980 wystartowali w kierunku stacji kosmicznej Salut 6. Dzień później po pomyślnym dokowaniu przeszli na jej pokład. W tym czasie pracowali tam: Leonid Popow i Walerij Riumin. Podczas wspólnych prac kosmonauci przeprowadzili około 20 eksperymentów, głównie o charakterze medyczno-biologicznym. Powrót załogi z orbity nastąpił 26 września 1980. Kapsuła Sojuza 38 osiadła w odległości około 175 kilometrów od Żezkazganu.
Trzeci i zarazem najdłuższy lot Jurij Romanienko rozpoczął 5 lutego 1987. Razem z inżynierem pokładowym Aleksandrem Ławiejkinem krótko przed startem zastąpili załogę, która była pierwotnie wyznaczona do tego lotu. Po dwóch dniach od startu kosmonauci przycumowali Sojuza TM-2 do stacji kosmicznej Mir. Byli drugą stałą załogą jaka pracowała na jej pokładzie. W kwietniu 1987 do zespołu orbitalnego przyłączono astrofizyczny moduł Kwant. 11 kwietnia Romanienko i Ławiejkin przez blisko cztery godziny pracowali poza stacją. W tym czasie usunęli przedmiot jaki znalazł się pomiędzy Mirem a nowym modułem. Dzięki tej operacji mogło dojść do hermetycznego połączenia obu obiektów i rozbudowy kompleksu orbitalnego. Później obaj jeszcze dwukrotnie wychodzili w otwarty kosmos. 12 czerwca na blisko dwie godziny i 16 czerwca na ponad trzy godziny. W lipcu 1987 dotarła do nich radziecko-syryjska załoga: Aleksandr Wiktorienko, Aleksandr Aleksandrow i obywatel Syrii Muhammad Faris. Po wykonaniu programu lotu na Ziemię oprócz Wiktorienki i Farisa powrócił również Aleksandr Ławiejkin, u którego wykryto nieprawidłowości w pracy serca. Na stacji do końca misji pozostał natomiast Aleksandr Aleksandrow. Pod koniec grudnia do stacji na pokładzie Sojuza TM-4 przybyli zmiennicy: Władimir Titow i Musa Manarow. Towarzyszył im Anatolij Lewczenko – kosmonauta przygotowujący się wtedy do lotów na radzieckim wahadłowcu typu Buran. 29 grudnia 1987 Romanienko, Aleksandrow i Lewczenko powrócili na Ziemię. Ponad 326 dni spędzonych przez Romanienkę na orbicie było rekordem, który poprawiła rok później ekipa Sojuza TM-4.

</doc>
<doc id="670289" url="https://pl.wikipedia.org/wiki?curid=670289" title="RD-108-8D75K">
RD-108-8D75K



</doc>
<doc id="670294" url="https://pl.wikipedia.org/wiki?curid=670294" title="Fryderyk Buchholtz">
Fryderyk Buchholtz

Fryderyk Buchholtz – fortepianmistrz, organmistrz, majster cechowy, starszy cechu (1825—1826), urodzony 16 V 1792 Olsztynek (Hohenstein, Prusy), zmarły 15 V 1837 Warszawa.
Życiorys.
Syn osiadłego w Warszawie Andrzeja i Ewy z Pohlów. Jako czeladnik stolarski wyruszył z Warszawy na wędrówkę. Ok. 1815 powrócił z dyplomem organmistrza i założył wytwórnie fortepianów, ul. Mazowiecka 1352 (1825 odkupił dom i posesję). Ok. 1817—19 wraz z W. Bauerem i W. Jansenem wystąpił do władz o utworzenie Zgromadzenia Organmistrzów. Początkowo budował fortepiany żyrafy z rejestrami fagotowym i janczarskim szybko zdobywając uznanie. Takie instrumenty eksponował na wystawach warszawskich 1823 (nagrodzony medalem srebrnym, średnim) i 1825. 1825 eksponował również, zbudowany wspólnie z F. Brunnerem, melodicordion, nagrodzony pochwałą za wykonanie. Po 1825 ograniczył się do fortepianów skrzydłowych z mechaniką wiedeńską i na zamówienie angielską. Od 1826 budował instrumenty typu angielskiego na wzór przywiezionego z Londynu przez M. Szymanowską. W 1827 jako pierwszy w Kongresówce zastosował metalowe wsporniki ramy, osnowy skrzyni i eliminację dna skrzyni fortepianu. W latach 30. wraz z synem Julianem zbudował na zamówienie fortepian z podnośnikiem tłumików, rozdzielonym na rejestr dolny i górny. Jego instrumenty zyskały wśród muzyków uznanie jako jedne z najlepszych. Częstym gościem domowego salonu artystycznego i składu fabrycznego był F. Chopin, który zakupił fortepian Buchholtza (spalony podczas powstania styczniowego). Na instrumentach Buchholtza koncertowali m.in. w 1837 w Warszawie J. Prombereger z Wiednia. Jego pracownikami byli m.in. J. Manniing (ok. 1826—37), J. Kerntopf (1830—39) i J.S. Luboradzki (ok. 1822-26). Z prac organmistrzowskich Buchholtza znane są jedynie przebudowy organów w Chełmie Pelplinie. Z małżeństwa (1819) z Emilią z Boratyńskich miał 15 dzieci, m.in. Juliana, Alojzego (ur. 1822), Matyldę Dobrowolską (1825—1910). Pochowany na cmentarzu ewangelicko-augsburskim w Warszawie. Po jego śmierci wytwórnię prowadziła żona (z pomocą J.S. Luboradzkiego), a ok. 1841—46 syn Julian. 
Do dziś zachowało się kilka instrumentów Buchholtza m.in. żyrafa (Muzeum Warszawa), skrzydłowe (Muzeum Poznań, Towarzystwo im. Fryderyka Chopina w Warszawie, Pałacyk w Antoninie). W 2017 roku Narodowy Instytut Fryderyka Chopina zlecił wykonanie kopii fortepianu Buchholtza  Paulowi McNulty'emu. Instrument został wykorzystany we wrześniu 2018 roku na I Międzynarodowym Konkursie Chopinowskim na Instrumentach Historycznych.

</doc>
<doc id="670297" url="https://pl.wikipedia.org/wiki?curid=670297" title="Sumino">
Sumino

Sumino (Jezioro Sumińskie) (kaszb. "Jezoro Sumino") – jezioro rynnowe na północnowschodnim krańcu Równiny Charzykowskiej w powiatach kartuskim, i bytowskim (województwo pomorskie). Ogólna powierzchnia: 152,5 ha, maksymalna głębokość: 15,9 m. Jezioro znajduje się na turystycznym Szlaku Kamiennych Kręgów i posiada urozmaiconą linię brzegową.

</doc>
<doc id="670300" url="https://pl.wikipedia.org/wiki?curid=670300" title="Mołnia 8K78-2">
Mołnia 8K78-2

Mołnia 8K72-2 – środkowy, drugi człon radzieckich rakiet nośnych Mołnia 8K78 i jej modyfikacji, Mołnia 8K78/E6. Wystrzelono 24 sztuki tego członu.

</doc>
<doc id="670304" url="https://pl.wikipedia.org/wiki?curid=670304" title="Głos Nauczycielski">
Głos Nauczycielski

„Głos Nauczycielski” : Tygodnik Społeczno-Oświatowy – czasopismo wydawane od 1917 w Warszawie, początkowo jako miesięcznik i dwutygodnik, od 1926 jako tygodnik.
Założony jako organ Zrzeszenia Nauczycielskiego Polskiego Szkół Początkujących, a od roku 1980 jest organem Związku Nauczycielstwa Polskiego.
Publikuje materiały z zakresu oświaty i wychowania, spraw środowiska nauczycielskiego, a także działalności ZNP.
Średni nakład „Głosu Nauczycielskiego” przekracza 27 200 egzemplarzy.

</doc>
<doc id="670305" url="https://pl.wikipedia.org/wiki?curid=670305" title="RD-0108">
RD-0108

RD-0108 – radziecki silnik rakietowy. Skonstruowany przez OKB Kosberg. Silnik powstawał w latach 1959-1965. Używany do 1976.

</doc>
<doc id="670307" url="https://pl.wikipedia.org/wiki?curid=670307" title="Mołnia 8K78-3">
Mołnia 8K78-3

Mołnia 8K72-3 − ostatni, trzeci człon radzieckich rakiet nośnych Mołnia 8K78 i jej modyfikacji, Mołnia 8K78/E6. Wystrzelono 24 sztuki tego członu, w tym w 12 przypadkach doszło do awarii, co kwalifikuje Mołnię 8K72-3 jako najbardziej zawodny ze stopni wymienionych rakiet.

</doc>
<doc id="670309" url="https://pl.wikipedia.org/wiki?curid=670309" title="Wiązania wysokoenergetyczne">
Wiązania wysokoenergetyczne

Wiązania wysokoenergetyczne, wiązania makroergiczne - wiązania chemiczne, których standardowa energia swobodna hydrolizy jest równa bądź niższa ("bardziej ujemna") niż dla hydrolizy ADP do AMP.
Do związków zawierających wiązania makroergiczne należą: ADP, ATP, UDP-glukoza, fosfokreatyna, 1,3-bisfosfoglicerynian, "aktywny metyl", fosfoenolopirogronian, acetylo-CoA (i inne estry tiolowe koenzymu A, np. bursztynylo-CoA, metabolit cyklu Krebsa) itp.
Związki zawierające wiązania makroergiczne biorą udział w przenoszeniu energii w komórce. Podczas swego rozpadu uwalniają znaczną ilość energii.
Graficznie wiązanie tego typu oznacza się najczęściej tyldą (~).

</doc>
<doc id="670312" url="https://pl.wikipedia.org/wiki?curid=670312" title="Edwin (król Nortumbrii)">
Edwin (król Nortumbrii)

Edwin (ur. ok. 584, zm. 12 października 632 lub 633) – król Nortumbrii od 616, męczennik chrześcijański i święty Kościoła katolickiego i anglikańskiego.
Ojcem Edwina był Aelle (Ælla), król Deiry w latach 560–588.
Edwin młodość spędził na wygnaniu. Odzyskawszy tron Nortumbrii stanął w obliczu kolejnych wojen. Ożenił się ze św. Etelburgą, córką św. Ethelberta I, króla Kentu. Małżeństwo to dało początek chrześcijaństwu w Królestwie Anglii.
12 kwietnia 627 roku, razem z dworem, przyjął chrzest i podjął dzieło chrystianizacji swego królestwa. Zostało ono zahamowane po jego
śmierci. Edwin zginął pod Hatfield w czasie bitwy z Pendą, królem Mercji.
Po śmierci w bitwie pod Hatfield Chase, Edwin został uznany świętym męczennikiem.
Jego wspomnienie liturgiczne obchodzone jest 12 października.

</doc>
<doc id="670316" url="https://pl.wikipedia.org/wiki?curid=670316" title="Buchholtz Fryderyk">
Buchholtz Fryderyk



</doc>
<doc id="670317" url="https://pl.wikipedia.org/wiki?curid=670317" title="Hambach">
Hambach

Francja:
Niemcy:
Inne:
Zobacz też:

</doc>
<doc id="670320" url="https://pl.wikipedia.org/wiki?curid=670320" title="I liga polska w hokeju na lodzie">
I liga polska w hokeju na lodzie

I liga polska w hokeju na lodzie – druga w hierarchii klasa męskich ligowych rozgrywek hokeja na lodzie w Polsce, będąca jednocześnie drugim szczeblem centralnym (II poziom ligowy). Zmagania w jej ramach toczą się od edycji 1955/56 cyklicznie, systemem kołowym, czasem z fazą play-off na zakończenie każdego z sezonów i przeznaczone są dla polskich drużyn klubowych. Jej triumfator uzyskuje prawo gry o awans do Polskiej Hokej Ligi.
Historia.
W 1955 r. Polski Związek Hokeja na Lodzie podjął decyzję o gruntownej reformie systemu rozgrywek o MP i utworzeniu systemu ligowego I i II szczebla. Pierwszy z nich stanowiła I liga, zwyczajowo nazywana Ekstraklasą, zaś kolejnym była II liga. Rywalizację w nowej formule zainaugurowano w sezonie 1955/56 w 8-zespołowej Ekstraklasie i 8-drużynowej II lidze, którą stanowiły dwie 4-zespołowe grupy (przydział do każdej z nich odbywał się na zasadzie klucza geograficznego). Triumfatorem premierowej edycji zostało KTH Krynica i to ono uzyskało promocję do I ligi sezonu 1956/57. W latach 50. i 60. w Polsce funkcjonowały również ligi wojewódzkie, których zwycięzca (po barażach) awansował na II poziom ligowy. Do kolejnej edycji II ligi (1956/57) ponownie przystąpiło 8 klubów, lecz tym razem walczyły one w jednej grupie. W sezonie 1958/59 pomniejszono ją do 6 drużyn, jednak do modelu 8-zespołowego wrócono w edycji 1959/60. W kolejnych latach system rozgrywek na tym szczeblu zmieniał się co jakiś czas - z jednogrupowego na dwugrupowy i odwrotnie. Utworzono również strefową (regionalną) III ligę.
Po sezonie 2018/19 dokonano reorganizacji rozgrywek i w edycji 2019/20 dokonano włączenia do I ligi zespołów z Centralnej Ligi Juniorów.

</doc>
<doc id="670325" url="https://pl.wikipedia.org/wiki?curid=670325" title="Zielony Dwór (powiat pucki)">
Zielony Dwór (powiat pucki)

Zielony Dwór, Zielony Dół (kaszb. "Parcele", niem. "Grünthal") – osada w Polsce położona w województwie pomorskim, w powiecie puckim, w gminie Krokowa.
Osada leży na północnych obrzeżach kompleksu leśnego Puszczy Darżlubskiej, na południe od osady znajduje się jezioro Dobre.
"Zielony Dwór" wchodzi w skład sołectwa Świecino.
W latach 1975–1998 miejscowość administracyjnie należała do województwa gdańskiego.

</doc>
<doc id="670326" url="https://pl.wikipedia.org/wiki?curid=670326" title="Anemia aplastyczna">
Anemia aplastyczna



</doc>
<doc id="670327" url="https://pl.wikipedia.org/wiki?curid=670327" title="Ar-Rakka">
Ar-Rakka

Ar-Rakka, Rakka (, , w anglojęzycznych mediach często ; staroż. Nikeforion, Kallinikos) – miasto w północnej Syrii nad Eufratem, ośrodek administracyjny muhafazy Ar-Rakka, największe miasto Regionu Ar-Rakka w składzie Rożawy, przy czym jest to miasto arabskie, a nie kurdyjskie, a głównym wyznaniem mieszkańców jest sunnizm; 270 tysięcy mieszkańców (2021).
Od 2013 roku, po I bitwie o Ar-Rakkę, nie jest kontrolowane przez syryjski rząd. Od stycznia 2014 do października 2017 stanowiło nieformalną stolicę nieuznawanego samozwańczego Państwa Islamskiego, choć przez społeczność międzynarodową uważane jest za część terytorium Syrii.
W przeszłości jeden z głównych ośrodków górnomezopotamskiego regionu Dijar Mudar (, "Diyār Muḍar"), nazwanego tak od osiadłego tam plemienia arabskiego Muḍar. Rakka była siedzibą abbasydzkiego kalifa Harun ar-Raszida (786–809) utożsamianego z Szachrijarem z Księgi tysiąca i jednej nocy. Składało się właściwie z dwóch miast, jednego o znanej dziś nazwie, a drugiego zwanego Ar-Rafika (, "Al-Rāfiqa"). Z czasów abbasydzkiej świetności miasta zachowane są Brama Bagdadzka i Pałac Dziewcząt (, trl. "Qaṣr al-Banāt", trb. "Kasr al-Banat").
Geografia.
Miasto położone nad północnym brzegiem Eufratu, w pobliżu ujścia rzeki Balich, ok. 160 km na wschód od Aleppo. Jedno z głównych miast dawnego regionu Diyār Muḍar, zachodniej części Dżeziry.
Historia.
Miasto zostało rozbudowane przez kalifa Haruna ar-Raszida, w okresie rządów Abbasydów przeżywało rozkwit. W XIII wieku zostało zniszczone przez Mongołów. Ponownie miasto nabrało znaczenia w latach 1970., w związku z budową tamy na Eufracie w pobliskim As-Saura.
W latach 2010. miasto zostało wybrane przez organizację terrorystyczną Państwo Islamskie na stolicę opanowanego przez nich terytorium o tej samej nazwie.
6 listopada 2016 r. arabsko-kurdyjskie Syryjskie Siły Demokratyczne (SDF) poinformowały o rozpoczęciu operacji wyzwalania miasta z rąk bojowników samozwańczego Państwa Islamskiego. Oblężenie miasta opanowanego przez Państwo Islamskie wspierała armia amerykańska, która prowadziła naloty na pozycje dżihadystów. Siłami USA przeznaczonymi do walki z Daesz w Iraku i Syrii (tzn. do wyzwolenia Ar-Rakki oraz w równoczesnej bitwie z Daesz o Mosul) dowodził gen. Stephen Townsend. 15 października 2017 siły SDF rozpoczęły ostateczny szturm miasta, nad którym odzyskały pełną kontrolę 17 października.
Zabytki.
W mieście znajduje się muzeum archeologiczne, ruiny budowli (pozostałości murów obronnych z IX w., pałacu z XI w., wielkiego meczetu kalifa Al-Mansura z VIII w.). W pobliżu miasta znajduje się monument, upamiętniający podbój bizantyjskiego miasta Heraklea w 806 roku.
Gospodarka.
Rozwinięte jako ośrodek handlowo–usługowy dla sztucznie nawadnianego regionu rolniczego (uprawa bawełny, pszenicy i warzyw). W pobliżu miasta prowadzone jest wydobycie soli kamiennej i gipsu.

</doc>
<doc id="670331" url="https://pl.wikipedia.org/wiki?curid=670331" title="Banijas">
Banijas

Banijas (, ) – miasto w zachodniej Syrii w muhafazie Tartus, nad Morzem Śródziemnym. Zamieszkuje je około 40 tys. mieszkańców.
W mieście znajduje się rafineria. Prowadzi do niej rurociąg naftowy z północnego Iraku (Kurdystan) ze złóż w okolicach miasta Kirkuk.
Historia.
Miejscowość powstała w starożytności, założona przez Fenicjan z Arwadu. Następnie należała do rzymskiej prowincji Syria Secunda.
W XII wieku w pobliżu powstał zamek krzyżowców. Jeszcze na początku XX wieku miejscowość była zamieszkana w większości przez maronitów i niekatolickich chrześcijan.

</doc>
<doc id="670333" url="https://pl.wikipedia.org/wiki?curid=670333" title="Wydmy">
Wydmy



</doc>
<doc id="670334" url="https://pl.wikipedia.org/wiki?curid=670334" title="Otwarty serwer pośredniczący">
Otwarty serwer pośredniczący



</doc>
<doc id="670336" url="https://pl.wikipedia.org/wiki?curid=670336" title="Henry Pelham-Clinton (4. książę Newcastle)">
Henry Pelham-Clinton (4. książę Newcastle)

Henry Pelham Pelham-Clinton (30 stycznia 1785 w Walton w Northamptonshire – 12 stycznia 1851 w Clumber) – brytyjski arystokrata i polityk, najstarszy syn Thomasa Pelham-Clintona, 3. księcia Newcastle i Anny Marii Stanhope, córki 2. hrabiego Harrington.
Tytuł księcia Newcastle wraz z przysługującym mu miejscem w Izbie Lordów odziedziczył już w 1795 r. po nagłej śmierci swojego ojca. Jego matka wyszła wkrótce za generała Charlesa Crauforda. Młody książę rozpoczął w wieku 10. lat edukację w Eton College, ale rychło przerwał naukę. Po pokoju w Amiens w 1803 r., kiedy na kontynencie zapanował spokój, wybrał się wraz z matką i ojczymem w podróż po Europie. Wkrótce znowu wybuchła wojna i Newcastle został internowany w Tours, gdzie przebywał aż do 1806 r.
Po powrocie książę objął stanowiska przynależne mu z racji pozycji społecznej – m.in. Lorda Namiestnika Northamptonshire, Stewarta Lasu Sherwood i Stewarta Folewood Park. Nigdy nie piastował urzędów centralnych, ale był bardzo aktywnym graczem sceny politycznej, zarówno w wymiarze lokalnym, jak i ogólnopaństwowym. W 1846 r. został jednym z liderów tzw. "Skrajnych Torysów" ("Tory Ultras"), który opowiadali się za zachowaniem tradycyjnej pozycji Państwa, Kościoła i arystokracji. Zdecydowanie sprzeciwiał się równouprawnieniu katolików oraz reformie wyborczej. Podczas prac nad "Reform Bill Riots" w 1831 r. jego zamek w Nottingham stał się kwaterą wszystkich znaczniejszych przeciwników reformy. Opozycja księcia nie przeszkodziła jednak uchwaleniu "Reform Bill". Wskutek zmiany w podziale okręgów wyborczych, książę utracił wpływy w sześciu z nich – m.in. w Aldborough, Yorkshire i Newark.
18 lipca 1807 r. poślubił Georgianę Elisabeth Mundy (1 czerwca 1789 – 20 września 1822), córkę Edwarda Millera Mundy'ego i Georgiany Chadwick, córki Evelyna Chadwicka. Henry i Georgiana mieli razem siedmiu synów i sześć córki:
Księżna Newcastle zmarła wydając na świat dwójkę najmłodszych dzieci. W połączeniu ze wcześniejszą śmiercią najstarszej córki był to wielki cios dla księcia, dla którego rodzina zawsze znajdowała się w centrum zainteresowania. Po śmierci żony książę sam zajął się wychowywaniem dzieci, ale jego surowe metody nie spotykały się z powszechnym uznaniem. Doprowadziło to do tego, że część dzieci księcia zerwała później wszelkie kontakty ze swoim ojcem.
Książę odziedziczył rodowe posiadłości już po śmierci swojego dziadka Henry'ego Clintona, 2. księcia Newcastle w 1794 r. Było to spowodowane tym, że Henry nie aprobował związku swojego syna z Anną Marią Stanhope i w ten sposób okazywał swoją dezaprobatę wobec poczynań syna. Książę objął posiadłości po dojściu do lat sprawnych. Za jego życia włości Pelhamów nie zostały powiększone, gdyż ani książę nie przejawiał szczególnego zainteresowania tymi kwestiami, ani jego żona nie wniosła mu w posagu ziemi lub majątku.
Książę zmarł po długiej chorobie (jej opis, "A diary of 4th Duke last illness (1850-1851)", jest przechowywany w Royal College of Physicians w Edynburgu) w 1851 r., przekazując włości i tytułu najstarszemu synowi. Po 4. księciu pozostała bogata korespondencja dotycząca spraw zarówno prywatnych jak i związanych z majątkiem, oraz dziennik pisany w latach 1822-1851.

</doc>
<doc id="670340" url="https://pl.wikipedia.org/wiki?curid=670340" title="Henry Pelham Pelham-Clinton, 4. książę Newcastle">
Henry Pelham Pelham-Clinton, 4. książę Newcastle



</doc>
<doc id="670341" url="https://pl.wikipedia.org/wiki?curid=670341" title="Pokój melneński 1422">
Pokój melneński 1422



</doc>
<doc id="670342" url="https://pl.wikipedia.org/wiki?curid=670342" title="Az-Zarka">
Az-Zarka

Az-Zarka (arab. الزرقاء, "Zarka") – miasto w północnej Jordanii, w zespole miejskim Ammanu, ośrodek administracyjny muhafazy Az-Zarka. Około 395 tys. mieszkańców. Trzecie co do wielkości miasto kraju.
Położenie.
Az-Zarka położone jest w dorzeczu rzeki Zarka, 24 kilometry na północny wschód od Ammanu.
Historia.
Mimo, iż teren ten był zamieszkiwany od I wieku naszej ery to miasto Zarka zostało założone dopiero w 1902 roku przez czeczeńskich imigrantów, którzy zostali w to miejsce przesiedleni po wojnach prowadzonych między Imperium Osmańskim, a Rosją. Osiedlili się wzdłuż rzeki Zarka. W tym samym czasie budowana była kolej Hidżaska, której stacja potem zamieni Az-Zarkę w istotny węzeł transportowy. 10 kwietnia 1905 roku gubernator osmański wydał dekret pozwalający Czeczenom posiadać ziemię, na której mieszkają. Od tego czasu populacja miasta zaczęła szybko rosnąć. 18 listopada 1928 roku nowo powstały jordański rząd wydał dekret ustanawiający pierwszą radę samorządową dla Az-Zarki.
Po stworzeniu Transjordan Frontier Force w 1926 brytyjska armia zbudowała kilka baz wojskowych w mieście, przez co miasto zaczęło być znane jako "miasto wojskowe". W Zarce stacjonował Legion Arabski.

</doc>
<doc id="670344" url="https://pl.wikipedia.org/wiki?curid=670344" title="Henry Pelham-Clinton">
Henry Pelham-Clinton



</doc>
<doc id="670346" url="https://pl.wikipedia.org/wiki?curid=670346" title="Zakład wzajemny">
Zakład wzajemny

Zakład wzajemny – zakład o wygrane pieniężne, polegające na odgadywaniu:

</doc>
<doc id="670354" url="https://pl.wikipedia.org/wiki?curid=670354" title="Medal Kandaharu, Guznee i Kabulu">
Medal Kandaharu, Guznee i Kabulu

Candahar, Ghuznee, and Cabul Medal – brytyjskie odznaczenie wojskowe ustanowione w roku 1842.
Zasady nadawania.
Medal nadawano za służbę w Kandaharze, Ghazni i Kabulu podczas I wojny afgańskiej.
10 sierpnia 1842 żołnierze pod dowództwem generała sir Williama Notta odbyli marsz z Kandaharu do Ghazni i Kabulu.
Opis medalu.
srebrny medal o średnicy 1,4 cala
awers: głowa w koronie królowej Wiktorii i inskrypcja "VICTORIA VINDEX", część z tych medali została później wydana z inskrypcją "VICTORIA REGINA"
rewers: wydano następujące wersje medalu:
Data "1842" umieszczona była w środku wieńca laurowego zwieńczonego koroną, pod nazwą miasta.
Większość medali była grawerowana imiennie na krawędzi, z wyjątkiem medali nadawanych żołnierzom z kontyngentu, którym dowodził Shah Shujah.
Wydano około 6211 medali.

</doc>
<doc id="670359" url="https://pl.wikipedia.org/wiki?curid=670359" title="Synagoga w Rymanowie">
Synagoga w Rymanowie

Synagoga w Rymanowie − synagoga znajdująca się w Rymanowie przy ulicy Pięknej pod numerem 2. Jest drugą najstarszą synagogą na Podkarpaciu i jedną z najstarszych w Polsce.
Historia.
Synagoga została zbudowana w pierwszej połowie XVII lub pod koniec XVI wieku. Mogła być wzorowana na krakowskiej synagodze Kupa. W 1920 przeszła gruntowny remont, między innymi zlikwidowano sklepienie kolebkowe oraz wprowadzono elementy wiedeńskiej secesji. Podczas II wojny światowej hitlerowcy zdewastowali synagogę i urządzili w niej magazyn zrabowanego mienia żydowskiego, a następnie zboża. Podczas działań wojennych w 1944 budynek został nieznacznie uszkodzony i mieścił się w nim radziecki szpital wojenny.
Po zakończeniu wojny rozebrano dach budowli. W 1957 wybuchł pożar, który dopełnił zniszczenia bożnicy. Po tym wydarzeniu podjęto decyzję o rozbiórce synagogi – wówczas rozebrano przylegające do niej murowane przybudówki oraz część murów głównej sali modlitewnej. Pozyskany kamień wywożono do utwardzania dróg. Dopiero protest ówczesnego powiatowego konserwatora zabytków w Sanoku, Stefana Stefańskiego, powstrzymał dewastację obiektu. Od tego czasu synagoga pozostawała opuszczona w stanie kompletnej ruiny.
W 2005, na mocy ustawy z 1997 o restytucji mienia żydowskiego, synagoga została przekazana Fundacji Ochrony Dziedzictwa Żydowskiego.
Renowacja.
W grudniu 2004 Rymanów odwiedzili członkowie nowojorskiego Związku Żydów Rymanowskich i rabin Abraham Reich. Razem z Fundacją Ochrony Dziedzictwa Żydowskiego, władzami miasta i powiatu krośnieńskiego oraz konserwatorem zabytków podjęli decyzję o odbudowie synagogi.
W marcu 2005, z inicjatywy Congregation Menachem Zion z Nowego Jorku i Fundacji Ochrony Dziedzictwa Żydowskiego, rozpoczął się remont budowli. W pierwszym etapie prac usunięto drzewa rosnące na szczycie synagogi, odbudowano górną partię murów, uzupełniając ich ubytki, położono dach i posadzkę oraz wstawiono okna i drzwi. Etap ten został zakończony 28 maja, w rocznicę śmierci Menachema Mendla. Wówczas w synagodze odbyło się pierwsze od ponad 60 lat nabożeństwo, w którym udział wzięło ponad stu chasydów ze Stanów Zjednoczonych. 
Kolejne prace remontowe ruszyły w 2006 i trwają do dzisiaj. Prowadzone są we wnętrzu budynku. Środki na remont bożnicy zgromadzone zostały głównie dzięki działalności rabina Menachema Abrahama Reicha. Jest to pierwszy w Polsce powojenny projekt odbudowy synagogi w celach sakralnych. Ma ona służyć chasydom pielgrzymującym do grobu cadyka Menachema Mendla, ale także jako centrum edukacji i dialogu między religiami.
W dniu 13 kwietnia 2007 dokonano aktu wandalizmu: nieznani sprawcy wybili kamieniami nowe okna synagogi. W maju 2008 po raz drugi wybito nowe okna budynku.
Architektura.
Murowany z cegły palonej, kamieni rzecznych oraz ciosów z piaskowca orientowany budynek synagogi wzniesiono na planie prostokąta o wymiarach 17,0 x 21,0 m, z murami o wysokości 0k. 11,0 m i grubości 2,0 m w stylu barokowym. Został on wkomponowany w układ murów miejskich. Wewnątrz znajduje się kwadratowa sala modlitewna oraz w północno-zachodnim narożniku okrągła wieżyczka, która spełniała funkcje obserwacyjno-obronne. W piwnicach najprawdopodobniej mieściło się gminne więzienie. Do czasów II wojny światowej do synagogi przylegały przybudówki: w południowej znajdował się niski babiniec połączony z salą rzędem charakterystycznych otworów, a w zachodniej siedziba stowarzyszenia dobroczynnego Jad Charuzim i Zgromadzenia Rzemieślników Żydowskich, cheder rabina Szymona Nosla oraz izba kahalna.
W głównej sali modlitewnej znajdują się cztery ośmiometrowe kolumny o przekroju 50 x 50 cm z korynckimi głowicami, zwieńczone czworobokiem półkolistych arkad wstawione podczas przebudowy ok. 1824. Kapitele kolumn wykonane są z gipsu i reprezentują styl wiedeńskiego eklektyzmu. Ich niezwykła smukłość wymagała wzmocnienia konstrukcyjnego, które uzyskano przez zastąpienie pierwotnego przykrycia sali głównej płaskim stropem na belkach stalowych z ceramicznym wypełnieniem (strop Kleina). Między nimi dawniej znajdowała się bima.
Płaszczyzny ścian podzielone są na cztery kondygnacje. Na drugim poziomie znajduje się ciąg arkad, które wypełnione są pozostałościami malowanych farbą klejową hebrajskich i aramejskich tekstów modlitw przewidzianych na poszczególne święta żydowskie. Ponad połowę spośród 39 tablic inskrypcyjnych wypełniają cytaty z Gemary (z traktatu Berachot). Niektóre teksty tradycyjnie występują w postaci mnemotechnicznych skrótów, jak na przykład סמוט ("samut"), אטלס ("atlas"), דמשק ("dameszek").
W synagodze można znaleźć inskrypcje redakcyjne – na przykład pod modlitwą w języku aramejskim odnotowano: "Te święte słowa zostały zebrane i uporządkowane przez uczonego Elimelecha Zeewa, syna uczonego Awrahama Jehoszui błogosławionej pamięci". W jednym przypadku zachowała się także inskrypcja fundacyjna z XX w. u dołu kilku tablic inskrypcyjnych: "Napisane przez Jicchaka, syna Chaji Gitel". Do niedawna na ścianie zachodniej, u dołu obrazu, widoczna była jeszcze sygnatura "B. Fas", prawdopodobnie z 1920 roku. 
Na trzecim poziomie znajdują się freski przedstawiające Ścianę Płaczu, pałac Dawida, cztery symboliczne przedstawienia zwierząt: tygrysa, orła, jelenia i lwa. W wolnych partiach ścian znajdowały się wzorzyste, wielobarwne malowidła kobiercowe. Polichromie zostały wykonane przez malarza Berla Fasa z pomocą jego trzech synów: Barucha, Symchy i Meira, między rokiem 1920, kiedy przeprowadzono generalny remont budynku, a 1935, kiedy ich autor wyemigrował do Palestyny.
Na ścianie wschodniej zachowała się wnęka po Aron ha-kodesz, z pozostałościami inskrypcji hebrajskich, a na ścianie południowej okna babińca, przez które kobiety mogły śledzić przebieg nabożeństwa. W narożniku synagogi są także dobudowane kręte schody, prowadzące na nieistniejący obecnie strych.

</doc>
<doc id="670360" url="https://pl.wikipedia.org/wiki?curid=670360" title="Nadżran">
Nadżran

Nadżran (arab. "نجران") – miasto w południowo-zachodniej części Arabii Saudyjskiej. Jest stolicą prowincji Nadżran. Leży w oazie, przy granicy z Jemenem. Według spisu powszechnego w kwietniu 2010 roku miasto liczyło 298 288 mieszkańców. W mieście znajduje się port lotniczy Nadżran.

</doc>
<doc id="670367" url="https://pl.wikipedia.org/wiki?curid=670367" title="Kościół św. Stanisława Kostki w Lublińcu">
Kościół św. Stanisława Kostki w Lublińcu

Kościół rzymskokatolicki pw. św. Stanisława Kostki w Lublińcu – jeden z największych kościołów w mieście, tuż obok niego znajduje się klasztor Ojców Oblatów, w którym do lat 50. XX w. istniało Niższe Seminarium Duchowne. Kościół leży w parku klasztornym w którym znajduje się także grota Matki Boskiej Fatimskiej. Kościół składa się z dwóch części, górnej i dolnej, w części górnej znajduje się kościół główny natomiast w części dolnej kaplica Matki Boskiej Fatimskiej. Przy świątyni znajduje się również Zespół Szkół im. św. Edyty Stein. 
Historia i wyposażenie kościoła.
23 lutego 1922 r. Zgromadzenie Misjonarzy Oblatów Maryi Niepokalanej zakupiło z przeznaczeniem na Niższe Seminarium Duchowne były Zakład Wychowawczy im. Grottowskiego w Lublińcu. W 1925 r. rozpoczęto prace nad powiększaniem domu, który rozbudowano o dwa skrzydła. We wrześniu 1928 r. ukończono skrzydło zachodnie, a w 1930 r. wschodnie. W latach 1928-31 wybudowano (w ramach skrzydła wschodniego) kościół pw. św. Stanisława Kostki, służący przede wszystkim jako kaplica Niższego Seminarium Duchownego, którą poświęcił bp Stanisław Gall z Warszawy. Od 1956 r. kaplica nosi wezwanie Matki Bożej Fatimskiej. Na skutek rozwoju miasta kościół pw. św. Stanisława Kostki stał się w 1939 r. samodzielną placówką duszpasterską. Dekretem z dnia 21 listopada 1941 r., podpisanym przez Wikariusza Generalnego Kurii Biskupiej w Katowicach, ks. Strzyża, została utworzona "Kuracja parafialna Oblatów" przy kaplicy pw. św. Stanisława Kostki w Lublińcu. Stan ten został potwierdzony w 1985 r. przez bpa Herberta Bednorza.
Rok 1992 był szczególnym w dziejach parafii. 20 września uroczyście obchodzono 50 rocznicę utworzenia parafii św. Stanisława Kostki i 70 rocznicę pobytu Ojców Oblatów w Lublińcu, a 14 listopada tegoż roku, biskup gliwicki Jan Wieczorek konsekrował w Solarni nowy kościół filialny. W konsekrowanym ołtarzu złożono relikwie św. Męczenników Rzymskich. W latach 1999-2000 dobudowano do kościoła parafialnego wieżę.
Organy.
Organy wybudowane w latach 90. XIX wieku (opus 193), przeniesione z innego kościoła w latach 50. XX wieku. Ostatnio strojone organy były 5 lat temu.  Na chórze znajdują się dwie symetryczne szafy organowej, lecz tylko w jednej (lewej) znajduje się zespół brzmieniowy.
Dyspozycja instrumentu
Kaplice.
Parafia ma również kilka kaplic na terenie Lublińca:

</doc>
<doc id="670368" url="https://pl.wikipedia.org/wiki?curid=670368" title="Województwo poznańskie (I Rzeczpospolita)">
Województwo poznańskie (I Rzeczpospolita)

Województwo poznańskie () – jednostka terytorialna Rzeczypospolitej Obojga Narodów, tworząca prowincję wielkopolską, obejmująca powierzchnię , posiadająca 4 powiaty. Siedzibą wojewody był Poznań, a sejmiki ziemskie odbywały się w Środzie Wielkopolskiej. Województwo poznańskie wspólnie z województwem kaliskim obierały starostę generalnego Wielkopolski.
Województwo poznańskie wraz z województwem kaliskim i Kujawami stanowiło pierwotną ziemię Polan. Ziemia poznańska miewała oddzielnych wojewodów za czasów Bolesława Chrobrego. Po założeniu biskupstwa poznańskiego, w 968 r., Poznań stał się siedzibą biskupów Polski.
Województwo poznańskie za Piastów.
W czasie rozbicia dzielnicowego dzielnica poznańska stanowiła księstwo poznańskie. Przemysł II wskrzesił tytuł królów polskich, w roku 1295. Władysław I Łokietek w 1314 włączył dzielnicę poznańską do składu Korony, w której stała się województwem.
Województwo poznańskie za Jagiellonów.
Król Kazimierz III Wielki układem w Namysłowie w 1348 r. potwierdził zdobycie na synach Henryka III Głogowskiego ziemi wschowskiej, która od książąt głogowskich miała nadane prawo bicia własnej monety. Potwierdził ten przywilej Władysław II Jagiełło.
Województwo poznańskie w Rzeczypospolitej Obojga Narodów.
Województwo poznańskie stanowiło zachodnią część Wielkopolski. Rozciągało się na 294 mile², posiadało 4 powiaty: poznański (162 mil²), kościański (92 mil²), wałecki za Notecią (30 mil²) i ziemię wschowską (9 mil²). W 1791 r. zniesiono powiat wałecki i utworzono jednocześnie powiat międzyrzecki.
Miało 9 senatorów, w tym 3 "krzesłowych" ("większych", których krzesła stały w senacie według ustalonego uchwałami porządku i miejsca). Byli to: biskup, wojewoda i kasztelan poznańscy. Mniejszych, potocznie nazywanych drążkowymi, było 6, a mianowicie kasztelanowie: międzyrzecki, rogoziński, śremski, przemęcki, krzywiński i santocki.
Województwo miało dwa komplety urzędników ziemskich: poznańskich i wschowskich. Ze względu na istnienie starosty generalnego Wielkopolski obejmującego swoją kompetencją obydwa wielkopolskie województwa, powiaty, z wyjątkiem później przyłączonej do województwa ziemi wschowskiej, nie miały starostów grodowych.
Sejmiki ziemskie województwo poznańskie odbywało razem z województwem kaliskim w Środzie, gdzie oba województwa obierały 12 posłów na sejm obojga narodów i 4 deputatów na Trybunał, po połowie z każdego województwa. Sejm konwokacyjny z 1764 r. postanowił, że Trybunał Koronny prowincji wielkopolskiej, zasiadający w Piotrkowie, będzie zjeżdżał na jedną kadencję do Poznania. Popisy pospolitego ruszenia odbywała szlachta województwa pod Poznaniem.
Herbem województwa był orzeł biały bez korony w czerwonym polu, czyli pierwotny herb Piastów. Gdy na sejmie 1776 uchwalono dla posłów mundury wojewódzkie, poznańskie wybrało sobie jasnoszafirowy kontusz z wyłogami szkarłatnymi i biały żupan.

</doc>
<doc id="670369" url="https://pl.wikipedia.org/wiki?curid=670369" title="Tabuk">
Tabuk

Tabuk (arab. تبوك) – miasto w północno-zachodniej Arabii Saudyjskiej. Leży w oazie, u podnóża gór Harrat al-Uwajrid. Jest stolicą prowincji Tabuk. Według spisu ludności z 2010 roku liczyło 512 629 mieszkańców.

</doc>
<doc id="670371" url="https://pl.wikipedia.org/wiki?curid=670371" title="Kościół św. Edyty Stein w Lublińcu">
Kościół św. Edyty Stein w Lublińcu

Kościół św. Edyty Stein w Lublińcu – kościół rzymskokatolicki znajdujący się w Lublińcu, w dzielnicy Steblów; diecezjalne sanktuarium.
Patronka parafii jest jednocześnie patronką Lublińca.
Historia.
W 1981 uzyskano zezwolenie na przeniesienie zabytkowego kościoła św. Anny z centrum Lublińca na teren dzielnicy Steblów i otrzymano zgodę na wybudowanie nowego kościoła.
W związku z wyniesieniem na ołtarze w 1987 r. Edyty Stein, związanej rodzinnie i emocjonalnie z Lublińcem, w 1989 Kuria Diecezjalna w Katowicach uzyskała reskrypt Stolicy Apostolskiej nadający budowanemu kościołowi wezwanie bł. Teresy Benedykty od Krzyża (Edyty Stein). Był to wtedy jedyny kościół w Europie pod tym wezwaniem.
W 1984 parafia nabyła od ojców Oblatów z Lublińca drewniany barak katechetyczny, w którym zaczęto odprawiać Msze św. i katechizować dzieci. Kościół św. Anny pozostał na dawnym miejscu, a budowę nowej świątyni na Steblowie rozpoczęto w lipcu 1985.
1 lipca 1991 r. erygowano na Steblowie parafię św. Teresy Benedykty od Krzyża.
Konsekracji kościoła dokonano 8 grudnia 1991. 30 lat później, 8 grudnia 2021, świątynia została podniesiona przez bpa Jana Kopca do rangi diecezjalnego sanktuarium.
Dzwonnica i dzwony.
Obok kościoła stoi murowana dzwonnica wybudowana w 1998 roku. Jest to obiekt wzniesiony na planie wydłużonego prostokąta, trzystopniowy z trzema otworami zamkniętymi łukiem w każdym stopniu. Najwyższa część dzwonnicy nakryta jest łamanym dachem, a dwie niższe części dachami dwuspadowymi. 
Obiekt wraz z dzwonami został poświęcony 13 grudnia 1998 roku.
Na dzwonnicy zawieszone są cztery dzwony:

</doc>
<doc id="670374" url="https://pl.wikipedia.org/wiki?curid=670374" title="Engstingen">
Engstingen

Engstingen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Neckar-Alb, w powiecie Reutlingen, siedziba wspólnoty administracyjnej Engstingen. Leży w Jurze Szwabskiej, ok. 13 km na południe od Reutlingen, przy drogach krajowych B312 i B313.

</doc>
<doc id="670375" url="https://pl.wikipedia.org/wiki?curid=670375" title="Armia Katolicka i Królewska">
Armia Katolicka i Królewska

Armia Katolicka i Królewska (fr. "Armée catholique et royale") – nazwa powstańczej armii walczącej we Francji w okresie rewolucji w latach 1793–1799 przeciwko władzom rewolucyjnym.
Organizowana była od czasu wybuchu pierwszego powstania wandejskiego dnia 7 marca 1793. Braki w uzbrojeniu i wyszkoleniu powstańcy nadrabiali wysokim morale. Według źródeł wielu miało na piersiach zawieszony krzyż lub obrazek Najświętszego Serca Jezusowego, do kurty przypinano wyhaftowane na kawałku płótna czerwone serce z napisem "Bóg i Król". Po połączeniu oddziałów Górnej Wandei armia liczyła około 40 tysięcy pieszych i 1200 konnych ochotników. Do głównych dowódców Armii należeli: Jacques Cathelineau, Charles de Bonchamps, Maurice d’Elbée, Louis-Marie de Lescure, Henri de la Rochejaquelein, François de Charette, Jean-Nicolas Stofflet. W opinii historyków katolickich, w Wandei po stronie ludności tego regionu w obronie chrześcijaństwa i ustroju monarchistycznego walczyły resztki królewskiej armii. 
W latach 1793–1799 w Wandei i prowincjach zachodnich 200 razy zdobywano i odbijano miasta, stoczono 700 mniejszych walk i 17 wielkich regularnych bitew. Armia w różnych okresach utrzymywała od 70 do 75 tysięcy ludzi pod bronią. Zwyciężyła lub rozproszyła około 300 tysięcy żołnierzy z regularnych oddziałów oraz 600–700 tysięcy dokonujących rekwizycji i gwardzistów narodowych. Zdobyła 500 armat i przeszło 150 tysięcy strzelb. Większość powstańców stanowili chłopi. Dlatego po zwycięstwie, jakim było zdobycie 18 czerwca 1793 Angers, zamiast ruszyć na Paryż, Armia rozproszyła się, a powstańcy wrócili do gospodarstw na żniwa. Ostateczną klęskę Wielka Armia Katolicka i Królewska poniosła 23 grudnia w bitwie pod Savenay. Życie straciło tam większość jej dowódców.
Generał François-Joseph Westermann pisał z pola bitwy Savenay do władz: 
Liczba poległych powstańców jest trudna do ustalenia. Niektórzy historycy szacują ją na kilkaset tysięcy. Warto zacytować Charlesa de Bonchampsa, na łożu śmierci: 

</doc>
<doc id="670376" url="https://pl.wikipedia.org/wiki?curid=670376" title="I liga polska w hokeju na lodzie (2006/2007)">
I liga polska w hokeju na lodzie (2006/2007)

I liga polska sezon 2006/07
Sezon zasadniczy.
M — liczba rozegranych spotkań 
W — wygrane (ogółem) 
P — porażki (ogółem) 
R — remisy 
WpD — wygrane po dogrywce 
PpD — porażki po dogrywce 
G+ — gole strzelone 
G- — gole stracone 
Pkt — liczba zdobytych punktów 
+/- — różnica bramek

</doc>
<doc id="670383" url="https://pl.wikipedia.org/wiki?curid=670383" title="Hohenstein (Badenia-Wirtembergia)">
Hohenstein (Badenia-Wirtembergia)

Hohenstein – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Neckar-Alb, w powiecie Reutlingen, siedziba wspólnoty administracyjnej Engstingen. Leży w Jurze Szwabskiej, ok. 13 km na południe od Reutlingen. Gminę przecina droga krajowa B312.

</doc>
<doc id="670385" url="https://pl.wikipedia.org/wiki?curid=670385" title="Sportivo San Lorenzo">
Sportivo San Lorenzo

Club Sportivo San Lorenzo jest paragwajskim klubem z siedzibą w mieście San Lorenzo będącego częścią zespołu miejskiego Asunción.
Historia.
Klub założony został 17 kwietnia 1930 roku pod nazwą Tacuarí Sportivo. Za jego poprzednika uważa się założony w 1907 roku klub 10 de Agosto (nazwa od daty założenia miasta San Lorenzo - 10 sierpnia 1775), który w 1914 zdobył mistrzostwo drugiej ligi paragwajskiej. Siedem lat po założeniu klubu - w 1937 oddano do użytku stadion klubu Estadio Ciudad Universitaria, mogący pomieścić 10000 widzów. Ostatni raz w pierwszej lidze San Lorenzo występował w roku 2003. Obecnie klub gra w trzeciej lidze Paragwaju - Primera de Ascenso.

</doc>
<doc id="670387" url="https://pl.wikipedia.org/wiki?curid=670387" title="Club Sportivo San Lorenzo">
Club Sportivo San Lorenzo



</doc>
<doc id="670390" url="https://pl.wikipedia.org/wiki?curid=670390" title="Riederich">
Riederich

Riederich – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Neckar-Alb, w powiecie Reutlingen, wchodzi w skład wspólnoty administracyjnej Metzingen. Leży nad rzeką Erms, ok. 10 km na północny zachód od Reutlingen, przy drodze krajowej B312.

</doc>
<doc id="670392" url="https://pl.wikipedia.org/wiki?curid=670392" title="Mickiewicz Katowice">
Mickiewicz Katowice



</doc>
<doc id="670396" url="https://pl.wikipedia.org/wiki?curid=670396" title="Wielomiany Zernikego">
Wielomiany Zernikego

Wielomiany Zernikego są zbiorem wielomianów ortogonalnych wewnątrz koła jednostkowego wprowadzonych przez Fritsa Zernike.
Definicja.
Wielomiany Zernikego zdefiniowane są w postaci zespolonej:
gdzie:
Czasami spotyka się również definicję wielomianów Zernikego w postaci rzeczywistej. Wyróżnia się parzyste i nieparzyste wielomiany Zernikego
Przykłady.
Kolejne wielomiany Zernike mają rozwinięcie
Mapy jasności niektórych wielomianów Zernikego:
Własności.
Wielomiany radialne są ortogonalne:
gdzie formula_11 oznacza deltę Kroneckera.
Podobnie, ortogonalność zachodzi dla wielomianów Zernikego:
Wielomiany te posiadają również własność rotacyjną
co oznacza, że ich moduł jest niezależny od obrotu:
Sprzężenie wielomianu Zernikego ma wartość:
Zastosowanie.
W optyce, wielomiany Zernikego stosuje się do opisu aberracji soczewek.
Wielomiany Zernikego znalazły też zastosowanie w cyfrowym przetwarzaniu obrazów, do dekompozycji obrazów na tzw. momenty Zernikego.

</doc>
<doc id="670397" url="https://pl.wikipedia.org/wiki?curid=670397" title="Jon nitroniowy">
Jon nitroniowy

Jon nitroniowy () – kation, który powstaje w mieszaninie nitrującej z kwasu azotowego pod wpływem katalizującego działania protonu, pochodzącego od kwasu siarkowego. Sprotonowany kwas azotowy po odłączeniu cząsteczki wody przechodzi w jon nitroniowy. Proces powstawania tego jonu może być w uproszczeniu przedstawiony równaniem:

</doc>
<doc id="670398" url="https://pl.wikipedia.org/wiki?curid=670398" title="Synagoga w Płońsku">
Synagoga w Płońsku

Synagoga w Płońsku – nieistniejąca murowana synagoga w Płońsku w województwie mazowieckim. Wzniesiona około roku 1670 w stylu barokowym. 
Zbudowana około 1670 (na mocy przywileju), według innych źródeł dopiero w XVIII wieku, zniszczona została w czasie II wojny światowej. Rozebrana w 1956 z uwagi na zły stan techniczny, podobno w czasie jednej nocy, wraz z przylegającymi do niej Bejt ha-Midraszem (dom nauki) i mykwą.
Obecnie w miejscu synagogi znajduje się lokalna siedziba Zakładu Ubezpieczeń Społecznych.

</doc>
<doc id="670399" url="https://pl.wikipedia.org/wiki?curid=670399" title="WTK Włocławek">
WTK Włocławek



</doc>
<doc id="670402" url="https://pl.wikipedia.org/wiki?curid=670402" title="Prokom Laudam Trefl Sopot">
Prokom Laudam Trefl Sopot



</doc>
<doc id="670405" url="https://pl.wikipedia.org/wiki?curid=670405" title="Grafenberg">
Grafenberg



</doc>
<doc id="670410" url="https://pl.wikipedia.org/wiki?curid=670410" title="Młodzieżowe indywidualne mistrzostwa Szwecji na żużlu">
Młodzieżowe indywidualne mistrzostwa Szwecji na żużlu

Młodzieżowe indywidualne mistrzostwa Szwecji na żużlu – rozgrywany od 1958 coroczny cykl turniejów żużlowych, których celem jest wyłonienie najlepszego szwedzkiego żużlowca w kategorii do 21 lat.

</doc>
<doc id="670411" url="https://pl.wikipedia.org/wiki?curid=670411" title="Septym">
Septym



</doc>
<doc id="670412" url="https://pl.wikipedia.org/wiki?curid=670412" title="Solidarność (socjologia)">
Solidarność (socjologia)

Solidarność – wspólnota działania, podyktowana wspólnotą interesów.
Solidarność społeczną można badać (według Durkheima) dzięki znalezieniu obiektywnego (obserwowanego z zewnątrz) wskaźnika. Takim wskaźnikiem, zdaniem Durkheima, może być prawo. Durkheim wyróżnił przy tym dwa rodzaje owego wskaźnika. Pierwszy to prawo karne drugi to prawo kooperacyjne - restytucyjne np. prawo cywilne czy prawo handlowe. Drugie z praw Durkheima polega nie na ukaraniu winnego, lecz na nakazaniu jednostce naprawienia szkody jaką wyrządził.
Jak pisze Jerzy Szacki różnica pomiędzy prawami jest taka, że pierwsze (karne) odnosi się do czynów będących pogwałceniem powszechnie przyjętych w danym społeczeństwie norm, drugi dotyczy natomiast takich, które są zwrócone przeciwko poszczególnym jednostkom lub grupom.
Różnice pomiędzy prawami wynikają z różnorodności społeczeństw, a raczej jego dwoma rodzajami. Durkheim pisze, że w toku dziejów maleje rola represyjnego prawa (karnego), rośnie zaś rola prawa restytucyjnego. 
Społeczeństwa, w których przeważa prawo karne to społeczeństwa, w których pod kontrolą zbiorowości znajduje się całe życie jednostki, gdzie pogwałcenie prawa podlega bezwzględnej karze. Zaś społeczeństwo o przewadze prawa kooperacyjnego charakteryzuje się dużą postawą solidarności.

</doc>
<doc id="670414" url="https://pl.wikipedia.org/wiki?curid=670414" title="Gomadingen">
Gomadingen

Gomadingen – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Neckar-Alb, w powiecie Reutlingen, wchodzi w skład wspólnoty administracyjnej Münsingen. Leży w Jurze Szwabskiej, nad rzeką Lauter, ok. 15 km na południowy wschód od Reutlingen.

</doc>
<doc id="670417" url="https://pl.wikipedia.org/wiki?curid=670417" title="Mały Wielki Człowiek (film)">
Mały Wielki Człowiek (film)

Mały Wielki Człowiek (ang. "Little Big Man") – amerykański film z 1970 w reżyserii Arthura Penna. Nakręcony został na podstawie powieści autorstwa Thomasa Bergera z 1964 pod tym samym tytułem.
Jest to western o charakterze czarnej komedii opowiadający o chłopcu, który wychowywał się wśród Szejenów, będąc w rzeczywistości białym Amerykaninem z obszarów pogranicza. Główna część utworu ukazuje różnice między sposobami życia białych Amerykanów i Indian.
Historia jest opowiadana przez 121-letniego człowieka, Jacka Crabba, który przywołuje wydarzenia ze swojego długiego i niezwykłego życia, w którym był m.in. rewolwerowcem, osadnikiem, handlarzem, przewodnikiem, świadkiem bitwy nad Little Bighorn i pomocnikiem Dzikiego Billa Hickoka. Głównym motywem jest jednak jego adopcja przez Szejenów, która pozwoliła mu na doświadczenie obu kultur ówczesnej, XIX-wiecznej Ameryki. Mimo swojego komediowego charakteru, historia ta zawiera wiele momentów dramatycznych oraz społeczny komentarz na temat uprzedzeń i niesprawiedliwości.
Autentyzm.
Obok wspomnianej bitwy nad Little Bighorn, w powieści i jej adaptacji filmowej występuje wiele autentycznych postaci historycznych. Są to:
Nagrody i nominacje.
43. ceremonia wręczenia Oscarów
28. ceremonia wręczenia Złotych Globów
25. ceremonia wręczenia nagród Brytyjskiej Akademii Filmowej

</doc>
<doc id="670418" url="https://pl.wikipedia.org/wiki?curid=670418" title="Münsingen">
Münsingen

Niemcy:
Szwajcaria:
Zobacz też:

</doc>
<doc id="670419" url="https://pl.wikipedia.org/wiki?curid=670419" title="Munsingen">
Munsingen



</doc>
<doc id="670420" url="https://pl.wikipedia.org/wiki?curid=670420" title="Muensingen">
Muensingen



</doc>
<doc id="670426" url="https://pl.wikipedia.org/wiki?curid=670426" title="Mały wielki człowiek">
Mały wielki człowiek



</doc>
<doc id="670427" url="https://pl.wikipedia.org/wiki?curid=670427" title="S1.5400">
S1.5400

S1.5400 – radziecki silnik rakietowy. Skonstruowany przez Siergieja Koroliowa. Produkowany przez zakłady Izajewa. Silnik stał się podstawą do budowy dalszych silników rakietowych, m.in. 8D726 i silników wykorzystywanych w rakietach N1 i Proton. Najwcześniejsza wersja silnika miała ciąg 6380 kg-siły i impuls właściwy 338,5 sekundy.

</doc>
<doc id="670433" url="https://pl.wikipedia.org/wiki?curid=670433" title="Stara Synagoga w Rymanowie">
Stara Synagoga w Rymanowie

Stara Synagoga w Rymanowie – pierwsza, drewniana synagoga, znajdująca się w Rymanowie.
Synagoga została zbudowana najprawdopodobniej w 1593 roku, gdyż z tego roku pochodzi o niej pierwsza wzmianka. Synagoga przetrwała do pierwszej połowy XVII lub końca XVI wieku, kiedy to wzniesiono nową, murowaną synagogę.

</doc>
<doc id="670435" url="https://pl.wikipedia.org/wiki?curid=670435" title="The 3DO Company">
The 3DO Company

The 3DO Company (zwykle skracane jako 3DO) – amerykański producent gier komputerowych, utworzone w 1991 przedsiębiorstwo zajmujące się produkcją konsol oraz gier komputerowych. Jego założycielem był Trip Hawkins, jeden z wcześniejszych współzałożycieli Electronic Arts.
The 3DO Company znane jest przede wszystkim z wydania gier "Army Men". Przejęty w roku 1996 New World Computing był odpowiedzialny za serie "Might and Magic" i "Heroes of Might and Magic". W maju 2003 3DO ogłosiło upadłość, a ich własność intelektualna została przejęta przez konkurencję – Microsoft, Namco, Ubisoft oraz kilku mniejszych producentów.
Historia.
Konsole.
Pierwszym celem firmy było stworzenie konsoli gier wideo kolejnej generacji z obsługą CD, które byłyby produkowane przez partnerów firmy na różnych licencjach. 3DO zarabiałoby na opłacie licencyjnej od każdej sprzedanej konsoli i każdej wyprodukowanej gry. 3DO oferowało lepsze warunki i niższe opłaty licencyjne ($3 od każdej wyprodukowanej gry) dla producentów gier niż konkurencja – Nintendo i Sega. Wydanie platformy odbyło się w październiku 1993.
Nowa konsola kosztowała 700 dolarów i w porównaniu z konkurencyjnymi konsolami była to duża cena. Ponadto gry na konsolę 3DO były uznawane za kiepskie. Kiedy pojawiło się Sony PlayStation ze sprzętową obsługą grafiki 3D oraz świetnymi grami, dla produktu 3DO nie było już żadnego ratunku. W roku 1996 3DO sprzedała projekt konsoli kolejnej generacji o kodowej nazwie M2 firmie Matsushita Electric Industrial Co., Ltd. i zaczęła produkować oraz wydawać gry na platformę PlayStation.

</doc>
<doc id="670436" url="https://pl.wikipedia.org/wiki?curid=670436" title="Lista okrętów podwodnych United States Navy">
Lista okrętów podwodnych United States Navy

To lista okrętów podwodnych służących w United States Navy, ułożona według numeru kadłuba lub nazwy. Zobacz też Lista typów okrętów podwodnych United States Navy

</doc>
<doc id="670437" url="https://pl.wikipedia.org/wiki?curid=670437" title="Synagoga w Rymanowie (ul. Piekarska)">
Synagoga w Rymanowie (ul. Piekarska)

Synagoga w Rymanowie – nieistniejąca synagoga znajdująca się w Rymanowie przy ulicy Piekarskiej.
Synagoga została zbudowana na przełomie XIX i XX wieku. W okresie międzywojennym była obsługiwana przez rabina Furera. Podczas II wojny światowej hitlerowcy zdewastowali synagogę. Po zakończeniu wojny w stanie ruiny przetrwała do końca lat 50. 
Murowany budynek synagogi wzniesiono na planie prostokąta. Była pozbawiona jakichkolwiek cech stylowych.

</doc>
<doc id="670442" url="https://pl.wikipedia.org/wiki?curid=670442" title="Szakale">
Szakale



</doc>
<doc id="670443" url="https://pl.wikipedia.org/wiki?curid=670443" title="Balian Buschbaum">
Balian Buschbaum

Balian Buschbaum (ur. 14 lipca 1980 w Ulm jako Yvonne Buschbaum) – niemiecki lekkoatleta specjalizujący się w skoku o tyczce, sukcesy lekkoatletyczne odnoszący przed tranzycją płciową.
Rekordzista świata w juniorskich kategoriach wiekowych. Największym międzynarodowym sukcesem Buschbaum w gronie juniorek było zdobycie złotego medalu mistrzostw Europy juniorek (Ryga 1999). Dwukrotnie zdobył brązowe medale mistrzostw Europy: Budapeszt 1998 i Monachium 2002. W 2002 r. zdobył srebrny medal halowych mistrzostw Europy, wynikiem 4,65 m, za Swietłaną Fieofanową (4,75 m), a przed Moniką Pyrek (4,60 m).
Buschbaum uczestniczył w igrzyskach olimpijskich (Sydney 2000), zajmując 6. miejsce w finałowym konkursie skoku o tyczce kobiet.
Rekord życiowy Buschbaum wynosił 4,70 m. Został ustanowiony 29 czerwca 2003 w rodzinnej miejscowości – Ulm.
21 listopada 2007 ogłosił zakończenie kariery sportowej z powodu uporczywych obrażeń i chęci rozpoczęcia terapii korekty płci. W styczniu 2008 rozpoczął proces korekty płci, przyjmując imię Balian od Baliana z Ibelinu, bohatera filmu "Królestwo niebieskie".

</doc>
<doc id="670447" url="https://pl.wikipedia.org/wiki?curid=670447" title="Terminal Promowy Świnoujście">
Terminal Promowy Świnoujście

Terminal Promowy Świnoujście Sp. z o.o. – spółka i terminal promowy nad Morzem Bałtyckim, położony we wschodniej części portu morskiego Świnoujście, na wyspie Wolin, w Świnoujściu, w części miasta Warszów. Jeden z czterech polskich terminali promowych (pozostałe znajdują się w Gdyni – Stena Line Terminal Gdynia i Gdańsku: Baza Promowa PŻB i Terminal Promowy Westerplatte).
Historia.
. Początkowo obsługiwały je trzy parowe statki pasażerskie bandery szwedzkiej (SS Starke, który zainaugurował przewozy na tej linii oraz SS Drottning Victoria i SS Konung Gustav V) przystosowane do przewozu wagonów kolejowych, należące do Statens Järnvägar (SJ; szwedzkie koleje państwowe). SS Drottning Victoria i SS Konung Gustav V od listopada 1945 pływały na linii Trelleborg – Gdańsk a następnie wraz z SS Starke pomiędzy 1946 a 1948 na linii Trelleborg – Gdynia, po czym przeniesiono je na linię do Świnoujścia. Promy obsługiwały także pasażerskie przewozy kolejowe, m.in. pociąg pasażerski Balt-Orient-Express . Do 1954, do momentu likwidacji linii, pływały na niej polski prom SS Kopernik oraz szwedzka jednostka "Vasa".
Żeglugę promową przywrócono w 1964 roku połączeniem Świnoujście – Rønne – Ystad obsługiwanym przez krótki czas przez duński prom MF Jens Kofoed. Później na linię wszedł zakupiony przez PŻM od Finnlines MF Gryf (ex "Hansa Express", "Finndana").
1 kwietnia 1977 terminal przekazany został przez Zarząd Portów Szczecin-Świnoujście Polskiej Żegludze Bałtyckiej – nowo powstałej firmie, która "de facto" już od 8 marca obsługiwała promy w Świnoujściu. Nosił wówczas nazwę "Bazy Promów Morskich PŻB". 16 czerwca tego samego roku, przedsiębiorstwo uruchomiło kolejną linię – do Kopenhagi. W późniejszych latach oferowano również połączenia promowe na przedłużonej linii kopenhaskiej: do Felixstowe – w 1978 i Travemünde – na przełomie lat 1982/1983. W latach 1995–2000 działała linia Świnoujście – Malmö, zaś na przełomie lat 2002/2003 linia kopenhaska doczekała się kolejnej wariacji: Świnoujście – Ystad – Kopenhaga. 31 października 2010 została zamknięta bezpośrednia linia do Kopenhagi obsługiwana przez MF Pomerania oraz linia sezonowa na Bornholm. Teraz na Bornholm można dostać się dzięki taryfie Unity Line z przejazdu na trasie Świnoujście - Ystad z przesiadką na katamaran HSC Leonora Christina lub HSC Villum Clausen (ten w sezonie letnim) i nimi dotrzeć na Bornholm.
9 czerwca 1994 zakończono budowę nowego budynku "Dworca Morskiego". PŻB była właścicielem terminalu do 2001 roku. Od 1 sierpnia 2001 terminal działa jako samodzielne przedsiębiorstwo będące własnością spółki Polskie Terminale z siedzibą w Szczecinie, w której 100% udziałów ma Zarząd Morskich Portów Szczecin i Świnoujście.
W 2015 roku terminal został rozbudowywany o nowe nabrzeże umożliwiające obsługę statków do długości 220 metrów.
Połączenia.
Z terminalu odprawiane są promy do Szwecji – do Trelleborga i Ystad.
Do terminalu prowadzi droga krajowa nr 3, będąca jednocześnie częścią europejskiej trasy E65. Terminal posiada połączenia lądowe (drogowe i kolejowe) oraz wodne (poprzez tor wodny Świnoujście–Szczecin) ze Szczecinem i resztą kraju.
Terminal stanowi element polskiej infrastruktury transportowej, funkcjonując również jako morskie przejście graniczne Świnoujście. Jest istotnym węzłem komunikacyjnym transportu środkowoeuropejskiego, łączącym Skandynawię ze środkową i południową Europą; w przeszłości umożliwiał także połączenia promowe z Europą zachodnią.
Możliwości przeładunkowe.
Dziennie:
Rocznie:

</doc>
<doc id="670448" url="https://pl.wikipedia.org/wiki?curid=670448" title="Chryzanta">
Chryzanta

Chryzanta - imię żeńskie pochodzenia greckiego, od gr. "χρυσος (chrysos)" - "złoty" i "ανθος (anthos)" - "kwiat". Żeński odpowiednik imienia Chryzant, które posiada kilku świętych patronów, w tym najbardziej znanego - św. Chryzanta wspominanego razem ze św. Darią.
Chryzanta imieniny obchodzi 25 października.

</doc>
<doc id="670449" url="https://pl.wikipedia.org/wiki?curid=670449" title="Mistrzynie Wimbledonu w grze podwójnej">
Mistrzynie Wimbledonu w grze podwójnej

Lista meczów finałowych Wimbledonu w grze podwójnej kobiet.

</doc>
<doc id="670450" url="https://pl.wikipedia.org/wiki?curid=670450" title="Michaił Barysznikow">
Michaił Barysznikow

Michaił Nikołajewicz Barysznikow (ros. Михаил Николаевич Барышников, ur. 27 stycznia 1948 w Rydze) – rosyjski tancerz, reżyser, choreograf oraz aktor filmowy i teatralny. Od połowy lat 70. XX wieku obywatel Stanów Zjednoczonych, a od 27 kwietnia 2017 również obywatel Łotwy. Odznaczony Narodowym Medalem Sztuki.
Uważany za jednego z najwybitniejszych tancerzy baletowych XX wieku obok Wacława Niżyńskiego i Rudolfa Nuriejewa. Karierę rozpoczynał od repertuaru klasycznego, w którym zagrał większość najważniejszych ról. W 1974 roku wyemigrował do Stanów Zjednoczonych, gdzie wkrótce dzięki spotkaniu z uznaną choreografką amerykańską Twylą Tharp zaangażował się również w taniec współczesny. W charakterystyce Barysznikowa zazwyczaj podkreśla się nienaganną koordynację ruchową, opanowaną z pomocą odpowiedniej dla tancerza postury (170 cm) i mocnej muskulatury.
W 1977 roku zadebiutował jako aktor filmowy. Już pierwsza rola – w "Punkcie zwrotnym" Herberta Rossa – przyniosła mu nominację do Oscara i Złotego Globu. Wystąpił również w głównej roli w filmie "Białe noce" z 1985 roku oraz w kilku rolach drugoplanowych i w przedstawieniach teatralnych.
Kariera tancerza i choreografa.
Początki w Związku Radzieckim.
Urodził się w rodzinie radzieckiego oficera i szwaczki. Kiedy miał trzynaście lat, zmarła jego matka. Niedługo potem ojciec ponownie się ożenił. Barysznikow wspominał swoje dzieciństwo jako szczęśliwe. Interesował się sportem (uprawiał piłkę nożną, gimnastykę i szermierkę), uczęszczał na lekcje francuskiego i gry na pianinie. Od dziesiątego roku życia uczył się w ryskiej Szkole Baletowej. W 1964 roku rozpoczął naukę w słynnej Leningradzkiej Szkole Choreograficznej profesor Agryppiny Waganowej (obecnie Petersburska Szkoła Choreograficzna im. A.J. Waganowej), pod kierunkiem Aleksandra Puszkina, byłego trenera Rudolfa Nuriejewa. Dwa lata później otrzymał złoty medal na Międzynarodowym Konkursie Baletowym w Warnie, a w kolejnym roku został solistą baletu w Teatrze Opery i Baletu im. Kirowa w Leningradzie (obecnie Teatr Maryjski w Sankt Petersburgu). W krótkim czasie stał się wiodącym artystą tego teatru oraz jednym z faworytów władz radzieckich. Korzystał z wielu przywilejów – pobierał wysoką pensję, miał zapewnione mieszkanie w dobrej dzielnicy oraz możliwość podróżowania po całym świecie.
Specjalnie dla niego w 1969 roku choreograf Leonid Jakobson stworzył solo "Vestris", za które Barysznikow zdobył pierwsze miejsce na Międzynarodowym Konkursie Baletowym w Moskwie. W 1970 roku zagrał tytułową postać w "Hamlecie" Konstantina Siergiejewa, a w rok później rolę Adama w "Stworzeniu świata" Natalii Kasatkiny i Władimira Wasiljowa.
Emigracja.
Podczas tournée z zespołem Kirowa w Kanadzie w 1974 roku Barysznikow poprosił władze Stanów Zjednoczonych o azyl polityczny. W podjęciu decyzji pomogli mu Rudolf Nuriejew i Natalia Makarowa, którzy wcześniej także uciekli na Zachód. Po jednym z przedstawień w Toronto, artysta wymknął się tylnymi drzwiami teatru i umknął oficerom KGB. Od 1974 do 1978 roku związany był ze sceną American Ballet Theatre. W tym okresie stworzył w partiach klasycznych duet z tancerką Gelsey Kirkland. Opracował także własne wersje baletów "Dziadek do orzechów" (1976) i "Don Quixote" (1978, nagranie dla telewizji w 1983).
W 1976 roku po raz pierwszy zmierzył się z tańcem współczesnym. Wystąpił wtedy w "Push Comes to Shove" – balecie Twyli Tharp, uznanym przez wielu krytyków za jego popisową rolę. Później z podobnym powodzeniem współpracował m.in. z zespołami Paula Taylora, Alvina Aileya i Marthy Graham.
W 1978 roku Barysznikow wstąpił do New York City Ballet (NYCB), głównie po to, aby pracować z George’em Balanchinem. Występował m.in. w "Apollu", "Synu marnotrawnym" i "Czterech temperamentach". W wywiadzie dla „Gazety Wyborczej” (czerwiec 2001) wspomniał:
Współpracując z NYCB, stworzył także role w dwóch nowych baletach Jerome’a Robbinsa: "The Seasons" i "Opus 19".
W 1980 powrócił do American Ballet Theatre (ABT), gdzie objął posadę dyrektora artystycznego. Jego działalność na tym stanowisku spotykała się z mieszaną oceną. Wystawił m.in. "Giselle" (1980), "Kopciuszka" (1983) i "Jezioro łabędzie" (1988), z czego dwie ostatnie sztuki w krótkim czasie zostały zdjęte z afisza. Barysznikowa krytykowano za zbytnie odejście od żelaznych tradycji klasycznego ABT oraz za wprowadzenie do repertuaru eksperymentalnych dzieł młodych choreografów. Po dziewięciu latach pracy ustąpił ze stanowiska dyrektora.
Projekty autorskie.
Rok później, w 1990 roku wspólnie z przyjacielem Markiem Morrisem, dzięki wsparciu finansowemu milionera Howarda Gilmana, założył zespół tańca współczesnego White Oak Dance Project (WODP). Dla zespołu prace tworzyli m.in. Paul Taylor, Twyla Tharp, Dana Reitz, Lar Lubovitch i Jerome Robbins. W repertuarze White Oak znalazły się także historyczne choreografie takich twórców jak Martha Graham, José Limón, Merce Cunningham czy Hanya Holm. Barysznikow zajmuje się propagowaniem tańca współczesnego, podróżuje wraz ze swoim teatrem po całym świecie, odwiedzając zarówno najważniejsze ośrodki życia kulturalnego, jak i małe miejscowości. Jednym ze słynniejszych projektów WODP było widowisko "Heartbeat:mb" (choreografia Sary Rudner). Barysznikow tańczył w nim w rytm własnego serca, którego bicie słyszalne było na widowni dzięki umieszczonemu na piersi artysty mikrofonowi.
Od 2001 roku artysta stoi na czele Baryshnikov Arts Center, centrum artystycznego skupionego na promowaniu sztuki eksperymentalnej i umożliwiającego profesjonalny rozwój młodym talentom w dziedzinach tańca, muzyki, teatru, filmu, designu i sztuk audiowizualnych.
Kariera aktorska.
Za pierwszą rolę w filmie – w "Punkcie zwrotnym" Herberta Rossa w 1977 roku – został nominowany do Oscara i Złotego Globu w kategorii najlepszy aktor drugoplanowy. Na drugim planie wystąpił jeszcze w m.in. "Tancerzach" (1987) i "Wewnętrznej sprawie CIA" (1991). W "Białych nocach" Taylora Hackforda (1985) zagrał główną rolę. Na przełomie 2003 i 2004 roku pojawił się w dziewięciu odcinkach serialu "Seks w wielkim mieście", gdzie wcielił się w postać Aleksandra Petrovsky, partnera głównej bohaterki granej przez Sarah Jessicę Parker. Jest częstym gościem wielu programów telewizyjnych. Na małym ekranie wystąpił również w licznych adaptacjach najwybitniejszych dzieł tańca klasycznego, m.in. "Dziadka do orzechów" (1977).
W 1989 roku zadebiutował na Broadwayu w spektaklu "Przemiana" w reżyserii Stevena Berkoffa na podstawie opowiadania Franza Kafki.

</doc>
<doc id="670451" url="https://pl.wikipedia.org/wiki?curid=670451" title="Dionizije Dvornić">
Dionizije Dvornić

Dionizije Dvornić, ps. Bata (ur. 27 kwietnia 1926 w Popovcu, zm. w 30 października 1992 w Vevey), chorwacki piłkarz, występujący na pozycji napastnika. 6-krotnie wystąpił w reprezentacji Jugosławii.
Kariera klubowa.
Karierę rozpoczynał w klubie Olimpiji Osijek, następnie występował w zespole Proleter Osijek. W roku 1950 przeszedł do zespołu Dinamo Zagrzeb, gdzie aż do końca swoich występów w tym klubie w roku 1955 wystąpił 304 razy w barwach "Modrich", zdobywając aż 161 goli. Wraz z zespołem w roku 1951 wywalczył Puchar Jugosławii oraz w roku 1954 mistrzostwo Jugosławii. W Dinamie grał aż na trzech pozycjach: środkowego pomocnika, lewego pomocnika oraz lewego napastnika. W roku 1955 przeszedł do innego zagrzebskiego klubu NK Zagreb, gdzie grał do roku 1959, kiedy to przeszedł do pierwszoligowej szwajcarskiej drużyny Lausanne Sports. Grał też w Vevey Sports. Po zakończeniu piłkarskiej kariery zawodnik mieszkał w Lozannie przez pewien czas, po czym wrócił do Chorwacji, gdzie zamieszkał w Zagrzebiu.
Kariera reprezentacyjna.
Dvornić wystąpił dwukrotnie w reprezentacji "B", gdzie zdobył jednego gola (1951). W reprezentacji Jugosławii wystąpił 6 razy, zdobywając 1 gola. Zadebiutował w reprezentacji 18 października 1953 w towarzyskim meczu przeciwko Francji w Zagrzebiu, wygranym przez Jugosławię 3:1. W tym spotkaniu zdobył także swojego jedynego gola w reprezentacji. Występował także w spotkaniu rozgrywanym 16 maja 1954 w Belgradzie w meczu przeciwko Anglii, wygranym przez Jugosławię 1:0. Był to podobnie jak dla reprezentacji Polski jedyny w historii wygrany mecz z reprezentacją Anglii. Występował na MŚ 1954 w Szwajcarii. Wystąpił tam w jednym spotkaniu - przeciwko Brazylii, zremisowanym przez Jugosławię 1:1. W reprezentacji po raz ostatni wystąpił 26 września 1954 przeciwko Krajowi Saary rozgrywanym w Saarbrücken, wygranym przez Jugosłowian aż 5:1.

</doc>
<doc id="670453" url="https://pl.wikipedia.org/wiki?curid=670453" title="Synagoga w Pułtusku">
Synagoga w Pułtusku

Synagoga w Pułtusku – znajdowała się do około 1970 roku w Pułtusku przy ul. Kotlarskiej.
Pierwsza synagoga powstała w 1815, zastąpiona została nową wzniesioną w 1875 roku. Zniszczona w czasie II wojny światowej, rozebrana z uwagi na zły stan techniczny.

</doc>
<doc id="670459" url="https://pl.wikipedia.org/wiki?curid=670459" title="Kryspinian">
Kryspinian

Kryspinian – imię męskie pochodzenia łacińskiego, wywodzące się od imienia Kryspin (od łac. "crispus", 'kędzierzawy'). Patronem tego imienia jest św. Kryspinian, wspominany razem ze św. Kryspinem.
Kryspinian imieniny obchodzi 25 października.

</doc>
<doc id="670461" url="https://pl.wikipedia.org/wiki?curid=670461" title="Taotie">
Taotie

Tāotiè (chiń., 饕餮), – nazwa mitologicznego potwora i motywu ornamentacyjnego, charakterystycznego dla chińskich naczyń z brązu z epok Shang i Zhou.
Ozdobne ornamenty (zwane maskami) naczyń ceremonialnych (ofiarnych) najczęściej przedstawiają pysk tego potwora, którego wizerunek miał odstraszać złodziei i tych, którzy zakłócają rytuały.
Oba znaki składające się na nazwę "tāotiè" (饕餮) zawierają w sobie element 食 oznaczający „jeść”, ale samo słowo pochodzi od nazwy potwora Taotie z mitologii chińskiej. W zależności od interpretacji miał on ciało krowy lub owcy, wygięte rogi, tygrysie kły i ludzką twarz. Kojarzony był m.in. z zachłannością i chciwością, albowiem pierwszy znak oznacza pożądanie bogactwa, a drugi pragnienie jedzenia.
Według legendy opartej na wzmiance w starożytnych chińskich księgach, "taotie" to mieli być ludzie mieszkający na południowym zachodzie, o ciałach porośniętych sierścią i świńskich ryjach zamiast twarzy. Byli rzekomo okrutni i chciwi, łącząc się w gromady, napadali na podróżnych celem zdobycia łupów.
Jeszcze do niedawna nazwą "taotie" określano w Chinach urzędnika przyjmującego łapówki.

</doc>
<doc id="670462" url="https://pl.wikipedia.org/wiki?curid=670462" title="John Lewis (muzyk)">
John Lewis (muzyk)

John Aaron Lewis (ur. 3 maja 1920 w La Grange w stanie Illinois, zm. 29 marca 2001 w Nowym Jorku) – amerykański pianista jazzowy i kompozytor. Znany ze współpracy z takimi muzykami jak Dizzy Gillespie, Charlie Parker, Illinois Jacquet, Miles Davis, czy Lester Young.
W 1951 razem z Miltem Jacksonem, Kennym Clarkiem i Rayem Brownem utworzył zespół The Milt Jackson Quartet. Kiedy kontrabasistę Browna zastąpił Percy Heath, a perkusistę Clarke'a – Connie Kay, powstał jeden z najbardziej znanych składów jazzowych w historii: Modern Jazz Quartet. Lewis był jego kierownikiem muzycznym i pianistą do czasu rozwiązania zespołu w 1974 (z powodu odejścia Jacksona) i ponownie po jego reorganizacji w 1981.
Był także wykładowcą i kompozytorem muzyki filmowej. Laureat NEA Jazz Masters Award 2001. Zmarł wskutek raka prostaty po długotrwałych zmaganiach z chorobą.

</doc>
<doc id="670463" url="https://pl.wikipedia.org/wiki?curid=670463" title="Mogilnica (dopływ Kanału Prut)">
Mogilnica (dopływ Kanału Prut)

Mogilnica ("Mogilnica Środkowa") – rzeka na Pojezierzu Poznańskim o długości 67,3 km i powierzchni dorzecza 700 km². Nazwa obejmuje 3 cieki:
Jest to nietypowa rzeka wypływająca z jeziora Pniewy i po 67 km uchodząca do Kanałów Obrzańskich koło Kościana. Mogilnicę cechuje brak wyraźnej doliny, nie wykorzystuje ona też żadnej z rynien polodowcowych, a dość rozgałęziony układ dopływów ma kształt zwany „liściastym”. Świadczy to o tym, że rzeka ta ma niezbyt długą przeszłość i powstała dla odwodnienia terenu już po zakończeniu epoki lodowcowej.
Zlewnia Mogilnicy leży w obszarze na wschód od Wału Lwówecko-Rakoniewickiego.
Dolina Mogilnicy jest obszarem chronionym Natura 2000.

</doc>
<doc id="670465" url="https://pl.wikipedia.org/wiki?curid=670465" title="Ulica Śląska w Gdyni">
Ulica Śląska w Gdyni

Ulica Śląska – ulica w Gdyni, licząca ok. 3,5 km długości. Jest to droga, omijająca centrum Gdyni, w całości znajdująca się na terenie dzielnicy Działki Leśne. Ulica Śląska jest przedłużeniem ulicy Morskiej, natomiast jej kontynuacją są równoległe do siebie Droga Gdyńska i ulica Kazimierza Górskiego.
Podczas okupacji Niemcy zmienili nazwę ulicy na "Gartenstraße".
Od połowy 2006 roku odcinek ulicy Śląskiej od ronda położonego na wysokości wjazdu do CH „Riviera” do skrzyżowania z ul. Sportową został przemianowany na ulicę Kazimierza Górskiego.
Ulicą Śląską porusza się także autobus komunikacji miejskiej ZKM Gdynia (linia 119), dawniej więcej linii stawało na przystanku śląska, lecz zostały usunięte (m.in. 182 czy 103).
Budynki.
Przy ulicy Śląskiej znajdują się między innymi: 
Nieopodal ulicy znajduje się także dawna centrala firmy Prokom Software (ul. Podolska 21), a obecnie Asseco Poland.

</doc>
<doc id="670468" url="https://pl.wikipedia.org/wiki?curid=670468" title="Lista pancerników US Navy">
Lista pancerników US Navy



</doc>
<doc id="670469" url="https://pl.wikipedia.org/wiki?curid=670469" title="Kościół św. Mikołaja w Lublińcu">
Kościół św. Mikołaja w Lublińcu

Kościół rzymskokatolicki św. Mikołaja - zabytkowy kościół w Lublińcu, wybudowany w latach 1576-1579.
Większe kaplice należące do parafii św. Mikołaja:
Zgromadzenia zakonne:

</doc>
<doc id="670470" url="https://pl.wikipedia.org/wiki?curid=670470" title="C.F. Pachuca">
C.F. Pachuca



</doc>
<doc id="670471" url="https://pl.wikipedia.org/wiki?curid=670471" title="Interglaciał">
Interglaciał



</doc>
<doc id="670475" url="https://pl.wikipedia.org/wiki?curid=670475" title="Bonobo (informatyka)">
Bonobo (informatyka)

Bonobo to technologia umożliwiająca osadzanie komponentów oprogramowania i złożone dokumenty w środowisku GNOME. Technologia ta była inspirowana na technologii OLE w Microsoft Windows i jest podobna do tego mechanizmu. Analogiczną technologią do Bonobo jest KParts w KDE. Bonobo bazuje na architekturze CORBA.
Obecnie jest uznane za przestarzałe i nieużywane (w nowych aplikacjach). Zostało zastąpione m.in. przez D-BUS.

</doc>
<doc id="670476" url="https://pl.wikipedia.org/wiki?curid=670476" title="Kościół św. Stanisława w Jawornicy">
Kościół św. Stanisława w Jawornicy

Kościół św. Stanisława Biskupa i Męczennika w Jawornicy – kościół rzymskokatolicki w dekanacie Lubliniec, diecezji gliwickiej.
Znajduje się na granicy Lublińca i wsi Jawornica, jednak administracyjnie należy do Jawornicy w gminie Kochanowice.
Historia.
Jawornica stanowiła dawniej część parafii św. Mikołaja w Lublińcu. Z powodu znacznego oddalenia miejscowości od kościoła parafialnego w Lublińcu oraz rozbudowy Jawornicy, jej mieszkańcy, a przede wszystkim proboszcz w Lublińcu, czynili starania o zezwolenie na budowę nowego kościoła.
W czerwcu 1977 r. uzyskano odpowiednią zgodę i wiosną 1978 r. przystąpiono do prac budowlanych.
25 czerwca 1980 r. dekretem Biskupa Katowickiego erygowano w Lublińcu przy ul. Misia nową parafię św. Stanisława Biskupa i Męczennika.Dwa tygodnie później, 6 lipca 1980 r. zginął przy budowie budowniczy kościoła, proboszcz parafii św. Mikołaja, ks. dziekan Paweł Miś.
Poświęcenia nowo zbudowanego kościoła dokonano 12 października 1980 r.

</doc>
<doc id="670480" url="https://pl.wikipedia.org/wiki?curid=670480" title="Ding (naczynie)">
Ding (naczynie)

Ding – naczynie rytualne w formie trójnogu z dwoma uchwytami, używane w Chinach w epokach Shang i Zhou do ceremonii związanych m.in. z kultem przodków. Wywodzi się bezpośrednio z dawnych naczyń służących do gotowania i przechowywania żywności. Początkowo były to naczynia ceramiczne, w późniejszym okresie wyrabiano je z brązu.
W chińskiej kulturze ding pełni funkcję symboliczną, podobną nieco do tej, jaką – pod wpływem chrześcijaństwa – na Zachodzie przyjął kielich (lub puchar). Bardzo starym wyobrażeniem jest dziewięć dingów symbolizujących dziewięć chińskich prowincji. Zebrane razem symbolizują jedność kraju.

</doc>
<doc id="670482" url="https://pl.wikipedia.org/wiki?curid=670482" title="Lista chorwackich klubów piłkarskich">
Lista chorwackich klubów piłkarskich

Lista chorwackich klubów piłkarskich:

</doc>
<doc id="670485" url="https://pl.wikipedia.org/wiki?curid=670485" title="Live at the Borderline">
Live at the Borderline

Live at Borderline – album koncertowy zespołu Marillion. Nagrany w klubie The Borderline w Londynie.

</doc>
<doc id="670486" url="https://pl.wikipedia.org/wiki?curid=670486" title="Mehrstetten">
Mehrstetten

Mehrstetten – miejscowość i gmina w Niemczech, w kraju związkowym Badenia-Wirtembergia, w rejencji Tybinga, w regionie Neckar-Alb, w powiecie Reutlingen, wchodzi w skład wspólnoty administracyjnej Münsingen. Leży w Jurze Szwabskiej, ok. 30 km na południowy wschód od Reutlingen.

</doc>
<doc id="670487" url="https://pl.wikipedia.org/wiki?curid=670487" title="Formy wychowania">
Formy wychowania

Formy wychowania – działania wychowawcy celowo organizowane po to, aby wychowankowie przejawiali oczekiwane przez niego rodzaje aktywności. 
Proces wychowania przyjmuje jakby pewną formę ze względu na rodzaj aktywności podejmowanej przez wychowanka. Oznacza to, że został on (proces) sprowadzony do pewnej postaci dającej się wyraźnie określić i wyodrębnić spośród innych. Wychowanek sam może konstruować sobie formy wychowania. Staje się wówczas podmiotem zmieniania samego siebie, staje się autokreatorem.
Generalnie przyjmuje się dwa kryteria ich wyodrębniania. Kryterium pierwsze stanowi przedmiot aktywności, dziedzina życia społecznego, w której uczestniczy wychowanek. Kryterium drugim są natomiast relacje, w jakie wchodzi wychowanek z innymi osobami. Tutaj ważny jest zarówno emocjonalny znak tych relacji: pozytywny, obojętny, negatywny, jak też treść społeczna – typ więzi społecznej występujący między uczestnikami sytuacji wychowawczej.
Przyjmując jako podstawę klasyfikacji form wychowania pierwsze kryterium mówi się o formach wychowania przez następujące czynniki: 
Biorąc z kolei pod uwagę kryterium drugie, wskazuje się na takie formy wychowania jak

</doc>
<doc id="670489" url="https://pl.wikipedia.org/wiki?curid=670489" title="Luger">
Luger

Zobacz też:

</doc>
<doc id="670491" url="https://pl.wikipedia.org/wiki?curid=670491" title="Club de Fútbol Pachuca">
Club de Fútbol Pachuca



</doc>
<doc id="670493" url="https://pl.wikipedia.org/wiki?curid=670493" title="Tigres de la Universidad Autónoma de Nuevo León">
Tigres de la Universidad Autónoma de Nuevo León



</doc>
<doc id="670496" url="https://pl.wikipedia.org/wiki?curid=670496" title="Synagoga w Gąbinie">
Synagoga w Gąbinie

Synagoga w Gąbinie – drewniana bożnica w stylu barokowym, powstała w 1710 na Mazowszu zniszczona została w 1939 przez wojska niemieckie.
Historia.
Synagoga została zbudowana z drewna na wzgórzu u zbiegu ulicy Ciasnej i Tylnej, w stylu barokowym, w roku 1710, co było wypisane na metalowej fladze wieńczącej szczyt prawej wieży synagogi. Wyremontowana w 1893, co zaznaczone było w podobny sposób na drugiej wieży, spalona została 21 września 1939 przez okupantów niemieckich. Po wojnie w miejscu synagogi zbudowano budynek szkoły podstawowej (Szkoła Podstawowa Nr. 3 w Gąbinie).
Opis.
Synagoga wzniesiona była na planie prostokąta o wymiarach 16 na 18 metrów. Miała wysokość 17 m. Wyróżniała się dwoma baniastymi, barokowymi kopułami na wieżach po obu stronach bożnicy. W barokowym wnętrzu w głównej sali modlitw Bima była umieszczona na podwyższeniu. Pulpit do czytania Toratory był przyozdobiony lambrekinem, wykonanym z francuskich sztandarów. Na ścianie wschodniej znajdował się Aron ha-kodesz zasłonięty parochetem wyszywanym złotymi nićmi. Z sufitu zwieszał się zabytkowy świecznik ozdobiony orłem w koronie, pochodzący jeszcze z czasów przedrozbiorowych. Obok synagogi znajdował się bejt ha-midrasz z 1833.
Przed II wojną światową synagoga wpisana była do rejestru zabytków.

</doc>
