<doc id="677207" url="https://pl.wikipedia.org/wiki?curid=677207" title="Rick Santorum">
Rick Santorum

Richard John „Rick” Santorum (ur. 10 maja 1958 w Winchester (Wirginia)) – amerykański polityk, senator ze stanu Pensylwania (wybrany w 1994 i ponownie w 2000), członek Partii Republikańskiej.
W latach 1991-1995 członek Izby Reprezentantów USA z 18. okręgu stanu Pensylwania. Następnie przez dwie kadencje (1995-2007) senator.
Kandydował na trzecią kadencję, w wyborach mających odbyć się 7 listopada 2006. Jego przeciwnikiem z Partii Demokratycznej był Bob Casey Jr. Santorum, którego porażkę przewidywano od niemal samego początku, wyraźnie przegrał wybory (1.652.486 głosów – 41,3% przy 2.345.082 głosów – 58,7% rywala). Jego kadencja skończyła się 4 stycznia 2007.
Jest ojcem szóstki dzieci. Przeciwnik aborcji i małżeństw homoseksualnych, a nawet stosunków homoseksualnych (w wywiadzie dla Associated Press wspomniał, że można prawnie zakazać stosunków homoseksualnych). W teorię ewolucji wierzy tylko w skali mikro.
Był autorem poprawki umożliwiającej przyjazd Polaków do USA bez wiz. Poprawka nie przeszła.
Uczestnik prawyborów prezydenckich Partii Republikańskiej w 2012.
27 maja 2015 oficjalnie ogłosił, że wystartuje w prawyborach prezydenckich Partii Republikańskiej w 2016 roku. 3 lutego 2016 po prawyborach w Iowa oświadczył, że rezygnuje z dalszego uczestnictwa w wyścigu o nominację prezydencką Partii Republikańskiej.

</doc>
<doc id="677208" url="https://pl.wikipedia.org/wiki?curid=677208" title="Służka">
Służka



</doc>
<doc id="677209" url="https://pl.wikipedia.org/wiki?curid=677209" title="Barcelona SC">
Barcelona SC

Barcelona Sporting Club – ekwadorski klub piłkarski z siedzibą w mieście Guayaquil, stolicy prowincji Guayas. Występuje w rozgrywkach Serie A. Swoje domowe mecze rozgrywa na obiekcie Estadio Monumental Isidro Romero Carbo.
Historia.
Założenie klubu.
Klub założony został 1 maja 1925 w domu hiszpańskiego emigranta z Barcelony, Eutimi Péreza i nazwany został tak jak klub FC Barcelona. W latach 40. XX w. gdy zaczęła rosnąć popularność ekwadorskiej Barcelony, częściowo dzięki cudownym meczom przeciwko Deportivo Cali w pierwszym międzynarodowym towarzyskim meczu i znakomitym zwycięstwie nad Millonarios FC. W tym czasie Millonarios był uważany za jeden z najsilniejszych klubów świata, z powodu tak zwanego „okresu Eldorado” kiedy to przybyła do Kolumbii z Argentyny cała plejada fenomenalnych graczy z Alfredo Di Stéfano, z mniej słynnym, ale nie gorszym Adolfo Pedernerą oraz Néstorem Rossi, na czele. Historyczny mecz odbył się w Guayaquil w obecności 30000 widzów. Barcelona pokonała Millonarios 3:2.
Lata 70..
Po roku 1971 Barcelona ustaliła już swoją pozycję jako najbardziej popularnego klubu w Ekwadorze. Osiągnęła to dzięki licznym tytułom mistrza kraju. Jednak na arenie międzynarodowej wszystkie występy kończyły się dotąd na pierwszej rundzie Copa Libertadores. Jednak rok 1971 był inny, z młodym wizjonerskim prezydentem klubu, który zatrudnił kluczowych międzynarodowych graczy, a wśród nich byłego reprezentanta Brazylii José „Pepe” Paesa, byłego reprezentanta Peru Pedro „Perico” Leóna i ekwadorską supergwiazdę Alberto Spencera (Alberto Spencer grał przez ostatnie 10 lat dla CA Peñarol, zdobył wiele krajowych i międzynarodowych tytułów, strzelił 54 gole w Copa Libertadores, stając się dzięki temu najlepszym strzelcem w historii turnieju, lepszym od samego króla futbolu Pelégo).
Z takim zespołem udało się osiągnąć półfinał i odnieść prawdopodobnie najsłynniejsze zwycięstwo w historii klubu nad trzykrotnym triumfatorem Copa Libertadores – Estudiantes La Plata (1:0 na wyjeździe). Najbardziej niesamowite było to, że była to pierwsza od trzech lat porażka argentyńskiej drużyny na własnym boisku w Copa Libertadores. Zwycięskiego gola w tym epokowym meczu zdobył hiszpański katolicki ksiądz, traktujący futbol jako hobby – Juan Manuel „El Cura” Bazurco. Do finału nie udało się jednak awansować, ale klub zdobył sobie tym występem niemałą sławę w skali całego kontynentu.
W roku 1972 Barcelona z tymi samymi zawodnikami znów dotarła do półfinału Copa Libertadores.
Po tych dwóch latach niezwykłych na skalę ówczesnego ekwadorskiego futbolu sukcesach nastało 8 lat bardzo słabych. W tym okresie Barcelona ani razu nie zdobyła mistrzostwa kraju oraz nie zdołała zakwalifikować się do Copa Libertadores.
Lata 80..
Lata 80. to dominacja Barcelony w lidze ekwadorskiej, w której zdobyła w tym okresie większość tytułów mistrza Ekwadoru. Także na arenie międzynarodowej klub zdołał nawiązać do okresu swej chwały, gdy dwa razy z rzędu dotarł do półfinału Copa Libertadores – w roku 1986 i 1987. W roku 1987 ukończono ostatecznie budowę nowego klubowego stadionu o pojemności 55000 miejsc (wszystkie miejsca siedzące). Stadion nazwany został Estadio Monumental.
Pełna sławy dekada lat 90..
Początek lat 90. to była najbardziej błyskotliwa epoka w historii klubu. W roku 1990 pod przewodnictwem nowego prezesa klubu i z nową intencją próby zdobycia Copa Libertadores, klub zatrudnił wybitnych piłkarzy zagranicznych. Byli to: mistrz świata z 1986 Marcelo Trobbiani, zdobywca Copa América z 1983 Alberto „Beto” Acosta oraz kolejny reprezentant Urugwaju Marcelo Saralegui. Z takimi graczami oraz z grupą młodych jak i doświadczonych piłkarzy ekwadorskich grali znakomicie, docierając aż do finału, eliminując po drodze w rzutach karnych taką potęgę jak River Plate. W finale czekał kolejny słynny i bardzo trudny przeciwnik – Club Olimpia z Asunción. Porażka na wyjeździe 0:2 okazała się nie do odrobienia. Remis 1:1 oznaczał, że puchar zdobyli rywale. Jedynym pocieszeniem był fakt, że Barcelona dzięki udanemu sezonowi zaczęła być uważana za jeden z najbardziej znaczących klubów Ameryki Południowej.
W roku 1992 Barcelona skompletowała kolejny wielki zespół który pokonał obrońcę tytułu CSD Colo-Colo, znów docierając aż do półfinału Copa Libertadores. Tam przyszło zmierzyć się z potężnym São Paulo FC, trenowanym przez Telêgo Santanę i mającym w swym składzie takie gwiazdy światowego futbolu jak Zetti, Cafú, Raí, Müller oraz Palhinha. Barcelona nie dała im rady. Wkrótce jej pogromcy zdobyli Copa Libertadores i zmierzyli się w walce o Puchar Świata z tą słynniejszą Barceloną, z Hiszpanii. I tę hiszpańską Barcelonę również pokonali.
W roku 1993 Ekwador był gospodarzem Copa América i w związku z tym zwiększono pojemność stadionu Barcelony do 75000 widzów (wszystkie miejsca siedzące), który zmienił swą nazwę na Estadio Monumental Isidro Romero Carbo. Po zakończeniu remontu zorganizowano uroczystość otwarcia unowocześnionego obiektu, na którą zaproszony został między innymi Pelé. Król futbolu w swoim przemówieniu stwierdził, że Brazylia ma największy stadion świata (Maracanã), ale Ekwador ma najpiękniejszy. Rok ten jednak był jednym z najsmutniejszych w historii klubu. 25 grudnia 1993, trzy dni po tym, jak Barcelona zajęła drugie miejsce w lidze ekwadorskiej, co dało prawo występu w Copa Libertadores, w wieku 29 lat zginął znakomity ekwadorski napastnik Carlos Muñoz (w decydującym spotkaniu zdobył dla Barcelony trzy bramki).
Po wygraniu ligi ekwadorskiej w roku 1997 z pomocą takich graczy jak boliwijski internacjonał Marco Etcheverry, Kolumbijczyk Antony de Ávila i reprezentant Ekwadoru Agustin Delgado Barcelona w roku 1998 przystąpiła do walki o Copa Libertadores. Pomimo posiadania wielu wiekowych graczy klub dotarł aż do finału, gdzie zmierzył się z CR Vasco da Gama. Po porażce 0:2 w Rio de Janeiro i 1:2 u siebie znów trzeba było pogodzić się z tytułem finalisty. Jedynym pocieszeniem był fakt, że hiszpański magazyn piłkarski Don Balón, który opublikował coroczny ranking czterdziestu najsilniejszych klubów świata, umieścił Barcelonę na 10. miejscu.
Następne lata nie były dla Barcelony pomyślne, ale w ostatnich latach trzykrotne wicemistrzostwo Ekwadoru (w 2002, 2003, 2005 i 2014 r.) zwiastuje, że okres kryzysu klub ma już za sobą i jest na najlepszej drodze do odzyskania dawniej prezentowanego poziomu.
Informacje o klubie.
Barcelona ma już ustaloną pozycję najbardziej popularnego klubu w Ekwadorze, ponadto ma zdobytych najwięcej (15) tytułów mistrza Ekwadoru a także dwukrotnie dotarł do finału Copa Libertadores. Domowe mecze Barcelona rozgrywała na ogół na stadionach Estadio George Capwell oraz Estadio Modelo Alberto Spencer, a w roku 1987 klub przeniósł się na Estadio Monumental de Barcelona (zwany od roku 1997 Estadio Monumental Isidro Romero Carbo). Klub ma 97745 zarejestrowanych stałych członków. Najgroźniejszymi rywalami Barcelony w Ekwadorze są: CS Emelec, CD El Nacional oraz LDU Quito.
Barcelona utrzymuje drużyny młodzieżowe w kategoriach wiekowych do 18 i do 20 lat. Klubem-filią Barcelony jest występujący w lidze znanej jako Segunda Categoría „A” CA Atlético. Gracze Atlético Guayaquil trenowani są przez peruwiańskiego szkoleniowca Hernána Saavedrę, a najlepsi z młodych piłkarzy tego klubu będą mieli szansę na grę w Barcelonie.

</doc>
<doc id="677210" url="https://pl.wikipedia.org/wiki?curid=677210" title="Joe Biden">
Joe Biden

Joe Biden, właśc. Joseph Robinette Biden Jr., wym. [] (ur. 20 listopada 1942 w Scranton) – amerykański polityk, 46. prezydent Stanów Zjednoczonych, w latach 1973–2009 senator ze stanu Delaware, w latach 2009–2017 wiceprezydent Stanów Zjednoczonych.
Edukował się w stanie Delaware. Po zakończeniu studiów prawniczych pracował jako adwokat. Przez całą karierę polityczną był związany z Partią Demokratyczną. W latach 1970–1972 należał do Rady Hrabstwa New Castle. W 1973 został wybrany do Senatu Stanów Zjednoczonych i uzyskał reelekcję w latach 1978, 1984, 1990, 1996, 2002 i 2008. Był piątym pod względem najniższego wieku senatorem w historii Stanów Zjednoczonych i najdłużej urzędującym senatorem z Delaware. W tym czasie przewodził Senackiej Komisji Relacji Zagranicznych i Senackiej Komisji ds. Sądownictwa. Dwukrotnie bezskutecznie kandydował w wyborach prezydenckich, rezygnując w trakcie prawyborów: w 1988 i w 2008.
W 2008 został wybrany na wiceprezydenta Stanów Zjednoczonych u boku prezydenta Baracka Obamy i uzyskał reelekcję w 2012. Pełnił ten urząd od 2009 do 2017. Po zakończeniu wiceprezydentury założył fundację charytatywną Biden Cancer Initiative, której działalność jest związana ze zwalczaniem chorób nowotworowych.
W 2019 ogłosił swoją kandydaturę w prawyborach prezydenckich przed wyborami w 2020, z kolei w sierpniu 2020 roku oficjalnie został kandydatem Partii Demokratycznej na urząd prezydenta Stanów Zjednoczonych. W południe 20 stycznia 2021 roku został zaprzysiężony jako 46. prezydent Stanów Zjednoczonych. Razem z Kamalą Harris został uhonorowany nagrodą Człowiek Roku 2020 magazynu „Time”.
Życiorys.
Młodość i wykształcenie.
Urodził się 20 listopada 1942 w szpitalu St. Mary’s Hospital w Scranton, w hrabstwie Lackawanna, w stanie Pensylwania jako Joseph Robinette Biden Jr. Jest synem Josepha Robinette’a Bidena Sr. i Catherine Eugenii Biden z domu Finnegan. Wychowywał się razem z trójką rodzeństwa – dwoma braćmi (Francisem i Jamesem) i z jedną siostrą (Valerie). Matka Bidena była pochodzenia irlandzkiego, zaś rodzice ojca - irlandzkiego, angielskiego i francuskiego.
Uczył się w stanie Delaware, najpierw w szkole podstawowej Saint Helena’s Elementary School w Wilmington, a potem w prywatnej katolickiej szkole średniej Archmere Academy w Claymont. W 1961 rozpoczął studia na University of Delaware na dwóch kierunkach – politologia i historia. W latach 1961–1963 odbywał służbę wojskową w ramach , jednak po pierwszym roku był nisko oceniany. W 1965 ukończył studia, uzyskując licencjat (bachelor’s degree). W 1968 skończył prawo na Syracuse University College of Law, zdobywając tytuł Juris Doctor.
W Archmere Academy grał w high school football (występował na pozycji halfback i wide receiver) oraz baseball. Ukończył tę szkołę w 1961 roku. Do 20. roku życia zmagał się z jąkaniem. Dzięki recytacji poezji przed lustrem udało mu się zredukować nasilenie tego zaburzenia mowy. Od 1969 jest członkiem izby adwokackiej Delaware State Bar Association. W latach 1968–1970 pracował jako adwokat w Wilmington. W latach 1970–1972 należał do Rady Hrabstwa New Castle, reprezentując 4. okręg wyborczy hrabstwa i Partię Demokratyczną.
Senator.
Wybór.
W 1972 wystartował w wyborach do Senatu w stanie Delaware, rzucając wyzwanie wieloletniemu senatorowi J. Calebowi Boggsowi z Partii Republikańskiej. Swoją kampanią wyborczą chciał dotrzeć do osób niezainteresowanych polityką i przeciwników udziału Stanów Zjednoczonych w wojnie wietnamskiej. Biden zwyciężył i został wybrany na pierwszą kadencję zdobywając 55,41% wszystkich głosów. Miał wówczas 29 lat, co oznacza, że został piątym pod względem najniższego wieku senatorem w historii Stanów Zjednoczonych. Sześciokrotnie z powodzeniem ubiegał się o reelekcję i jest najdłużej urzędującym senatorem z Delaware w historii. Menedżerką kampanii Joego Bidena była jego siostra – Valerie Biden Owens, odpowiedzialnym za sprawy finansowe był Jimmy Biden, natomiast funkcję koordynatora wolontariatu pełnił Francis Biden.
Działalność.
Był członkiem Senackiej Komisji Spraw Zagranicznych i Senackiej Komisji ds. Sądownictwa. Z tego okresu wywodzi się jego długoletnia przyjaźń z późniejszym senatorem Partii Republikańskiej, Johnem McCainem, wówczas oficerem łącznikowym marynarki przy Senacie. Od 1987 do 1995 był przewodniczącym Senackiej Komisji ds. Sądownictwa. W latach 2001–2003 i 2007–2009 przewodniczył Senackiej Komisji Spraw Zagranicznych.
W 1987 wyróżnił się w czasie przesłuchania Roberta Borka, kandydata prezydenta Ronalda Reagana do Sądu Najwyższego. W tym samym roku zdecydował się kandydować na prezydenta. Wycofał się jeszcze przed jego zakończeniem. Następnie przez 7 miesięcy był nieobecny w Senacie z powodu tętniaka mózgu. W tym czasie przeszedł dwie operacje. W 1990 przedstawił wczesny projekt ustawy, który do 1994 stał się projektem Violence Against Women Act. Jej celem było zwalczanie przemocy domowej i napastowania seksualnego. Między innymi za sprawą starań Bidena ustawa została przegłosowana w Kongresie i podpisana przez prezydenta Billa Clintona. Był też twórcą ustawy Violent Crime Control and Law Enforcement Act, kształtującej prawo związane z policją, sądownictwem i więziennictwem. W 2002 zagłosował za interwencją amerykańską w Iraku. Później nazywał tę decyzję błędem i wielokrotnie krytykował amerykańskie działania militarne na terenie państwa.
Wybory prezydenckie w 1988.
W 1987 ogłosił chęć udziału w wyborach prezydenckich w 1988 roku. W trakcie prawyborów Partii Demokratycznej oskarżono go o plagiat przemówienia lidera brytyjskiej Partii Pracy Neila Kinnocka, co w mediach stało się głównym przedmiotem dyskusji związanej z kampanią Bidena. Zarzucano mu również zmyślenie historii o przodkach pracujących w kopalni węgla. Dalsza krytyka skłoniła go do zwołania konferencji prasowej, w trakcie której przyznał się do splagiatowania swojego artykułu prawniczego napisanego w trakcie studiów. Według jego relacji, źle rozumiał wówczas prawo do cytowania i podawania źródeł. Biden wycofał się z kandydatury po trzech miesiącach, jeszcze przed pierwszymi wyborami stanowymi, a w czasie rozstrzygającego spotkania komitetu krajowego partii otrzymał tylko dwa głosy delegatów.
Wybory prezydenckie w 2008.
31 stycznia 2007 Biden rozpoczął kampanię wyborczą przed wyborami prezydenckimi w 2008. 1 sierpnia 2007 wydano jego pamiętnik "Promises to Keep: On Life and Politics". Gdy w prawyborach Partii Demokratycznej w stanie Iowa zdobył mniej niż 1% głosów, postanowił wycofać się z wyborów, co uczynił 3 stycznia 2008. Zaimponował jednak swoją wiedzą Barackowi Obamie, któremu zaczął doradzać w kwestiach bezpieczeństwa narodowego i polityki zagranicznej. Gdy Obama wygrał prawybory, poprosił Bidena, aby kandydował u jego boku na wiceprezydenta.
23 sierpnia 2008 oficjalnie ogłoszono, że kandydatami Partii Demokratycznej w wyborach prezydenckich w 2008 będą Barack Obama na prezydenta i Joe Biden na wiceprezydenta. Ich przeciwnikami byli kandydaci Partii Republikańskiej: John McCain, ubiegający się o posadę prezydenta i Sarah Palin, ubiegająca się o urząd wiceprezydenta. 4 listopada 2008 Barack Obama wygrał głosowanie powszechne na prezydenta, a Biden na wiceprezydenta Stanów Zjednoczonych. 15 grudnia obaj wygrali głosowanie w Kolegium Elektorów. 15 stycznia 2009 Biden oficjalnie zrezygnował z urzędu senatora.
Wiceprezydent.
Joe Biden zwyciężył w przeprowadzonych 4 listopada 2008 wyborach wiceprezydenckich. Lista wyborcza Partii Demokratycznej, na której znaleźli się: Barack Obama (kandydat na prezydenta) i Joe Biden (kandydat na wiceprezydenta), zdobyła 69 456 897 głosów, uzyskując tym samym największe poparcie w historii wyborów prezydenckich w Stanach Zjednoczonych. 20 stycznia 2009 został zaprzysiężony na urząd wiceprezydenta Stanów Zjednoczonych przez Johna Paula Stevensa, zostając tym samym pierwszym katolikiem pełniącym ten urząd. 7 lutego wygłosił swoją pierwszą przemowę na konferencji bezpieczeństwa w Niemczech. W dniach 20–21 października 2009 złożył wizytę w Polsce. Tematem rozmów z polskimi władzami była kwestia obrony rakietowej.
1 września 2010 przewodził ceremonii w Iraku, która formalnie kończyła amerykańską interwencję. Podczas uroczystości Joe Biden powiedział: „Wyzwalanie Iraku zakończyło się, ale amerykańskie zaangażowanie będzie kontynuowane w ramach operacji «Nowy Świt»”. Kiedy w latach 2008–2012 wojska amerykańskie stopniowo opuszczały Irak, Joe Biden ośmiokrotnie odwiedził to państwo.
6 listopada 2012 Barack Obama i Joe Biden zostali wybrani na kolejną kadencję, pokonując w wyborach prezydenckich kandydatów Partii Republikańskiej: Mitta Romneya na prezydenta i Paula Ryana na wiceprezydenta. Lista wyborcza Partii Demokratycznej, na której znalazł się Joe Biden zdobyła wówczas 65 915 795 głosów. 20 stycznia 2013 został zaprzysiężony przez sędzię Sądu Najwyższego, Sonię Sotomayor, na stanowisko wiceprezydenta Stanów Zjednoczonych.
2 października 2014 w Cambridge w stanie Massachusetts zarzucił Turcji, Zjednoczonym Emiratom Arabskim i innym krajom Bliskiego Wschodu, że przypadkowo wzmocniły terrorystyczną organizację Państwo Islamskie, swoimi działaniami mającymi na celu wspomagać opozycję w Syrii, walczącą przeciwko prezydentowi Baszszarowi al-Assadowi. Dwa dni później w rozmowie telefonicznej przeprosił za te słowa prezydenta Turcji Recepa Tayyipa Erdoğana.
21 października 2015 ogłosił, że nie zamierza ubiegać się o prezydenturę w wyborach w 2016. Kilka tygodni przed podjęciem decyzji Joe Biden organizował w swoim domu spotkania, w czasie których sprawdzał, czy uda mu się zdobyć wystarczającą ilość pieniędzy na prowadzenie kampanii. Okazało się wówczas, że ówczesny wiceprezydent nie był w stanie uzyskać odpowiedniej liczby sponsorów, dzięki którym mógłby wystartować w wyborach prezydenckich. Niektórzy komentatorzy twierdzili, że Joe Biden podjął decyzję o niestartowaniu w wyborach w „ostatniej chwili”.
12 stycznia 2017 prezydent Barack Obama odznaczył go Prezydenckim Medalem Wolności, co miało być dla Bidena niespodzianką. 1 lutego Joe wraz ze swoją żoną Jill założyli fundację Biden Foundation, której celem było wspieranie inicjatyw politycznych i społecznych popieranych przez Bidena.
Po odejściu z urzędu Joe Biden, wraz z Jill Biden, założył organizację charytatywną Biden Cancer Initiative, która za swój cel stawiała wspieranie wczesnego wykrywania raka i badań nad lekarstwem na raka. Zainspirowała ich do tego śmierć syna Beau, który cierpiał na tę chorobę.
Kampania wyborcza roku 2020.
Początek kampanii.
Media spekulowały o możliwości startu Bidena w wyborach prezydenckich w 2020 jeszcze przed rozpoczęciem przez niego kampanii. Od marca 2019 sondaże, prowadzone początkowo tylko przez związany z Demokratami ośrodek sondażowy Public Policy Polling, wykazywały dużą przewagę Bidena nad urzędującym prezydentem Donaldem Trumpem. Od października 2019 prowadził też w sondażach prawyborczych. 25 kwietnia 2019 oficjalnie ogłosił swoją kandydaturę w prawyborach prezydenckich Partii Demokratycznej w 2020.
W czasie kampanii zarzucał prezydentowi Trumpowi, że wprowadzone przez niego cięcia podatkowe dla najbogatszych Amerykanów i jego polityka gospodarcza zwiększają nierówności ekonomiczne w kraju i zapowiedział, że jako prezydent wycofałby się z obniżek podatków dla najbogatszych wprowadzonych w trakcie prezydentury Trumpa.
Rola w skandalu ukraińskim.
W czasie kampanii wyborczej prezydent Trump publicznie oskarżał Joego Bidena i jego syna Huntera o korupcję, wymuszenia i podstępne eksploatowanie innych państw. Zarzucił Bidenowi, że gdy był on wiceprezydentem, pod groźbą wstrzymania 1 miliarda dolarów pomocy finansowej dla Ukrainy, doprowadził do dymisji ukraińskiego prokuratora generalnego Wiktora Szokina, prowadzącego śledztwo w sprawie działalności Burisma Holdings – przedsiębiorstwa, w którym Hunter pracował. W niektórych wpisach na Twitterze Trump cytował Petera Schweizera.
Joe Biden nazwał zarzuty Trumpa bezzasadnymi i politycznie motywowanymi. Część mediów, na przykład agencja prasowa Bloomberg, stwierdziła, że nie ma żadnych dowodów ani na popełnienie wykroczenia przez Huntera Bidena, ani na naciski rządu amerykańskiego na rząd ukraiński w związku ze śledztwem w sprawie Burisma Holdings. USA Today podało z kolei, że powodem nacisków ze strony Bidena na odwołanie ukraińskiego prokuratora generalnego Wiktora Szokina, nie było jego śledztwo w Burisma Holdings, tylko zbyt małe zaangażowanie w walce przeciwko korupcji wśród klasy politycznej Ukrainy.
W maju 2020 roku ukraiński polityk Andrij Derkacz udostępnił prokuraturze i mediom nagrania wykonane przez ukraiński rząd, z rozmów Joego Bidena z prezydentem Petrem Poroszenką potwierdzające postawione wcześniej zarzuty. Ostatecznie, taśmy z nagraniami zostały odrzucone jako sfałszowane przez wywiad zagraniczny Federacji Rosyjskiej, Andrij Derkacz objęty został sankcjami amerykańskiego Departamentu Skarbu jako agent rosyjskiego wywiadu, usiłujący wywrzeć wpływ na amerykańskie wybory prezydenckie, zaś osobisty prawnik Donalda Trumpa, Rudy Giuliani, oświadczył, że w swoich oskarżeniach wobec rodziny Bidenów nigdy nie korzystał ze zdyskredytowanych nagrań.
Ostatecznie to Trump został postawiony w stan oskarżenia w związku z zarzutem próby wymuszenia na ukraińskim rządzie ogłoszenia w amerykańskiej telewizji śledztwa w sprawie Bidenów.
14 października New York Post 2020 opublikował artykuł zawierający nie tylko nowe dowody dotyczące domniemanej korupcji i wymuszeń Joego Bidena względem Ukrainy w czasie gdy był wiceprezydentem, ale również udostępnienia przez niego swoich kontaktów i relacji chińskim oligarchom. W ramach domniemanej współpracy syn Joego Bidena – Hunter Biden, objął 10% udziałów i pozycje w zarządzie jednej z chińskich firm energetycznych, BHR.
Przebieg prawyborów.
Joe Biden nieustannie prowadził w ogólnokrajowych sondażach sprzed Iowa caucus. Ustąpił jednak Berniemu Sandersowi, gdy po prawyborach w Iowa zajął czwarte miejsce, za Sandersem, Pete’em Buttigiegem i Elizabeth Warren. Udało mu się objąć prowadzenie pod względem liczby oddanych głosów dopiero po czwartym głosowaniu – w stanie Karolina Południowa. Było to jego pierwsze zwycięstwo w owym roku. Nadal jednak ustępował Sandersowi pod względem liczby pozyskanych delegatów. Udało mu się wyjść na prowadzenie (zarówno pod względem liczby głosów, jak i pod względem liczby pozyskanych delegatów) po superwtorku – zwyciężył w Alabamie, Arkansas, Maine, Massachusetts, Minnesocie, Karolinie Północnej, Oklahomie, Wirginii, Teksasie i w Tennessee. Następnie udało mu się wygrać w Idaho, Michigan, Missisipi, Missouri, Waszyngtonie, Arizonie, Florydzie, Illinois, Wisconsin, Alasce, Wyoming, Ohio, Kansas, Nebrasce, Oregonie, Hawajach, Dystrykcie Kolumbii, Indianie, Maryland, Montanie, Nowym Meksyku, Pensylwanii, Rhode Island, Dakocie Południowej, Guam, Wyspach Dziewiczych Stanów Zjednoczonych, Georgii, Wirginii Zachodniej, Kentucky, Nowym Jorku, Delaware, New Jersey, Luizjanie, Connecticut i na Portoryko.
11 sierpnia 2020 roku ogłosił Kamalę Harris swoją kandydatką na urząd wiceprezydenta Stanów Zjednoczonych w wyborach prezydenckich w Stanach Zjednoczonych w 2020 roku.
Publiczne poparcie.
Został oficjalnie kandydatem Partii Demokratycznej 18 sierpnia 2020. Wielu jej członków poparło go publicznie, w tym trzech byłych prezydentów Stanów Zjednoczonych – Barack Obama, Bill Clinton i Jimmy Carter oraz dwóch wiceprezydentów – Al Gore i Walter Mondale. Oprócz tego część członków Partii Republikańskiej otwarcie wyraziło poparcie dla Joego Bidena. Wśród nich byli między innymi: Jeff Flake (były senator z Arizony), John Warner (były senator z Wirginii), Bill Weld (były Gubernator Massachusetts), Rick Snyder (były Gubernator Michigan), John Kasich (były Gubernator Ohio). Kandydaturę Bidena poparli też biznesmeni i bizneswomen: Meg Whitman (była dyrektor generalna eBay i Hewlett-Packard), Mark Cuban (właściciel zespołu Dallas Mavericks), Carly Fiorina (była prezes AT&amp;T i Hewlett-Packard), Reed Hastings (jeden z założycieli Netflixa) oraz Howard Schultz (były dyrektor generalny Starbucks). Poparli go również aktorzy: Dwayne Johnson, Leonardo DiCaprio, Robert De Niro, Tom Hanks oraz piosenkarze i piosenkarki: Cher, Taylor Swift, Justin Timberlake, John Legend i Cardi B.
Wśród przywódców zagranicznych faworyzujących Joego Bidena w wyborach prezydenckich znaleźli się: Alberto Fernández (prezydent Argentyny), Zoran Milanović (prezydent Chorwacji), Sauli Niinistö (prezydent Finlandii), Donald Tusk (były premier Polski, były przewodniczący Rady Europejskiej i przewodniczący Europejskiej Partii Ludowej), Tony Blair (były premier Zjednoczonego Królestwa Wielkiej Brytanii i Irlandii Północnej), Guy Verhofstadt (były premier Belgii, przewodniczący frakcji Porozumienia Liberałów i Demokratów na rzecz Europy w Parlamencie Europejskim) oraz David Cameron (były Premier Zjednoczonego Królestwa Wielkiej Brytanii i Irlandii Północnej).
Zwycięstwo w wyborach.
Do 10 grudnia 2020 Dystrykt Kolumbii oraz wszystkie 50 stanów oficjalnie potwierdziło wyniki wyborów. Joe Biden wygrał w głosowaniu powszechnym w: Kalifornii, Nowym Jorku, Illinois, Pensylwanii, Georgii, Michigan, New Jersey, Wirginii, Waszyngtonie, Massachusetts, Arizonie, Maryland, Minnesocie, Wisconsin, Kolorado, Connecticut, Oregonie, Nevadzie, Nowym Meksyku, na Hawajach, w New Hampshire, Rhode Island, Delaware, Dystrykcie Kolumbii, Vermoncie, Maine. Ponadto Biden zdobył najwięcej głosów w skali kraju i najwięcej w historii wyborów prezydenckich w Stanach Zjednoczonych (zdobył 81 282 896 ważnych głosów).
Zwycięstwa Bidenowi pogratulowali m.in.: Justin Trudeau, Mun Jae-in, Binjamin Netanjahu, Narendra Modi, Angela Merkel, Tsai Ing-wen, Imran Khan, Boris Johnson, Emmanuel Macron, Kiriakos Mitsotakis, Alexander De Croo. Był pierwszym kandydatem, który pokonał urzędującego prezydenta od wyborów z 1992, kiedy Bill Clinton zwyciężył z George’em H.W. Bushem.
12 listopada 2020 Biden wskazał Rona Klaina jako kandydata na stanowisko szefa personelu Białego Domu po objęciu urzędu prezydenckiego. 23 listopada 2020 nominował Avril Haines na dyrektor Wywiadu Narodowego, Lindę Thomas-Greenfield na stanowisko ambasador Stanów Zjednoczonych przy Organizacji Narodów Zjednoczonych, Alejandro Mayorkasa na sekretarza bezpieczeństwa krajowego i Antony’ego Blinkena na sekretarza stanu, a tydzień później Janet Yellen na sekretarz skarbu. 7 grudnia poinformował o nominacji Xavierra Becerry na sekretarza zdrowia i opieki społecznej, dzień później nominował Lloyda Austina na sekretarza obrony narodowej. 10 grudnia nominował Toma Vilsacka na stanowisko sekretarza rolnictwa, Marcię Fudge na sekretarz urbanizacji Stanów Zjednoczonych, a Denisa McDonougha na sekretarza spraw weteranów.
14 grudnia 2020 Kolegium Elektorów wybrało Joego Bidena na prezydenta Stanów Zjednoczonych. 7 stycznia 2021 Kongres Stanów Zjednoczonych zatwierdził wyniki wyborów prezydenckich w 2020 roku i uznał Joego Bidena prezydentem elektem Stanów Zjednoczonych.
Prezydentura.
Zaprzysiężenie i objęcie funkcji.
Inauguracja prezydentury nastąpiła 20 stycznia 2021. W dniu objęcia urzędu Joe Biden miał 78 lat, przez co stał się najstarszym w historii amerykańskim prezydentem (poprzednim był Ronald Reagan, który urzędowanie zakończył, mając 77 lat). Jest także drugim (po Johnie F. Kennedym) katolikiem na tym stanowisku. Został również pierwszym w historii prezydentem ze stanu Delaware.
Pierwsze 100 dni.
Pierwszego dnia swojej prezydentury Joe Biden podpisał 17 rozporządzeń wykonawczych. Dotyczyły one: ponownego dołączenia Stanów Zjednoczonych do paryskiego porozumienia klimatycznego, promowania równości rasowej, uwzględnienia nielegalnych imigrantów w spisie ludności z 2020 roku, nakazu stosowania masek we wszystkich budynkach na terenach federalnych (w związku z pandemią COVID-19), zakazu dyskryminacji ze względu na tożsamość płciową lub orientację seksualną, zniesienia zakazu wstępu do Stanów Zjednoczonych z części państw muzułmańskich, powołania koordynatora działań w walce z pandemią COVID-19, cofnięcia wypowiedzenia członkostwa Stanów Zjednoczonych w Światowej Organizacji Zdrowia, zniesienia wstrzymania finansowania "miast-sanktuariów" przez rząd federalny, cofnięcia rozporządzeń Donalda Trumpa dotyczących uprawnień administracji federalnej, zablokowania zgód na budowę rurociągu Keystone XL, przywrócenia niedyskryminacji ze względu na orientację seksualną lub płeć w administracji federalnej, rewizji decyzji podjętych przez gabinet Trumpa w ostatnich tygodniach pracy, ustanowienia przysięgi etycznej dla nominowanych członków administracji, zaprzestania budowy muru na granicy amerykańsko-meksykańskiej, odroczenia spłat pożyczek studenckich, zablokowania deportacji Liberyjczyków, wzmocnienia programu .
4 lutego 2021 administracja Bidena poinformowała, że Stany Zjednoczone wycofały swoje wsparcie dla interwencji koalicji państw arabskich w Jemenie. 25 lutego Siły Powietrzne Stanów Zjednoczonych za zgodą Bidena przeprowadziły naloty na obiekty milicji wspierających Iran. 11 marca 2021 Joe Biden podpisał „Amerykański Plan Ratunkowy”, zakładający m.in. jednokrotne wypłacenie 1400 dolarów amerykańskich wszystkim dorosłym obywatelkom i obywatelom Stanów Zjednoczonych. Do 19 marca 2021, po 58 dniach urzędowania Joego Bidena przeciwko COVID-19 zaszczepionych zostało 100 milionów Amerykanów (cel ten osiągnięto 42 dni wcześniej niż pierwotnie zakładano).
14 kwietnia 2021 poinformował o wycofaniu wojsk amerykańskich z Afganistanu do 11 września tego samego roku. Następnego dnia podpisał rozporządzenie wykonawcze, nakładające na Rosję sankcje międzynarodowe, w związku z atakami hakerskimi i ingerencją w wybory w Stanach Zjednoczonych. Tydzień później poinformował, że przeciwko COVID-19 zaszczepionych zostało 200 milionów Amerykanów (cel ten osiągnięto 8 dni wcześniej niż pierwotnie zakładano).
28 kwietnia 2021 wygłosił pierwsze przemówienie przed połączonymi izbami Kongresu Stanów Zjednoczonych, w którym podkreślił skuteczność szczepionek przeciw COVID-19, odniósł się do wycofania amerykańskich wojsk z Afganistanu, ataku na Kapitol Stanów Zjednoczonych, a także do zabójstwa George’a Floyda.
od 2021.
W maju 2021 roku, pomimo sprzeciwu lewego skrzydła Partii Demokratycznej, wyraził poparcie dla Izraela, w trakcie wzrostu napięcia pomiędzy Izraelem a Palestyną. W czerwcu 2021 Biden odbył swoją pierwszą podróż zagraniczną jako prezydent. W ciągu ośmiu dni odwiedził Belgię, Szwajcarię i Wielką Brytanię. Uczestniczył w szczycie G7, szczycie NATO i szczycie UE oraz prowadził indywidualne rozmowy z prezydentem Rosji Władimirem Putinem. 
19 listopada 2021 Biden tymczasowo przekazał swoje obowiązki wiceprezydent Kamali Harris, w związku z przeprowadzanym badaniem lekarskim.
W styczniu 2022 sędzia Sądu Najwyższego Stephen Breyer ogłosił, że zamierza odejść z Sądu Najwyższego. Podczas swojej kampanii wyborczej w 2020 roku Biden obiecał, że w przypadku pojawienia się wakatu w Sądzie Najwyższym nominuje na urząd sędziego owego sądu pierwszą w historii czarnoskórą kobietę. W lutym tego samego roku Biden nominował do Sądu Najwyższego Ketanji Brown Jackson. Senat zatwierdził jej kandydaturę 7 kwietnia.
Biden wraz ze swoją administracją w odpowiedzi na rosyjską inwazję na Ukrainę nałożył na Rosję surowe sankcje i udzielił Ukrainie pomocy militarnej o wartości ponad 1 miliarda dolarów amerykańskich.
Wyniki wyborów.
Poniżej wymienione zostały wybory, w których Joe Biden wziął czynny udział.
Kontrowersyjne wypowiedzi.
Biden bywa krytykowany w USA za tendencję do wpadek językowych i gaf, czasem wykazujących brak wrażliwości rasowej. Całe artykuły poświęcone jego gafom były publikowane między innymi w tygodniku „Time” ("Top 10 Joe Biden Gaffes"), dziennik „The Guardian” ("‘I am a gaffe machine’: a history of Joe Biden’s biggest blunders") i tygodnik „Newsweek” ("Joe Biden’s biggest gaffes: quotes, blunders that could hurt a 2020 presidential campaign").
W 1977 roku Joe Biden stwierdził, że postępująca desegregacja sprawi, że "jego dzieci dorosną w rasowej dżungli".
W 2007 w czasie swojej kampanii wyborczej przed wyborami prezydenckimi w 2008 nazywał jednego ze swoich konkurentów, Baracka Obamę, "pierwszym mainstreamowym Afroamerykaninem, który jest elokwentny, bystry, czysty i dobrze wygląda". Jego słowa zostały odebrane jako przejaw braku wyczucia.
W 2010, gdy jako wiceprezydent wraz z prezydentem Barackiem Obamą uczestniczył w konferencji prasowej dotyczącej służby zdrowia, wyszeptał do prezydenta słowa będące wyrazem zachwytu, ale i zawierające wulgaryzm. Wypowiedziane przez niego zdanie było często komentowane w mediach.
W 2019 w czasie spotkania z przedstawicielami Asian &amp; Latino Coalition w Des Moines w Iowa powiedział: "Biedne dzieci są tak samo inteligentne, tak samo utalentowane, jak białe dzieci". Po chwili dodał "jak bogate dzieci, czarne dzieci, azjatyckie dzieci, nie chodziło mi o to, ale pomyślcie, jak o tym myślimy". Po raz kolejny zarzucono mu brak wyczucia. W tym samym roku jego kontrkandydatka w prawyborach prezydenckich Kamala Harris określiła jego wzmianki o pracy z senatorami opowiadającymi się za segregacją mianem "bolesnych".
Życie prywatne.
Jako student w trakcie wczasów na Bahamach poznał Neilię Hunter, córkę właściciela małej i taniej restauracji. Pobrali się 27 sierpnia 1966, gdy Biden był jeszcze studentem. Razem mieli trójkę dzieci: Naomi Christinę, Roberta Huntera i Josepha Robinette’a „Beau” III, który wiele lat później został prokuratorem generalnym Delaware.
18 grudnia 1972, na kilka tygodni przed zaprzysiężeniem Bidena na pierwszą kadencję senacką, jego żona i dzieci mieli wypadek samochodowy, w trakcie podróży po świąteczną choinkę. Neilia i Naomi zginęły, a trzyletni Beau i dwuletni Robert Hunter trafili do szpitala. Biden przyznał, że rozważał wówczas popełnienie samobójstwa. W wychowywaniu dzieci pomagała mu od tej pory siostra Valerie, która wprowadziła się do niego na cztery lata. Joe Biden został zaprzysiężony na senatora 5 stycznia 1973, przy łóżku szpitalnym Beau. Nigdy nie przeprowadził się do Waszyngtonu jako senator. Dojeżdżał do Kongresu Stanów Zjednoczonych z Delaware pociągiem.
Dwa i pół roku po śmierci Neili, brat Joego Bidena umówił go na randkę w ciemno z Jill Jacobs, modelką i studentką ostatniego roku na wydziale języka angielskiego na University of Delaware. Jacobs i Joe Biden pobrali się 17 czerwca 1977. Ich córka Ashley została pracownikiem socjalnym. Gdy Joe Biden został wiceprezydentem, Jill była pierwszą drugą damą Stanów Zjednoczonych w historii, która pracowała zawodowo. Uczyła w tym czasie języka angielskiego w Northern Virginia Community College.
30 maja 2015 Beau Biden zmarł w wieku 46 lat na nowotwór mózgu.
Joe Biden jest katolikiem.
Przyjaźń z Johnem McCainem.
Rodzina Bidena jest zaprzyjaźniona z rodziną zmarłego republikańskiego senatora, Johna McCaina. Przyjaźń obu polityków zawiązała się w czasie wspólnych podróży w latach 70. XX wieku. Biden został później powiernikiem córki senatora, Meghan, gdy jej ojciec zmagał się z tym samym nowotworem, na który dwa lata wcześniej zmarł syn Bidena. Joe Biden był jedną z osób poproszonych przez McCaina o wygłoszenie mowy na jego pogrzebie.

</doc>
<doc id="677211" url="https://pl.wikipedia.org/wiki?curid=677211" title="Odpowiedzialność">
Odpowiedzialność



</doc>
<doc id="677217" url="https://pl.wikipedia.org/wiki?curid=677217" title="Kapelusz pana Anatola">
Kapelusz pana Anatola

Kapelusz pana Anatola – polski czarno-biały film komediowy z 1957 w reżyserii Jana Rybkowskiego, pierwsza część trylogii filmowej mieszczącej również "Pan Anatol szuka miliona" (1958) i "Inspekcja pana Anatola" (1959).
Plenery: Warszawa (plac Zbawiciela, plac Konstytucji, Aleje Jerozolimskie, Centralny Dom Towarowy, ul. Nowy Świat, Rynek Nowego Miasta).
Ze względu na skojarzenie z filmem, osiedlowy, modernistyczny pawilon handlowy znajdujący się w Łodzi nazywany jest „Kapeluszem Pana Anatola”.
Opis fabuły.
Pan Anatol Kowalski jest skromnym kasjerem PZU, który przez przypadek kupuje i nosi kapelusz, będący znakiem umówionym „doliniarzy”, tzn. kieszonkowców. Jego kieszenie zapełniają się skradzioną biżuterią.

</doc>
<doc id="677219" url="https://pl.wikipedia.org/wiki?curid=677219" title="Trent Lott">
Trent Lott

Trent Lott, właśc. Chester Trent Lott (ur. 9 października 1941) – amerykański polityk, były senator ze stanu Missisipi (wybrany w 1988 i ponownie w 1994, 2000 i 2006), członek Partii Republikańskiej.
Zdobył czwartą kadencję, w wyborach które odbyły się 7 listopada 2006. Jego przeciwnikiem z Partii Demokratycznej był Erik Fleming.
W czerwcu 1996 Lott został wybrany na Lidera większości (ang. "Majority Leader") w amerykańskim Senacie, zastępując na tym stanowisku Bob Dole’a. W czerwcu 2001 republikański senator Jim Jeffords opuścił partię, dając większość Partii Demokratycznej, w wyniku czego Lott został liderem mniejszości. Po wyborach roku 2002, w których republikanie odzyskali większość w Senacie, miał znowu stać się liderem większości. Niedługo przed objęciem tej funkcji został jednak zmuszony do wycofania się z roli przewodniczącego republikańskich senatorów w grudniu 2002. Powodem była politycznie niepoprawna wypowiedź podczas przyjęcia z okazji setnych urodzin Stroma Thurmonda. W wypowiedzi tej Lott nieco żartobliwie pochwalił kandydaturę Thurmonda w wyborach prezydenckich roku 1948, mówiąc że gdyby wtedy Thurmond wygrał, „nie mielibyśmy wszystkich tych problemów przez te wszystkie lata”. Wydźwięk tej wypowiedzi był wysoce negatywny, gdyż Thurmond kandydował na platformie utrzymania segregacji ras w stanach amerykańskiego Południa. Z początku Lott próbował zbagatelizować wypowiedź, po kilku dniach zaczął jednak pojawiać się w mediach, zaklinając się, że od wielu lat nie popiera już segregacji i przepraszając. Było to jednak niewystarczające, i po wypowiedzi prezydenta Busha ostro go krytykującej Lott zrezygnował z funkcji przewodniczącego. Następcą Lotta został Bill Frist.
Pokonał niespodziewanie jednym głosem Lamara Alexandra w wyborach na zastępcę lidera/rzecznika dyscyplinarnego mniejszości w Kongresie, który zbierze się 3 stycznia 2007.
Lott niespodziewanie zrezygnował z mandatu senatora w grudniu 2007, aby zostać lobbystą. Następcą do czasu przedterminowych wyborów gubernator Missisipi Hayel Barbour wyznaczył kongresmena Rogera Wickera.
W 2018 filmie "Vice" w reżyserii Adama McKaya w postać Trenta Lotta wcielł się Paul Perri.

</doc>
<doc id="677220" url="https://pl.wikipedia.org/wiki?curid=677220" title="Jerzy Pertek">
Jerzy Pertek

Jerzy Pertek (ur. 26 marca 1920 w Czersku, zm. 8 lipca 1989 w Poznaniu) – polski pisarz marynista, dziennikarz i publicysta.
Życiorys.
Ukończył Gimnazjum im. Adama Mickiewicza w Poznaniu. Następnie podjął studia w Akademii Handlowej.
W latach 1946–1950 pracował w Zachodniej Agencji Prasowej, Wydawnictwie Zachodnim i Wydawnictwie Morskim, następnie w Wydawnictwie Ligi Morskiej i Wydawnictwach Morskich i Komunikacyjnych, a w latach 1954–1958 w delegaturze Wydawnictwa Ossolineum w Poznaniu.
Historyk z zamiłowania i badacz dziejów Polskiej Marynarki Wojennej, zwłaszcza w okresie międzywojennym i II wojny światowej. Opublikował około 2000 artykułów w prasie i czasopismach, periodykach fachowych i historycznych, a także ponad 50 książek i broszur (w tym Miniatur Morskich) o łącznym nakładzie ponad 2,5 mln egzemplarzy. Był redaktorem Wydawnictw Ligi Morskiej w Sopocie, Wydawnictwa Morskiego i działu wydawniczego Towarzystwa Przyjaciół Nauki i Sztuki w Gdańsku. Członek Rady Krajowej PRON w 1983 roku.
W poznańskim mieszkaniu, w którym tworzył i spędził ostatnie lata życia, powstała w 1992 z daru rodziny pisarza Izba Pamięci Jerzego Pertka. Zbiory te zostały przeniesione w 2004 do Biblioteki Raczyńskich w Poznaniu. Księgozbiór, jak i notatki dokumentacyjne, a także bogaty zbiór prasy marynistycznej są obecnie udostępniane do prac naukowych. Pochowany na poznańskim Cmentarzu Junikowskim.

</doc>
<doc id="677221" url="https://pl.wikipedia.org/wiki?curid=677221" title="Piesek w kratkę">
Piesek w kratkę

Piesek w kratkę to polski, dobranockowy, sześcioodcinkowy serial kukiełkowo-animowany w reżyserii Zofii Ołdak. Odcinki miały po 8-10 minut. Nakręcony w warszawskim Studiu Miniatur Filmowych. Muzyka Adam Markiewicz. Scenariusz Zofia Ołdak, Andrzej Lach i Wanda Chotomska. Scenografia i projekt plastyczny psa Adam Kilian. Animacja Leszek Komorowski, Jan Skorża, Teresa Olenderczyk. Zdjęcia Jan Tkaczyk. Teksty piosenek Wanda Chotomska. Śpiewają Alibabki (w odcinku "Szeryf długie ucho"). Głos Pieska i Dziewczynki to Anna Skaros, która nagrała też kilka bajek muzycznych, a Danuta Przesmycka dubbinguje chłopczyka.
Piesek jest animowany poklatkowo w scenach bez postaci ludzkich, a marionetkowo w nielicznych scenach z aktorami.
Odcinki serialu zostały w 1985 roku oprawione w film długometrażowy "Tato, nie bój się dentysty" (dentysta: Wojciech Pokora, tata: Marian Glinka) z tytułową piosenką śpiewaną przez Marylę Rodowicz.
W 2010 wydany na DVD.

</doc>
<doc id="677222" url="https://pl.wikipedia.org/wiki?curid=677222" title="Zapalenie uchyłków">
Zapalenie uchyłków

Zapalenie uchyłków (łac. "diverticulitis") – jedno z najczęstszych powikłań uchyłkowatości jelita grubego. Rozwija się u 10-25% chorych.
Czynniki ryzyka.
Zapalenie uchyłków (i inne powikłania uchyłkowatości) występuje częściej u:
Powikłania są szczególnie groźne u ludzi:
Rozpoznanie.
Tomografia komputerowa z kontrastem jest metodą z wyboru. Jako uzupełniające - badanie USG.
Wlew doodbytniczy i kolonoskopia są przeciwwskazane w ostrym stadium choroby ze względu na niebezpieczeństwo perforacji.
Diagnostyka różnicowa.
Zapalenie uchyłków należy różnicować z następującymi chorobami:
Leczenie.
Pacjenci bez gorączki, w dobrym stanie ogólnym, z niepowikłanym zapaleniem uchyłków, bez innych poważnych chorób współistniejących, którzy mają zapewnioną odpowiednią opiekę w domu, mogą być leczeni ambulatoryjnie:
Antybiotykoterapia powinna być kontynuowana przez 7-10 dni.
Chorzy w podeszłym wieku, gorączkujący, z poważnymi chorobami towarzyszącymi, wyniszczeni lub z osłabioną odpornością wymagają leczenia szpitalnego:
Terapia powinna być kontynuowana przez 7-10 dni.
Brak poprawy po leczeniu zachowawczym wymaga pilnej diagnostyki w kierunku powikłań zapalenia uchyłków.

</doc>
<doc id="677224" url="https://pl.wikipedia.org/wiki?curid=677224" title="Pomysłowy Dobromir">
Pomysłowy Dobromir

Pomysłowy Dobromir – polski dobranockowy serial animowany tworzony w latach 1973–1975. Wyprodukowano 20 10-minutowych odcinków. Nakręcono je w warszawskim Studiu Miniatur Filmowych. Reżyseria Roman Huszczo. Scenariusz Adam Słodowy i Roman Huszczo. Założenia plastyczne serii Leszek Gałysz i Rafał Sikora. Muzyka Adam Markiewicz.
Postacie.
Umiejscowienie akcji: polska wieś. W każdym odcinku Dobromir stara się wynaleźć urządzenie, które pozwoli uprościć wykonywanie wybranej kłopotliwej czynności.
Jak w prawie wszystkich polskich kreskówkach (z wyjątkiem filmów pełnometrażowych), postacie są nieme, choć okazjonalnie wydają pewne dźwięki, np. ptaszek gwiżdże z podziwu, patrząc na każdy nowy wynalazek Dobromira, a sam Dobromir gwiżdże melodię w czołówce. W odcinkach z 1973 roku brakuje jeszcze dźwięku, kiedy Dobromir wykrzykuje swoje „Eureka!”, czy też „Juhu!” po dokonaniu wynalazku.

</doc>
<doc id="677230" url="https://pl.wikipedia.org/wiki?curid=677230" title="Choroba uchyłkowa">
Choroba uchyłkowa



</doc>
<doc id="677231" url="https://pl.wikipedia.org/wiki?curid=677231" title="Choroba uchyłkowa jelita">
Choroba uchyłkowa jelita



</doc>
<doc id="677233" url="https://pl.wikipedia.org/wiki?curid=677233" title="Sigmoidoskopia">
Sigmoidoskopia

Sigmoidoskopia – jest to badanie endoskopowe ostatnich 60–80 cm jelita grubego, czyli odbytnicy, esicy i części zstępnicy. Może pełnić zarówno funkcję diagnostyczną (stwierdzenie na powierzchni błony śluzowej owrzodzeń, polipów, guzów, deformacji, zmian naczyniowych, miejsc krwawienia), jak i terapeutyczną (zatamowanie przy użyciu lasera czynnego krwawienia). Sigmoidoskopia umożliwia pobranie wycinków do badania histopatologicznego.
Przygotowanie do zabiegu.
Na dzień przed wykonaniem badania po zjedzeniu obiadu pacjent ma zakaz spożywania pokarmów stałych. Dozwolone są tylko płyny. Wieczorem albo rano następnego dnia wykonuje wlewkę doodbytniczą celem opróżnienia jelita. U pacjentów ze sztucznymi zastawkami serca, oraz po przebytym zapaleniu wsierdzia należy wdrożyć profilaktykę antybiotykową.
Badanie.
Pod znieczuleniem miejscowym, przez odbyt pacjenta leżącego na lewym boku do przewodu pokarmowego zostaje wprowadzony giętki aparat. Obraz przesyłany jest do monitora. W celu lepszego uwidocznienia ścian do światła jelita wprowadza się powietrze. Jeśli zachodzi taka potrzeba za pomocą specjalnych szczypczyków można pobrać wycinki do badania histopatologicznego.

</doc>
<doc id="677235" url="https://pl.wikipedia.org/wiki?curid=677235" title="Uchyłek">
Uchyłek

Uchyłek (łac. "diverticulum", l.mn. "diverticula"; od "devertere" – odwrócić się) – medyczne lub biologiczne określenie workowatego (rzadziej rurkowatego) uwypuklenia ściany narządu, wyrostek lub woreczek odchodzący od głównej osi organu. W entomologii "diverticulum" oznacza ślepy uchyłek narządu. W anatomii bezkręgowców używa się też określenia "dywertykuły".
U człowieka uchyłki występują głównie w obrębie przewodu pokarmowego (uchyłek Zenkera, uchyłki jelita cienkiego i jelita grubego), jednakże może powstawać w każdym narządzie, który posiada światło (np. pęcherzu moczowym).
Podział.
Uchyłki klasyfikuje się ze względu na:

</doc>
<doc id="677236" url="https://pl.wikipedia.org/wiki?curid=677236" title="Radio „Solidarność”">
Radio „Solidarność”

Radio „Solidarność” (Radio „S”) – podziemna stacja radiowa Niezależnego Samorządnego Związku Zawodowego „Solidarność” nadająca od 1982.
Pierwsza audycja miała miejsce w Warszawie 12 kwietnia 1982 o godzinie 21.00. Została nadana przez Janusza Klekowskiego i Marka Rasińskiego z dachu budynku przy ul. Grójeckiej 19/25 w Warszawie. Audycja wyemitowana została na falach UKF i trwała osiem i pół minuty.
W ciągu najbliższych kilku lat powstało wiele innych stacji, m.in. we Wrocławiu, Świdniku, Toruniu, Puławach. Tego typu inicjatywy miały głównie znaczenie psychologiczne (jako symbol oporu), natomiast miały niewielkie znaczenie informacyjne (grono słuchaczy było ograniczone do ludzi przygotowanych do odbioru w zapowiedzianym terminie i zapowiedzianym miejscu).
Radio Solidarność w Regionie Małopolska.
Podziemna działalność radiowa dostarczała podczas stanu wojennego niezależnych informacji Polakom, co wywoływało reakcję władzy komunistycznej. Służba Bezpieczeństwa podejmowała próby zagłuszania audycji radiowych i prowadziła intensywne śledztwa w celu wykrycia konspiracyjnych rozgłośni. Pierwszym solidarnościowym radiem w Polsce po wprowadzeniu stanu wojennego było Radio Wolna Polska w Krakowie, które nadawało w dniach 14-16 grudnia 1981.
Na terenie Krakowa powstało wówczas radio Solidarność, w ramach którego działali między innymi Stanisław Tyczyński – późniejszy twórca Radia RMF.FM i Alvernia Studios oraz Wiesław Ciołkiewicz – konstruktor nadajników do transmisji, które samodzielnie umieszczał w różnych punktach miasta. Ciołkiewicz w ramach pracy opozycyjnej konstruował również wysokiej klasy nadajniki telewizyjne, które zakłócały fonię telewizji państwowej w godzinach nadawania reżimowego Dziennika Telewizyjnego, czy filmów radzieckich.
Radio Solidarność w Regionie Mazowsze.
Audycje zaczynały się od sygnału Radia „S” – motywu piosenki „Siekiera, motyka” nagranej na flecie prostym przez Janusza Klekowskiego i słów „tu Radio Solidarność”. Audycję czytali Zofia Romaszewska i Janusz Klekowski.
Używane m.in. były następujące nadajniki:
Audycje Radia Solidarność nadawane były także z wykorzystaniem sprzętu nagłaśniającego m.in. przez Grupy Oporu „Solidarni” z wykorzystaniem tzw. „gadał”. Do najgłośniejszych akcji należały:
Ostatnią audycję warszawskiego Radia Solidarność nadano 22 czerwca 1989 r.
Po zwycięstwie Solidarności kilka stacji radiowych powoływało się na tradycje Radio Solidarność, m.in. Radio Eska. 24 listopada 2011 roku Andrzej Gelberg zapowiedział wznowienie nadawania audycji „Radia Solidarność” w Radiu Wnet.
Do działaczy Radia Solidarność należeli m.in.:

</doc>
<doc id="677237" url="https://pl.wikipedia.org/wiki?curid=677237" title="Radio &quot;Solidarność&quot;">
Radio &quot;Solidarność&quot;



</doc>
<doc id="677244" url="https://pl.wikipedia.org/wiki?curid=677244" title="Baja Cerdaña">
Baja Cerdaña



</doc>
<doc id="677249" url="https://pl.wikipedia.org/wiki?curid=677249" title="Fontanals de Cerdanya">
Fontanals de Cerdanya

Fontanals de Cerdanya (hiszp. "Fontanals de Cerdaña") – gmina w Hiszpanii, w Katalonii, w prowincji Girona, w comarce Baixa Cerdanya. Siedzibą gminy jest największa spośród miejscowości, Queixans.
W 2018 roku liczba ludności Fontanals de Cerdanya wyniosła 455 – 231 mężczyzn i 224 kobiety. Powierzchnia gminy wynosi 28,6 km². Fontanals de Cerdanya jest umieszczona na wysokości równej 1180 metrów nad poziomem morza.
Miejscowości.
W skład gminy Fontanals de Cerdanya wchodzi osiem miejscowości:

</doc>
<doc id="677250" url="https://pl.wikipedia.org/wiki?curid=677250" title="Szer Ali Chan">
Szer Ali Chan

Szer Ali Chan (pasztu: شېر علي خان, ur. 1825 r. zm. 21 lutego 1879 r.) – emir Afganistanu w latach 1863-1866 oraz od roku 1868 aż do śmierci. Był trzecim synem z Dost Mohammada Chana - założyciela dynastii Barakzai.
Szer Ali początkowo wzmacniał swoją władzę po śmierci ojca ale szybko został odsunięty od niej przez swojego starszego brata, Afzala Chana. Wzajemnie wyniszczająca wojna zakończyła się gdy Szer Ali pokonał brata i odzyskał tytuł emira. W sprawowaniu rządów przeszkadzały mu zarówno Wielka Brytania jak i Rosja, chociaż Szer Ali próbował utrzymać Afganistan w pozycji neutralnej w ich konflikcie. W roku 1878 neutralność upadła i wybuchła druga wojna afgańska. Podczas marszu wojsk brytyjskich na Kabul Szer Ali próbował uciec ze stolicy. Podczas ucieczki zmarł, pozostawiając tron synowi Muhammadowi Jakubowi Chanowi.

</doc>
<doc id="677251" url="https://pl.wikipedia.org/wiki?curid=677251" title="Fontanals de Cerdaña">
Fontanals de Cerdaña



</doc>
<doc id="677253" url="https://pl.wikipedia.org/wiki?curid=677253" title="Mohammad Afzal Chan">
Mohammad Afzal Chan

Mohammad Afzal Chan (ur. 1811 r., zm. 7 października 1867) – emir Afganistanu w latach 1866-1867. Najstarszy syn z Dost Mohammada Chana, Afzal Chan przejął władzę od brata Szer Alego trzy lata po śmierci ich ojca. Po śmierci Afzal Chana w następnym roku, Szer Ali Chan powrócił na tron.

</doc>
<doc id="677254" url="https://pl.wikipedia.org/wiki?curid=677254" title="Christo Botev">
Christo Botev



</doc>
<doc id="677256" url="https://pl.wikipedia.org/wiki?curid=677256" title="Khristo Botev">
Khristo Botev



</doc>
<doc id="677258" url="https://pl.wikipedia.org/wiki?curid=677258" title="Montellà i Martinet">
Montellà i Martinet

Montellà i Martinet – gmina w Hiszpanii, w Katalonii, w prowincji Lleida, w comarce Baixa Cerdanya.
Według danych z 2005 roku liczba ludności w gminie wynosi 541. Powierzchnia gminy wynosi 54,95 km². Montellà i Martinet jest umieszczona na wysokości równej 967 metrów nad poziomem morza. Współrzędne geograficzne to 42°21'45"N 1°41'47"E. Numer kierunkowy to +34, a tablice rejestracyjne, jak w całej prowincji, rozpoczynają się od litery L. Siedzibą gminy jest największa i najgęściej zaludniona miejscowość, Martinet de Cerdanya
Miejscowości i liczba ludności.
Miejscowości wchodzące w skład gminy Montellà i Martinet wraz z liczbą ludności w każdej z nich:

</doc>
<doc id="677259" url="https://pl.wikipedia.org/wiki?curid=677259" title="Synagoga w Dąbrowie Tarnowskiej">
Synagoga w Dąbrowie Tarnowskiej

Synagoga w Dąbrowie Tarnowskiej – synagoga znajdująca się w Dąbrowie Tarnowskiej przy ulicy Berka Joselewicza. Jest największą zachowaną synagogą w województwie małopolskim.
Historia.
Budowa i pierwsze lata.
Synagoga została zbudowana w drugiej połowie XIX wieku według projektu żydowskiego architekta i inżyniera Abrahama Goldsteina. Głównym fundatorem był Ajzyk Stern. Dokładna data zakończenia budowy to najprawdopodobniej 1 kwietnia 1863 roku. Prace budowlane i wykończeniowe przy niej trwały w latach 1855-1860. Nie ma jednak żadnych danych, które pozwoliłyby na uściślenie tych liczb. Niepełnych informacji dostarcza korespondencja pomiędzy fundatorem a miejscowym stolarzem Joselem Süssem z 1863 roku, z której wynika, że ten ostatni w tym roku wykonał dla synagogi 14 okien i 2 drzwi.
Jeszcze na początku XX wieku przy budynku stała mała, drewniana synagoga, w której modlili się wyłącznie Żydzi ortodoksyjni. Na początku tego stulecia zbudowano po stronie wschodniej mykwę, którą rozebrano po zakończeniu II wojny światowej. Podczas I wojny światowej synagoga uległa zniszczeniu. Zaraz po wojnie gruntownie została odnowiona, dzięki funduszom jednego z mieszkańców Dąbrowy – Golda. W latach 1936-1937 przeszła generalny remont pod nadzorem Doroty Mertz z Tarnowa, podczas którego dobudowano do fasady w miejsce drewnianej konstrukcji, wielki, trójkondygnacyjny krużganek.
II wojna światowa i lata 1945–1989.
Podczas II wojny światowej hitlerowcy zdewastowali synagogę, następnie urządzili w niej magazyn, który funkcjonował do 1970 roku. Po zakończeniu wojny miejscowi Żydzi modlili się początkowo w przedsionku, a około 1950 roku urządzili dom modlitwy w bocznym pomieszczeniu przylegającym do sieni przejściowej. Wykonano tam wówczas skromny, lecz kompleksowy wystrój malarski ścian, który przetrwał do XXI w.. Po II wojnie nowo powstała Kongregacja Wyznania Mojżeszowego w Dąbrowie Tarnowskiej próbowała odzyskać prawo własności do synagogi. Mimo nakazu sądu nie uczyniono tego.
Mała synagoga funkcjonowała do końca lat 60. Wtedy to pozostali Żydzi przenieśli się do małej bożniczki przy ulicy Daszyńskiego. W 1971 roku synagoga przeszła na własność Skarbu Państwa. Dokumenty potwierdzające zrzeczenie się przez Zarząd Główny Związku Religijnego Wyznania Mojżeszowego działki wraz z synagogą pochodzą z 11 maja 1971 roku. Zastrzeżono, że ma zostać przeznaczona na cele kulturalno-oświatowe. W 1972 roku profesor Wiktor Zin opracował projekt i dokumentację przebudowy synagogi na dom kultury. W głównej sali modlitewnej miała znajdować się obrotowa sala taneczna. Prace rozpoczęto w połowie lat 70. XX w., a przerwane zostały reorganizacją administracji i służb konserwatorskich. Wykopano kilkumetrową nieckę w sali głównej i postawiono las rusztowań. W 1976 roku dach pokryto blachą, zaprzestając jednocześnie dalszych prac, od tego czasu synagoga zaczęła popadać w ruinę.
Po 1989.
W grudniu 2006 roku, na mocy decyzji wojewody małopolskiego, Skarb Państwa przekazał synagogę gminie Dąbrowa Tarnowska. Dla gminy jest to wielki kłopot, gdyż nie stać jej na gruntowny remont bożnicy. Szacuje się, że aby obiekt powrócił do dawnej świetności potrzebna jest suma od 8 do 10 milionów złotych.
W marcu 2007 roku doszło do spotkania władz miejskich z Andrzejem Ceterą, kierownikiem delegatury Wojewódzkiego Urzędu Ochrony Zabytków i Tadeuszem Jakubowiczem, przewodniczącym Gminy Wyznaniowej Żydowskiej w Krakowie. Podczas spotkania proszono gości o pomoc przy ratowaniu synagogi, tzn. o podjęcie wspólnych, skoordynowanych działań mających na celu uzyskanie dotacji na renowację budynku. Wspomniano także o możliwości sprzedaży synagogi wraz z działką w przypadku ich nieuzyskania w drodze przetargu ofertowego. Według planów w budynku ma się znaleźć siedziba Małopolskiego Muzeum Judaistycznego Muzeum Powiśla Dąbrowskiego oraz Muzeum Polonijnego. Planuje się także, aby w salach budynku zostały zaprezentowane pozostałości alianckiego samolotu Handley Page Halifax, który został zestrzelony w okolicach Dąbrowy Tarnowskiej.
W kwietniu tego samego roku złożone zostały do Ministerstwa Kultury i Dziedzictwa Narodowego oraz do Sejmiku Województwa Małopolskiego, wnioski o uzyskanie pieniędzy w kwocie 100 tysięcy złotych na sfinansowanie kosztów uzyskania koniecznych ekspertyz technicznych i konserwatorskich. Jako udział własny zaproponowano 5 tysięcy złotych. Taką samą kwotę zaproponowała Gmina Wyznaniowa Żydowska w Krakowie. Otrzymano 50 tysięcy złotych, co stanowiło 90% kosztów wykonania planowanych ekspertyz. W tym samym miesiącu w Starostwie Powiatowym w Dąbrowie Tarnowskiej odbyło się konferencja dotycząca ratowania synagogi, w której uczestniczył marszałek województwa małopolskiego Marek Nawara, wicemarszałek Roman Ciepiela oraz parlamentarzyści.
W październiku 2007 roku gmina Dąbrowa Tarnowska podpisała umowę z Ministerstwem Kultury i Dziedzictwa Narodowego i otrzymała uzyskane wcześniej fundusze. Wkrótce przeprowadzono ekspertyzę budynku przez zespół ekspertów z Politechniki Krakowskiej pod kierownictwem dr. inż. Stanisława Kaczmarczyka, którzy stwierdzili, że budowli grozi katastrofa budowlana. Ekspertyzy dotyczyły: fundamentów, ścian, sklepień, dachu, rzeźb, polichromii oraz innych detali wystroju. Zrobiono także wytyczne do projektów budowlanych, które będą wykonane w kolejnym etapie.
Na początku 2008 roku gmina wysłała kolejny wniosek o dofinansowanie do Ministerstwa Kultury i Dziedzictwa Narodowego. Uzyskano 800 tysięcy złotych na wykonanie prac zabezpieczających wycenionych na 936 tysięcy złotych. 50 tysięcy złotych dołożyła Gmina Wyznaniowa Żydowska w Krakowie, a samorząd lokalny 80 tysięcy. Oprócz tego otrzymano 20 tysięcy złotych z Sejmiku Województwa Małopolskiego na opracowanie projektu budowlanego.
31 lipca 2008 roku uchwałą Zarządu Województwa Małopolskiego synagoga została wpisana na listę obiektów XI edycji Małopolskich Dni Dziedzictwa Kulturowego, które odbędą się w maju 2009 roku. W sierpniu 2008 roku rozstrzygnięto przetarg na roboty zabezpieczające synagogę, które rozpoczęto w drugiej połowie września tego roku. Remont polega na naprawie dachu i wzmocnieniu jego konstrukcji. Odbudowane zostaną sklepienia wewnątrz budynku, synagoga otrzyma żelbetowe stropy, a jej ściany zostaną wzmocnione.
Ośrodek Spotkania Kultur.
W 2009 roku samorząd Gminy Dąbrowa Tarnowska otrzymał dotację, która została przyznana w ramach Małopolskiego Regionalnego Programu Operacyjnego na lata 2007-2013, współfinansowanego z Europejskiego Funduszu Rozwoju Regionalnego. Dzięki dofinansowaniu z MRPO miano wykonać renowację architektoniczno-konserwatorską i budowlano-wykonawczą, w wyniku której budynek miał zostać przystosowany do pełnienia funkcji Ośrodka Spotkania Kultur. Zadanie inwestycyjne, które umożliwiło powstanie Ośrodka, zostało sfinansowane ze środków Unii Europejskiej i samorządów lokalnych.
Ośrodek Spotkania Kultur rozpoczął swoją działalność w strukturach Dąbrowskiego Domu Kultury 5 czerwca 2012 r. OSK jest miejscem dialogu międzykulturowego, stanowi nowoczesną, mobilną ekspozycję, która w razie potrzeby zamienia się na salę koncertową, scenę i widownię teatru, miejsce lekcji historii i regionalizmu.
Synagoga jest udostępniona do zwiedzania. Wstęp jest biletowany. Oprócz Sali Modlitw zobaczyć można przedmioty codziennego użytku z dawnych lat, które znajdują się na piętrze oraz w piwnicach Synagogi. 
Architektura.
Murowany z czerwonej cegły z użyciem kamienia i orientowany budynek synagogi wzniesiono na planie prostokąta, w stylu eklektyczno-klasycystycznym z licznymi elementami mauretańsko-orientalnymi. Jest jednonawowa, niepodpiwniczona, czteroprzęsłowa, z przęsłem frontowym szerszym od pozostałych. Na parterze mieszczą się dwa przedsionki rozdzielone sienią, a w kondygnacjach wyższych babińce otwarte na główną salę modlitewną.
Całość jest nakryta dachem dwuspadowym, o łagodnych spadkach połaci. Więźba jest drewniana o konstrukcji krokwiowo-płatwiowej, ze stolcami, nakryta blachą i deskami. Pod dachem w części frontowej zachowała się konstrukcja stropu babińca. Sklepienia i łuki sklepienne podparte są stemplami.
Synagoga jest usytuowana na niewielkiej działce oznaczonej numerem 876 o powierzchni 728 metrów kwadratowych. Budowla stoi kalenicowo do ulicy. Budynek o powierzchni 610 metrów kwadratowych posiada kubaturę wynoszącą 8500 metrów sześciennych.
Fasada.
Fasadę flankują dwie narożne, smukłe wieże na rzucie kwadratu, nieznacznie przewyższające połacie dachu. Nakryte są daszkami namiotowymi, które zasłaniają niskie attyki. Ściany wież ujęte są pilastrami, z rowkami boniowania. Na wyższej kondygnacji znajdują się okna o półkolistym wykroju, w niższych prostokątne bez obramowań. Otwory wejściowe do klatek schodowych w wieżach znajdują się w kamiennych portalach, sfazowanych z dekoracją reliefową w nadprożach. Nad wejściem znajduje się półkoliste nadświetle. U szczytu wież znajdują się po dwie płaskorzeźby biblijnych zwierząt, obok których widniały wyryte w tynku hebrajskie napisy: lampart – "bądź śmiały, jak lampart", orzeł – "bądź lekki, jak orzeł", lew – "bądź silny, jak lew", jeleń – "bądź rączy, jak jeleń".
Pomiędzy wieżami znajduje się kolumnowy portyk z trójkondygnacyjną galerią, wspartą na czterech, masywnych, ceglanych kolumnach z korynckimi głowicami. Kondygnacja parteru i pierwszego piętra posiadają wykrój arkad o spłaszczonych łukach. Kondygnacja najwyższa posiada arkady półkoliste, znajdujące się pomiędzy kapitelami kolumn. Masywne balustrady zachowały się w całości. Na szczycie budynku znajduje się dekoracja w kształcie tablic Dekalogu.
Elewacje boczne.
Czteroosiowe elewacje boczne rozczłonkowane są zdwojonymi pilastrami, których kapitele ozdobione są reliefami z przedstawieniami znaków zodiaku. Pomiędzy pilastrami, w niszach znajdują się cztery duże, przesklepione okna o półkolistym wykroju, z glifami zwężającymi się uskokowo. Stolarka okienna jest drewniana i drobnokwaterowa. W nadprożach nisz znajdują się plakiety z przedstawieniami zwierząt.
Elewacje tylne.
Pięcioosiowa elewacja tylna podzielona jest płytkimi pilastrami z dekoracją kapiteli. Otwory okienne znajdują się w trzech osiach. W środkowej osi znajduje się duże okno o półkolistym wykroju, nad którym znajduje się okulus z rozetą. Po bokach znajdują się zdwojone okna zakończone półkoliście, z dekoracją rozetową pomiędzy łukami nadproży.
Wnętrze.
We wnętrzu synagogi zachował się bogaty wystrój malarski, gdzie polichromie przetrwały w głównej sali modlitewnej, a ponadto w sieni przejściowej i dwu salkach doń przylegających, na dwóch kondygnacjach babińca, a także na elewacjach wschodniej i zachodniej. Według tradycji, autorami malowideł byli włoscy artyści, bracia Fenichel z Mielca lub malarze z Buska. Prace prowadzone wewnątrz budynku wykazały, że pod obecnymi polichromiami jest druga warstwa malarska, nawiązująca do tradycji barokowych.
We wschodniej części synagogi znajduje się obszerna główna sala modlitewna, do której wchodzi się przez przedsionek, nad którym znajdują się dwie, otwarte do wnętrza kondygnacje babińca. Nawa posiada sklepienie beczkowe z wydzielonymi pasami sklepiennymi. Takie same znajdują się w przedsionkach Sień pierwotnie posiadała pułap belkowy.
Na spłaszczonym sklepieniu sali głównej zachowało się tondo z dwukrotnym przedstawieniem orła w locie: u dołu nad gniazdem z pisklętami, przy tym inskrypcja: „"Jak orzeł, co gniazdo swoje ożywia, nad pisklętami swoimi krąży, rozwija swe skrzydła i bierze je, na sobie samym je nosi"” (), powyżej z młodymi na skrzydłach, przy tym inskrypcja: "Wyście widzieli, co uczyniłem Egiptowi, jak niosłem was na skrzydłach orlich i przywiodłem was do Mnie" (). Na suficie widnieje także Lewiatan połykający własny ogon, będący symbolem czasów mesjańskich. Do niedawna we wschodniej części sklepienia znajdowało się przedstawienie Tory w postaci rozłożonego zwoju. Ta partia malowideł odpadła w ostatnim czasie wraz z tynkiem. Na pozostałej części sklepienia znajduje się przedstawienie nieba, gdzie gwiazda Dawida pełni rolę gwiazdek rozsianych po nim.
Na ścianie południowej zachowało się XX-wieczne malowidło przedstawiające menorę, gdzie symetrycznie do niej na ścianie północnej znajduje się stół na chleby pokładne opatrzony inskrypcją: „"I uczynisz wokoło listwę na cztery palce szeroką i zrobisz wieniec złoty dokoła dla tej listwy"” (). Na tych ścianach w bliskim sąsiedztwie wschodniej znajdują się międzywojenne przedstawienia instrumentów muzycznych.
Na ścianie wschodniej zachowały się dwie inskrypcje fundacyjne, obejmuje dwie kamienne, polichromowane tablice; w skróconej wersji ponadto na elewacji wschodniej (relief w tynku, litery pomalowane) oraz w okulusie ściany wschodniej (blacha ażurowa), wszystkie pierwotne, z chronogramem 652, który odpowiada dacie 1864-1865. Na balustradzie galerii dla kobiet zachowały się inskrypcje z personaliami osób, które wykupiły stałe miejsca w synagodze.
Na pozostałych ścianach zachowały się liczne malowidła przedstawiające sceny biblijne, w tym widoki miejsc świętych, których zachowało się 16, z czego połowa w babińcach. Jedną z popularnych scen jest potop, symbolizujący koniec kataklizmu, a także „Nad rzekami Babilonu”, która jest przedstawiana jako pejzaż z widokiem miasta i przepływającą obok rzeką, przy której rosną wierzby, a na nich zawieszone są instrumenty muzyczne. Synagoga jest także jedną z siedmiu w Polsce, w której zachował się pełny cykl zodiakalny. Ciekawym zjawiskiem jest wyobrażenie skorpiona, przedstawianego jako jaszczurka lub krokodyl. Na jednej ze ścian zachowało się przedstawienie kosza z pierwocinami plonów.
W synagodze płaskie pola rzeczywistych elementów architektonicznych (pilastrów, lizen, gurtów) uzyskały iluzyjną przestrzenność przez namalowanie głowic, cokołów, nisz, płycin, żłobkowania, profilowań, z jednoczesnym imitowaniem tworzywa.
W przedsionku synagogi namalowane są na dwóch ścianach banderole z inskrypcjami: "To miejsce należy do Świętego Bractwa Wiecznego Światła" oraz "To miejsce należy do Świętego Bractwa Czyniącego Miłosierdzie". Na ścianach synagogi zachowały się także upomnienia różnego rodzaju. Powszechne były upomnienia dotyczące godnego zachowania się w bóżnicy i nie przeszkadzania w nabożeństwie. Do dnia dzisiejszego zachowały się także dwie pary zdobionych, dwuskrzydłowych drzwi, posiadające płyciny oraz bogaty detal w formie rombów i rozet kwiatowych.
Mała synagoga.
W latach 50. XX wieku w jednym z bocznych pomieszczeń synagogi, w której umieszczono salę modlitewną, wykonano skromny, lecz kompleksowy wystrój malarski ścian, który przetrwał do dnia dzisiejszego. Nad Aron ha-kodesz znajdują się tablice Dekalogu, które symbolicznie adoruje para lwów. Jest to jeden z najmłodszych przykładów w Polsce. Popularnym motywem w salce jest także gwiazda Dawida.

</doc>
<doc id="677260" url="https://pl.wikipedia.org/wiki?curid=677260" title="Państwowy Instytut Weterynaryjny – Państwowy Instytut Badawczy">
Państwowy Instytut Weterynaryjny – Państwowy Instytut Badawczy

Państwowy Instytut Weterynaryjny – Państwowy Instytut Badawczy – instytut badawczy podległy ministrowi Rolnictwa i Rozwoju Wsi, posiadający od 2003 roku status państwowego instytutu badawczego.
Historia.
Państwowy Instytut Weterynaryjny powstał w 1945 r. jako jednostka badawczo-rozwojowa Ministerstwo Rolnictwa i Rozwoju Wsi. W 2003 uzyskał status państwowego instytutu badawczego. Jest jedyną tego typu placówką w Polsce.
Działalność.
Podstawowe funkcje, jakie pełni instytut to prowadzenie badań naukowych w zakresie medycyny weterynaryjnej ze szczególnym uwzględnieniem diagnostyki i profilaktyki chorób zakaźnych, w tym chorób odzwierzęcych, oraz higieny i toksykologii żywności pochodzenia zwierzęcego. Ponadto Instytut prowadzi dokształcanie podyplomowe oraz specjalizacyjne dla lekarzy weterynarii w Weterynaryjnym Centrum Kształcenia Podyplomowego, jest krajowym ośrodkiem referencyjnym w zakresie oceny sytuacji epidemiologicznej w kraju i monitorowania pozostałości ksenobiotyków w żywności pochodzenia zwierzęcego, prowadzi urzędową kontrolę i badania przedrejestracyjne weterynaryjnych preparatów biologicznych, sprawuje nadzór merytoryczny nad zakładami higieny weterynaryjnej oraz pełni rolę doradcy naukowego administracji weterynaryjnej.
Organizacja.
W skład Instytutu wchodzą zakłady i pracownie reprezentujące określone dyscypliny weterynaryjne, jak: mikrobiologia weterynaryjna, biochemia zwierząt, patologia weterynaryjna, toksykologia weterynaryjna, fizjopatologia rozrodu, higiena żywności pochodzenia zwierzęcego i higiena pasz oraz zakłady chorób poszczególnych gatunków zwierząt (bydło, owce, konie, świnie, drób, psy, koty, zwierzęta futerkowe, ryby, pszczoły), a także zakłady prowadzące badania nad istotnymi dla hodowli chorobami (np. pryszczyca).
Największy kompleks budynków mieści się w Puławach, a pozostałe w Bydgoszczy i Zduńskiej Woli.
Badania.
Podstawowa tematyka badawcza Instytutu dotyczy: diagnostyki i profilaktyki chorób zakaźnych i pasożytniczych, etiologii, higieny żywności pochodzenia zwierzęcego, toksykologii i farmakologii weterynaryjnej, patologii rozrodu i chorób gruczołu mlekowego, patofizjologii zwierząt.
Instytut dysponuje nowocześnie wyposażonymi laboratoriami badawczymi oraz wysoce wykwalifikowaną kadrą naukową. Swoje osiągnięcia naukowe, a także najnowsze zdobycze nauk weterynaryjnych, Instytut upowszechnia w formie publikacji, instrukcji i opracowań monograficznych.
Instytut wydaje czasopismo naukowe w języku angielskim: Bulletin of the Veterinary Institute in Pulawy, w którym zamieszczane są oryginalne prace naukowe. Jest ono wysyłane do wielu ośrodków naukowych w kraju i na świecie.
Rada Naukowa PIW-etu ma prawo nadawania stopni: doktora nauk weterynaryjnych oraz doktora habilitowanego nauk weterynaryjnych. Biblioteka naukowa Instytutu dysponuje bogatym zbiorem książek (około 30 000 egzemplarzy) i czasopism (ponad 700 tytułów) z zakresu medycyny weterynaryjnej i dyscyplin pokrewnych (wypożyczenia międzybiblioteczne).
W styczniu 2007 r. nowe budynki, wybudowane głównie z funduszy europejskich zostały „zasiedlone” przez naukowców, i prawdopodobnie jest to na tę chwilę najnowocześniejsze i spełniające wszelkie możliwe normy laboratorium referencyjnego w dziedzinie nauk weterynaryjnych i ogólnie nauk medycznych w Polsce.
Pracownicy.
W przeszłości w Instytucie pracował m.in. prof. Bronisław Kocyłowski.
Dyrekcja:
Zakłady naukowe i ich kierownicy:
Pracownie:
Skład Rady Naukowej X kadencji (2017-2021):

</doc>
<doc id="677261" url="https://pl.wikipedia.org/wiki?curid=677261" title="Wostok 8K72K">
Wostok 8K72K

Wostok 8K72K – jedna z pierwszych radzieckich rakiet nośnych. Rakieta była zmodyfikowaną wersją rakiety Łuna 8K72, zbudowanej na bazie rakiety balistycznej R-7. Została użyta do wynoszenia prototypów pierwszego radzieckiego załogowego statku kosmicznego Wostok oraz do wystrzelenia pierwszego w historii człowieka w przestrzeń kosmiczną, Jurija Gagarina.

</doc>
<doc id="677264" url="https://pl.wikipedia.org/wiki?curid=677264" title="Mandryl równikowy">
Mandryl równikowy

Mandryl równikowy, dryl ("Mandrillus leucophaeus") – gatunek ssaka naczelnego z podrodziny koczkodanów (Cercopithecinae) w obrębie rodziny koczkodanowatych (Cercopithecidae), blisko spokrewniony z mandrylem barwnolicym ("M. sphinx"), od którego różni się głównie jednolitym ubarwieniem twarzy.
Zasięg występowania.
Mandryl równikowy występuje w zależności od podgatunku:
Taksonomia.
Gatunek po raz pierwszy naukowo opisał w 1807 roku francuski zoolog Frédéric Cuvier nadając mu nazwę "Simia leucophaea"; opis ukazał się łamach czasopisma „Annales du Muséum National d’histoire naturelle”. Jako miejsce typowe odłowu holotypu Cuvier wskazał Afrykę.
Populacja z wyspy Bioko oddzieliła się od populacji kontynentalnej około 10000 lat kiedy wyspa była jeszcze połączona z lądem. Autorzy "Illustrated Checklist of the Mammals of the World" rozpoznają dwa podgatunki.
Morfologia.
Długość ciała (bez ogona) samic 45,5–50 cm, samców 72–83 cm, długość ogona samic 5–9,4 cm, samców 8,6–12,5 cm; masa ciała samic 6,5–12 kg, samców 14,5–27 kg. Występuje wyraźny dymorfizm płciowy, dorosłe samce są ponad dwukrotnie cięższe od dorosłych samic. Pysk jest kościsty, ma niepokryty futrem front, jest to bardzo wyraźnie zaznaczona kość tworząca nos oraz kości policzkowe. Twarz ma kolor czarny, który silnie kontrastuje w z szarobiałą sierścią jej otoczenia, w tym brody u samców. Owo jednolite ubarwienie twarzy odróżnia go od "Mandrillus sphinx". Ubarwienie ciała jest niejednolite, od czerni i szarości, do brązu, miejscami białe lub oliwkowe. Modzele pośladkowe koloru liliowego, czerwono obrzeżone.
Ekologia.
"Mandrillus leucophaeus" jest gatunkiem pół naziemnym. Żyją one w grupach około dwudziestu osobników, które okresowo mogą się ze sobą łączyć w zespoły do dwustu osobników. Stadom przewodzą starsze samce. Sezon urodzeń trwa od grudnia do kwietnia. Długość ciąży nie była badana, ale jest uznawana za podobną do długości ciąży u "Mandrillus sphinx", czyli między 176 dni. Matki opiekują się potomstwem i zapewniają mu ochronę. Czasem pomagają w tym samce. Okresowo występuje obrzmienie okolicy sromu, krocza, czasem odbytu. Jest ono największe w okresie owulacji. Samice zachęcają w ten sposób samców i dają znak gotowości seksualnej.
Mandryl ten odżywia się zarówno owocami, ziołami, korzeniami, jajami, owadami, jak i okazjonalnie małymi ssakami.

</doc>
<doc id="677273" url="https://pl.wikipedia.org/wiki?curid=677273" title="Elektrownia Tramwajów Miejskich w Warszawie">
Elektrownia Tramwajów Miejskich w Warszawie

Elektrownia Tramwajów Miejskich w Warszawie – zabytkowa elektrownia tramwajowa znajdująca się w Warszawie przy ul. Grzybowskiej 79. Neoromański budynek elektrowni został wzniesiony w latach 1905–1909. Od 2004 siedziba Muzeum Powstania Warszawskiego.
Historia.
W 1903 podjęto pierwsze prace nad elektryfikacją tramwajów w Warszawie na napięciu 600 V prądu stałego, niemniej problem zasilania planowano rozwiązać przez przekształcanie prądu zmiennego pobieranego z Elektrowni Powiśle.
Ostatecznie w latach 1905–1908 została zbudowana własna elektrownia tramwajowa przy ulicy Przyokopowej. Lokalizacja ta miała związek z bliskością stacji towarowej Kolei Warszawsko-Wiedeńskiej, skąd dostarczane miało być paliwo do wytwarzania energii elektrycznej – węgiel kamienny. W zespole budynków elektrowni znalazło się 6 kotłów parowych produkcji Fitzner-Gamper, hala maszyn z 3 turbinami parowymi i generatorami prądu stałego produkcji Siemens-Schuckert o łącznej mocy 3600 kW. Oprócz tego znalazły się tu skraplacze pary, zespoły pomp, warsztaty oraz akumulatornia – służącą do wyrównania wahań napięcia oraz jako rezerwa mocy w godzinach zwiększonego zapotrzebowania (w godzinach nocnych jedyne źródło zasilania). Zbudowano budynek administracji. Wraz z elektrownią powstała też bocznica kolejowa, wykopano studnię artezyjską.
7 lutego 1908 nastąpiło uruchomienie elektrowni i zaczęły się próbne jazdy tramwajów elektrycznych w Warszawie, ostatecznie 26 marca 1908 na ulice miasta wyjechał pierwszy tramwaj elektryczny. 13 kwietnia 1917 wybuchł kocioł, w wyniku czego zginął jeden z pracowników, uszkodzeniu uległa kotłownia i hala maszyn wraz ze znajdującymi się tam urządzeniami. Dopiero po 6 tygodniach uruchomiono ponownie elektrownię dzięki sprowadzeniu dwóch kotłów z elektrowni na Powiślu wraz z 2 generatorami o mocy 1200 kW każdy (prowizorycznie ustawione kotły zostały później zastąpione 4 kotłami sprowadzonymi z likwidowanej Przędzalni Braci Briggs w Markach). Grób pracownika elektrowni, Piotra Lędziakowskiego, który zginął w wyniku wybuchu kotła znajduje się na Cmentarzu Powązkowskim w kwaterze 220. Na jego pomniku znajdują się fragmenty kratownic z konstrukcji hali elektrowni. Słupki wokół mogiły to wypełnione mieszanką betonową szyny tramwajowe, a wiszące między nimi łańcuchy zrobiono z fragmentów łańcuchów napędowych.
W latach 1918–1923 dobudowano nowe skrzydło budynku elektrowni oraz zamontowano 2 nowe turbozespoły produkcji Brown-Boveri o mocy 1250 kW każdy, co pozwoliło na odprowadzanie pary grzewczej do sąsiednich budynków. Do 1939 zamontowano w elektrowni jeszcze 6 wydajniejszych kotłów parowych i 2 kolejne turbogeneratory o mocy 4000 kW każdy uzyskując moc łączną 10500 kW (dodatkowo mając możliwość uruchomienia 2 starych generatorów o mocy łącznej 2400 kW).
W 1939 elektrownia uległa zniszczeniom m.in. uszkodzone zostały 2 turbogeneratory i część urządzeń pomocniczych. Dopiero w 1941 elektrownia dysponowała całą dostępną mocą. 6 sierpnia 1944 w czasie powstania warszawskiego elektrownia została zbombardowana przez Niemców, a po upadku powstania mury wysadzono. Z uwagi na zniszczenie elektrowni w 90% po 1945 tramwaje i trolejbusy korzystały wyłącznie z sieci ogólnomiejskiej.
W 1945 zdecydowano, że elektrownia zostanie odbudowana jako ciepłownia, w związku ze zmianą zasilania sieci trakcyjnej z podstacji trakcyjnych zasilanych z sieci miejskiej (pierwsze podstacje działały już przed II wojną światową). Budynek przekazano Stołecznemu Przedsiębiorstwu Energetyki Cieplnej (SPEC) aż do 2003, kiedy władze miasta zdecydowały ulokować tu Muzeum Powstania Warszawskiego.
Współczesność.
Zeszpecony szarym tynkiem tzw. barankiem w latach 70. XX wieku budynek został przebudowany według projektu architekta Wojciecha Obtułowicza, a w środku po usunięciu kotłów i innych ciężkich elementów została wykonana ekspozycja przez zespół – Mirosław Nizio, Jarosław Kłaput i Dariusz Kunowski. Spod tynku odsłonięto klinkierową cegłę, a z tyłu budynku powstała 35 metrowa wieża na której umieszczono Znak Polski Walczącej.
W lutym 2005 oddano do użytku kaplicę muzealną, na której budowę pozwolił specjalnym dekretem z 24 czerwca 2004 Józef kardynał Glemp, prymas Polski, nadając jej tytuł Błogosławionego Józefa Stanka, kapelana poległego w czasie powstania – jednego ze 108 męczenników II wojny światowej wyniesionych na ołtarze w 1999.

</doc>
<doc id="677274" url="https://pl.wikipedia.org/wiki?curid=677274" title="Wostok 8K72K-0">
Wostok 8K72K-0



</doc>
<doc id="677275" url="https://pl.wikipedia.org/wiki?curid=677275" title="Wostok 8K72K-1">
Wostok 8K72K-1



</doc>
<doc id="677277" url="https://pl.wikipedia.org/wiki?curid=677277" title="Wostok 8K72K-2">
Wostok 8K72K-2



</doc>
<doc id="677282" url="https://pl.wikipedia.org/wiki?curid=677282" title="Warzecha (Tatry)">
Warzecha (Tatry)

Warzecha – żleb opadający z przełęczy Bacuch (1502 m n.p.m.) pomiędzy Małym Giewontem a Grzybowcem w Tatrach Zachodnich. Żleb ten opada do Małej Dolinki pod Giewontem (górne odgałęzienie Doliny Strążyskiej). Jest stromy, ale możliwy do przejścia. Dawniej prowadził nim turystyczny szlak na Giewont, obecnie zamknięty. Żleb jest suchy i ma trawiaste dno, obydwa jego zbocza porasta górnoreglowy las świerkowy. Dawniej był mniej zarośnięty i był wypasany (tereny Hali Giewont). Obecnie stopniowo zarasta. Zbocze Grzybowca po jego orograficznie lewej stronie nosi nazwę Mały Bacuch.
Nazwa żlebu pochodzi od drewnianej łyżki – warzechy, która dawniej na Podhalu służyła do mieszania w kotle i nabierania, np. żentycy.

</doc>
<doc id="677286" url="https://pl.wikipedia.org/wiki?curid=677286" title="Dangerously in Love">
Dangerously in Love

Dangerously in Love – debiutancki album solowy amerykańskiej wokalistki rhythm and bluesowej Beyoncé Knowles, wydany 22 czerwca 2003 roku nakładem Columbia Records. Poza mieszanką soulu i rhythm and bluesa, znajdują się na nim elementy hip hopu oraz muzyki arabskiej, na co wpływ mieli producenci oraz goście. Łącząc taneczne piosenki z balladami płyta spotkała się z różnymi reakcjami, które niekiedy porównywały ją z wcześniejszymi dokonaniami wokalistki. Większość tekstów opowiada o miłości, i mimo iż Knowles pozostawała dyskretna w kwestii interpretacji piosenek, powszechnie uważano, że były poświęcone jej związkowi z raperem i ówczesnym partnerem, a obecnie mężem, Jayem-Z.
"Dangerously in Love" ugruntował pozycję Knowles jako rozpoznawalnej artystki solowej, a zarazem jednego z najważniejszych artystów przemysłu muzycznego. Album odniósł międzynarodowy sukces komercyjny, uzyskując multiplatynowe statusy w Stanach Zjednoczonych, Wielkiej Brytanii i Australii. Wydawnictwo zadebiutowało na szczycie listy "Billboard" 200, rozchodząc się w pierwszym tygodniu w 317 tysiącach egzemplarzy na rynku amerykańskim. "Dangerously in Love" uzyskał generalnie mieszane i pozytywne oceny od krytyków muzycznych, przynosząc Beyoncé pięć nagród Grammy.
Rock and Roll Hall of Fame wyróżniło "Dangerously in Love" na 183. pozycji zestawienia 200 albumów, które ukształtowały rock and rolla.
Koncepcja.
Kontekst.
Knowles rozpoczęła muzyczną karierę z zespołem rhythm and bluesowym Destiny’s Child pod koniec lat 90., szybko stając się jego centralną członkinią. Według Coreya Mossa z MTV News „fani byli żądni zobaczyć jak Knowles, po latach z grupą, poradzi sobie solo”. Podczas sesji nagraniowych trzeciego albumu Destiny’s Child "Survivor" w 2000 roku, Beyoncé ogłosiła, że zespół zaprzestanie działalności na krótki czas, aby każda członkini mogła nagrać solową płytę w nadchodzących latach. Powiedziała również, iż mają one nadzieję, że nie będzie miało to negatywnego oddźwięku, ale zwiększy zainteresowanie grupą. Pomysł na indywidualne wydawnictwa dziewczyn zasugerował menedżer zespołu, ojciec Knowles, Mathew. Wokalistki postanowiły nagrać albumy z całkowicie odmienną muzyką, dlatego nie spodziewano się, iż odniosą sukces komercyjny. Menedżerowie Destiny’s Child zaplanowali, że płyty ukażą się w rocznych odstępach. Jako pierwszy, w kwietniu 2002 roku, wydany został album Michelle Williams "Heart to Yours". W międzyczasie Knowles zadebiutowała na dużym ekranie występując w komedii "Austin Powers i Złoty Członek", a także nagrała swój pierwszy solowy singel „Work It Out”, który znalazł się na soundtracku filmu. Z kolei Kelly Rowland pojawiła się gościnnie w piosence „Dilemma” rapera Nelly’ego, która stała się hitem. Spowodowało to, że wytwórnia postanowiła przyspieszyć datę premiery jej debiutanckiej płyty "Simply Deep" do 2002 roku. Beyoncé wystąpiła tymczasem w kolejnym filmie, "The Fighting Temptations", a także wydała następny singel. W 2003 roku wraz ze swoim ówczesnym chłopakiem Jayem-Z nagrała utwór „’03 Bonnie &amp; Clyde”, który był ostatecznym krokiem na drodze do "Dangerously in Love".
Nagrywanie.
Zanim Knowles rozpoczęła nagrywać "Dangerously in Love"m wybrała producentów, z którymi chciała współpracować. W ciągu dwóch dni odbyła spotkania z producentami zarówno z Zachodniego, jak i Wschodniego Wybrzeża. Wokalistka wyjechała na kilka miesięcy do Miami, by tam uczestniczyć w sesjach z pierwszym producentem, Kanadyjczykiem Scottem Storchem. Koncentrując się w pełni na pracach nad albumem, Knowles chciała uniknąć presji oraz pośpiechu, który towarzyszył produkcjom Destiny’s Child. Dlatego nagrywanie płyty trwało ponad rok, a artystka przyznała, iż dało jej to czas na przemyślenia oraz dobór odpowiedniego materiału.
Podobnie jak w przypadku albumu Destiny’s Child "Survivor", Beyoncé odegrała dużą rolę w produkcji "Dangerously in Love": była współautorką większości piosenek, dokonała wyboru tych, które nagrać, a także miała wpływ na kwestie techniczne. Mimo iż nie tworzyła bitów piosenek, była pomysłodawczynią melodii, z którymi dzieliła się z producentami. W sumie, podczas sesji, nagrane zostały 43 piosenki, z których 15 trafiło na album. Knowles wymieniana jest jako współautorka i współproducentka płyty.
Beyoncé stwierdziła, że nagrywanie albumu bez pozostałych członkiń Destiny’s Child było terapeutyczne i dało jej poczucie wolności, ponieważ swobodnie dzieliła się swoimi pomysłami ze współpracownikami. Jednocześnie przyznała, że „trudno jest polegać na własnej kreatywności po tak długiej zależności od zespołu”. Knowles wielokrotnie podkreślała, że chciała dzięki "Dangerously in Love" dojrzeć jako artystka oraz nawiązać współpracę z innymi, dlatego skontaktowała się z różnymi artystami. Kiedy teksty części piosenek były gotowe, ich kopie zostały wysłane do poszczególnych wykonawców, a Beyoncé rozmawiała z nimi telefonicznie, przyjmując ewentualne zgody na gościnny udział. Poza Jayem-Z, na płycie pojawili się m.in.: Sean Paul i Missy Elliott. Dodatkowo, niektórzy wykonawcy przesłali Knowles kopie własnych utworów, a kilka z nich zostało wyprodukowanych.
Tytuł "Dangerously in Love" został zapożyczony od piosenki o tej samej nazwie, którą Knowles napisała na album "Survivor" Destiny’s Child. Utwór został jednak określony jako zbyt wyszukany na tle innych i grupa uznała, że nie zostanie wydany jako singel. Po nagraniu kilku piosenek na "Dangerously in Love" artystka zdecydowała się dodać do nich „Dangerously in Love”, kiedy zdała sobie sprawę, że pasuje do tematyki płyty. Gdy data wydania płyty została przesunięta, aby nie kolidować z sukcesem utworu „Dilemma” Kelly Rowland, Knowles postanowiła wykorzystać ten czas na udoskonalenie materiału. Mimo iż była zawiedziona postępem prac, przyznała, że „nic nie dzieje się bez przyczyny”. Zgodziła się wtedy powrócić do studia nagraniowego, gdzie rozpoczęła współpracę z innymi tekściarzami, co pozwoliło na nagranie nowych piosenek, w tym głównego singla „Crazy in Love”. Pod koniec 2002 roku Beyoncé przerwała pracę nad "Dangerously in Love" ze względu na świąteczną trasę koncertową Destiny’s Child. W ciągu kilku ostatnich tygodni, które pozostały na skompletowanie materiału artystka wciąż nagrywała utwory z zaproszonymi gośćmi, a w tym z Seanem Paulem i P. Diddym.
Muzyka.
Styl muzyczny.
Ojciec Knowles, a jednocześnie jej ówczesny menedżer, Mathew, przyznał, że "Dangerously in Love" ukazuje muzyczne korzenie wokalistki. Podczas gdy Williams i Rowland skupiły się na gospelu i popie alternatywnym, Beyoncé pozostała przy R&amp;B. Piosenki na albumie są zróżnicowane: pierwszą połowę stanowią szybkie i klubowe ścieżki, zaś drugą ballady. Mimo iż single „Crazy in Love” i „Naughty Girl” były żywiołowe, ogólne brzmienie albumu jest wolne i nastrojowe, a sama wokalistka wyznała, że napisała wiele ballad, których część znalazła się na "Dangerously in Love".
Beyoncé powiedziała w jednym z wywiadów, że dzięki albumowi chciała zostać zrozumiana jako artystka, a także pokazać własną wartość, w wyniku czego wykorzystała wiele gatunków, pozostając pod różnymi wpływami muzycznymi. "Dangerously in Love" zawiera wpływy contemporary R&amp;B, hip-hopu, soulu, rocka i, dzięki producentowi Storchowi, muzyki arabskiej. Jego osobiste poszerzanie wiedzy na temat tego gatunku dodało płycie nieco bliskowschodniego brzmienia. Elementy reggae wniosła współpraca z Seanem Paulem, a hip hopu z Jayem-Z, OutKast oraz Lil’ Kim. W nagrywaniu albumu użyto również szerokiej rangi instrumentacji.
Kontekst tekstów.
Knowles przyznała, że teksty "Dangerously in Love" są podobne do utworów Destiny’s Child, jednak pisząc je samodzielnie miała szansę na skomponowanie osobistych i głębszych piosenek od tych tworzonych z zespołem. Utwory opowiadają o miłości i szczerości, jednakże nie są w większości oparte na doświadczeniach wokalistki.
Wyjaśniła ona później: „Chciałam nagrać album, z którym każdy człowiek mógłby się powiązać, i którego słuchałby do końca mojego życia, a nawet dłużej... Miłość jest czymś, co nigdy nie wychodzi z mody. Jest czymś, czego każdy doświadcza, a jeśli ludzie nie są zakochani, chcą to poczuć.”
Podczas gdy część piosenek skupia się na „pięknie miłości”, album zawiera również utwory „celebrujące zerwania”. Ukryta ścieżka, „Daddy”, stanowi hołd dla ojca Beyoncé, Mathew, który towarzyszył jej w przemyśle muzycznym odkąd został menedżerem Destiny’s Child. Początkowo utwór nie miał być wydany na "Dangerously in Love", ponieważ jego tekst mógł wydać się zbyt niedojrzały. Ostatecznie Knowles zdecydowała jednak, że będzie ostatnią piosenką płyty, gdyż dotyczy jej życia w przełomowym momencie.
Kiedy pod koniec 2002 roku ukazał się singel „’03 Bonnie &amp; Clyde” publiczność i krytycy spekulowali na temat możliwego związku Beyoncé i Jaya-Z Mimo plotek, sami zainteresowani nie wypowiadali się oni o łączących ich relacjach. Według krytyków, tytuł albumu brzmiałby „bardziej intrygująco” z Knowles śpiewającą osobiste piosenki, na co jednak sama wokalistka odpowiadała: „większość materiału jest dostatecznie nieokreślona, by odnosić się do każdego związku”. Mimo to, na "Dangerously in Love" znajdują się utwory, które sugerują słuszność pogłosek o prywatnych relacjach Beyoncé i Jaya; w „Signs” jest ona zakochana w Strzelcu, który jest znakiem zodiaku rapera. W odpowiedzi na nasilające się doniesienia wokalistka oświadczyła: „Ludzie mogą dochodzić do takich wniosków, jakich chcą. To właśnie piękno muzyki... Jestem piosenkarką, mogę opowiedzieć o tworzeniu piosenek wszystko, co chcesz wiedzieć. Ale gdy chodzi o sprawy osobiste żadna normalna osoba nie powiedziałaby ludziom tego, czego nie wiedzą. Po prostu czuję, że nie muszę [mówić o tym].”
Wydanie i promocja.
W okresie, gdy „Dilemma” Kelly Rowland i Nelly’ego przebywał na szycie "Billboard" Hot 100, ukazał się pierwszy solowy singel Knowles „Work It Out”, czyli ścieżka dźwiękowa filmu "Austin Powers i Złoty Członek". Taką decyzję podjęli menedżerowie wokalistki; nie chcieli oni bowiem w tym czasie wydać żadnego utworu z "Dangerously in Love" ze względu na ewentualną konkurencję ze strony Kelly. Oryginalna data premiery albumu, październik 2002 roku, została zmieniona początkowo na grudzień, następnie na maj, a w końcu na lipiec kolejnego roku. W międzyczasie Beyoncé nagrała cover „In da Club” 50 Centa, który ukazał się na mikstejpie. Singel poniósł porażkę komercyjną, czym Mathew Knowles się nie przejął, twierdząc, że utwór był zaledwie próbką i nie znajdzie się na płycie. Jednocześnie, mimo małego zainteresowania fanów, piosenka dzięki obecności na antenach radiowych zdołała zająć miejsce na Hot R&amp;B/Hip-Hop Songs. Podczas gdy zawartość "Dangerously in Love" była trzymana we względnej tajemnicy, kilka ścieżek przeciekło do Internetu. Aby zapobiec dalszemu rozprzestrzenianiu utworów online, a także by nie paść ofiarą bootlegowania oraz ze względu na duże oczekiwania komercyjne data wydania albumu została przyspieszona o dwa tygodnie, z 8 lipca 2003 roku do 24 czerwca w Stanach Zjednoczonych.
Fani, którzy zamówili album online przedpremierowo otrzymali link, za pośrednictwem którego mogli pobrać piosenkę promocyjną „I Can’t Take It No More”. 14 czerwca 2004 roku Knowles wykonała premierowo kilka piosenek z albumu w ramach swojego pierwszego koncertu solowego i jednocześnie widowiska telewizyjnego pay-per-view, "Ford Presents Beyoncé Knowles, Friends &amp; Family, Live From Ford’s 100th Anniversary Celebration in Dearborn, Michigan". W dniu premiery "Dangerously in Love" koncert ten wyświetlany był w ponad 20 kinach na terenie Stanów Zjednoczonych. Poza tym Beyoncé promowała płytę występami m.in. w: "Saturday Night Live", "Late Show with David Letterman", "The Today Show", "The Early Show" i "The View".
W kwietniu 2003 roku menedżment Knowles wybierał główny singel albumu spośród dwóch piosenek. Zostały one wysłane do klubów, a ta, która zdobyła lepsze opinie została wzięta pod uwagę w podjęciu decyzji. Ostatecznie singlem tym został „Crazy in Love”. Odniósł on bardzo duży sukces komercyjny, również poza granicami Stanów Zjednoczonych, spędzając na szczycie "Billboard" Hot 100 osiem tygodni. Kolejny singel, „Baby Boy”, osiągnął jeszcze większy sukces, dominując stacje radiowe, a także pozostając na 1. miejscu Hot 100 przez dziewięć tygodni. Utwór „Me, Myself and I” został trzecim singlem, a „Naughty Girl” czwartym i zarazem finałowym. W okresie 11–18 listopada 2008 roku iTunes Store oferował "Dangerously in Love" w niższej cenie ze względu na premierę nowego albumu Knowles "I Am... Sasha Fierce". Spowodowało to powrót albumu na listy Top Pop Catalog Albums (7. pozycja) i Top Comprehensive Albums (81. pozycja).
Przyjęcie.
Oceny krytyków.
"Dangerously in Love" otrzymał generalnie mieszane i pozytywne opinie od krytyków. Według bazy Metacritic płyta zdobyła ogólną ocenę 64/100, bazując na najważniejszych recenzjach. Neil Drumming z "Entertainment Weekly" pochwalił wokalistkę za współpracę z różnymi producentami, co jego zdaniem wskazało nowe kierunki we współczesnej muzyce, a także pozwoliło jej na innowację. Jednak, podobnie jak deCurtis, zauważył, że „większość nietrafionych piosenek znajduje się na końcu płyty”. Stephen Thomas Erlewine z AllMusic powtórzył powyższe opinie: „['Crazy in Love’ i 'Baby Boy'] są momentami, kiedy "Dangerously in Love" nie tylko działa, ale brzmi tak jakby Knowles wykorzystała w pełni swój potencjał i wzniosła się do czołówki diw rhythm and bluesa. Szkoda jedynie, że te chwile nie są kontynuowane na pozostałych utworach płyty. W połowie, w okolicach ‘Signs’ nagranego z Missy Elliott, album skupia się na balladach, co podczas słuchania nie jest tak ekscytujące, jak pierwsza część wydawnictwa.” Sal Cinquemani z witryny internetowej Slant Magazine uznał, że „[Beyoncé] miała na płycie znacznie więcej przestrzeni do wokalnych eksperymentów, niż w okresie, gdy była członkinią Destiny’s Child.” Steve Jones z "USA Today" przyznał albumowi 3½ gwiazdki na 4 możliwe, stwierdzając, że „Knowles ukazuje na płycie swoje wnętrze jako autorka tekstów, a zarazem potwierdza swoją rangę jako wokalistka.” Mark Anthony Neal z PopMatters stwierdził, że "Dangerously in Love" stanowi „najlepszy pokaz wokalnych umiejętności Knowles spośród wszystkich wydawnictw w jej dotychczasowej karierze”.
Allison Stewart z "The Washington Post" uznała, że „mimo iż należy docenić Knowles za jej muzyczne eksperymenty, z pewnością zasługuje ona na lepszy materiał, niż to, co zawarto na "Dangerously in Love"”. Kelefa Sanneh z "The New York Times" napisała, że na "Dangerously in Love" brakuje „muzycznych harmonii, które występowały w twórczości Destiny’s Child”, a także zauważyła, że Beyoncé „wydaje się silniejsza, gdy ma za sobą wsparcie [w postaci Destiny’s Child]”. Magazyn "Uncut" niepochlebnie wyraził się o zawartych na płycie balladach, zaś "Q" uznał, że na albumie „znajdują się piosenki dobre, ale nie świetne”. Natalie Nichols z "Los Angeles Times" stwierdziła, że "Dangerously in Love" „stanowi demonstrację wokalnej finezji Knowles, jednak, zwłaszcza w balladach, [Beyoncé] często zbacza z drogi za sprawą swoich głosowych akrobacji”. Anthony deCurtis z magazynu "Rolling Stone" przyznał albumowi 3/5 gwiazdek, pisząc, iż Knowles ma jeszcze dużo czasu, by rozwinąć swój styl i dojrzeć. Jason King z magazynu "Vibe" napisał z kolei: „Momentami album brzmi wręcz desperacko, próbując trafić do każdej grupy demograficznej. [...] Jednak mimo że "Dangerously" nie jest wielkim dziełem R&amp;B, rozwój umiejętności Beyoncé jako wokalistki, autorki i producentki dowodzi, że krocząc własną drogą wspina się na wyżyny.” Podobną opinię wyraził Adam Sweeting z dziennika "The Guardian", który uznał, że „desperackie próby zapełnienia płyty zarówno hitami tanecznymi, jak i uczuciowymi balladami sprawiają, że utwory nie mają własnej tożsamości”. W retrospektywnej recenzji z 2009 roku, Stephen Thomas Erlewine z AllMusic podsumował, że „pierwsza połowa albumu jest wystarczająco dobra, by nadać "Dangerously in Love" tytuł jednego z najlepszych albumów 2003 roku, udowadniając ponadto, że Knowles dokonała słusznego wyboru samodzielnie realizując własne przeznaczenie, zamiast wznawiać działalność z Destiny”.
Odbiór komercyjny.
"Dangerously in Love" zadebiutował na miejscu 1. "Billboard" 200, rozchodząc się w pierwszym tygodniu w 317 000 egzemplarzy na terenie Stanów Zjednoczonych. Mimo iż sprzedaż albumu była mniejsza od "Survivor" Destiny’s Child, który w premierowym tygodniu znalazł 663 000 nabywców, wynik ten był najwyższy spośród płyt wszystkich członkiń zespołu. Debiutanckie wydawnictwo Rowland "Simply Deep" zostało bowiem zakupione w swoim najlepszym tygodniu przez 77 000 Amerykanów, a "Heart to Yours" Williams rozeszło się w zaledwie 17 000 kopii przez pierwsze siedem dni na rynku. "Dangerously in Love" pokrył się czterokrotną platyną w Stanach Zjednoczonych i pozostał najlepiej sprzedającym się albumem Knowles w tym kraju, z około 4 700 000 egzemplarzy.
Na arenie międzynarodowej album odniósł podobnie duży sukces komercyjny. 12 lipca 2003 roku Knowles stała się pierwszą artystką (i zarazem piątym artystą) w historii, który był autorem zarówno aktualnego singla numer jeden („Crazy in Love”), jak i albumu numer jeden w Wielkiej Brytanii oraz Stanach Zjednoczonych jednocześnie. Pozostałymi byli: The Beatles, Simon &amp; Garfunkel, Rod Stewart i Men at Work.
W Wielkiej Brytanii płyta pokryła się podwójną platyną, rozchodząc się w ponad 1 500 000 kopii. "Dangerously in Love" był piętnastym najlepiej sprzedającym się albumem w roku 2003 w tym kraju. W Australii wydawnictwo uplasowało się na 2. miejscu i pokryło potrójną platyną, znajdując ponad 210 000 nabywców. W 2003 roku "Dangerously in Love" był pięćdziesiątym pierwszym najlepiej sprzedającym się albumem roku, a także siedemdziesiątym czwartym w roku kolejnym.
W 2011 roku łączna międzynarodowa sprzedaż "Dangerously in Love" wynosiła ponad 11 milionów egzemplarzy.
Wyróżnienia.
"Dangerously in Love" i pochodzące z niego single przyniosły Beyoncé liczne nagrody i wyróżnienia muzyczne. W 2003 roku „Crazy in Love” zdobył trzy nagrody na gali MTV Video Music Awards, włączając w to statuetki dla najlepszego wideoklipu R&amp;B oraz najlepszego kobiecego teledysku. W tym samym roku Knowles została wyróżniona czterema honorami "Billboard" Music Awards, a w tym tytułem najlepszego nowego artysty R&amp;B oraz najlepszej debiutującej artystki.
W 2004 roku, podczas 54. ceremonii wręczenia nagród Grammy, Beyoncé otrzymała pięć statuetek, w kategoriach: Best Contemporary R&amp;B Album, Best R&amp;B Song, Best Rap/Sung Collaboration za „Crazy in Love”, Best R&amp;B Performance By A Duo Or Group With Vocals za „The Closer I Get to You” (z Lutherem Vandrossem) oraz Best Female R&amp;B Vocal Performance za „Dangerously in Love 2”. Stała się tym samym jedną z zaledwie pięciu kobiet w historii, które otrzymały pięć wyróżnień Grammy w trakcie jednego wieczoru (pozostałe to: Alicia Keys, Lauryn Hill, Norah Jones i Amy Winehouse). 1000. wydanie magazynu "Entertainment Weekly", które celebrowało „nowe klasyki: 1000 najlepszych filmów, programów telewizyjnych, albumów muzycznych, książek i innych publikacji w okresie od 1983 do 2008 roku”, uwzględniło "Dangerously in Love" na 19. miejscu listy najlepszych płyt ostatnich 25 lat. Rock and Roll Hall of Fame wyróżniło "Dangerously in Love" na 183. pozycji zestawienia 200 albumów, które ukształtowały rock and rolla.
W 2009 roku brytyjski magazyn "NME" uznał główny singel z albumu, „Crazy in Love” za najlepszy utwór dekady 2000–2009. "Rolling Stone" wyróżnił go na trzecim miejscu tej samej listy, Pitchfork Media na czwartym, Slant Magazine na szóstym, zaś "The Daily Telegraph" na 7. pozycji.
Wpływ na dalszą karierę.
Rebecca Louie z "New York Daily News" podsumowała, że sukces "Dangerously in Love" i pochodzących z niego singli ugruntował pozycję Knowles jako gwiazdy solowej, która „rozkwitła z dziewczęcej grupy”. Wygrane na ceremonii Grammy i odbiór komercyjny albumu sprawiły, że „wartość rynkowa i marketingowa” Beyoncé gwałtownie wzrosła. W rezultacie wokalistka stała się częstym gościem programów telewizyjnych, zdobiła okładki magazynów, a także podpisała kilka lukratywnych kontraktów reklamowych, stając się jedną z najpopularniejszych artystek sceny muzycznej. W 2003 związała się z marką PepsiCo i wystąpiła w kilku reklamach telewizyjnych jej produktów. Z kolei w 2004 roku wraz z Tommym Hilfigerem stworzyła własny zapach True Star, stając się jednocześnie jego twarzą.
Podczas sesji nagraniowych "Dangerously in Love" powstało wiele piosenek, które ostatecznie nie ukazały się na płycie. Jedna z nich, „Summertime”, kolaboracja z P. Diddym, została wysłana do stacji radiowych i spotkała się z pozytywnymi opiniami. Przyczyniło się to do tego, że pod koniec 2003 roku Knowles planowała wydać kolejny album, który zawierałby utwory pozostałe po tychże sesjach. W międzyczasie sukces "Dangerously in Love" zasygnalizował publiczności, że członkinie Destiny’s Child wybrały oddzielne drogi, podobnie jak Justin Timberlake, który „nie mógł wrócić do *NSYNC po zasmakowaniu sukcesu solowego.” Jednakże Beyoncé wielokrotnie powtarzała, że solowe projekty były tylko odmianą od pracy zespołowej. Mimo wielu zapewnień, grupa ostatecznie zaprzestała działalności w 2005 roku. Ze względu na brak czasu, aspiracje muzyczne Knowles zostały zepchnięte na bok, a sama wokalistka skupiła się na swoim występie podczas Super Bowl, gdzie zaśpiewała Hymn Stanów Zjednoczonych Ameryki.
Lista utworów.
Sample

</doc>
<doc id="677287" url="https://pl.wikipedia.org/wiki?curid=677287" title="RD-107-8D74-1959">
RD-107-8D74-1959



</doc>
<doc id="677289" url="https://pl.wikipedia.org/wiki?curid=677289" title="RD-108-8D75-1959">
RD-108-8D75-1959



</doc>
<doc id="677290" url="https://pl.wikipedia.org/wiki?curid=677290" title="Caluromysiops irrupta">
Caluromysiops irrupta



</doc>
<doc id="677291" url="https://pl.wikipedia.org/wiki?curid=677291" title="Chironectes minimus">
Chironectes minimus



</doc>
<doc id="677295" url="https://pl.wikipedia.org/wiki?curid=677295" title="Paco Gento">
Paco Gento



</doc>
<doc id="677296" url="https://pl.wikipedia.org/wiki?curid=677296" title="RD-0109">
RD-0109

RD-0109 – radziecki silnik rakietowy. Skonstruowany przez OKB Kosberg. Silnik powstał w ciągu 15 miesięcy prac. Użyto 154 sztuk tego silnika.

</doc>
<doc id="677297" url="https://pl.wikipedia.org/wiki?curid=677297" title="BSE">
BSE



</doc>
<doc id="677298" url="https://pl.wikipedia.org/wiki?curid=677298" title="Dydelf wodny">
Dydelf wodny



</doc>
<doc id="677299" url="https://pl.wikipedia.org/wiki?curid=677299" title="Gąbczasta encefalopatia bydła">
Gąbczasta encefalopatia bydła

Gąbczasta encefalopatia bydła (ang. "Bovine Spongiform Encephalopathy", BSE), potocznie zwana chorobą szalonych krów, lub mylnie chorobą wściekłych krów – choroba zakaźna wywoływana przez białkowe czynniki zakaźne – priony. BSE należy do grupy chorób pasażowalnych encefalopatii gąbczastych i jest uznawana za niebezpieczną zoonozę mogącą wywołać u ludzi wariant (vCJD) choroby Creutzfeldta-Jakoba. Jest chorobą zwalczaną z urzędu (znajduje się również w załączniku 2 ustawy o ochronie zdrowia zwierząt i zwalczaniu chorób zakaźnych na pozycji 21. jako „przenośne gąbczaste encefalopatie przeżuwaczy – Transmissible spongiform encephalopathies of ruminants – TSE”)
Chorobę stwierdzono po raz pierwszy w roku 1986 w Wielkiej Brytanii.
Na początku lat 90. XX w. na terenie Europy Zachodniej wybuchła epidemia BSE. Dla jej zlikwidowania masowo wybijano stada bydła.
Do Polski gąbczasta encefalopatia bydła dotarła na początku XXI wieku, ale nie nosiła znamion epidemii. Stwierdzono kilkadziesiąt przypadków tej choroby.
Etiologia.
Przyczyna choroby nie jest do końca poznana. Jedną z teorii, próbujących wyjaśnić naturę BSE, jest teoria Stanleya Prusinera, wg której chorobę wywołują priony, które zostały zidentyfikowane i odkryte w 1981 roku.
Objawy.
Okres inkubacji jest długi i może wynosić nawet kilka (2-8) lat. Objawy nasilają się powoli i zawsze prowadzą do śmierci zwierzęcia. Objawy choroby są mało wyraźne, niektóre zwierzęta mogą wykazywać: przyspieszony oddech, wrażliwość na hałas, strach i agresję, zgrzytanie zębami, oblizywanie się i świąd skóry.
Diagnostyka.
Rozpoznawanie na podstawie objawów jest bardzo trudne. Obecnie brak testów przyżyciowych.
Centralnym laboratorium diagnozującym tę chorobę w Polsce, mającym akredytację Unii Europejskiej, jest Państwowy Instytut Weterynaryjny w Puławach. Badania wykonywane są również w niektórych Zakładach Higieny Weterynaryjnej. Materiał do badania jest pobierany z pnia mózgu padłych bądź poddanych ubojowi przeżuwaczy. Do roku 2018 obowiązkowi badania podległo padłe lub zabite bydło powyżej 108 miesiąca życia. 27.06.2017 roku na sesji generalnej Światowej Organizacji ds. Zdrowia Zwierząt, Polska uzyskała najwyższy możliwy status kraju o znikomym ryzyku wystąpienia BSE u bydła. Od stycznia 2018 roku nie wykonuje się rutynowych badań u bydła poddanego ubojowi, a jedynie bada się bydło starsze niż 48 miesięcy z grupy ryzyka (np. zwierzęta padłe, poddane ubojowi z konieczności, wykazujące nietypowe objawy w trakcie badania przedubojowego, w tym zwierzęta, które doznały urazów w trakcie transportu lub w rzeźni, lub zostały zabite w ramach zwalczania choroby zakaźnej zwierząt, zwierzęta ze stad, w których stwierdzono stosowanie przetworzonego białka zwierzęcego w żywieniu).
Wciąż wykonuje się analogiczne badanie u owiec i kóz w kierunku trzęsawki.
Osoby przebywające w okresie od 01.01.1980 r. do 31.12.1996 r. łącznie przez 6 miesięcy lub dłużej w Wielkiej Brytanii, Francji, Irlandii są wykluczone z możliwości oddawania krwi właśnie z powodu ryzyka infekcji prionami.

</doc>
<doc id="677301" url="https://pl.wikipedia.org/wiki?curid=677301" title="Ozimek (stacja kolejowa)">
Ozimek (stacja kolejowa)

Ozimek – stacja kolejowa w Ozimku, w województwie opolskim, w Polsce. Według klasyfikacji PKP ma kategorię dworca lokalnego. 
W roku 2017 stacja obsługiwała 100–149 pasażerów na dobę.

</doc>
<doc id="677302" url="https://pl.wikipedia.org/wiki?curid=677302" title="Queixans">
Queixans

Queixans (hiszp. "Quejans") – miejscowość w Hiszpanii, w Katalonii, w prowincji Girona, w comarce Baixa Cerdanya; siedziba gminy Fontanals de Cerdanya.
Miejscowość znajduje się pomiędzy gminami: Alp i Puigcerdà. Liczba ludności według danych z 2005 roku wynosi 169.

</doc>
<doc id="677303" url="https://pl.wikipedia.org/wiki?curid=677303" title="Quejans">
Quejans



</doc>
<doc id="677306" url="https://pl.wikipedia.org/wiki?curid=677306" title="Škoda 12E">
Škoda 12E

Škoda 12E – lokomotywa elektryczna produkowana w latach 1953-1958 dla kolei czechosłowackich. Wyprodukowano 100 lokomotyw do prowadzenia pociągów pasażerskich na zelektryfikowanych liniach kolejowych. W Czechosłowacji i jej państwach-sukcesorach oznaczona jako seria "E499.0", następnie "140". Eksploatowana w Polsce jako "ET13". Od układu osi (Bo'Bo') nazywana była popularnie w Czechosłowacji "bobina" ("bobina-nulka", dla odróżnienia od "E 499.1"). 
Historia.
Produkcja pierwszego elektrowozu E 499.001 została zakończona w maju 1953 roku. Wyprodukowano 100 sztuk w sześciu seriach: 12E1 do 12E6. Jazdy doświadczalne pierwszych dwóch elektrowozów były przeprowadzane w 1954 roku na polskich liniach kolejowych, ponieważ czechosłowackie linie kolejowe zelektryfikowano napięciem 1,5 kV. Pierwsze jazdy lokomotywy w Czechosłowacji przeprowadzano 15 kwietnia 1956 roku na pierwszej linii kolejowej zelektryfikowanej napięciem 3 kilowoltów na odcinku Kralova Lehota – Liptowski Mikułasz. 7 listopada 1966 skreślono ze stanu CSD lokomotywę E499.050, która brała udział w wypadku kolejowym po którym została przekazana na złom do Popradu razem z E499.002, który wcześniej brał udział w wypadku kolejowym. 19 grudnia 1977 roku utracono lokomotywę E499.006, która doznała poważnych uszkodzeń po najechaniu na tył pociągu towarowego na stacji Přelouč po którym została skasowana. W 1988 roku zmieniono oznaczenie lokomotyw na serię 140. 
3 sierpnia 1992 roku lokomotywa 140 003 brała udział w katastrofie kolejowej w Budkovacach na skutek której została skreślona ze stanu CSD i skasowana z powodu doznanych uszkodzeń. 
Kilka lokomotyw zachowano do celów muzealnych. Trzy Lokomotywy po elektryfikacji linii kolejowej do Zwardonia prowadziły od 2005 roku międzynarodowe pociągi pasażerskie z Żyliny do Katowic. Elektrowozy eksploatowane są przez słowackich przewoźników prywatnych. W Polsce osiem elektrowozów było eksploatowanych przez prywatnych przewoźników.
Eksploatacja w Polsce.
CTL Logistics.
Od 2005 roku dwie lokomotywy eksploatowane były w Polsce przez CTL Rail, ale już rok później przeszły na stan CTL Logistics i pracowały pod oznaczeniem ET13 z numerami R001 (099) i R002 (074). W 2007 roku CTL logistics nabył kolejną lokomotywę 140 064 która pracowała pod oznaczeniem ET13-R003 i była eksploatowana przez przewoźnika przez ponad siedem lat. W 2009 i 2010 roku elektrowozy ET13-R001 i R002 zostały skreślone ze stanu CTL Logistics i wystawione na sprzedaż. ET13-R001 została sprzedana do Loko Trans. W styczniu 2012 roku przeszedł naprawę P4 i następnie trafił do dzierżawy w STK. Natomiast ET13-R002 trafił do ZOS Zvolen i w marcu 2012 roku przeszedł naprawę P4. ET13-R003 został w grudniu 2007 roku spolonizowany w ZNTK Oleśnica otrzymując jako jedyny pojazd z tej serii czarno-szare malowanie. Był eksploatowany przez przewoźnika do 2014 roku kiedy to został skreślony z inwentarza.
STK.
W 2012 roku spółka STK z Wrocławia rozpoczęła eksploatację trzech lokomotyw serii 140. Były to lokomotywy o numerach: 042, 099 i 079 z czego dwie były własnością czeskiego przewoźnika LOKO TRANS. Natomiast 140 079 była własnością STK. Pojazdy były eksploatowane przez przewoźnika od 2012 do 2016 roku do czasu kiedy w 2016 i 2017 roku zostały zwrócone do Czech, gdzie przeszły naprawę i jeżdżą w Czechach u prywatnych przewoźników. Natomiast lokomotywa 140 099 po przejściu naprawy 15 sierpnia 2017 roku otrzymała błękitne malowanie trafiła do dzierżawy w Ecco Rail. 
PHU Lokomotiv/Ecco Rail.
W 2008 roku PHU Lokomotiv zakupiło od ZSSK Cargo lokomotywę 140 052, która 16 maja tego samego roku przeszła naprawę w ČMŽO s.r.o. Přerov i w późniejszym czasie zaczęła być dzierżawiona przez Kolej Bałtycką, a następnie Ecco Rail który w późniejszym czasie przejął pojazd. 24 sierpnia 2017 Ecco Rail rozpoczęło dzierżawę lokomotywy 140 099 od czeskiego przewoźnika XTR Logistic, która była eksploatowana w ruchu towarowym do 2020 roku, kiedy lokomotywa weszła do eksploatacji u czeskiego przewoźnika Trans Rapid na krótki czas.
Lokomotywa 140 052 jeździła do drugiej połowy 2014 roku kiedy to została odstawiona w Zbąszynku. Pojazd stał tam cztery lata do czasu kiedy 1 października 2018 roku pojazd został zakupiony przez przewoźnika Arriva Transport Česká republika i wywieziony z Polski w stanie nieczynnym do ČMŽO Přerov gdzie przeszła naprawę 19 lipca 2019 roku i obecnie jeździ u nowego właściciela.
Rail Polska.
Od 2007 roku spółka Rail Polska eksploatuje dwie lokomotywy serii 140 o numerach 059 i 097, które zostały zakupione od kolei słowackich. Od listopada 2013 roku przewoźnik dzierżawił od ZOS Zvolen lokomotywę 140 074 (dawną ET13-R002), która pod koniec marca 2014 roku wróciła z powrotem do właściciela, a w 2015 roku został sprzedany czeskiemu przewoźnikowi RM Lines a.s.
Konstrukcja.
Pudło lokomotywy jest oparte na ostoi głównej, w której zamontowano urządzenia cięgłowo-zderzakowe. W elektrowozie zastosowano 
mechanizm napędowy systemu Sècheron. Całkowicie usprężynowane silniki trakcyjne przekazywały moment obrotowy za pomocą wałka skrętnego, który umieszczono w wydrążonym wirniku, taśmowych sprzęgieł elastycznych, oraz pary kół zębatych, zamkniętych w sztywnej obudowie.
Zastosowano rozruch oporo­wy. Pozycje jezdne w nastawniku jazdy przechodziły między każdym układem przez układy bocznikowania, a przełączanie pozycji jezdnych było realizowane za pomocą wału kułakowego. W praktyce wyglądało to tak, że kołem nastawnika można było przeskoczyć kilka pozycji do przodu, a obwody pneumatyczne samoczynnie powodowały obrót wału i zamknięcia styczników.

</doc>
<doc id="677311" url="https://pl.wikipedia.org/wiki?curid=677311" title="Florestan I Grimaldi">
Florestan I Grimaldi

Tancrede Florestan Roger Louis Grimaldi, książę Monako, książę Valentinois (ur. 10 października 1785 w Paryżu, zm. 20 czerwca 1856 w Paryżu) – 9. książę Monako od 2 października 1841 do 20 czerwca 1856, syn księcia Honoriusza IV Grimaldi i księżnej Ludwiki d’Aumont Mazarin.
Dzieciństwo i młodość.
Florestan urodził się 10 października 1785 roku w Paryżu. Jego ojcem był Honoriusz IV Grimaldi, książę Monako, a matką Ludwika d’Aumont. Miał starszego brata Honoriusza (ur. 1778, zm. 1841) oraz przyrodnią siostrę Amelię (ur. 1794, zm. 1820), nieślubną córkę jego matki. Jego dziadkami ze strony ojca byli książę Monako, Honoriusz III Grimaldi oraz Maria de Brignole, ze strony matki zaś książę Ludwik Maria d’Aumont i jego żona, Ludwika Jeanne de Dufort. Jego krewnym za pośrednictwem księżnej Ludwiki Mazarin był kardynał Juliusz Mazarin.
Florestan był młodszym z dwojga synów księcia Honoriusza i nigdy nie był przygotowywany do roli władcy państwa. Miał artystyczną duszę. Wkrótce został aktorem, występował w jednym z paryskich teatrów komicznych. W czasie Wielkiej Rewolucji Francuskiej rodzina została rozdzielona: chory Honoriusz IV mieszkał ze swoim ojcem, księciem Honoriuszem III. We wrześniu 1793 Honoriusz III, Honoriusz IV, Ludwika i jej ośmioletni syn Florestan zostali aresztowani przez rewolucjonistów i zamknięci w barakach Sevres. Ludwika i Florestan zostali jednak uwolnieni przed doktora Desormeaux, przyjaciela rodziny Grimaldich, który pozwolił im pozostać w swoim domu do czasu zakończenia terroru.
Małżeństwo i rodzina.
27 listopada 1816 roku w Paryżu poślubił francuską aktorkę Marię Karolinę Gibert de Lametz. 8 grudnia 1818 urodził się ich starszy syn i przyszły książę Monako, Karol III Grimaldi. Wiele lat później na świat przyszła także Florestyna. Ich córka urodziła się 22 października 1833, czyli na osiem lat przed objęciem tronu przez ojca.
Książę Monako.
16 lutego 1819 roku zmarł książę Honoriusz IV Grimaldi i na monakijskim tronie zasiadł starszy brat Florestana, Honoriusz V Grimaldi. Nowy książę od 1814 roku miał nieślubnego syna, Oskara Grimaldi. Chłopiec został uznany za książęcego syna, ale nie otrzymał możliwości dziedziczenia rodzinnego tronu (sam zmarł bezpotomnie w 1894 roku). Honoriusz V zmarł 2 października 1841, nie posiadając legalnego potomka i na tronie zasiadł niespodziewanie Florestan.
Dużą rolę w jego rządach odgrywała żona, księżna Maria Karolina. To ona była osobą dominującą, zajmowała się między innymi planowaniem małżeństwa swojego jedynego wnuka Alberta z kuzynką królowej Wiktorii, a potem z Marią Wiktorią Hamilton. Honoriusz nie pozostawił mu państwa w najlepszej formie. Florestanowi doskwierało między innymi to, że nie mógł liczyć na swoich doradców, często nie potrafiących podejmować właściwych decyzji. Tylko dzięki księżnej Marii Karolinie ciągle istniał w państwie rząd, którego głos miał znaczenie. Książę znacznie ulepszył system edukacyjny w Monako, otwierał coraz więcej szkół wyższych stopni. Budował domy dla ubogich.
Monako zbliżało się jednak do największego kryzysu w swojej historii od czasów Wielkiej Rewolucji Francuskiej. W 1848 roku liberalny chaos ogarnął całą Europę. Z powodu braku innego sensownego rozwiązania, Florestan zgodził się poprosić o pomoc Królestwo Sardynii i oddać się pod jego protektorat. Sytuacja spowodowała znaczne pogorszenie wizerunku Grimaldich na świecie. W tym samym roku dwa miasta, znajdujące się na terytorium Monako (Mentona i Roquebrune) uformowały Gwardię Narodową i ogłosiły się miastami należącymi do Królestwa Sardynii pod władzą króla Karola Alberta. W efekcie ogłosiły się miastami niezależnymi, nie pozostającymi pod niczyją władzą. Karol III Grimaldi, syn Florestana i przyszły książę, który odgrywał ogromną rolę w polityce już od młodzieńczych lat, wyjechał do Menton, by wspomóc ojca i całą rodzinę, ale jego wizyta zakończyła się pobytem w areszcie.
Nie zapobieżono jednak poważnym problemom, Monako znalazło się pod okupacją. Książę Florestan zmarł 20 czerwca 1856 roku, pozostawiając państwo swojemu synowi, Karolowi.

</doc>
<doc id="677312" url="https://pl.wikipedia.org/wiki?curid=677312" title="Honoriusz IV Grimaldi">
Honoriusz IV Grimaldi

Honore Grimaldi, książę Monako, książę Valentinois (ur. 17 maja 1758, zm. 16 lutego 1819 w Paryżu) – 7. książę Monako od 30 maja 1814 do 16 lutego 1819, syn księcia Honoriusza III Grimaldi i księżnej Marii de Brignole.
Dzieciństwo i młodość.
Honoriusz urodził się 17 maja 1758. Jego ojcem był Honoriusz III Grimaldi, książę Monako, a matką Maria de Brignole. Miał młodszego brata Józefa (ur. 1763, zm. 1816). Jego dziadkami ze strony ojca byli książę Jakub I oraz księżna Ludwika Hipolita Grimaldi, jedyna kobieta na tronie Monako.
Małżeństwo i rodzina.
15 lipca 1777 roku poślubił w Paryżu księżną Ludwikę d’Aumont Mazarin, jedyną spadkobierczynię fortuny rodu Mazarin, krewną słynnego francuskiego kardynała Juliusza Mazarina. 14 maja 1778 urodził się ich pierwszy syn, Honoriusz V Grimaldi. 10 października 1785 na świat przyszedł również Florestan I Grimaldi. Obydwaj zasiedli na tronie Monako. Honoriusz i Ludwika rozwiedli się oficjalnie w 1798 roku.
Książę Monako.
W czasie Wielkiej Rewolucji Francuskiej rodzina została rozdzielona: chory Honoriusz IV mieszkał ze swoim ojcem, księciem Honoriuszem III. We wrześniu 1793 Honoriusz III, Honoriusz IV, Ludwika i ośmioletni Florestan zostali aresztowani przez rewolucjonistów i zamknięci w barakach Sevres. Ludwika i Florestan zostali jedna uwolnieni przez doktora Desormeaux, przyjaciela rodziny Grimaldich, który pozwolił im pozostać w swoim domu do czasu zakończenia terroru. Honoriusz IV przebywał w więzieniu przez piętnaście miesięcy, coraz bardziej słabnąc.
21 marca 1795 zmarł jego ojciec, Honoriusz III Grimaldi i został kolejnym księciem Monako jako Honoriusz IV. W tym czasie Monako znajdowało się jednak w krytycznej sytuacji - państwo wcielono do Republiki Francuskiej jako Fort Hercules. Braciom Grimaldim, Honoriuszowi i Józefowi siedem lat zajęło wyzwolenie księstwa spod władzy francuskiej i odzyskanie możliwości rządzenia w kraju.
Honoriusz IV ponownie zasiadł na tronie 30 maja 1814, jednak ciągle pogarszał się jego stan zdrowia. Po kilku latach wyznaczył na swojego regenta księcia Józefa, który sprawował władzę zaledwie przez pięć dni (od 17 czerwca do 23 czerwca 1814), gdyż przeciwko decyzji księcia zbuntował się jego syn, Honoriusz V Grimaldi. Rościł sobie prawa do rządzenia jako prawowity następca tronu, ponadto tego samego zdania była jego matka i była żona Honoriusza IV, księżna Ludwika. 23 czerwca 1814 w imieniu Honoriusza V rządy przejął Rada Stanu, a od 3 marca 1815 Honoriusz V był już samodzielnym regentem w imieniu ojca. Tron objął 16 lutego 1819, w dniu śmierci Honoriusza IV.
Książę Honoriusz IV zmarł w Paryżu 16 lutego 1819.

</doc>
<doc id="677313" url="https://pl.wikipedia.org/wiki?curid=677313" title="Farmakologia weterynaryjna">
Farmakologia weterynaryjna

Farmakologia weterynaryjna jest odrębną, choć istotnie powiązaną z farmakologią ogólną dziedziną nauki. Dotyczy leków weterynaryjnych, jak również leków stosowanych u ludzi, używanych również w lecznictwie zwierząt.
Jest to gałąź nauki wykładana jedynie na Wydziałach Medycyny Weterynaryjnej, i jako dziedzina w gruncie rzeczy przedkliniczna, ma za zadanie przygotować adepta sztuki weterynaryjnej do pracy jako klinicysta.

</doc>
<doc id="677316" url="https://pl.wikipedia.org/wiki?curid=677316" title="Honoriusz V Grimaldi">
Honoriusz V Grimaldi

Honore Gabriel Grimaldi, książę Monako, książę Valentinois (ur. 14 maja 1778 w Paryżu, zm. 2 października 1841 w Paryżu) – 8. książę Monako od 16 lutego 1819 do 2 października 1841, syn księcia Honoriusza IV Grimaldi i księżnej Ludwiki d’Aumont.
Dzieciństwo i młodość.
Honoriusz urodził się 14 maja 1778 w Paryżu. Jego ojcem był Honoriusz IV Grimaldi, książę Monako, a matką Ludwika d’Aumont. Miał młodszego brata Florestana (ur. 1785, zm. 1856) oraz przyrodnią siostrę Amelię (ur. 1794, zm. 1820), nieślubną córkę jego matki. Jego dziadkami ze strony ojca byli książę Monako, Honoriusz III Grimaldi oraz Maria de Brignole, ze strony matki zaś książę Ludwik Maria d’Aumont i jego żona, Ludwika Jeanne de Dufort. Jego krewnym za pośrednictwem księżnej Ludwiki Mazarin był kardynał Juliusz Mazarin.
Był żołnierzem, niejednokrotnie cenionym za swoją odwagę. Podczas wielkiej zwycięskiej dla Napoleona Bonaparte bitwy pod Hohenlinden został zraniony w ramię, co uniemożliwiło mu wzięcie udziału w starciu pod Austerlitz. Kiedy Napoleon został skazany na zesłanie, król Francji Ludwik XVIII uznał Grimaldich za szlachtę francuską. Nadal istniało jednak wiele obaw, że uznane na niepodległe księstwo może wkrótce zostać elementem Królestwa Sardynii. Wkrótce Monako znalazło się pod okupacją brytyjską. W czasie Wielkiej Rewolucji Francuskiej rodzina została rozdzielona: chory Honoriusz IV mieszkał ze swoim ojcem, księciem Honoriuszem III. We wrześniu 1793 Honoriusz III, Honoriusz IV, Ludwika i jej ośmioletni syn Florestan zostali aresztowani przez rewolucjonistów i zamknięci w barakach Sevres. Ludwika i Florestan zostali jednak uwolnieni przed doktora Desormeaux, przyjaciela rodziny Grimaldich, który pozwolił im pozostać w swoim domu do czasu zakończenia terroru.
Książę Monako.
Był synem Honoriusza IV Grimaldi. Jego ojciec nie był w stanie wrócić do Monako z powodu trwającego tam kryzysu i zarządził, że władzę tymczasowo przejmie jego brat, Józef Grimaldi. Józef sprawował jednak władzę zaledwie przez pięć dni, pd 17 do 23 czerwca 1814 roku. Syn Honoriusza IV, Honoriusz V zaprotestował przeciwko decyzji ojca i sam ogłosił się władcą. Do 4 marca 1819 władzę w jego imieniu sprawował State Council of Monaco. Honoriusz został regentem swojego ojca w ostatnich latach jego życia, a dokładniej od 3 marca 1815 do 16 lutego 1819. Tego dnia zmarł Honoriusz IV i jego starszy syn został oficjalnym księciem Monako.
Wskutek trwających w całej Europie rozruchów Monako zostało odcięte od wszelkich wpływów francuskich i stało się protektoratem Królestwa Sardynii. Rząd w Turynie zamknął plantację tabaki założoną przez księcia Honoriusza III Grimaldi i wprowadził szereg zmian, przez które księstwo stało się biedne. Honoriusz V pojechał do Turynu, by rozmówić się z królem i choć został przyjęty ze wszelkimi honorami, żadne z jego próśb nie zostały spełnione. Książę podjął decyzję o podniesieniu wysokości podatków, przez co stał się jeszcze bardziej niepopularny.
Życie prywatne.
Nigdy się nie ożenił. 9 czerwca 1814 roku urodził się jego jedyny syn, Oskar Grimaldi, noszący tytuł markiza Baux. Chłopiec był owocem romansu księcia z zamężną kobietą, Felicytą Magdaleną Honorą Gabrielą de Rouault de Gamaches, córkę markiza Gamaches Joachima Walerego Teresy Ludwika. Jej mężem był Jakub Filip Achilles Ludwik August Bartłomiej Franciszek, hrabia d'Hericy. Oskar został uznany za syna Honoriusza V, ale jako dziecko nieślubne nie miał żadnych praw do dziedziczenia rodzinnego tronu. Sam zmarł bezpotomnie 15 lipca 1894 w Saint-German-en-Laye.
Honoriusz V zmarł 2 października 1841 roku w Paryżu, nie pozostawiając legalnego potomka. Na tronie zasiadł jego brat, Florestana Grimaldi.

</doc>
<doc id="677317" url="https://pl.wikipedia.org/wiki?curid=677317" title="Steve Kloves">
Steve Kloves

Steve Kloves, właściwie Stephen Keith Kloves (ur. 18 marca 1960 w Austin w Teksasie) – amerykański scenarzysta i reżyser. Znany przede wszystkim z filmów Wspaniali bracia Baker i cyklu o Harrym Potterze.

</doc>
<doc id="677320" url="https://pl.wikipedia.org/wiki?curid=677320" title="Anatomia zwierząt">
Anatomia zwierząt

Anatomia zwierząt (czasem używana bywa nazwa zootomia, "zoon"- zwierzę) – gałąź szeroko pojętej anatomii, traktująca o anatomii szczegółowej poszczególnych gatunków zwierząt, jak również o anatomii porównawczej zwierząt.
Anatomia zwierząt odpowiada na szereg pytań, związanych przede wszystkim: z budową makroskopową i umiejscowieniem w organizmie zwierzęcia poszczególnych narządów, czy też układów. Bada również filogenezę narządów (czyli ich rozwój osobniczy), jak również wzajemne umiejscowienie narządów (anatomia topograficzna zwierząt). Ta ostatnia jest szczególnie ważna w przypadku weterynarii, gdzie został nawet wyodrębniony osobny przedmiot podczas studiów weterynaryjnych, gdzie młodzi adepci sztuki weterynaryjnej zajmują się zgłębianiem wiedzy na temat: wzajemnego umiejscowienia narządów w jamach ciała, czy też określaniem topografii miejsc wykonywania zabiegów chirurgicznych, np. iniekcji, biopsji, itp.
Porównywaniem pod kątem budowy, struktury, itp. narządów czy też całych układów narządowych u poszczególnych gatunków zwierząt zajmuje się anatomia porównawcza zwierząt. 
Anatomią poszczególnych organów i układów narządowych zwierząt trudni się anatomia szczegółowa zwierząt.
Przedmiot wykładany przede wszystkim na takich wydziałach, jak:
Dziedzina nauk weterynaryjnych mająca szczegółowo przygotować studenta weterynarii do nauk klinicznych, takich jak chociażby chirurgia weterynaryjna, czy też choroby wewnętrzne zwierząt.

</doc>
<doc id="677321" url="https://pl.wikipedia.org/wiki?curid=677321" title="Gąbczasta Encefalopatia Bydła">
Gąbczasta Encefalopatia Bydła



</doc>
<doc id="677322" url="https://pl.wikipedia.org/wiki?curid=677322" title="Grande">
Grande



</doc>
<doc id="677325" url="https://pl.wikipedia.org/wiki?curid=677325" title="Savaiʻi">
Savaiʻi

Savaiʻi ("Savaii") – wyspa wchodzących w skład terytorium Niezależnego Państwa Samoa. Wyspa pochodzenia wulkanicznego. Zamieszkana jest przez ok. 44 000 osób. Na wyspie znajdują się dwa porty (Salelologa i Asau).
Na wyspie znajduje się najwyższy szczyt w kraju – Silisili (1858 m).
Wyspa jest otoczona rafą koralową. Ludność wyspy zajmuje się uprawą kakaowców, bananów i kawy.

</doc>
<doc id="677326" url="https://pl.wikipedia.org/wiki?curid=677326" title="Dragan Vasiljković">
Dragan Vasiljković

Dragan Vasiljković, pseud. "Kapetan Dragan" (ur. 12 grudnia 1954 w Belgradzie) – obywatel Serbii i Australii pod nazwiskiem "Daniel Sneden".
Twórca i dowódca serbskiego oddziału paramilitarnego "Knindže" walczącego w jugosłowiańskiej wojnie domowej w ramach wojsk Republiki Serbskiej Krainy. Kandydat w wyborach prezydenckich w Serbii w 1991 roku, prezes Fundacji "Fond Kapetan Dragan" mającej na celu pomoc ofiarom jugosłowiańskiej wojnie domowej.
Oskarżony przez Chorwację o zbrodnie wojenne, został zatrzymany w Australii w ramach procedury ekstradycyjnej. 
Został zwolniony z więzienia 28 marca 2020 roku. Otrzymał 20 letni zakaz wjazdu do krajów Unii Europejskiej. 

</doc>
<doc id="677328" url="https://pl.wikipedia.org/wiki?curid=677328" title="Andrea Cesalpino">
Andrea Cesalpino

Andrea Cesalpino (łac. Andreas Cesalpinus, fr. André Césalpin; ur. 6 czerwca 1519 r. w Arezzo, zm. 23 lutego 1603 w Rzymie) – włoski naturalista, lekarz, botanik i filozof.
Życiorys.
Studiował na uniwersytecie w Pizie: medycynę u Realdo Colombo, a botanikę u Luki Ghini’ego. Roślinom poświęcił dzieło "De plantis libri XVI", które zostało wydane w 1583 roku we Florencji. Popierał teorie Arystotelesa o duszy roślin, traktował roślinę jako mniej skomplikowany organizm zwierzęcy. Próbował się dowiedzieć w jaki sposób roślina korzeniami pobiera wodę z gleby. Cesalpino twierdził również, że rośliny są bezpłciowe, ponieważ nie dostrzegł u nich ani męskich, ani żeńskich cech płciowych, a jednak w tym samym czasie badał organy płciowe roślin, wiedział, że to właśnie one produkują nasiona. Uważał nasienie za najważniejszą część rośliny, ponieważ bez nasienia gatunek by wyginął. Podzielił znane sobie rośliny na 15 klas.

</doc>
<doc id="677330" url="https://pl.wikipedia.org/wiki?curid=677330" title="Kapetan Dragan">
Kapetan Dragan



</doc>
<doc id="677332" url="https://pl.wikipedia.org/wiki?curid=677332" title="Hardun">
Hardun

Hardun ("Stellagama stellio") – gatunek jaszczurki z podrodziny Agaminae w rodzinie agamowatych (Agamidae).
Opis.
Ma ciało mocnej budowy, spłaszczone, o długości do 40 cm. Grzbiet ma pokryty ostrymi łuskami. Ubarwienie jest indywidualną cechą każdego osobnika, może zmieniać się pod wpływem temperatury i nastroju zwierzęcia. Grzbiet czarny, czerwony, żółty, z kilkoma poprzecznymi pręgami. Brzuch żółty. Długi, paskowany ogon. Głowa płaska i szeroka, z dużymi otworami usznymi.
Występowanie.
Występuje w Europie na wyspie Korfu, Półwyspie Chalcydyckim, Cyprze i Cykladach. Żyje także na terenie Azji Mniejszej i Bliskiego Wschodu (Izrael, Irak, Arabia Saudyjska i Egipt). Żyje zarówno na nizinach, jak i w górach, na dobrze nasłonecznionych terenach. Często żyje na skalistym terenie, w pobliżu wody.
Zachowanie.
Prowadzi dzienny, lądowy tryb życia. Żyje w dużych koloniach pod przywództwem dominującego samca. W czasie chłodniejszych miesięcy (od października do kwietnia) hibernuje. Prowadzi terytorialny tryb życia, każde stado broni swego terytorium przed intruzami.
Odżywianie.
Harduny są wszystkożerne, żywią się owadami, dżdżownicami, ptasimi jajami i pisklętami, a także małymi myszami i jaszczurkami. Zjadają także liście, kwiaty i pączki.
Rozród.
Samica harduna składa zwykle do 10 jaj między majem a lipcem. Po 52-53 dniach wykluwają się młode, których wielkość wynosi około 3,5 cm. W korzystnych warunkach jaszczurka może mieć 2-3 mioty w roku.

</doc>
<doc id="677334" url="https://pl.wikipedia.org/wiki?curid=677334" title="Chutliwiec">
Chutliwiec

Chutliwiec ("Antechinus") – rodzaj ssaka z podrodziny niełazów (Dasyurinae) w rodzinie niełazowatych (Dasyuridae).
Zasięg występowania.
Rodzaj obejmuje gatunki występujące w Australii.
Morfologia.
Długość ciała (bez ogona) samic 6,2–14,3 cm, samców 6,5–18,8 cm, długość ogona samic 6–11 cm, samców 6,3–13,1 cm; masa ciała samic 16–100 g, samców 18–178 g.
Systematyka.
Etymologia.
"Antechinus": "anti" „jak, odpowiadający”; εχινος "ekhinos" „jeż, jeżowiec”.
Podział systematyczny.
Do rodzaju należą następujące występujące współcześnie gatunki:
Opisano również gatunki wymarłe z plejstocenu Australii:

</doc>
<doc id="677336" url="https://pl.wikipedia.org/wiki?curid=677336" title="Wolfach (miasto)">
Wolfach (miasto)

Wolfach – miasto w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Ortenau, siedziba wspólnoty administracyjnej Wolfach. Leży w Schwarzwaldzie przy ujściu Wolfach do Kinzig, ok. 30 km na południowy wschód od Offenburga, przy drodze krajowej B294.

</doc>
<doc id="677341" url="https://pl.wikipedia.org/wiki?curid=677341" title="USOPAŁ">
USOPAŁ



</doc>
<doc id="677345" url="https://pl.wikipedia.org/wiki?curid=677345" title="Zell am Harmersbach">
Zell am Harmersbach

Zell am Harmersbach – miasto w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Ortenau, siedziba wspólnoty administracyjnej Zell am Harmersbach. Leży w Schwarzwaldzie, nad rzeką Harmersbach, ok. 15 km na południowy wschód od Offenburga.
Współpraca.
Miejscowości partnerskie:

</doc>
<doc id="677347" url="https://pl.wikipedia.org/wiki?curid=677347" title="Mulgara">
Mulgara

Mulgara ("Dasycercus") – rodzaj ssaka z podrodziny niełazów (Dasyurinae) w obrębie rodziny niełazowatych (Dasyuridae). 
Zasięg występowania.
Rodzaj obejmuje gatunki występujące w Australii.
Morfologia.
Długość ciała samic 12–17 cm, długość ogona samic 6–11 cm, długość ciała samców 13–23 cm, długość ogona samców 7,5–12,5 cm; masa ciała samic 60–120 g, samców 75–185 g.
Systematyka.
Podział systematyczny.
Do rodzaju należą następujące występujące współcześnie gatunki:
Opisano również gatunek wymarły z pliocenu Australii:

</doc>
<doc id="677348" url="https://pl.wikipedia.org/wiki?curid=677348" title="John Seale">
John Seale

John Seale, właściwie John Clement Seale (ur. 5 października 1942 w Warwick w Australii) – australijski operator i reżyser.

</doc>
<doc id="677349" url="https://pl.wikipedia.org/wiki?curid=677349" title="Michał Holländer">
Michał Holländer

Michał Karol Holländer (ur. 13 sierpnia 1891, zm. ?) – porucznik kawalerii Wojska Polskiego.
Życiorys.
Urodził się 13 sierpnia 1891. Po odzyskaniu przez Polskę niepodległości został przyjęty do Wojska Polskiego. Został awansowany do stopnia porucznika kawalerii ze starszeństwem z 1 czerwca 1919. W 1923 był oficerem rezerwowym 7 Pułku Strzelców Konnych w Poznaniu.

</doc>
<doc id="677350" url="https://pl.wikipedia.org/wiki?curid=677350" title="EMovix">
EMovix



</doc>
<doc id="677351" url="https://pl.wikipedia.org/wiki?curid=677351" title="Podokres predynastyczny późny">
Podokres predynastyczny późny



</doc>
<doc id="677355" url="https://pl.wikipedia.org/wiki?curid=677355" title="Paweł Szkliniarz">
Paweł Szkliniarz

Paweł Szkliniarz, przybrane nazwiska: Paweł Kuźnicki, Wiktor Kuźnicki (pseud. Paweł, Wiktor) (ur. 25 czerwca 1903 w Wysokiej, zm. 26 grudnia 1947 w Kielcach) – polski działacz komunistyczny, dąbrowszczak.
Życiorys.
Urodził się we wsi Wysoka pow. zawierciański w rodzinie Piotra, rolnika i robotnika kolejowego, i Katarzyny z Wnuków. W latach 1920 – 1922 służył ochotniczo w Wojsku Polskim. W trakcie Bitwy Warszawskiej został ranny i dostał się do niewoli z której zbiegł.
W 1926 roku wyjechał do Belgii, gdzie pracował w kopalni węgla. Następnie w 1928 roku przeniósł się do Francji, gdzie nadal pracował w kopalni. W trakcie pobytu we Francji wstępuje do Francuskiej Partii Komunistycznej.
Po wybuchu wojny domowej w Hiszpanii w 1936 roku walczył jako ochotnik w Brygadach Międzynarodowych. Walczył w szeregach batalionu im. Jarosława Dąbrowskiego. Pełnił tam funkcję dowódcy kompanii ciężkich karabinów maszynowych, a następnie od 26 listopada 1936 do 13 lutego 1937 dowódca batalionu, gdy został ranny. Po zranieniu został ewakuowany do ZSRR.
W 1940 roku został przerzucony przez NKWD do znajdującej się pod niemiecką okupacją Polski, a od 1942 roku w konspiracji, członek Polskiej Partii Robotniczej i jeden z organizatorów Gwardii Ludowej. W styczniu 1943 roku został dowódcą Okręgu Siedlce GL a w marcu 1943 roku był ciężko ranny w starciu z Niemcami w Piszczacu. Po wyleczeniu w październiku 1943 roku objął funkcję szefa Oddziału III Sztabu Głównego Gwardii Ludowej a potem Armii Ludowej, używał wtedy pseudonimu „Wiktor” i otrzymał stopień majora.
W styczniu 1945 roku został mianowany podpułkownikiem i komendantem wojewódzkim MO w Kielcach. W tym czasie był również członkiem Komitetu Wojewódzkiego PPR w Kielcach, uczestniczył w I Zjeździe PPR w Warszawie w grudniu 1945 roku. 
10 października 1945 został odznaczony Orderem Odrodzenia Polski V klasy.
W lipcu 1946 roku zwolniony z funkcji komendanta wojewódzkiego MO i aresztowany pod zarzutem niedopełnienia obowiązków służbowych w czasie pogromu Żydów w Kielcach, skąd po krótkim pobycie został zwolniony. Sądzony w procesie związanym z pogromem kieleckim, uniewinniony z zarzutu niedopełnienia obowiązków ale skazany na karę 1 roku pozbawienia wolności za odmowę podporządkowania oddziałów Milicji Obywatelskiej – szefowi Wojewódzkiego Urzędu Bezpieczeństwa Publicznego.
Zmarł 26 grudnia 1947 roku w Kielcach.

</doc>
<doc id="677357" url="https://pl.wikipedia.org/wiki?curid=677357" title="Lauf (Badenia-Wirtembergia)">
Lauf (Badenia-Wirtembergia)

Lauf – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Ortenau, wchodzi w skład wspólnoty administracyjnej Achern. Leży w Schwarzwaldzie, ok. 20 km na północny wschód od Offenburga.

</doc>
<doc id="677358" url="https://pl.wikipedia.org/wiki?curid=677358" title="Choroba szalonych krów">
Choroba szalonych krów



</doc>
<doc id="677361" url="https://pl.wikipedia.org/wiki?curid=677361" title="Bellver de Cerdanya">
Bellver de Cerdanya

Bellver de Cerdanya – gmina w Hiszpanii, w Katalonii, w prowincji Lleida, w comarce Baixa Cerdanya.
Zgodnie z danymi INE z 2005 roku, gminę zamieszkiwało 1809 osób. Powierzchnia gminy to 98,14 km². Wysokość bezwzględna wynosi 1061 metrów. Współrzędne geograficzne gminy to 42°22'21"N 1°46'38"E. Numer kierunkowy do gminy to +34, a tablice rejestracyjne rozpoczynają się od litery L, jak w całej prowincji.
Skład gminy.
W skład gminy wchodzi 19 miejscowości, z czego jedna z nich to miejscowość gminna o takiej samej nazwie. Miejscowości wraz z liczbą ludności w każdej z nich:

</doc>
<doc id="677362" url="https://pl.wikipedia.org/wiki?curid=677362" title="Encefalopatia gąbczasta bydła">
Encefalopatia gąbczasta bydła



</doc>
<doc id="677364" url="https://pl.wikipedia.org/wiki?curid=677364" title="Sasbach (powiat Ortenau)">
Sasbach (powiat Ortenau)

Sasbach – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Ortenau, wchodzi w skład wspólnoty administracyjnej Achern. Leży na zachodnich obrzeżach Schwarzwaldu, ok. 20 km na północny wschód od Offenburga, przy drodze krajowej B3.

</doc>
<doc id="677366" url="https://pl.wikipedia.org/wiki?curid=677366" title="Jan Schultz-Szulecki">
Jan Schultz-Szulecki

Jan Schultz-Szulecki (1662–1704) – polski
historyk i prawnik, od 1695 nadworny historiograf króla Polski Jana III Sobieskiego.
Był doktorem obojga praw.
Wykładał w Gimnazjum Akademickim w Gdańsku. Był profesorem na Uniwersytecie Viadrina we Frankfurcie nad Odrą, wszedł w skład rady książęcej przy elektorze brandenburskim. W 1695 uzyskał polskie szlachectwo.

</doc>
<doc id="677367" url="https://pl.wikipedia.org/wiki?curid=677367" title="Sasbachwalden">
Sasbachwalden

Sasbachwalden – miejscowość i gmina uzdrowiskowa w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Ortenau, wchodzi w skład wspólnoty administracyjnej Achern. Leży na zachodnich obrzeżach Schwarzwaldu, ok. 20 km na północny wschód od Offenburga.
Struktura powierzchni.
Sasbachwalden, położone jest u stóp, po zachodniej stronie Hornisgrinde w północnej części Schwarzwaldu, i rozciąga się na wysokości od 172 do 1164 m n.p.m., pomiędzy Baden-Baden (25 km) a Offenburgiem (30 km). Większość, ponad 70% powierzchni gminy stanowią użytki leśne. Dzięki zachodniemu położeniu miejscowości (na słonecznym stoku Hornisgrinde), z wielu miejsc i szlaków wędrownych rozciąga się wspaniały pejzaż na winnice, dolinę Renu, Alzację i oddalony o około 30 km Strasburg i góry Wogezy.
Sąsiednie gminy.
Gmina Sasbachwalden graniczy od północnej strony z miejscowością Lauf, od wschodu z Forbach, miejscowością należącą do powiatu Rastatt, od południa z Seebach i Kappelrodeck, a od zachodniej strony z miastem Achern i gminą Sasbach.
Historia.
Pierwsze, oficjalne wzmianki sięgają roku 1347, jednak w tym czasie nie można jeszcze uznać Sasbachwalden jako zorganizowanej, zamkniętej miejscowości; jedynie jako związek wieku małych wiosek i pojedynczych zabudowań mieszkalnych. W roku 1817 zostały nadane Sasbachwalden prawa komunalne. Miejscowość należała przez długi czas do powiatu Bühl. Od 1973 roku Sasbachwalden zmieniło swoją przynależność do powiatu Ortenau.
W maju 1983 roku doszło w gminie do nieszczęśliwego, autobusowego wypadku, w którym zginęło sześciu żołnierzy należących do brytyjskiego Royal Air Force, a 30 kolejnych zostało rannych.
Polityka.
Administracyjnie gmina przynależy do oddalonego do wspólnoty administracyjnej Achern.
Gmina przynależy do Sądu Okręgowego w Achern.
Rada gminna.
Wyniki wyborów komunalnych z 13 czerwca 2004 roku:
1. FWG (Wolne Zrzeszenie Wspólnoty) 52,3% (+7,6%) - 6 miejsc (+1)
2. CDU (Unia Chrześcijańsko-Demokratyczna) 47,7% (-7,6%) - 6 miejsc (-1)
Współpraca.
Miejscowości partnerskie:
Gospodarka.
Głównym źródłem dochodów gminy jest turystyka, uprawa winorośli i drzew owocowych, produkcja słynnej schwarzwaldzkiej wiśniówki oraz ręczna obróbka drzewna. Rokrocznie wybierana jest królowa Wina Badeńskiego.
Transport.
Przez Sasbachwalden prowadzi lokalna droga L86, która łączy Achern poprzez Sasbachwalden ze słynną, najwyżej położoną niemiecką drogą krajową B500 - Schwarzwaldhochstrasse.
Turystyka.
Sasbachwalden słynie z typowych dla tego rejonu zabudowań i domów mieszkalnych, tzw. domów z muru pruskiego. W każdym oknie zwisają przepiękne czerwono-różowe pelargonie tworząc bajkowy obraz, znany z książek z obrazkami. Na wieku turystów czeka bardzo duża i zróżnicowana baza noclegowa. Większość to kwatery prywatne, pensjonaty i małe prywatne hotele. Główną atrakcją jest turystyka piesza. Dla miłośników wędrówek czeka ok. 600 km dobrze oznakowanych szlaków wędrownych. Wiodą one przez mroczne góry, tajemnicze lasy i aromatyczne, wielobarwne winorośla. Podczas wielu wędrówek można podziwiać najpiękniejsze krajobrazy, wschody i zachody słońca. Sasbachwalden to miejscowość, która została już wielokrotnie odznaczona i uznana za najpiękniejszą wioskę niemiecką. 
Zimą dla amatorów sportów zimowych czekają oddalone o ok. 10 km liczne wyciągi narciarskie z dobrze przygotowanymi zjazdami. Bardzo dobrze zorganizowane i utrzymane są szlaki dla biegu płaskiego.
Uprawa winorośli.
Uprawa winorośli to drugie po turystyce ważne źródło dochodów dla gminy. W Sasbachwalden są trzy przetwórnie wina: Alde Gott, Vierthaler i Klostergut Schelzberg.
Edukacja.
W samym centrum Sasbachwalden znajduje się przedszkole i szkoła podstawowa. Gimnazjum i wyższe szkoły są w oddalonym o 7 km Achern i Sasbach.

</doc>
<doc id="677368" url="https://pl.wikipedia.org/wiki?curid=677368" title="Diktiosom">
Diktiosom

Diktiosom, stos Golgiego – występujący u wszystkich organizmów eukariotycznych element aparatu Golgiego składający się z 5-8 łukowato wygiętych, spłaszczonych cystern oraz odpączkowujących pęcherzyków. Ich liczba zależy od aktywności wydzielniczej komórki. W diktiosomie wyróżniane są dwa bieguny: "cis" (formowania) i "trans" (dojrzewania).
Diktiosom tworzy się z siateczki śródplazmatycznej, do której zwrócony jest wypukłą częścią. Strona wklęsła (strona "trans") cysterny pełni funkcje m.in. przyłączania reszt cukrowych do struktur białkowych, a gdy się oderwą od diktiosomu przenoszą związki potrzebne w innych częściach komórki.
Niektóre jednokomórkowe glony mają pojedynczy diktiosom w okolicy jądra. W komórkach merystematycznych wierzbownicy kosmatej podczas interfazy występuje około 20 diktiosomów. W komórkach wydzielniczych czapeczki korzenia u kukurydzy występuje około 500 diktiosomów.

</doc>
<doc id="677371" url="https://pl.wikipedia.org/wiki?curid=677371" title="Ławr Korniłow">
Ławr Korniłow

Ławr Gieorgijewicz Korniłow (ros. Лавр Гео́ргиевич Корни́лов; ur. w Ust-Kamienogorsku, zm. 13 kwietnia 1918 pod Jekaterynodarem) – rosyjski wojskowy w stopniu generała piechoty oraz odkrywca. Od 19 lipca 1917 głównodowodzący armii rosyjskiej. W konsekwencji tzw. puczu Korniłowa zdymisjonowany we wrześniu 1917 przez Aleksandra Kiereńskiego i aresztowany. W 1918 współtwórca i pierwszy dowódca Armii Ochotniczej, pierwszej istotnej formacji antybolszewickiej w rosyjskiej wojnie domowej. Z pochodzenia był Kozakiem syberyjskim.
Życiorys.
Pochodził z rodziny kozackiego chłopa. W wieku dziewięciu lat rozpoczął naukę w szkole parafialnej. Absolwent Syberyjskiego Korpusu Kadetów w Omsku. W 1889 wstąpił do Michajłowskiej Szkoły Artylerii w Petersburgu. Ukończył ją w 1892, jako podporucznik. Służył w Turkiestańskim Okręgu Wojskowym, gdzie został przydzielony do 5. baterii turkiestańskiej brygady artyleryjskiej. Po dwóch latach złożył podanie o przyjęcie do Mikołajewskiej Akademii Sztabu Generalnego. Do Akademii przyjęty w 1895, ukończył ją w 1898.
Do 1904 nadal służył w Turkiestanie. Odbył szereg długich wypraw badawczych i rozpoznawczych w Turkiestanie Wschodnim, Afganistanie i Persji, podczas których badał te regiony. Owocem tego była praca z 1903, pt. "Kaszgaria, czyli wschodni Turkiestan". Przyniosła Korniłowowi duży sukces. Praca ta została również doceniona przez Brytyjczyków, a jej fragmenty przetłumaczono nawet na język angielski.
Od listopada 1903 do czerwca 1904 przebywał w Indiach Brytyjskich, oficjalnie w celu studiowania języków i zwyczajów ludów Beludżystanu. Jego właściwym zadaniem była analiza stanu brytyjskich wojsk kolonialnych. Podczas swojego pobytu, Korniłow odwiedził m.in. Bombaj, Delhi, Peszawar i Agrę. W 1905 rosyjski sztab generalny opublikował jego tajny raport z wyprawy do Indii.
Wziął udział w wojnie rosyjsko-japońskiej. W listopadzie 1906 został członkiem Cesarskiego Rosyjskiego Towarzystwa Geograficznego. Od 1907 do 1911 służył jako attaché wojskowy w Chinach, gdzie poznał Czang Kaj-szeka. Po powrocie do Rosji, został dowódcą 8 Estońskiego Pułku Piechoty.
19 sierpnia 1914 został mianowany dowódcą 48 Dywizji Piechoty Imperium Rosyjskiego, która pod jego dowództwem walczyła w Galicji i Karpatach, w ramach 24 Korpusu Armijnego 8 Armii pod dowództwem gen. Aleksieja Brusiłowa, wchodzącej w skład Frontu Południowo-Zachodniego. W kwietniu 1915, w czasie ofensywy wojsk państw centralnych w Karpatach (bitwa pod Gorlicami i jej konsekwencje), dostał się do niewoli austro-węgierskiej. Jako generał był bardzo cennym jeńcem, osobiście spotkał się z nim feldmarszałek Franz Conrad von Hötzendorf. Przebywał w kilku obozach jenieckich, po czym został umieszczony w obozie dla starszych oficerów w mieście Kőszeg na Węgrzech. W lipcu 1916 udało mu się uciec z niewoli. Od września 1916 do marca 1917 był dowódcą 25 Korpusu Armijnego, wchodzącego w skład Armii Specjalnej.
W czasie rewolucji lutowej, na żądanie Michaiła Rodzianki, mianowany przez Mikołaja II (na krótko przed abdykacją cara) dowódcą piotrogrodzkiego okręgu wojskowego i garnizonu Piotrogrodu. W końcu kwietnia 1917, na krótko przed dymisją pierwszego rządu Gieorgija Lwowa usunięty z obu stanowisk i mianowany dowódcą 8 Armii na Froncie Południowo-Zachodnim. W czasie ostatniej ofensywy rosyjskiej przeciw państwom centralnym latem 1917 roku jako dowódca 8 armii na froncie galicyjskim, wyróżnił się dowodzeniem, docierając w natarciu dowodzonymi przez siebie siłami aż do rzeki Łomnicy, choć ofensywa rozpoczęta 1 lipca pod Tarnopolem skończyła się ostatecznie klęską wojsk rosyjskich.
19 lipca 1917 został mianowany przez Kiereńskiego, ministra wojny Rządu Tymczasowego, głównodowodzącym armii rosyjskiej, w miejsce gen. Aleksieja Brusiłowa. Po nominacji zażądał wprowadzenia zniesionej po rewolucji lutowej kary śmierci za dezercję z pola bitwy (co stawało się plagą demoralizującą armię rosyjską na froncie), również na zapleczu frontu. Premier i minister wojny odmówił, choć uprzednio 12 lipca przywrócił zniesioną w marcu 1917 karę śmierci na samej linii frontu, co według Korniłowa było niewystarczające dla przywrócenia dyscypliny wojskowej. Niedługo po odmowie do Kiereńskiego doszedł sfałszowany telegram o próbie zamachu stanu Korniłowa. Premier odebrał mu stanowisko głównodowodzącego. Korniłow przekonany, że Kiereński jest zakładnikiem bolszewików w Piotrogrodzie, wyruszył z korpusem kozackim na stolicę. Gdy okazało się, że Kiereński zgodził się na uzbrojenie bolszewickiej Czerwonej Gwardii i wysłał wojska z Piotrogrodu przeciw korpusowi kozackiemu, jego dowódca (gen. Aleksandr Krymow) wstrzymał bez walki marsz, a następnie popełnił samobójstwo. Kiereński odebrał Korniłowowi dowództwo i aresztował go w twierdzy w Bychowie. Dwuznaczne postępowanie Kiereńskiego i jego odwołanie się do bolszewików przeciwko armii spowodowało lawinową utratę poparcia dla Rządu Tymczasowego i w konsekwencji utorowało drogę do przejęcia władzy w Rosji przez bolszewików, w niecałe dwa miesiące od opisywanych wydarzeń.
Po przewrocie bolszewickim i zamordowaniu w Mohylewie, gdzie mieściła się kwatera Naczelnego Dowództwa, przez zrewoltowany tłum ostatniego dowódcy armii rosyjskiej, gen. Nikołaja Duchonina (tuż po przybyciu tam oddziałów bolszewickich z Nikołajem Krylenką na czele), Korniłow zbiegł z twierdzy w Bychowie.
Udał się na terytorium Obwodu Wojska Dońskiego, gdzie rozpoczął organizację wojskowych oddziałów antybolszewickich, znanych później jako Armia Ochotnicza. W nocy z 9 na 10 lutego 1918 r. Armia Ochotnicza opuściła atakowany przez bolszewików Rostów nad Donem, po czym skierowała się na południe do Jekaterynodaru, aby połączyć się z białymi oddziałami Kozaków kubańskich (pierwszy marsz kubański). Korniłow i gen. Michaił Aleksiejew mieli zamiar uczynić z Kubania bazę antybolszewickiego ruchu zbrojnego. Program polityczny Korniłowa sformułowany w lutym 1918 przyznawał w punkcie 14 narodowościom Rosji prawa autonomicznego rozwoju, zaś Polsce, Ukrainie i Finlandii prawo do samodzielnego bytu państwowego w związku z Rosją.
Korniłow zginął w bitwie o Jekaterynodar, gdy artyleria Armii Czerwonej ostrzelała siedzibę sztabu korpusu, położoną nad brzegiem rzeki Kubań. Po jego śmierci dowództwo nad Armią Ochotniczą objął gen. Anton Denikin.

</doc>
<doc id="677375" url="https://pl.wikipedia.org/wiki?curid=677375" title="Patologia zwierząt">
Patologia zwierząt

Patologia zwierząt, zoopatologia – nauka zajmująca się ogółem zagadnień związanych z chorobami organizmów zwierzęcych, dział medycyny weterynaryjnej. Zajmuje się badaniami nad przyczynami (etiologia), mechanizmami (patogeneza) i skutkami chorób zwierząt poszczególnych gatunków.
Integralnymi działami patologii zwierząt są:
Z patologią zwierząt powiązana jest również patofizjologia zwierząt, jak również fizjopatologia rozrodu jednak zwykle na wydziałach weterynaryjnych są wykładane przez inny zakład bądź nawet przez inną katedrę.
Klasyfikacją i opisem chorób zajmuje się węższa dziedzina medycyny, jaką jest nozologia
Zobacz też: sekcja zwłok

</doc>
<doc id="677376" url="https://pl.wikipedia.org/wiki?curid=677376" title="Niełaz">
Niełaz

Niełaz ("Dasyurus") – rodzaj ssaka z podrodziny niełazów (Dasyurinae) w obrębie rodziny niełazowatych (Dasyuridae).
Zasięg występowania.
Rodzaj obejmuje gatunki występujące w Australii i Nowej Gwinei.
Morfologia.
Długość ciała samic 24,1–45 cm, długość ogona samic 21–41 cm, długość ciała samców 22,8–75,9 cm, długość ogona samców 21,2–55 cm; masa ciała samic 0,24–2,5 kg, samców 0,34–5 kg.
Systematyka.
Podział systematyczny.
Do rodzaju należą następujące występujące współcześnie gatunki:
Opisano również gatunek wymarły z pliocenu Australii:

</doc>
<doc id="677378" url="https://pl.wikipedia.org/wiki?curid=677378" title="Replikator (Star Trek)">
Replikator (Star Trek)

Replikator to fikcyjne urządzenie istniejące w uniwersum Star Trek. Replikator potrafi tworzyć materię z energii, dzięki technologii zamieniania energii w molekuły według danego wzorca. Jest powszechnie wykorzystywany w Gwiezdnej Flocie, najczęściej do "tworzenia" (powielania) żywności. W kilka sekund może powstać dowolnie wybrane danie, praktycznie nieróżniące się smakiem od oryginału.

</doc>
<doc id="677379" url="https://pl.wikipedia.org/wiki?curid=677379" title="Hiperteloryzm">
Hiperteloryzm

Hiperteloryzm, hyperteloryzm (, z gr. = zbyt dużo + = osobno, z dala + = rozdzielać, ang. "hypertelorism, hyperteleorbitism") – zwiększenie ponad normę odległości między dwoma parzystymi narządami.
Chociaż pojęcie to oznacza zwiększony dystans pomiędzy jakimikolwiek parzystymi narządami (np. brodawkami sutkowymi), jego fachowe użycie w języku medycznym opisującym cechy dysmorfii zostało ograniczone jedynie do hiperteloryzmu ocznego ("hipertelorismus ocularis"). Hiperteloryzm może mieć różne nasilenie: uważa się, że o anomalii tej można mówić, gdy wymiar międzyźreniczy jest o 2 odchylenia standardowe większy niż przeciętna dla danej grupy etnicznej i wieku.
Etiologia.
W embriogenezie odległość między gałkami ocznymi i między oczodołami ulega bardzo dużym zmianom. Rozstawienie gałek ocznych mierzone wartością kąta zawartego między nerwami wzrokowymi w miejscu skrzyżowania wzrokowego wynosi 180° w pierwszych tygodniach życia płodowego, 70° u noworodka i 68° u dorosłego. Jest kilka teorii tłumaczących nieprawidłowo duży rozstaw oczodołów; być może wszystkie one tłumaczą patogenezę prawidłowo w odniesieniu do różnych grup chorób. Pierwsza teoria tłumaczy zwiększony odstęp między gałkami ocznymi zahamowaniem wzrostu skrzydeł większych kości klinowej w embriogenezie; w rezultacie skrzydła mniejsze są rozstawione szerzej i ściany oczodołów są bardziej oddalone. Inny mechanizm wiąże się z zaburzeniem rozwoju struktur anatomicznych nosa: w przestrzeń tę wnika pierwotny pęcherzyk mózgowy, co zatrzymuje gałki oczne w nieprawidłowych lokalizacjach. Trzeci mechanizm polega na zaburzeniach kostnienia podstawy czaszki, jak ma to miejsce w zespołach z przedwczesnym zamknięciem szwów czaszkowych (zespół Crouzona, zespół Aperta); ponieważ ścianę oczodołu tworzy siedem różnych kości (kość czołowa, sitowa, podniebienna, łzowa, klinowa, jarzmowa i szczękowa), rozwój tej struktury jest bardzo złożony.
Obraz kliniczny i diagnostyka.
Prawidłowa ocena i diagnoza hiperteloryzmu wymaga dokładnej oceny ilościowej. W praktyce klinicznej dokonuje się następujących pomiarów: odległości między zewnętrznymi kątami szpary powiekowej (ang. "outer canthal distance, OCD"), odległości między wewnętrznymi kątami szpary powiekowej ("inner canthal distance, ICD"), wymiaru międzyźreniczego ("interpupillary distance, IPD") oraz szerokości szpary powiekowej ("palpebral fissure length, PFL"). Następnie otrzymane wymiary porównuje się z wartościami normalnymi dla wieku dziecka na siatkach centylowych. Metodą orientacyjną jest porównanie szerokości szpary powiekowej i wymiaru między kątami wewnętrznymi szpary powiekowej, które powinny być zbliżone. Opracowano także inne wskaźniki, np. wskaźnik Farkasa (ICD:OCD×10): wartość większa niż 42 wskazuje na hiperteloryzm. Należy pamiętać o różnicach między grupami etnicznymi, które mogą być znaczne i nie ujęte w piśmiennictwie: np. szerokość szpary powiekowej u noworodków rasy białej jest znacząco mniejsza niż u noworodków rasy czarnej, podobnie jak odległość między zewnętrznymi kątami szpary powiekowej, podczas gdy odległość dzieląca kąty wewnętrzne szpary powiekowej jest taka sama.
Diagnoza hiperteloryzmu, sugerująca zespół wad wrodzonych i ułatwiająca jego prenatalne rozpoznanie, jest coraz częściej stawiana na podstawie USG płodu. Ultrasonografiści korzystają z siatek centylowych przy ocenie odległości między ścianami oczodołów odpowiednio dla płci płodu i wieku ciążowego.
W przypadku zespołu Waardenburga mówi się natomiast o pseudohyperteloryzmie ("dystopia canthorum"), ponieważ u chorych z tym zespołem wymiar międzyźreniczy jest prawidłowy, natomiast przemieszczony bocznie jest przyśrodkowy kąt szpary powiekowej.
Podobnie, wiele innych cech dysmorficznych twarzy może prowadzić do błędnego rozpoznania hiperteloryzmu: płaska nasada nosa, zmarszczki nakątne, zez rozbieżny, wydatne brwi, wąskie szpary powiekowe, telekantus.
Znaczenie kliniczne.
Hiperteloryzm może stanowić izolowaną anomalię lub wchodzić w skład zespołów chorobowych. Izolowany występuje niekiedy rodzinnie: opisano dziedziczenie tej cechy w pięciu kolejnych pokoleniach jednej rodziny. Znanych jest ponad 550 schorzeń, których częścią obrazu klinicznego jest nieprawidłowo duże rozstawienie oczodołów.
Niektóre zespoły wad wrodzonych, w których obrazie klinicznym stwierdza się hiperteloryzm:
Leczenie.
Ciężki hiperteloryzm jest istotnym defektem kosmetycznym, będącym wskazaniem do zabiegu chirurgicznego korygującego odległość między oczodołami.
Historia.
Pojęcie hiperteloryzmu wprowadził do medycyny szkocki chirurg David Middleton Greig w pracy z 1924 roku, opisującej dwa przypadki zespołów wad wrodzonych. Greig opisał dokładnie czaszkę zmarłej na gruźlicę pacjentki, 17-letniej Mary Macdougal, stwierdził nieprawidłowości budowy kości klinowej i zaproponował możliwy mechanizm patogenezy hiperteloryzmu. Przez następne lata termin hyperteloryzmu używany był zamiennie z terminem zespołu Greiga albo zespołu Greiga II (dla odróżnienia zespołu Greiga I, czyli cefalopolisyndaktylii Greiga). Z czasem jasne stało się, że hiperteloryzm nie stanowi odrębnej jednostki chorobowej, ale jest malformacją mogącą wchodzić w skład innych zespołów albo występującą w postaci izolowanej. W 1963 roku John Clark Mustardé wprowadził termin telekantus, a kilka lat później DeMyer jako pierwszy zróżnicował telekantus pierwotny od wtórnego, towarzyszącego hiperteloryzmowi.
Hiperteloryzm a atrakcyjność seksualna.
Niewielki, izolowany hiperteloryzm jest stosunkowo częsty. Niektórzy autorzy uważają nawet, że jest jedną z cech zwiększających atrakcyjność seksualną kobiet. Hiperteloryzm można na przykład stwierdzić u Lizy Minnelli i Jacqueline Kennedy Onassis.

</doc>
<doc id="677381" url="https://pl.wikipedia.org/wiki?curid=677381" title="Víllec">
Víllec

Víllec – miejscowość w Hiszpanii, w gminie Montellà i Martinet, w comarce Baixa Cerdanya, w Katalonii. Według danych INE w 2005 roku zamieszkiwało ją sześć osób.

</doc>
<doc id="677387" url="https://pl.wikipedia.org/wiki?curid=677387" title="Kappel-Grafenhausen">
Kappel-Grafenhausen

Kappel-Grafenhausen – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Ortenau, wchodzi w skład wspólnoty administracyjnej Ettenheim. Leży ok. 25 km ma południowy zachód od Offenburga.
Dzielnice: Gragenhausen, Kappel.

</doc>
<doc id="677389" url="https://pl.wikipedia.org/wiki?curid=677389" title="A conto">
A conto



</doc>
<doc id="677390" url="https://pl.wikipedia.org/wiki?curid=677390" title="Cesalpino">
Cesalpino



</doc>
<doc id="677392" url="https://pl.wikipedia.org/wiki?curid=677392" title="Traktat w Pirenejach">
Traktat w Pirenejach



</doc>
<doc id="677395" url="https://pl.wikipedia.org/wiki?curid=677395" title="Myszołaz">
Myszołaz

Myszołaz, stokołaz, czarnogon, myszołazek, długonos ("Murexia") – rodzaj ssaka z podrodziny niełazów (Dasyurinae) w rodzinie niełazowatych (Dasyuridae).
Zasięg występowania.
Rodzaj obejmuje gatunki występujące w Indonezji i na Papui-Nowej Gwinei.
Morfologia.
Długość ciała (bez ogona) samic 9,5–19,8 cm, samców 9,1–26,7 cm, długość ogona samic 11–24,5 cm, samców 10–28,3 cm; masa ciała samic 17–88 g, samców 26–134 g.
Systematyka.
Systematyka.
Klasyfikacja systematyczna rodzaju jest niepewna. Groves na podstawie analizy morfologicznej Van Dycka zalicza tylko jeden gatunek "M. longicaudata", jednak przeprowadzone prace genetyczne zdecydowanie sugerują włączenie do tego rodzaju gatunków z rodzajów "Paramurexia", "Murexechinus", "Phascomurexia" i "Micromurexia". W takim ujęciu do rodzaju należą następujące gatunki:

</doc>
<doc id="677398" url="https://pl.wikipedia.org/wiki?curid=677398" title="Agent 47">
Agent 47

Agent 47 – protagonista i antybohater serii gier komputerowych Hitman produkowanych przez duńskie studio IO Interactive (IOI) i publikowanych najpierw przez Eidos Interactive, a potem przez Warner Bros. Interactive Entertainment. Pojawił się we wszystkich grach z serii, w komiksach publikowanych przez wydawnictwo Dynamite Entertainment, w dwóch powieściach oraz w dwóch filmach aktorskich.
Agent 47 jest płatnym zabójcą związanym z tajną międzynarodową agencją International Contract Agency (ICA). Został stworzony 9 maja 1964 przez rumuńskiego naukowca, doktora Ort-Meyera, jako pierwszy egzemplarz z czwartej serii klonów. Powstał z DNA pięciu różnych zabójców różnej narodowości. On i inne klony mieli bezwarunkowo służyć osobom, do których ich przydzielano, jako idealni żołnierze, posiadający wyjątkową inteligencję i nadludzką sprawność fizyczną. Agent 47 wymknął się jednak spod kontroli.
Projekt i tworzenie.
Współzałożyciel IO Interactive oraz główny projektant gry "" (pierwszej z serii Hitman) Jacob Andersen powiedział w wywiadzie, że jednym z pierwszych poważnie branych pod uwagę projektów postaci Agenta 47 był stary kudłaty mężczyzna "wyglądający na" "wrednego". Na pewnym etapie tworzenia Agentowi planowano dać też "dziwne zaawansowane technologicznie okulary". W 2016 dyrektor generalny IO Interactive Hakan Abrak powiedział, że twórcy ostatecznie zdecydowali, że Agent 47 będzie łysy, ponieważ przed 2001 włosy były zbyt trudne do zrobienia na komputerze i nie wyglądały dobrze.
David Bateson, który podkładał głos Agentowi 47 w grach komputerowych od pierwszej części, uważa, że wygląd Agenta 47 mógł być wzorowany na jego twarzy i z każdą kolejną grą postać stawała się coraz bardziej do niego podobna. W późniejszych odsłonach twarz Batesona była przechwytywana na potrzeby gry i postaci techniką przechwytywania ruchu. 
Od pierwszej gry z serii "Hitman" Agent 47 jest białym mężczyzną średniego wzrostu. Nie posiada włosów na głowie, ani zarostu na twarzy. Charakterystycznym dla niego strojem jest czarny garnitur, skórzane rękawiczki, biała koszula i czerwony krawat.
Na potylicy Agenta znajduje się kod kreskowy 640509-040147. W książce "" zostało wyjaśnione, że kod należy rozumieć w następujący sposób: 64-05-09 to data stworzenia (9 maja 1964), 04 to numer serii, w tym przypadku IV, 01 oznacza, że Agent 47 jest pierwszym egzemplarzem z tej serii, a 47 oznacza, że jest on łącznie czterdziestym siódmym klonem. Agent odcina sobie kod w grze "", ale odzyskuje go w "Hitmanie z 2016".
Jacob Andersen zapytany w 2002 o osobowość Agenta 47 odpowiedział "Jaka osobowość? To zimny wyrachowany morderca".
Wystąpienia.
Główna seria gier.
Hitman: Codename 47.
Po raz pierwszy Agent 47 pojawił się w grze "". W trakcie gry, za pośrednictwem przerywników filmowych między kolejnymi misjami, wprowadzeń na początku każdej misji oraz listów, jakie gracz może odnaleźć na różnych etapach, wyjaśnione zostaje pochodzenie postaci. Agent 47, początkowo nazywany po prostu 47, został stworzony w wyniku procesu klonowania, z połączenia DNA pięciu różnych przestępców. Byli to: lider hongkońskiej triady Lee Hong, kolumbijski baron narkotykowy Pablo Belisario Ochoa, austriacki terrorysta Frantz Fuchs, kazachski międzynarodowy handlarz bronią Arkadij „Borys” Jegorow i prowadzący nielegalne eksperymenty na terenie Rumunii naukowiec Otto Wolfgang Ort-Meyer. Ten ostatni bezpośrednio odpowiada za stworzenie 47 i wielu innych klonów, które miały służyć piątce przestępców jako idealni żołnierze – nadludzko sprawni fizycznie, inteligentni i bezgranicznie wierni. W 1999 przestępcy stali się jednak bardziej roszczeniowi wobec Ort-Meyera, a relacje między nimi pogorszyły się. W związku z tym Ort-Meyer postanowił wyeliminować dawnych partnerów, wykorzystując w tym celu, jego zdaniem, swojego najlepszego klona. 47 budzi się w podziemiach rumuńskiego szpitala psychiatrycznego, nie pamiętając w pełni swojej przeszłości i nieświadomy planów Ort-Meyera. Przechodzi ostatnie szkolenie, po czym jego stwórca aranżuje jego ucieczkę. 47 postanawia związać się z tajną międzynarodową organizacją International Contract Agency (ICA), przyjmującą zlecenia płatnych zabójstw z całego świata. Jego kontrolerem zostaje Diana Burnwood. Od tego momentu uciekinier jest nazywany Agentem 47. Na polecenie agencji zabija kolejno Lee Honga, Pabla Belisaria Ochoę i Frantza Fuchsa. Gdy jednak ICA otrzymuje zlecenie na zabójstwo Arkadija Jegorowa, jej zarząd dochodzi do wniosku, że wszystkie cele były ze sobą w jakiś sposób powiązane. Okazało się, że Hong, Ochoa, Fuchs i Jegorow razem służyli w Legii Cudzoziemskiej, a ten ostatni sprzedawał broń pozostałym. Po zabójstwie Jegorowa agencja odkrywa, że zleceniodawcą wszystkich dotychczasowych celów Agenta 47 była ta sama osoba. ICA z reguły nie bierze udziału w "większych wojnach", jednak po kontakcie ze zleceniodawcą rada dyrektorów godzi się na przyjęcie od niego ostatniego zlecenia. Klient nalega dodatkowo, aby zadanie wykonał ten sam agent, który wyeliminował pozostałe cele. Ostatnią osobą, którą ma zabić Agent 47, jest doktor Odon Kovacs, pracownik szpitala psychiatrycznego w Rumunii. Przed dokonaniem morderstwa zabójca rozpoznaje lekarza jako "tego z igłą". Kovacs wyjaśnia, że był w niewielkim stopniu zaangażowany w eksperyment, w wyniku którego powstał Agent 47, a głównym twórcą był profesor Ort-Meyer. Dalszy los Kovacsa zależy od decyzji gracza. Zabójca schodzi do podziemi szpitala, aby odnaleźć swojego stwórcę, ale ten otoczył się armią uzbrojonych klonów kolejnej generacji. Agent 47 zabija wszystkie klony i odnajduje Ort-Meyera. Profesor ma zamiar zaatakować mordercę paralizatorem i wyczyścić mu pamięć, ale zanim mu się to udaje, płatny zabójca ciężko go rani. Kampania gry kończy się przerywnikiem filmowym, w którym agent zabija swojego stwórcę, skręcając mu kark.
Hitman 2: Silent Assassin.
Akcja gry "" ma miejsce w roku 2002. Agent 47 postanowił, że nie chce już zabijać i rozpoczyna nowe życie jako ogrodnik w sycylijskim kościele, gdzie zaprzyjaźnia się z proboszczem, ojcem Emilio Vittorio, i spowiada mu się z dokonanych morderstw. Na całym świecie Agent 47 jest traktowany jako legenda miejska. Krążą różne plotki na jego temat. Mówi się między innymi, że zginął lub przeszedł na emeryturę i żyje w luksusowych warunkach. W rzeczywistości oddał większość swoich pieniędzy Kościołowi. Przestępca Sergei Zaworotko odkrywa prawdę o agencie, badając śmierć swojego brata – zabitego przez Agenta 47 Arkadija Jegorowa. Zaworotko postanawia wykorzystać Agenta 47 do wyeliminowania swoich współpracowników i w ten sposób zapewnić sobie wyłączność na nielegalną sprzedaż rosyjskiej broni nuklearnej. Nakłania szefa sycylijskiej mafii, Giuseppe Guillani, do porwania ojca Vittorio i zażądania okupu w wysokości 500 tysięcy dolarów. Plan Zaworotko powodzi się. Agent 47, chcąc odzyskać przyjaciela, kontaktuje się z International Contract Agency i w zamian za informacje o miejscu, gdzie przebywa kapłan, godzi się wykonać kilka misji zleceń skrytobójstwa. Pokierowany przez agencję zabija Guillaniego, ale nie odnajduje księdza w celach. Diana Burnwood potwierdza, że według nagrań z satelity Vittorio został wyniesiony i zabrany przez "czterech brodatych Rosjan w mundurach". ICA prowadzi dalsze poszukiwania księdza, a Agent 47 finansuje je wypełniając kolejne misje. Płatny morderca najpierw zabija czterech rosyjskich generałów i jednego szefa rosyjskiej mafii. Nie wie, że za zleceniami na nich stoi ta sama osoba – Sergei Zaworotko. Po kilku kolejnych misjach płatny zabójca godzi się z utratą przyjaciela i prosi o przerwanie dalszego finansowania poszukiwań z jego wypłaty oraz o podniesienie swojego standardowego wynagrodzenia o 50%. Diana Burnwood uprzedza, że to oznacza bardziej niebezpieczne misje, uchodzące za samobójcze. Gdy agenta zabija na zlecenie przywódcę kultu, Deewanna Ji, przyciąga uwagę mediów, które informują cały świat o znalezieniu broni jądrowej należącej do kultystów i odkrywają, że została ona sprzedana przez Sergeia Zaworotko. Przestępca jest niezadowolony z obrotu spraw i dochodzi do wniosku, że musi wyeliminować także zabójcę, którego nasłał na swoich współpracowników. W tym celu kontaktuje się z ICA i podając się za reprezentanta ONZ składa zlecenie na samego siebie. Agent 47 przybywa do Petersburga, ale zamiast Zaworotko odnajduje jego wysłannika – jednego z klonów stworzonych dawniej przez Ort-Meyera, Agenta 17. Płatny morderca zabija klona i odkrywa położenie jego mocodawcy. Powraca do kościoła ojca Vittorio i zabija obecnego tam Zaworotko oraz jego ludzi, którzy opanowali budynek. Po uwolnieniu kapłana Agent 47 składa mu obietnicę, że nie będzie już więcej zabijał i przyjmuje od niego w prezencie różaniec. Płatny morderca jednak opuszcza kościół i zostawia różaniec po drodze, wiedząc, że nie dotrzyma obietnicy.
Hitman: Kontrakty.
W grze " Agent 47 zostaje postrzelony po jednej ze swoich misji. Atak wygląda na zaplanowany, nie spontaniczny. Na miejsce zostaje przysłany lekarz ICA, który ratuje agentowi życie. Po wszystkim płatny morderca ucieka i spotyka się osobiście z Dianą Burnwood, która informuje go, że coś złego dzieje się z agencją ICA. W międzyczasie Agent 47 wspomina swoją ucieczkę z laboratorium i różne poprzednie misje, w tym te z .
Hitman: Krwawa forsa.
Fabuła gry ' początkowo ma miejsce po wydarzeniach z ', ale przed wydarzeniami z ". W 2004 Agent 47 dokonuje serii niepowiązanych ze sobą morderstw. 17 marca zabija aktora operowego Alvaro D’Alvade i ambasadora Stanów Zjednoczonych Richarda Delahunta. To właśnie ta misja bezpośrednio poprzedza postrzelenie agenta w "Kontraktach". Gracz dowiaduje się, że za zamachem na agenta stał Alexander Cayne, przywódca grupy Koncesja, również specjalizującej się w płatnych morderstwach. Celem Cayne’a jest wyeliminowanie ICA, które jest dla niego konkurencją, powstrzymanie rządu USA przed legalizacją klonowania ludzi, i ulepszenie własnego tajnego programu klonowania. Od tego momentu różni członkowie Koncesji próbują wyeliminować Agenta 47 w trakcie wykonywanych przez niego misji. ICA zostaje zinfiltrowane i z upływem czasu traci kolejnych agentów w tajemniczych okolicznościach. Diana Burnwood nabiera podejrzeń, że ktoś chce zniszczyć agencję. 15 sierpnia 2005 informuje Agenta 47, że oboje są ostatnimi żyjącymi osobami związanymi z ICA i agencja wkrótce zostanie zamknięta. Dzieli się pozostałymi pieniędzmi posiadanymi przez agencję z płatnym mordercą i wysyła go na ostatnią misję. Po jej wykonaniu, Agent 47, w zamian za odpowiednie wynagrodzenie, zostaje namówiony przez znanego mu agenta Smitha z CIA do udaremnienia zaaranżowanego przez Cayne’a zamachu na prezydenta Stanów Zjednoczonych. Wkrótce Diana Burnwood odwiedza agenta w jego kryjówce, twierdząc, że ma plan uratowania ich obu. Nagle znienacka wbija w ramię agenta strzykawkę, która go powala. Potem Burnwood udaje się do Alexandra Cayne’a, aby zgłosić, że pomyślnie zabiła płatnego mordercę. Cayne organizuje tajny pogrzeb agenta, w trakcie którego ma on zostać skremowany. Potajemnie zaprasza na pogrzeb tylko jednego reportera, którego przekonuje, że jego prawdziwym celem jest powstrzymanie programu klonowania z powodu wiążącego się z nim niebezpieczeństwa, którego Agent 47 jest przykładem. Na pogrzebie pojawia się też Diana, która kładzie na ciele agenta pistolety, po czym opuszcza teren. Okazuje się, że strzykawka, którą wbiła w ciało 47 tylko czasowo wstrzymała jego oznaki życia. Agent wybudza się, zabija wszystkich świadków jego pochówku i ucieka pod fałszywą tożsamością do Azji. Ponieważ konkurencja została wyeliminowana, ICA wznawia swoją działalność, a jej aktywa zostają przywrócone.
Hitman: Rozgrzeszenie.
W grze "" kierownik ICA, Benjamin Travis, zleca Agentowi 47 zabicie Diany Burnwood, którą oskarża o zdradę agencji. Zabójca ciężko rani swój cel z pistoletu, ale nie potrafi się przełamać, aby ją zabić. Ranna informuje agenta, że ICA prowadzi własny program klonowania, podobny do tego, w wyniku którego powstał sam Agent 47. Agencja stworzyła dziewczynkę o imieniu Victoria, którą więziła i kłuła strzykawkami, aby ją "ulepszyć". Victoria została stworzona z inicjatywy Travisa, bez zgody i wiedzy kierownictwa agencji. Burnwood pomogła dziewczynce uciec i ukryć się. Dlatego Travis zlecił wyeliminowanie jej. Agent 47, pamiętając własne przeżycia z czasów dorastania w laboratorium, przyznaje słuszność postępowania swojej dawnej kontrolerce i oszczędza ją. Następnie odszukuje sklonowaną dziewczynkę i ukrywa ją w sierocińcu prowadzonym przez siostry zakonne. Na znak zdystansowania się wobec swojej przeszłości, odcina sobie skalpelem skórę na potylicy, gdzie znajdował się jego kod kreskowy. Następnie podejmuje działania w celu zyskania informacji dlaczego agencji tak bardzo zależy na Victorii. Przy okazji dowiaduje się, że jest więcej osób, które chcą przejąć kontrolę nad dziewczynką. Jeden z nich, przedsiębiorca Blake Dexter, porywa Victorię z sierocińca. Tymczasem Travis zleca swoim specjalnym agentkom, zwanym "Świętymi", zabójstwo Agenta 47. Kolejne misje protagonisty gry polegają na wyeliminowaniu Świętych, Dextera oraz jego gangu, a także Benjamina Travisa i wiernych mu podwładnych. Po tych wydarzeniach Diana Burnwood adoptuje bezpieczną już Victorię i wita Agenta 47 z powrotem w ICA.
Hitman (2016).
Szósta gra z serii, "Hitman", zaczyna się od pierwszej wizyty Agenta 47 w International Contract Agency w 1999. W ramach treningu 47 musi ukończyć symulowane misje. Ówczesny szef zarządu ICA, Erich Soders, widzi jednak w kandydacie na członka agencji zagrożenie i aby go powstrzymać, przygotowuje dla niego niestandardowo trudny test. Diana Burnwood kontaktuje się z 47 w trakcie jego egzaminu i pomaga mu zdać pomyślnie. Kolejne wydarzenia w grze mają miejsce po tych z "". Agent 47 wykonuje szereg misji, które okazały się ze sobą powiązane. Tajemniczy klient manipuluje osobami trzecimi (między innymi MI6 i rodziną ofiary jednego z celów) w taki sposób, aby zgłaszały się do ICA ze zleceniami na osoby, których Tajemniczy klient chce się pozbyć. Gdy agencja odkrywa to powiązanie, jej zarząd postanawia zlikwidować tajemniczego klienta i jego kluczowych bojowników. Zarząd był podzielony w sprawie tej decyzji, ale Erich Soders nalegał i przekonał pozostałych członków zarządu. Agent 47 realizuje tę misję i w trakcie ucieczki odkrywa kryjówkę tajemniczego klienta. Badając ją zdaje sobie sprawę, że żaden z wyznaczonych mu celów nie był tajemniczym klientem, choć faktycznie byli oni jego bojówkarzami. Odkrywa także, że tajemniczy klient jest świadomy istnienia oraz działalności Agenta 47, a jego celem jest walka z uważaną za legendę miejską organizacją Providence, kontrolującą wystarczająco dużo ważnych osób, aby sprawować faktyczną władzę nad światem. Co więcej, Providence zinfiltrowało ICA, a Erich Soders jest ich agentem. Ostatnią misją Agenta 47 jest zabójstwo Ericha Sodersa. Gra kończy się przerywnikiem filmowym, w trakcie którego jeden z agentów Providence próbuje zwrócić Dianę Burnwood przeciwko Agentowi 47 i obiecuje ujawnić jej niepokojące tajemnice związane z płatnym mordercą.
Hitman 2 (2018).
W grze "Hitman 2" początkowo ICA współpracuje z Providence. Obie organizacje chcą powstrzymać tajemniczego klienta (który zlecał morderstwa w poprzedniej części gry). W końcu Providence identyfikuje klienta jako Lucasa Graya. Agent 47 odnajduje go w Rumunii, w tym byłym laboratorium Doktora Ort-Meyera. Po krótkiej rozmowie Agent 47 rozpoznaje w swoim celu przyjaciela z dzieciństwa, stworzonego w tym samym laboratorium, również przez Ort-Meyera. Wówczas Gray nazywał się Obiekt 6. W dzieciństwie 47 i 6 poprzysięgli dokonać zemsty na tych, którzy uczynili z nich zabójców. Choć Diana Burnwood jest początkowo nieprzychylna współpracy, zgadza się za namową Agenta 47 zataić tożsamość i położenie Graya.
Lucas Gray ujawnia, że Ort-Meyer był członkiem organizacji Providence, a Agent 47, jako najzdolniejszy klon, został przedstawiony przywódcy tej organizacji, zwanemu Stałą, ale pamięć przyszłego płatnego zabójcy została wyczyszczona. Gray podaje mu antidotum, przywracające wspomnienia. Agent 47 przypomina sobie, że Stałą Providence był wówczas agent KGB o pseudonimie "Janus". Diana Burnwood preparuje zlecenie dla ICA na Janusa, aby Agent 47 mógł zgodnie z regulaminem zabić go i przeszukać jego dom w poszukiwaniu wskazówek. Agent pomyślnie wykonuje zlecenie.
Podążając za wskazówkami, Agent 47 udaje się na wyspę Sgàil, gdzie odnajduje i porywa aktualną Stałą Providence. Jest to ta sama osoba, z którą Diana Burnwood spotkała się na końcu poprzedniej części gry. Uprowadzony ujawnia, że organizacja jest złożona z trzech wpływowych rodzin. Agent 47 przymierza się do likwidacji wpływowych członków organizacji, a Stała zdradza Burnwood niepokojące tajemnice związane z jej podopiecznym. Okazuje się, że Agent 47 był mordercą jej rodziców.
Inne wystąpienia.
Agent 47 pojawił się także w dwóch mniejszych grach komputerowych, spoza głównej serii. Były to "" z 2012, w której płatny morderca wykonuje szereg misji snajperskich, i strategiczna gra turowa "Hitman GO" z 2014.
Eidos Interactive dwukrotnie wykorzystało wizerunek agenta w grach mobilnych: w 2006 w pokerowej grze "Lara Croft’s Poker Party" i w 2015 w "Hitman: Sniper", której tematem przewodnim były misje snajperskie.
Był głównym bohaterem dwóch filmów: "Hitman" z 2007 i ' z 2015. Był także głównym bohaterem dwóch powieści: ' Williama C. Dietza i "" Raymonda Bensona. Od listopada 2017 do czerwca 2018 ukazywała się seria komiksów w sześciu tomach o nazwie "Agent 47: Birth of the Hitman" wydawana przez Dynamite Entertainment.
Odbiór.
W 2012 serwis GamesRadar umieścił Agenta 47 na czterdziestym siódmym miejscu na liście 100 najlepszych postaci z gier komputerowych, w 2008 na 4. miejscu listy 7 najlepszych skrytobójców z gier, a w 2014 kod kreskowy Agenta 47 znalazł się na 6. miejscu top 19 tatuaży z gier.
Serwis IGN umieścił garotę Agenta 47 z gry "" na 94. miejscu na liście 100 najlepszych broni w grach komputerowych, a samą postać na czwartym miejscu na liście najbardziej niesławnych antybohaterów z gier w 2012.
Internetowy portal powiązany z gazetą "The Daily Telegraph" w 2009 umieścił Agenta 47 na trzecim miejscu na liście Top 10. antybohaterów z gier, a w 2011 na 7. miejscu najlepszych skrytobójców z gier.
Amerykański wrestler Low Ki w 2017 przyznał, że wzorował swój najnowszy wówczas gimmick na postaci Agenta 47.

</doc>
<doc id="677400" url="https://pl.wikipedia.org/wiki?curid=677400" title="Nocołazik">
Nocołazik

Nocołazik ("Ningaui") – rodzaj ssaka z podrodziny grubogoników (Sminthopsinae) w obrębie rodziny niełazowatych (Dasyuridae). 
Zasięg występowania.
Rodzaj obejmuje gatunki występujące na suchych terenach Australii.
Charakterystyka.
Długość ciała (bez ogona) 4,8–8,1 cm, długość ogona 5,3–9,5 cm; masa ciała 3,5–14 g; samce są większe i cięższe od samic. Prowadzą nocny tryb życia. Żywią się bezkręgowcami.
Systematyka.
Etymologia.
"Ningaui": aborygeńska nazwa "Ningaui" nadana maleńkim, mitologicznym istotom, które są owłosione, mają krótkie stopy i wychodzą tylko w nocy na polowanie, zaś upolowaną zdobycz spożywają na surowo; aluzja do bardzo małych rozmiarów, owłosienia, krótkich stóp (w porównaniu do pokrewnych grubogoników ("Sminthopsis")) i nocnych nawyków nocołazików.
Podział systematyczny.
Do rodzaju należą następujące gatunki:

</doc>
<doc id="677403" url="https://pl.wikipedia.org/wiki?curid=677403" title="Klasztor Hieronimitów">
Klasztor Hieronimitów

Klasztor Hieronimitów (port. "Mosteiro dos Jerónimos") – wielki kompleks klasztorny w Portugalii, w lizbońskiej dzielnicy Belém. Zbudowany w I połowie XVI w., uważany jest za perłę i kwintesencję stylu manuelińskiego, będącego specyficznym dla Portugalii połączeniem gotyku i renesansu. W roku 1983 budowla została wpisana na Listę światowego dziedzictwa UNESCO, zaś 7 lipca 2007 r. została ogłoszona jednym z Siedmiu Cudów Portugalii.
Budowę klasztoru rozpoczęto w 1502 r. z polecenia króla Manuela I jako wyraz dziękczynienia za szczęśliwą wyprawę Vasco da Gamy do Indii, a zakończono w roku 1551, kiedy syn Manuela, Jan III, zrezygnował z jej finansowania. Klasztor powstał na miejscu kaplicy Ermida do Restelo ("Capela de Săo Jerónimo"), założonej w tym miejscu przez Henryka Żeglarza. Autorem projektu był Diogo de Boitaca (1460-1528), uważany za twórcę stylu manuelińskiego. W budowie klasztoru uczestniczyli następnie João de Castilho (1475-1552), Diogo de Torralva (1500-1566) i Jerónimo de Ruao (1530-1601).
Do roku 1834 klasztor był pod opieką zakonu św. Hieronima – stąd jego nazwa. 
W klasztorze znajdują się groby króla Manuela I i jego żony Marii Aragońskiej oraz króla Jana III i jego żony Katarzyny Habsburg. Są tam też nagrobki żeglarza Vasco da Gamy (1468-1523) i pisarza Luisa de Camõesa (1527-1570). W arkadach klasztoru znajduje się granitowa płyta, pod którą spoczywa najsłynniejszy portugalski poeta Fernando Pessoa.
13 grudnia 2007 r., podczas szczytu Unii Europejskiej, na terenie klasztoru podpisano formalnie tzw. Traktat Reformujący Unię Europejską, odtąd nazywany Traktatem Lizbońskim.
&lt;br&gt;

</doc>
<doc id="677404" url="https://pl.wikipedia.org/wiki?curid=677404" title="Medal Egiptu">
Medal Egiptu

Medal Egiptu 1882-1889 (ang. "Egypt Medal 1882-1889") – autoryzowany 5 listopada 1884.
Zasady nadawania.
Medal nadawano brytyjskim oraz kanadyjskim członkom armii i marynarki, którzy wzięli udział w kampaniach egipskich pomiędzy rokiem 1882 i 1889.
Wszyscy odznaczeni brytyjskim Medalem Egiptu otrzymywali również egipską Gwiazdę Kedywa, nadawaną przez Taufika Paszę.
Klamry medalu.
Medal miał 13 klamer i był nadawany również bez nich:
Klamry za ABU KLEA i KIRBEKAN były zawsze nadawane w połączeniu z THE NILE 1884–85, a klamra TOFREK zawsze z SUAKIN 1885.
392 medali z klamrą THE NILE nadano kanadyjskim marynarzom, z których 46 otrzymało również klamrę KIRBEKAN.
Opis medalu.
Okrągły, srebrny medal o średnicy 1,42 cala.
awers: wizerunek królowej Wiktorii w diademie i welonie oraz legenda "VICTORIA REGINA ET IMPERATRIX".
rewers: sfinks stojący na piedestale oraz powyżej niego słowo "EGYPT". Wersja nadawana brytyjczykom miała datę 1882 umieszczoną poniżej piedestału z lwem, wersja nadawana kanadyjczykom była bez daty.
Na grzbiecie medalu grawerowano dużymi literami nazwisko nagrodzonego.

</doc>
<doc id="677405" url="https://pl.wikipedia.org/wiki?curid=677405" title="Sorkołaz okularowy">
Sorkołaz okularowy

Sorkołaz okularowy ("Parantechinus apicalis") – gatunek ssaka z podrodziny niełazów (Dasyurinae) w rodzinie niełazowatych (Dasyuridae).
Występowanie.
Sorkołaz okularowy występuje w południowo-zachodniej Australii, znany tylko z Fitzgerald River National Park w Australii Zachodniej oraz wysp Boullanger i Whitlock. Ssaka tego pomyślnie przeniesiono do proponowanych przez projekt Peniup rezerwatów przyrody: Parku Narodowego Stirling Range i na wyspie Escape Island w zachodniej Australii.
Systematyka.
Gatunek ten jest jedynym przedstawicielem rodzaju sorkołaz ("Parantechinus"). Po raz pierwszy opisany przez J.E. Graya w 1842 roku pod nazwą "Phascogale apicalis". Jako lokalizację holotypu (B.M. 42.8.18.3 i B.M. 44.6.15.8) autor wskazał południowo-zachodnią Australię Zachodnią. 
Morfologia.
Długość ciała (bez ogona) samic 14 cm, samców 14,5 cm, długość ogona samic 9,5 cm, samców 10,5–11,5 cm; masa ciała samic 40–73 g, samców 60–125 g.

</doc>
<doc id="677406" url="https://pl.wikipedia.org/wiki?curid=677406" title="NVU">
NVU



</doc>
<doc id="677408" url="https://pl.wikipedia.org/wiki?curid=677408" title="Mozillapl">
Mozillapl



</doc>
<doc id="677409" url="https://pl.wikipedia.org/wiki?curid=677409" title="Neferefre">
Neferefre

Neferefre (Raneferef) – władca starożytnego Egiptu z V dynastii.
Pochodzenie i działalność.
Syn poprzedniego władcy Szepseskare ("Beckerath, Grimal, Vercoutter") lub Neferirkare I ("Verner, Kwiatkowski"). Bogactwo znalezisk w jego kompleksie grobowym świadczy o dużym znaczeniu tego władcy. Kanon Turyński przypisuje mu 7 lat rządów, jednak analiza niedokończonej budowy piramidy wykazała, że musiał panować krócej – 2 lub 3 lata ("Verner"). U Manetona nazywany Cheres.
Kompleks grobowy.
Pochowany w ukończonej podziemnej komorze grobowej swojej niedokończonej piramidy w Abusir. Piramida została wykończona w formie mastaby, a należące do kompleksu grobowego obiekty zostały wykonane i rozbudowane za czasów Niuserre. W kompleksie tym na szczególną uwagę zasługuje duży dziedziniec, ubojnia byków przeznaczonych na ofiarę i pierwsza znana nam sala kolumnowa (hypostylowa) w historii egipskiej architektury. Świątynia grobowa była zbudowana z cegły mułowej, a jej portyki były wsparte na drewnianych kolumnach naśladujących wiązki lotosu. Podobnie jak i inne piramidy władców z V dynastii, tak i piramida Neferefre była zbudowana z kiepskich materiałów, tak więc do naszych czasów niewiele się zachowało.
Kult Neferefre utrzymywał się za czasów Dżedkare, zanikł za czasów Pepiego II i na krótko odżył w okresie Średniego Państwa.
Świątynia solarna tego władcy znana jest tylko z inskrypcji, do tej pory nie zdołano ustalić jej lokalizacji.
Odkrycia.
Podczas eksploracji piramidy już w czasach nowożytnych ciała władcy nie znaleziono. Grobowiec został obrabowany już w starożytności, w Pierwszym Okresie Przejściowym. Czescy archeolodzy pod przewodnictwem Miroslava Vernera, prowadząc wykopaliska na terenie piramidy, odkryli w l. 80. XX w. w świątyni grobowej przy piramidzie sześć małych posągów władcy, przedstawionego w pozycji siedzącej, które obecnie znajdują się w Muzeum Egipskim w Kairze (jeden z posągów na załączonym zdjęciu). Oprócz tego czeska misja odkryła tam także zbiór papirusów administracji świątynnej, tabliczki z napisami, drewniane statki, posągi jeńców i dużo odcisków pieczęci.

</doc>
<doc id="677410" url="https://pl.wikipedia.org/wiki?curid=677410" title="Myszowór">
Myszowór

Myszowór ("Phascogale") – rodzaj ssaka z podrodziny niełazów (Dasyuridae) w obrębie rodziny niełazowatych (Dasyuridae).
Występowanie.
Rodzaj obejmuje gatunki występujące w Australii.
Morfologia.
Długość ciała (bez ogona) samic 9,3–22,3 cm, samców 10,5–26,1 cm, długość ogona samic 11,9–22,6 cm, samców 13,4–23,4 cm; masa ciała samic 38–212 g, samców 39–311 g.
Systematyka.
Podział systematyczny.
Do rodzaju należą następujące gatunki:

</doc>
<doc id="677411" url="https://pl.wikipedia.org/wiki?curid=677411" title="Popup">
Popup



</doc>
<doc id="677412" url="https://pl.wikipedia.org/wiki?curid=677412" title="Paul Flory">
Paul Flory

Paul John Flory (ur. 19 czerwca 1910 w Sterling, Illinois, zm. 9 września 1985 w Big Sur, Kalifornia) – amerykański chemik. 
Pracował m.in. na Uniwersytecie Stanforda jako profesor. W 1953 był członkiem Narodowej Akademii Nauk w Waszyngtonie. 
Jego prace były poświęcone fizyce, chemii naturalnych i syntetycznych polimerów. Stworzył m.in. statystyczną teorię polimeryzacji. W roku 1974 otrzymał Nagrodę Nobla z chemii.

</doc>
<doc id="677414" url="https://pl.wikipedia.org/wiki?curid=677414" title="Mozilla Mail">
Mozilla Mail



</doc>
<doc id="677417" url="https://pl.wikipedia.org/wiki?curid=677417" title="San Francisco de Macorís">
San Francisco de Macorís

San Francisco de Macorís – miasto w północnej Dominikanie, w paśmie górskim Cordillera Septentrional, ośrodek administracyjny prowincji Duarte. Około 132 tys. mieszkańców.

</doc>
<doc id="677420" url="https://pl.wikipedia.org/wiki?curid=677420" title="Glinciszki">
Glinciszki

Glinciszki (lit. "Glitiškės") – wieś na Litwie, na Wileńszczyźnie, w okręgu wileńskim, w rejonie wileńskim, w gminie Podbrzezie, 4 km na północ od Podbrzezia, do 1945 w Polsce, w województwie wileńskim, w powiecie wileńsko-trockim, w gminie Podbrzezie; 586 mieszk. (2001); pałac, szkoła.
W 1944 oddział Saugumy dokonał w Glinciszkach masowego mordu na miejscowej ludności polskiej (zbrodnia w Glinciszkach).
Historia.
Wieś położona jest nad jeziorem Szirwis, do którego wpada rzeczka Rynja. Znajduje się tutaj neogotycki pałac Jeleńskich z 1860 r.,
a także ok. 600 letni dąb. W pałacu mieści się obecnie szkoła podstawowa, ośrodek kultury i biblioteka. W pobliżu pałacu zachowały się także dawne budynki dworskie: murowany skarbczyk lub wędzarnia z 1787 r., murowano-drewniany lamus z ok. 1765 r. i spichlerz z końca XVIII w.
W Glinciszkach był kiedyś murowany kościół parafialny. W 1810 podkomorzy wiłkomierski Ludwik Jeleński osadził w nim ks. misjonarzy. Później znajdowała się tutaj kaplica parafii w Podbrzeziu.
Dobra Glinciszki były od XVIII w. własnością rodziny Jeleńskich h. Korczak odmienny (w 1810 Ludwika Jeleńskiego, po nim dziedziczył jego brat Józef – generał, potem syn Józefa Kazimierz – marszałek mozyrski, w końcu
XIX w. właścicielem był Mieczysław Jeleński). Ostatni właściciel – Kazimierz Jeleński opuścił Glinciszki w 1939 (zginął w Auschwitz).
20 czerwca 1944 roku litewski oddział pomocniczy policji niemieckiej zastrzelił w Glinciszkach 38 mieszkańców.

</doc>
<doc id="677423" url="https://pl.wikipedia.org/wiki?curid=677423" title="Mikrofag">
Mikrofag



</doc>
<doc id="677424" url="https://pl.wikipedia.org/wiki?curid=677424" title="Mikrofagi">
Mikrofagi



</doc>
<doc id="677431" url="https://pl.wikipedia.org/wiki?curid=677431" title="San Cristóbal (miasto w Dominikanie)">
San Cristóbal (miasto w Dominikanie)

 
San Cristóbal – miasto w południowo-zachodniej Dominikanie, na nizinie nadmorskiej, w dolinie rzeki Nigua, ośrodek administracyjny prowincji San Cristóbal. Wchodzi w skład aglomeracji miejskiej Santo Domingo. Współrzędne geograficzne: . Ludność: 209,7 tys. mieszkańców (2013).
W mieście rozwinął się Przemysł spożywczy.

</doc>
<doc id="677433" url="https://pl.wikipedia.org/wiki?curid=677433" title="Konkubent">
Konkubent



</doc>
<doc id="677434" url="https://pl.wikipedia.org/wiki?curid=677434" title="Petyr Mładenow">
Petyr Mładenow

Petyr Toszew Mładenow (bułg. Петър Тошев Младенов; ur. 22 sierpnia 1936, zm. 31 maja 2000 w Sofii) – bułgarski działacz komunistyczny. Od 1971 do 1989 minister spraw zagranicznych Ludowej Republiki Bułgarii, a w latach 1977–1990 był członkiem biura politycznego KC BPK. Gdy kończył swoją działalność na stanowisku ministra spraw zagranicznych (1989), został we wrześniu tego roku sekretarzem generalnym KC BPK (do lutego 1990) i przewodniczącym Rady Państwa (do 3 kwietnia 1990), następnie prezydentem Bułgarii do lipca 1990.
Wieloletni członek Bułgarskiej Partii Komunistycznej i lider jej reformatorskiego skrzydła. Władzę w partii objął 10 listopada 1989 roku po dymisji ze stanowiska sekretarza faktycznego przywódcy Ludowej Republiki Bułgarii Todora Żiwkowa. 17 listopada został prezydentem republiki. Jako głowa państwa prowadził liberalną politykę otwartą na dialog z opozycją. 15 grudnia tego samego roku ogłosił amnestię wobec więźniów politycznych a 29 grudnia cofnął przepisy represjonujące mniejszość turecką. Na początku roku rozpoczął dialog z opozycją skupioną w koalicji Związek Sił Demokratycznych. 15 stycznia partia komunistyczna zdecydowała o zniesieniu z konstytucji zapisu o przewodniej roli partii a w kolejnym miesiącu w ramach liberalizacji gospodarki pozwolono na prowadzenie prywatnej gospodarki rolnej. W kwietniu 1990 roku z jego inicjatywy w miejsce partii komunistycznej utworzona została centrolewicowa Bułgarska Partia Socjalistyczna. Mładenow poprowadził socjalistów do startu w wyborach do Wielkiego Zgromadzenia Narodowego które okazały się dla postkomunistycznego ugrupowania sukcesem. Z urzędu prezydenta ustąpił jeszcze w lipcu tego samego roku rezygnując z aktywnego udziału w polityce.

</doc>
<doc id="677439" url="https://pl.wikipedia.org/wiki?curid=677439" title="Konkubina">
Konkubina



</doc>
<doc id="677441" url="https://pl.wikipedia.org/wiki?curid=677441" title="Concepción de La Vega">
Concepción de La Vega

Concepción de La Vega, znane również jako La Vega – miasto w środkowej Dominikanie, ośrodek administracyjny prowincji La Vega. Liczy ponad 100 tysięcy mieszkańców. 
Jednym z zabytków miasta jest sanktuarium Matki Bożej Miłosierdzia ("Santuario de Nuestra Señora de las Mercedes"), zwane też Santo Cerro, zbudowane w miejscu bitwy, podczas której Matka Boża miała objawić się Kolumbowi.

</doc>
<doc id="677442" url="https://pl.wikipedia.org/wiki?curid=677442" title="Staw śrubowy">
Staw śrubowy

Staw śrubowy, staw ślimakowy () – rodzaj stawu zaliczany do stawów jednoosiowych. Ruch obrotowy wokół osi pionowej łączy się w nim z równoczesnym ruchem posuwistym wzdłuż tej osi – podobnie jak przy wkręcaniu śruby. Przykładowym stawem jest staw szczytowo-obrotowy.

</doc>
<doc id="677443" url="https://pl.wikipedia.org/wiki?curid=677443" title="Prats i Sansor">
Prats i Sansor

Prats i Sansor – gmina w Hiszpanii, w Katalonii, w prowincji Lleida, w comarce Baixa Cerdanya.
Według danych INE z 2005 roku liczba ludności wyniosła 219. Powierzchnia gminy to 6,23 km², a wysokość bezwzględna to 1124 metry. Numer kierunkowy to +34, a tablice rejestracyjne rozpoczynają się od litery L. Współrzędne geograficzne gminy to 42°22'5"N 1°50'26"E.
Skład gminy.
Gmina dzieli się na cztery miejscowości:

</doc>
<doc id="677444" url="https://pl.wikipedia.org/wiki?curid=677444" title="Discoverer 20">
Discoverer 20

Discoverer 20 – amerykański satelita wywiadowczy. Stanowił część tajnego programu CORONA. Był to pierwszy statek z serii KH-5 "ARGON". Z powodu awarii nie doszło do odłączenia się kapsuły powrotnej z materiałem zdjęciowym.

</doc>
<doc id="677446" url="https://pl.wikipedia.org/wiki?curid=677446" title="E-kur">
E-kur

E-kur (sum. é.kur, tłum. „Dom-Góra”) – nazwa świątyni boga Enlila w mieście Nippur; największe i najważniejsze sanktuarium Sumeru.
Zgodnie z mitem sumeryjskim Ekur było mieszkaniem Enlila od czasów stworzenia. Początki przybytku sięgają prawdopodobnie I połowy IV tysiąclecia p.n.e. Wraz z rosnąca rolą kultu Enlila w wierzeniach Sumerów, świątynia przekształciła się stopniowo z lokalnego centrum kultowego w najważniejsze sanktuarium miast-państw sumeryjskich, a jej wysoka pozycja przetrwała długo po upadku Sumeru. Kapłani E-kur posiadali władzę nadawania tytułu lugala, najwyższego władcy w całym Sumerze. 
Kilkakrotne w swej historii plądrowana, m.in. przez akadyjskiego króla Naram-Sina w II poł. XXIII wieku p.n.e. Ten świętokradczy czyn zdaniem Sumerów miał stać się przyczyną gniewu boga i upadku imperium akadyjskiego. Odbudowana przez Ur-Nammu, sumeryjskiego króla Ur, następnie restaurowana i rozbudowywana przez władców kolejnych państw starożytnej Mezopotamii. Kult Enlila w Nippur przetrwał aż do panowania Arsacydów.
Świątynia E-kur miała formę ziguratu. Trzon budowli wzniesiono z niewypalanej cegły, licując i wzmacniając konstrukcję cegłą wypalaną i asfaltem.
Odkryta w 1851 roku przez brytyjskiego archeologa Austena Henry'ego Layarda.

</doc>
<doc id="677447" url="https://pl.wikipedia.org/wiki?curid=677447" title="Kolonia Przylądkowa">
Kolonia Przylądkowa

Kolonia Przylądkowa (ang. "Cape Colony", niderl. "Kaapkolonie") – brytyjska kolonia w południowej Afryce, istniejąca (z przerwą) w latach 1795–1910.

</doc>
<doc id="677448" url="https://pl.wikipedia.org/wiki?curid=677448" title="Pachuca">
Pachuca

Pachuca, Pachuca de Soto – miasto w środkowym Meksyku, w Sierra Madre Wschodniej, na wysokości 2400 metrów, stolica stanu Hidalgo, położona w jego południowo-środkowej części, 90 km od Meksyku. Aglomeracja w 2010 roku liczyła około 512 tys. mieszkańców.
W okresie prekolumbijskim mieszkańcy Teotihuacánu eksploatowali złoża obsydianu w okolicach Pachuca.
W mieście rozwinął się przemysł spożywczy, włókienniczy, skórzany oraz hutniczy.

</doc>
<doc id="677450" url="https://pl.wikipedia.org/wiki?curid=677450" title="Herod Agrypa I">
Herod Agrypa I



</doc>
<doc id="677451" url="https://pl.wikipedia.org/wiki?curid=677451" title="Salvaleón de Higüey">
Salvaleón de Higüey

Salvaleón de Higüey znane również jako Higüey – miasto we wschodniej Dominikanie nad rzeką Yuma. Ludność: 189 tys. (2012). Ośrodek administracyjny prowincji La Altagracia.
Rejon został odkryty w 1494 roku przez Juana de Esquivela, a miasto założone w 1503 roku na rozkaz Nicolasa de Ovando. Higüey to główny ośrodek pielgrzymkowy kraju, miejsce kultu maryjnego patronki Dominikany – Matki Bożej z Altagracia ("Nuestra Señora de la Altagracia"). W latach 50. XX wieku powstała nowa betonowa katedra o nowoczesnym wyglądzie, którą zaprojektowali francuscy architekci André Dunoyer de Segonzac i Pierre Dupré, która szybko stała się najbardziej znanym zabytkiem miasta, a zarazem największym kościołem w kraju.
Oprócz Bazyliki Nuestra Señora de la Altagracia, znajduje się kościół San Dioniso z 1567 roku. Oprócz tego istnieje też kilka zborów protestanckich i Świadków Jehowy.
Z miasta pochodzi zespół muzyczny „Los Hermanos Rosario”.

</doc>
<doc id="677452" url="https://pl.wikipedia.org/wiki?curid=677452" title="Herod Agrypa II">
Herod Agrypa II



</doc>
<doc id="677453" url="https://pl.wikipedia.org/wiki?curid=677453" title="Higüey">
Higüey



</doc>
<doc id="677454" url="https://pl.wikipedia.org/wiki?curid=677454" title="Ryjkołaz">
Ryjkołaz

Ryjkołaz ("Phascolosorex") – rodzaj ssaka z podrodziny niełazów (Dasyurinae) w obrębie rodziny niełazowatych (Dasyuridae).
Zasięg występowania.
Rodzaj obejmuje gatunki występujące na Nowej Gwinei i w Indonezji.
Morfologia.
Długość ciała samic 11,6–19,5 cm, długość ogona samic 15,2–17 cm, długość ciała samców 15,4–22,6 cm, długość ogona samców 15,3–19,1 cm; masa ciała samców 132–145 g.
Systematyka.
Etymologia.
"Phascolosorex": "phaskōlos" „skórzany worek, torba”; , "soricis" „ryjówka”, od gr. ὑραξ "hurax" „ryjówka”.
Podział systematyczny.
Do rodzaju należą następujące gatunki:

</doc>
<doc id="677455" url="https://pl.wikipedia.org/wiki?curid=677455" title="Higuey">
Higuey



</doc>
<doc id="677456" url="https://pl.wikipedia.org/wiki?curid=677456" title="To Those Who Wait">
To Those Who Wait



</doc>
<doc id="677458" url="https://pl.wikipedia.org/wiki?curid=677458" title="Sandor">
Sandor



</doc>
<doc id="677459" url="https://pl.wikipedia.org/wiki?curid=677459" title="Department of Defense">
Department of Defense



</doc>
<doc id="677460" url="https://pl.wikipedia.org/wiki?curid=677460" title="Sahelantrop">
Sahelantrop

Sahelanthropus tchadensis – wymarły gatunek ssaka człekokształtnego. Żył około 7 mln lat temu (górny miocen) w Środkowej Afryce. Właściwie nic nie wiadomo o tych istotach poza wyglądem ich czaszek, które odnaleziono w latach 2001–2002 w okolicach jeziora Czad. Czaszki wyglądają podobnie do ludzkich. Płaska twarz, podobne uzębienie, jedynie znacznie mniejsza puszka mózgowa i szerszy rozstaw oczodołów.
Teoria ewolucji.
Istnieją różne teorie ewolucji "Sahelanthropus tchadensis". Mógł on być przodkiem dzisiejszych małp człekokształtnych lub też jednym z najwcześniejszych ludzi. Można go też uznać za wspólnego przodka ludzi i szympansów.
Opis.
Holotypem jest okaz TM-266-01-060-1, odnaleziony na stanowisku Tolros-Menalla 266, na pustyni Djurab w Czadzie. Cechy charakterystyczne to: ortognatyczna twarz (cecha bardzo progresywna), duży i ciągły wał nadoczodołowy, obecność małego grzebienia kostnego na szczycie czaszki, do którego przyczepione były mięśnie szczęk, duże zwężenie zaoczodołowe, wąski U-kształtny łuk zębodołowy i duży grzebień karkowy na potylicy, do którego przyczepione były mięśnie karku.
"Sahelpithecus?".
Według Milforda H. Wolpoffa, Brigitte Senut i Martina Pickforda zwierzę to jest jedną z mioceńskich małp człekokształtnych, których ewolucja nie miała nic wspólnego z linią homininów, a jest jedynie dowodem ogromnej zmienności wśród małpiej linii rodowej.
Badacze ci wskazują na takie cechy, jak szerokość kłów w zakresie zmienności kłów szympansa i goryla (u samicy), pasmo starcia szkliwa wzdłuż tylnego brzegu sygnalizujące obecność kompleksu tnącego, silnie rozbudowany grzebień karkowy (jak u goryli) oraz brak niezbitych dowodów na fakultatywną bipedię. Michel Brunet (odkrywca) twierdzi, że to najstarszy przedstawiciel hominidów i argumentuje, że na podstawie samych pomiarów niczego nie można dowieść. Ważna jest wielkość względna, a nie bezwzględna i proporcje przedtrzonowców i trzonowców, które są charakterystyczne dla późniejszych hominidów. Budowa kła świadczy o braku kompleksu tnącego (zła interpretacja ekspozycji zębiny), bowiem krawędź tylna jest nieostra, a duży i ciągły wał nadoczodołowy stanowi odpowiedź na naprężenia związane z funkcjonowaniem przednich zębów.

</doc>
<doc id="677463" url="https://pl.wikipedia.org/wiki?curid=677463" title="Saint-Gobain (przedsiębiorstwo)">
Saint-Gobain (przedsiębiorstwo)

Saint-Gobain – francuski koncern przemysłowy produkujący m.in. szkło, plastik, gips (Rigips), wełnę izolacyjną (Isover, ISOROC), chemię budowlaną (Weber) i inne materiały budowlane. Dystrybuuje materiały poprzez sieć hurtowni branży grzewczej, sanitarnej, instalacyjnej i remontowo-budowlanej.
Saint-Gobain zostało założone przez ministra Colberta w 1665 r. jako "Manufacture royale de glaces de miroirs" dla przełamania dominacji Republiki Weneckiej w produkcji szkła. Pierwszym zleceniem fabryki była produkcja szkła na potrzeby sali lustrzanej w pałacu wersalskim.
Grupa Saint-Gobain zajmuje dziesiąte miejsce wśród największych francuskich spółek; jest notowana na giełdzie w Paryżu i wchodzi w skład indeksu CAC 40. Spółka produkuje najwięcej materiałów izolacyjnych na świecie; na rynku europejskim jest liderem w produkcji szkła.
Saint-Gobain (poprzez spółkę Saint-Gobain Abrasives) jest właścicielem jednej z najpopularniejszych marek materiałów ściernych – Norton. Pod tą nazwą dystrybuuje w Europie kilka tysięcy produktów przeznaczonych dla różnych gałęzi przemysłu i zastosowań domowych.
Saint-Gobain w Polsce.
W Polsce Saint-Gobain ma zakłady produkcyjne w Gliwicach, Strzemieszycach Wielkich (dzielnica Dąbrowy Górniczej), Żarach, Kole, Nidzicy oraz w Gorlicach.
Saint-Gobain Abrasives przejęło w 2001 r. zakład produkcyjny materiałów ściernych w Kole.
Sieci hurtowni:

</doc>
<doc id="677465" url="https://pl.wikipedia.org/wiki?curid=677465" title="Ryjowniczki">
Ryjowniczki

Ryjowniczki (Planigalini) – monotypowe plemię ssaków z podrodziny grubogoników (Sminthopsinae) w obrębie rodziny niełazowatych (Dasyuridae).
Występowanie.
Plemię obejmuje gatunki występujące w Australii i Papui-Nowej Gwinei.
Morfologia.
Długość ciała (bez ogona) samic 4,9–8,3 cm, samców 5–8,4 cm, długość ogona samic 5,1–6,5 cm, samców 5,3–7 cm; masa ciała samców samic 2,6–17,2 g, 2,8–16,3 g.
Systematyka.
Etymologia.
"Planigale": „płaski”; "galeē" lub γαλη "galē" „łasica”.
Podział systematyczny.
Do plemienia należy jeden rodzaj ryjowniczka ("Planigale") z następującymi gatunkami:

</doc>
<doc id="677466" url="https://pl.wikipedia.org/wiki?curid=677466" title="Natan (prorok)">
Natan (prorok)

Natan (hebr. נָתָן, zm. po 970 p.n.e.) – prorok izraelski z czasów panowania Dawida i Salomona występujący w Starym Testamencie.
Był doradcą Dawida; przekazał mu słowa Jahwe, by nie budował świątyni, gdyż jest to zadanie zastrzeżone dla syna króla. Gdy Dawid doprowadził do śmierci Uriasza Hetyty, by poślubić jego żonę Batszebę, Natan przepowiedział śmierć najstarszego dziecka tej pary.
U schyłku życia Dawida w rozgrywce o sukcesję między jego synami Adoniaszem a Salomonem stanął po stronie tego ostatniego.
Biblia wspomina o istnieniu księgi noszącej tytuł "Dzieje Natana Proroka".

</doc>
<doc id="677469" url="https://pl.wikipedia.org/wiki?curid=677469" title="Niełazik">
Niełazik

Niełazik ("Pseudantechinus") – rodzaj ssaka z podrodziny niełazów (Dasyurinae) w rodzinie niełazowatych (Dasyuridae).
Zasięg występowania.
Rodzaj obejmuje gatunki występujące w Australii.
Morfologia.
Długość ciała 6,3–11,5 cm, długość ogona 5,6–12,5 cm; masa ciała samic 14–45 g, samców 14–50 g.
Systematyka.
Etymologia.
"Pseudantechinus": "pseudos" „fałszywy”; rodzaj "Antechinus" (chutliwiec).
Podział systematyczny.
Do rodzaju należą następujące gatunki:

</doc>
<doc id="677473" url="https://pl.wikipedia.org/wiki?curid=677473" title="ZOK">
ZOK



</doc>
<doc id="677474" url="https://pl.wikipedia.org/wiki?curid=677474" title="Nimrud">
Nimrud



</doc>
<doc id="677480" url="https://pl.wikipedia.org/wiki?curid=677480" title="Grubogonik">
Grubogonik

Grubogonik ("Sminthopsis") – rodzaj ssaka z podrodziny grubogoników (Sminthopsinae) w rodzinie niełazowatych (Dasyuridae). 
Zasięg występowania.
Rodzaj obejmuje gatunki występujące w Australii i południowo-wschodniej Papui-Nowej Gwinei.
Charakterystyka.
Długość ciała (bez ogona) 5,2–13,5 cm, długość ogona 4–22 cm; masa ciała 10–70 g; samce są większe i cięższe od samic. Większość gatunków w okresie suszy gromadzi tłuszcz w nasadzie ogona (stąd nazwa grubogoniki).
Systematyka.
Podział systematyczny.
Do rodzaju należą następujące gatunki:
Opisano również gatunek wymarły z pliocenu i plejstocenu Australii:

</doc>
<doc id="677481" url="https://pl.wikipedia.org/wiki?curid=677481" title="Poetyka Arystotelesa">
Poetyka Arystotelesa



</doc>
<doc id="677483" url="https://pl.wikipedia.org/wiki?curid=677483" title="Sarcophilus">
Sarcophilus



</doc>
<doc id="677484" url="https://pl.wikipedia.org/wiki?curid=677484" title="Sait Faik Abasıyanık">
Sait Faik Abasıyanık

Sait Faik Abasıyanık (ur. 23 listopada 1906 w Adapazarı, zm. 11 maja 1954 w Stambule) – pisarz i dziennikarz turecki, który zdobył uznanie jako doskonały nowelista. 
Po ukończeniu nauki w szkole średniej w Bursie studiował w Stambule literaturoznawstwo oraz pedagogikę. W latach 1931–1935 studiował literaturę na uniwersytecie w Grenoble. 
Po powrocie z Francji do kraju zaczął publikować swoje opowiadania w czasopiśmie "Varlk", który był głównym pismem awangardy tureckiej.
Zmarł po długiej chorobie w Stambule.
Napisał dwie powieści oraz wiele nowel i opowiadań. W swej twórczości poruszał głównie kwestie życia niższych warstw społeczeństwa oraz marginesu społecznego Stambułu. Wprowadził do literatury język potoczny używany w Stambule. Jego twórczość poza powieściami 13 zbiorów nowel, tom wierszy, reportaże.
W przekładzie na język polski ukazał się tom przekładów opowiadań Abasıyanıka, pt. "Tureckie opowieści morskie", dokonany przez Łucję Antonowicz-Bauer, Wilno 2004.
Tłumaczono również drobne utwory Abasıyanıka, drukowane głównie w "Przeglądzie Orientalistycznym". Opowiadanie pt. "Fiołkowa dolina" zamieszczono w antologii opowiadań pisarzy tureckich pt. "Rajski statek" (1976). 
Twórczość.
Do najważniejszych dzieł jego autorstwa można zaliczyć:

</doc>
<doc id="677485" url="https://pl.wikipedia.org/wiki?curid=677485" title="Ireneusz Mroczkowski">
Ireneusz Mroczkowski

Ireneusz Mroczkowski (ur. 24 grudnia 1949 w Makowie Mazowieckim, zm. 17 sierpnia 2020 w Borutach) – polski duchowny Kościoła rzymskokatolickiego, prałat, profesor nauk teologicznych, specjalista z zakresu teologii moralnej i etyki.
Życiorys.
W latach 1997–2002 kierownik Katedry Teologii Moralnej w Instytucie Teologii Moralnej Wydziału Teologii Katolickiego Uniwersytetu Lubelskiego. W latach 1985–2002 wykłady kursoryczne i monograficzne na kursie licencjacko-doktorskim Sekcji Teologii Moralnej [Instytutu Teologii Moralnej]. Problematyka badawcza: etyczno-teologiczna interpretacja praw człowieka, moralny wymiar sakramentów, antropologia moralnoteologiczna, implikacje kulturowo-moralne natury osoby ludzkiej; filozofia i teologia zła.
Od roku 2002 profesor Uniwersytetu Kardynała Stefana Wyszyńskiego w Warszawie na Wydziale Teologii i Wydziale Studiów nad Rodziną. Problematyka badawcza: teologia rodziny, gender, nowy feminizm, biologiczne, psychiczne i duchowe wymiary macierzyństwa i ojcostwa, sumienie i prawo natury.
Od roku 1984 profesor Wyższego Seminarium Duchownego i Studium Posoborowego Diecezji Płockiej. Wykłady z teologii moralnej fundamentalnej, spowiednictwa i metodyki pracy naukowej (proseminarium).
W latach 1995–2000 wykłady z etyki w Wyższej Szkole im. Pawła Włodkowica w Płocku. W latach 1999–2005 wykłady z etyki w Akademii Humanistycznej im A. Gieysztora w Pułtusku.
Od roku 2018 profesor Państwowej Wyższej Szkoły Zawodowej w Ciechanowie. Wiceprzewodniczący Zespołu ds. Oceny Jakości Kształcenia dla Kierunku Pedagogika oraz członek Rady Wydziału Ochrony Zdrowia i Nauk Humanistycznych i Wydziałowej Komisji ds. Oceny Jakości Kształcenia tejże uczelni.
W 2007 odznaczony Wielkim Orderem św. Zygmunta, najwyższym odznaczeniem diecezji płockiej.
W 2017 roku otrzymał od studentów tytuł Belfra Roku dla najlepszego wykładowcy na Wydziale Studiów nad Rodziną na Uniwersytecie Kardynała Stefana Wyszyńskiego.
W 2017 roku odznaczony tytułem Superpłocczanina za całokształt działalności, a szczególnie za prowadzenie i inicjowanie dyskusji w Sekcji Dialogu w Towarzystwie Naukowym Płockim.
W latach 1968–1970 służba w 54 Batalionie Ratownictwa Terenowego w Bartoszycach, w tzw. jednostce kleryckiej, a po 47 latach, 22 maja 2017 roku otrzymał awans oficerski i uzyskał stopień podporucznika. 
Zmarł nagle, 17 sierpnia 2020 r. w swoim domu rodzinnym w Borutach.
Kariera naukowa.
W 1967 roku matura w Liceum św. Stanisława Kostki w Płocku;
W latach 1967–1974 studia w Wyższym Seminarium Duchownym w Płocku. Praca dyplomowa: "Rozumienie wolności w tomizmie i marksizmie". Promotor: ks. dr Tadeusz Rutowski.
W latach 1977–1980 specjalistyczne studia magistersko-licencjackie na Wydziale Teologii Katolickiego Uniwersytetu Lubelskiego. Magisterium – 26 czerwca 1979 r.; licencjat w 1980 roku. Tytuł pracy: "Problematyka moralna w dziełach Stanisława Przybyszewskiego". Promotor: Ks. prof. dr hab. Stanisław Witek. Recenzent: Ks. prof. Seweryn Rosik.
W latach 1980–1984 studia doktoranckie w Akademii Alfonsjańskiej Papieskiego Uniwersytetu Laterańskiego (Pontificia Universitas Lateranensis Academia Alfonsiana). Doktorat pod kierunkiem O. Prof. Jullio de La Torre – 18 maja 1984 r. Praca na temat: "La dimensione etico-teologica dei diritti dell'uomo," Roma 1984. ss. 562. Recenzenci: prof. J. Alvarez i D. Capone. Doktorat nostryfikowany na KUL-u 25 czerwca 1985 r.
6 czerwca 1994 r. kolokwium habilitacyjne na KUL na podstawie dorobku i rozprawy habilitacyjnej: "Osoba i cielesność. Moralne aspekty teologii ciała," Płock 1994 (s. 303). Recenzenci: Ks. prof. dr hab. Helmut Juros, ks. prof. Paweł Góralczyk, ks. prof. dr hab. Janusz Nagórny.
26 października 2001 tytuł naukowy profesora nauk teologicznych. Książka profesorska: "Zło i grzech. Studium filozoficzno-teologiczne", Lublin 2000.
Działalność naukowa.
W latach 1999–2005 rektor Wyższego Seminarium Duchownego w Płocku.
W latach 2006–2013 przewodniczący Stowarzyszenia Teologów Moralistów w Polsce.
W latach 1997–2012 redaktor naczelny rocznika naukowego „Studia Płockie”.
Od roku 1986 członek Towarzystwa Naukowego Katolickiego Uniwersytetu Lubelskiego im. Jana Pawła II.
Od roku 1985 członek Ogólnopolskiej Sekcji Teologów Moralistów.
Od roku 2007 członek zarządu Stowarzyszenia Teologów Moralistów w Polsce.
W latach 1999–2005 członek Konferencji Rektorów Seminariów Duchownych w Polsce.
Od roku 2013 przewodniczący Sekcji Dialogu Towarzystwa Naukowego Płockiego.
W roku 2009 odznaczony Medalem Komisji Edukacji Narodowej.
Od roku 2016 Przewodniczący Rady Społecznej przy Biskupie Płockim.
Działalność pozanaukowa.
W latach 1974–1977 wikariusz w Rypinie i Płońsku.
W latach 1997–2013 członek Komisji Mieszanej do spraw Dialogu Teologicznego między Kościołem Rzymskokatolickim i Kościołem Starokatolickim Mariawitów.
W roku 1984 ojciec duchowny w Wyższym Seminarium Duchownym w Płocku.
W latach 1987–1999 asystent kościelny Klubu Inteligencji Katolickiej w Płocku.
W latach 1991–1999 członek Komisji Głównej II Plenarnego Synodu Plenarnego w Polsce.
W latach 1991–2015 członek Komisji Głównej 42 i 43 Synodu diecezji płockiej.
Od roku 2006 opiekun wspólnoty wdów konsekrowanych w diecezji płockiej.
Od roku 2006 członek Zarządu Stowarzyszenie Synagoga Płocka.
W roku 1997 odznaczony tytułem Prałata Jego Świątobliwości.
W roku 2004 odznaczony Złotym Krzyżem Zasługi.
Publikacje.
Autor około 300 artykułów w polskich i zagranicznych czasopismach filozoficzno-teologicznych.

</doc>
<doc id="677489" url="https://pl.wikipedia.org/wiki?curid=677489" title="Chemikalia rolnicze">
Chemikalia rolnicze



</doc>
<doc id="677492" url="https://pl.wikipedia.org/wiki?curid=677492" title="Dziecko nieślubne">
Dziecko nieślubne



</doc>
<doc id="677493" url="https://pl.wikipedia.org/wiki?curid=677493" title="Dzieci nieślubne">
Dzieci nieślubne



</doc>
<doc id="677496" url="https://pl.wikipedia.org/wiki?curid=677496" title="Discoverer 21">
Discoverer 21

Discoverer 21 - amerykański satelita technologiczny. Stanowił część tajnego programu CORONA. Był obiektem testowym dla satelitów serii MIDAS, wykrywających starty rakiet balistycznych. Nie przenosił kapsuły powrotnej ani aparatów fotograficznych. Miał też służyć badaniom nad wielokrotnym włączaniem i wyłączaniem silnika rakietowego w przestrzeni kosmicznej.

</doc>
<doc id="677497" url="https://pl.wikipedia.org/wiki?curid=677497" title="Guarino z Werony">
Guarino z Werony



</doc>
<doc id="677498" url="https://pl.wikipedia.org/wiki?curid=677498" title="Foumbot">
Foumbot

Foumbot – miasto w Kamerunie, w Regionie Zachodnim. Liczy około 88,5 tys. mieszkańców.

</doc>
<doc id="677499" url="https://pl.wikipedia.org/wiki?curid=677499" title="Ger (Hiszpania)">
Ger (Hiszpania)

Ger – gmina w Hiszpanii, w Katalonii, w prowincji Girona, w comarce Baixa Cerdanya.
Według danych z 2005 roku liczba ludności wyniosła 433. Powierzchnia gminy to 33,39 km², a wysokość bezwzględna to 1135 metry. Współrzędne geograficzne gminy to 42°24'47"N 1°50'45"E.
Skład gminy.
W skład gminy wchodzi siedem miejscowości:

</doc>
<doc id="677500" url="https://pl.wikipedia.org/wiki?curid=677500" title="Nieślubne dziecko">
Nieślubne dziecko

Nieślubne dziecko – dziecko pochodzące ze związku pozamałżeńskiego, inaczej „z nieprawego łoża” (), daw. „dziecko naturalne” (w prawie kanonicznym, w przeciwieństwie do "dziecka prawego").
Jego status był bardzo różny, zależnie od kultury, w jakiej przyszło na świat. Niekiedy było piętnowane, lecz bywało także traktowane jak dziecko z formalnego związku.
Inne określenia na takie dziecko to „bękart” (obecnie słowo o charakterze pejoratywnym) lub „bastard” (nieślubny potomek królewski). Często z bękartem mylony jest mamzer w judaizmie.
Przykładowy odsetek dzieci nieślubnych w Polsce pod koniec XVIII wieku pośród wszystkich chrztów (z hasła demografia historyczna):
W XX wieku zrównano prawa dzieci nieślubnych z prawami dzieci pochodzących z małżeństwa. W Polsce dokonano tego po II wojnie światowej. Polska ratyfikowała Europejską Konwencję o statusie prawnym dziecka pozamałżeńskiego, sporządzoną w Strasburgu dnia 15 października 1975 r. (). Jednakże dopóki dziecko nie ma ustalonego ojcostwa w drodze uznania ojcostwa (w Polsce wyłącznie małoletniego) albo orzeczenia sądu, nie dziedziczy z mocy ustawy po ojcu oraz jego krewnych i na odwrót, nie przysługują mu od ojca świadczenia alimentacyjne i na odwrót, jak również nie może nosić nazwiska ojca. Władzę rodzicielską sprawuje nad nim matka, chyba że także macierzyństwo nie jest ustalone. W akcie urodzenia dziecka, którego pochodzenia od ojca nie ustalono, jako imię ojca wpisuje się imię wskazane przez osobę zgłaszającą urodzenie albo kierownika urzędu stanu cywilnego, a jako jego nazwisko i nazwisko rodowe – nazwisko matki.

</doc>
<doc id="677501" url="https://pl.wikipedia.org/wiki?curid=677501" title="Indesit">
Indesit

Indesit Company S.p. A. – włoskie przedsiębiorstwo, z siedzibą w Fabriano (AN), należące do głównych producentów elektrycznego sprzętu AGD w Europie.
Historia.
Założone w 1930 roku w Fabriano (Ankona) przez Aristide Merloniego, jako Industrie Merloni przedsiębiorstwo rodzinne, początkowo zajęło się produkcją wag, aby na początku lat pięćdziesiątych osiągnąć 40% udziału rynku w tym sektorze. Kilka lat później uruchomiono produkcję butli do gazu płynnego oraz piecyków łazienkowych. Zaczęto również sprzedawać kuchenki, przeznaczone do butli gazowych.
Przedsiębiorstwo rozszerzało swoją ofertę sprzętu gospodarstwa domowego pod marką Ariston.
W 1970 roku, wraz ze śmiercią założyciela, firma Merloni została reorganizowana i podzielona na trzy niezależne sektory przemysłowe: sektor AGD (lodówki i kuchenki – firma Merloni Elettrodomestici), kierowany przez Vittorio Merloniego; sektor wyposażenia łazienek (bojlery i wanny – firma Merloni Termosanitari), kierowany przez Francesco Merloniego i sektor mechaniczny (wagi i butle), kierowany przez Antonio Merloniego.
W 1985 roku firma Merloni Elettrodomestici pozyskała Indesit – wielkiego konkurenta na lokalnym rynku, znanego również poza granicami Włoch. Dwa lata później przedsiębiorstwo weszło na giełdę.
W lutym 2005 roku Merloni Elettrodomestici zmieniła nazwę na Indesit Company. Indesit jest najbardziej znaną marką Grupy poza granicami Włoch. Przedsiębiorstwo wytwarzało również produkty pod „historyczną” marką Ariston. Wśród innych marek firmy są również regionalne Hotpoint, Scholtès i Stinol.
Na początku 2007 roku firma Indesit Company przedstawiła nową markę. Jest nią Hotpoint-Ariston. Powstała ona z połączenia dwóch znanych już uprzednio znaków firmowych: Hotpoint i Ariston.
13 października 2014 Komisja Europejska zezwoliła na przejęcie producenta AGD Indesit przez jego amerykańskiego rywala Whirlpool. KE uznała, że transakcja nie budzi obaw dotyczących zachowania odpowiedniego poziomu konkurencji w UE.
Działalność.
Indesit Company posiadał w 2007 roku około 14% europejskiego rynku „białego” elektrycznego sprzętu gospodarstwa domowego (piekarniki, lodówki, płyty grzejne do kuchenek, zmywarki do naczyń i pralki), z obrotem ponad 3,4 miliardów euro. Firma produkuje około 16 milionów sztuk sprzętu, który jest sprzedawany w 36 krajach. Jest drugim co do wielkości europejskim producentem takiego sprzętu po Electroluksie.
Indesit posiada 17 zakładów produkcyjnych, m.in.: we Włoszech, Rosji, Wielkiej Brytanii i Polsce. Zatrudnia ponad 17 tysięcy pracowników.
Zakłady w Polsce.
Indesit posiada dwie fabryki zlokalizowane na terenach Łódzkiej Specjalnej Strefy Ekonomicznej (Łódź, Radomsko).
Fabryka Indesit w Łodzi składa się z dwóch zakładów, jeden produkuje lodówki, a drugi kuchenki. Jest umieszczona przy ulicy Dąbrowskiego. Wejście na teren fabryki lodówek jest od ul. Lodowej (skrzyżowanie Dąbrowskiego-Lodowa), a na teren kuchenek od ul. Puszkina (skrzyżowanie z ul. Dąbrowskiego).
Wydarzenia.
We wrześniu 2005 w łódzkiej fabryce Indesitu zginął 21-letni robotnik, przygnieciony przez prasę do wygniatania blach, z której wcześniej zdjęto zabezpieczenia. Na podstawie tych wydarzeń powstał dramat Pawła Demirskiego pod tytułem "Kiedy przyjdą podpalić dom, to się nie zdziw".
Dnia 14 maja 2008 roku z linii produkcyjnej łódzkiego Indesitu zjechała 2 000 000 lodówka.

</doc>
<doc id="677505" url="https://pl.wikipedia.org/wiki?curid=677505" title="Villec">
Villec



</doc>
<doc id="677510" url="https://pl.wikipedia.org/wiki?curid=677510" title="Przestrzeń nakrywająca">
Przestrzeń nakrywająca

Przestrzeń nakrywająca przestrzeni topologicznej formula_1 – para formula_2 gdzie formula_3 jest przekształceniem ciągłym (zwanym przekształceniem nakrywającym) oraz
dla każdego punktu formula_4 istnieje takie otoczenie formula_5 (zwane prawidłowo nakrytym), że podprzestrzeń formula_6 jest topologicznie równoważna sumie rozłącznej o składnikach homeomorficznych ze zbiorem formula_7 przy czym przekształcenie nakrywające obcięte do dowolnego takiego składnika ustala ten homeomorfizm.

</doc>
<doc id="677511" url="https://pl.wikipedia.org/wiki?curid=677511" title="Electrolux">
Electrolux

AB Electrolux – szwedzkie przedsiębiorstwo zajmujące się produkcją sprzętu AGD. Dostawca urządzeń do zastosowań domowych, jak i profesjonalnych, sprzedając ponad 40 milionów produktów każdego roku do odbiorców w ponad 150 krajach. Producent m.in. pralek, zmywarek, lodówek, odkurzaczy i kuchenek pod markami takimi, jak: Electrolux, AEG, Zanussi, Eureka, Faure oraz Frigidaire.
W roku 2011 przedsiębiorstwo zanotowało ponad 102 miliardy koron szwedzkich przychodów, przy zatrudnieniu ok. 58 tys. ludzi.
Electrolux posiada 5 fabryk w Polsce w Siewierzu, Świdnicy, Oławie, Żarowie i Zabrzu.
Historia.
Stworzona w 1912 roku pod nazwą Elektrolux w wyniku fuzji Elektromekaniska AB działającej od 1910 roku z Lux AB, powstałą w 1901 roku. Pisownia została zmieniona na Electrolux w roku 1957.
Przedsiębiorstwo zostało przekształcone w holding w roku 1928 i rozwijało się aż do lat 70. XX wieku pod przewodnictwem Hansa Werthéna.
W 1928 roku spółka została wprowadzona na Londyńską Giełdę Papierów Wartościowych (LSE), a dwa lata później na Sztokholmską Giełdę Papierów Wartościowych, gdzie wchodzi w skład indeksu OMX 30 Stockholm.

</doc>
<doc id="677512" url="https://pl.wikipedia.org/wiki?curid=677512" title="Nkoteng">
Nkoteng

Nkoteng – miasto w Kamerunie w Regionie Centralnym. Liczy około 53,6 tys. mieszkańców.

</doc>
<doc id="677515" url="https://pl.wikipedia.org/wiki?curid=677515" title="Dow Jones">
Dow Jones



</doc>
<doc id="677517" url="https://pl.wikipedia.org/wiki?curid=677517" title="Torneo Argentino C">
Torneo Argentino C

Torneo Argentino C jest piątą ligą argentyńską (najniższa liga zawodowa) rozgrywaną równolegle do odpowiadającej jej ligi stołecznej Primera D Metropolitana. W lidze bierze udział 196 klubów z 22 prowincji Argentyny (bez prowincji Tierra del Fuego). Kluby podzielone są na 50 stref po 4 zespoły (z których dalej awansują dwa) i 3 zespoły (awansuje zwycięzca grupy). Kolejna faza złożona z 96 klubów, prowadzona jest systemem pucharowym w postaci dwumeczów w trzech grupach-pucharach po 32 drużyny. Zwycięzcy tych pucharowych grup (3 kluby) uzyskują bezpośredni awans do Torneo Argentino B, a nawet uzyskują szansę awansu do Torneo Argentino A. Finaliści tych trzech grup pucharowych mają szansę walki o awans do Torneo Argentino B w barażach.
Kluby biorące udział w Torneo Argentino C w sezonie 2005/06.
Buenos Aires
Arrecifes: Obras Sanitarias (Arrecifes);
Ayacucho: Atlético Sarmiento (Ayacucho);
Azul 1: Chacarita Juniors (Azul);
Azul 2: Azul Athletic (Azul);
Bahía Blanca 1: Liniers (Bahía Blanca);
Bahía Blanca 2: Bella Vista (Bahía Blanca);
Balcarce 1: Amigos Unidos (Balcarce);
Balcarce 2: Racing Club (Balcarce);
Baradero: Atlético Baradero (Baradero);
Bragado: Sportivo Bragado (Bragado);
Coronel Dorrego: Atlético Ferroviario (Coronel Dorrego);
Coronel Pringles: Leandro N. Alem (Coronel Pringles);
Chascomús 1: Atlético Chascomús (Chascomús);
Chascomús 2: AD El Salado (General Belgrano);
Chivilcoy 1: Florencio Varela (Chivilcoy);
Chivilcoy 2: Independiente (Chivilcoy);
Dolores: Social Mar de Ajó (Mar de Ajó);
Escobar: Atlético Abrojal (Pilar);
General Madariaga: Deportivo Villa Gesell (Villa Gesell);
Junín 1: Jorge Newbery (Junín);
Junín 2: Villa Belgrano (Junín);
La Plata 1: A.D.I.P. (La Plata);
La Plata 2: Centro Fomento Los Hornos (Los Hornos);
Laprida: Jorge Newbery (Laprida);
Lincoln: Atlético Argentino (Lincoln);
Lobos 1: Deportivo Coreano (Lobos);
Lobos 2: Atlético Las Heras (Las Heras);
Luján: Atlético Luján (Luján);
Mar del Plata: FC Fortineros (Mar del Plata);
Mar del Plata: Club Atlético San José (Mar del Plata);
Mar del Plata: Club Atlético Unión (Mar del Plata);
Medanos: Fortín Club (Pedro Luro);
Mercedes: Club Mercedes (Mercedes);
Miramar: Los Santos del Oeste (Miramar);
Necochea: SD Villa del Parque (Necochea);
Pehuajó: Defensores del Este (Pehuajó);
Rauch: Juventud Agraria (Rauch);
Rivadavia: Atlético Rivadavia (América);
Rojas: Jorge Newbery (Rojas);
Saladillo 1: Centro Juvenil (Saladillo);
Saladillo 2: Unión Apeadero (Saladillo);
Salto: Defensores de Salto (Salto);
San Antonio de Areco: Deportivo San Carlos (Capitán Sarmiento);
San Nicolás 1: General Rojo (General Rojo);
San Nicolás 2: Social Ramallo (Ramallo);
San Pedro: Deportivo Nikkei (San Pedro);
Tandil 1: Independiente (Tandil);
Tandil 2: Ferrocarril Sud (Tandil);
Trenque Lauquen: Barrio Alegre (Trenque Lauquen);
Tres Arroyos: Deportivo Independencia (Gonzalo Chavez);
25 de Mayo 1: Defensores de Plaza España (25 de Mayo);
25 de Mayo 2: Atlético Argentinos (25 de Mayo);
Zárate: Atlético General Belgrano (Zárate).
Catamarca
Andalgala: San Lorenzo (Andalgala);
Belén: Tiro Federal (Belén);
SFV Catamarca 1: Sportivo Villa Cubas (S.F.V. Catamarca);
SFV Catamarca 2: Juventud Unida de Santa Rosa (S.F.V. Catamarca);
Valle Viejo: Independiente (San Antonio).
Chaco
Las Breñas 1: Deportivo San Jorge (Las Breñas);
Las Breñas 2: Atlético Charata (Charata);
Machagay 1: Deportivo Las Garcitas (Las Garcitas);
Machagay 2: El Fortín (Machagay);
Resistencia 1: Atlético Regional (Resistencia);
Resistencia 2: C.U.N.E. (Resistencia);
Resistencia 3: Resistencia Central (Resistencia);
Sáenz Peña 1: General Belgrano (Roque Saenz Peña);
Sáenz Peña 2: Atlético Sportivo (Roque Sáenz Peña);
Sáenz Peña 3: Sportivo Pampa (Pampa del Infierno);
Villa Ángela: Remedios de Escala (Villa Ángela);
Federación Chaqueña: Municipales (Resistencia).
Chubut
Esquel: General San Martín (Esquel);
Trelew 1: Germinal (Rawson);
Trelew 2: C.A.I. (Trelew).
Córdoba
Bell Ville 1: Atlético Matienzo (Monte Buey);
Bell Ville 2: Com. Dep. Teniente Origone (Justiniano Pose);
Bell Ville 3: Club Bell (Bell Ville);
Córdoba 1: Escuela Presidente Roca (Córdoba);
Córdoba 2: Las Palmas (Córdoba);
Córdoba 3: Argentino Peñarol (Córdoba);
Corral de Bustos: Sportivo Corralense (Corral de Bustos);
Laboulage: San Martín (Laboulage);
Río Cuarto 1: Atlético Adelia María (Adelia María);
Río Cuarto 2: Independiente Dolores (General Cabrera);
Río Cuarto 3: Sportivo y Biblioteca Atenas (Río Cuarto);
Río Tercero: Sportivo 9 de Julio (Rio Tercero);
San Francisco: Tiro Federal (Morteros);
Villa María 1: Atlético Ticino (Ticino);
Villa María 2: Colón (Arroyo Cabral).
Corrientes
Corrientes 1: Atlético Huracan (Corrientes);
Corrientes 2: Lipton FC (Corrientes);
Corrientes 3: Cambá Cuá (Corrientes);
Curuzú Cuatiá: Deportivo Victoria (Curuzú Cuatiá);
Goya: Sportivo: Santa Lucía (Santa Lucía);
Mercedes: Villa Rivadavia (Mercedes);
Federación Correntina: Deportivo Rivera (Paso de Los Libres);
Paso de los Libres 1: Atlético Guaraní (Paso de los Libres);
Paso de los Libres 2: Deportivo Puente Seco (Paso de los Libres);
Santo Tomé 1: Barcelona (Santo Tomé);
Santo Tomé 2: Crisol de San Martin (Gobernador Virasoro).
Entre Ríos
Chajarí: Los Conquistadores (Chajarí);
Colón: Defensores de Colón (Colón);
Concepción del Uruguay: Almagro (Concepción del Uruguay);
Concordia 1: Atlético Libertad (Concordia);
Concordia 2: Colegiales (Concordia);
Federal: Defensores del Sur (Federal);
Gualeguaychú: Unión de El Suburbio (Gualeguaychú);
La Paz: Sportivo Comercio (La Paz);
María Grande 1: Juventud Sarmiento (Hasenkamp);
María Grande 2: Atlético Litoral (María Grande);
Paraná: Talleres MP (Paraná);
San José de Feliciano: Deportivo Unión (San José de Feliciano);
Federación Entrerriana: Unión de Crespo (Crespo).
Formosa
Clorinda: Juventud (Clorinda);
Formosa 1: General San Martín (Formosa);
Formosa 2: Chacra 8 (Formosa);
Formosa 3: Defensores de Formosa (Formosa);
Pirané 1: SD San Miguel (Pirané);
Pirané 2: Deportivo Tablita (Pirané);
Federación Formoseña: Sol de América (Formosa).
Jujuy
El Carmen 1: Sportivo Rivadavia (Perico del Carmen);
El Carmen 2: Atlético El Carmen (Perico del Carmen);
Lib. Gral. San Martín 1: Sportivo Alberdi (Lib. Gral. San Martín);
Lib. Gral. San Martín 2: Atlético Providencia (San Pedro);
SS de Jujuy 1: Sportivo Los Perales (San Salvador);
SS de Jujuy 2: General Lavalle (San Salvador).
La Pampa
General Pico 1: Ferrocarril Oeste (General Pico);
General Pico 2: Ferrocarril Oeste (Intendente Alvear);
General Pico 3: Costa Brava (General Pico);
Santa Rosa 1: Deportivo Mac Allister (Santa Rosa);
Santa Rosa 2: All Boys (Santa Rosa).
La Rioja
Chilecito 1: Atlético Anguinan (Anguinan);
Chilecito 2: Defensores de la Plata (Chilecito);
La Rioja 1: Américo Tesorieri (La Rioja);
La Rioja 2: Andino SC (La Rioja).
Mendoza
General Alvear: Unión S. y Dep. Bowen (Bowen);
Mendoza 1: Deportivo Guaymallén (Rodeo de la Cruz);
Mendoza 2: Huracán Las Heras (Las Heras);
Mendoza 3: Atlético Argentino (Mendoza);
Mendoza 4: Gutiérrez Sport Club (Mendoza);
San Rafael: Deportivo Argentino (San Rafael).
Misiones
Posadas 1: Atlético Posadas (Posadas);
Posadas 2: Atlético Huracán (Posadas);
Oberá: Atlético Campo Grande (Campo Grande);
Eldorado: Deportivo Vicov (Victoria).
Neuquén
Neuquén 1: Atlético Villa Iris (Neuquén);
Neuquén 2: Los Canales (Plottier);
Neuquén 3: Atlético Maronese (Neuquén).
Río Negro
Bariloche: Estudiantes Unidos (Bariloche); 
Cipolletti 1: Unión Alem Progresista (Allen);
Cipolletti 2: Academia Pillmantun (Cipolletti);
Río Colorado: Dep. Independiente (Río Colorado);
Viedma 1: Deportivo Patagones (Carmen de Patagones);
Viedma 2: Sol de Mayo (Viedma);
Viedma 3: Los Menucos (Los Menucos).
Salta
Joaquín V. González 1: Deportivo YPF (Joaquín V. González);
Joaquín V. González 2: Sportivo Estrella (Taco Pozo-Chaco);
Cafayate: La Florida (Cafayate);
Cerrillos 1: Atlético Cerrillos (Cerrillos);
Cerrillos 2: Social Baroquímica (Campo Quijano);
El Tabacal: Atlético Mitre (Orán);
Metan: San José (Metán);
Salta 1: Atlético Sanidad (Salta);
Salta 2: Los Cachoros (Salta);
Tartagal: Defensor Villa Saavedra (Tartagal);
Rosario de la Frontera: General Güemes (Rosario de la Frontera).
San Juan
San Juan: Sp. Juan Bartolomé Del Bono (Rivadavia).
San Luis
San Luis 1: Defensores del Oeste (San Luis);
San Luis 2: Deportivo Arizona (Arizona);
Villa Mercedes 1: Jorge Newbery (Villa Mercedes);
Villa Mercedes 2: Villa del Parque (Villa Mercedes).
Santa Cruz
Caleta Olivia: Estrella del Sur (Caleta Olivia);
Cte. Luis Piedrabuena: Sportivo Santa Cruz (Puerto Santa Cruz);
Río Gallegos 1: Boxing Club (Río Gallegos);
Río Gallegos 2: Lago Argentino (El Calafate);
Federación Patagonia: Estrella del Norte (Caleta Olivia).
Santa Fe
Cañada de Gómez: AC Las Parejas (Las Parejas); 
Casilda: Atlético Sanford (Sanford);
Esperanza: Atlético Libertad (San Jerónimo Note);
Rafaela 1: Argentino Quilmes (Rafaela);
Rafaela 2: Ferrocarril del Estado (Rafaela);
Rafaela 3: Peñarol (Rafaela);
San Jorge 1: Atlético Americano (Carlos Pellegrini);
San Jorge 2: Atlético Piamonte (Piamonte);
Santa Fe 1: Gimnasia y Esgrima (Santa Fe);
Santa Fe 2: La Perla del Oeste (Recreo);
Santa Fe 3: Atlético Argentino (Santa Fe);
Venado Tuerto: Sportivo Rivadavia (Venado Tuerto);
Villa Constitución: Independiente FC (Villa Constitución);
Villa Ocampo: Ocampo Fábrica (Villa Ocampo).
Santiago de Estero
Añatuya 1: Veteranos Unidos (Añatuya);
Añatuya 2: Talleres General Belgrano (Añatuya);
Frías 1: Atlético Talleres (Frías);
Frías 2: Instituto Tráfico (Frias);
Santiago de Estero 1: Sarmiento (La Banda);
Santiago de Estero 2: Unión Santiago (Santiago del Estero);
Santiago de Estero 3: Central Argentino (La Banda).
Tucumán
Tucumán 1: San Fernando (Ingenio Leales);
Tucumán 2: Sportivo Guzmán (San Miguel);
Tucumán 3: Unión del Norte (Burruyacu).

</doc>
<doc id="677519" url="https://pl.wikipedia.org/wiki?curid=677519" title="Mutengene">
Mutengene

 
Mutengene – miasto w Kamerunie, w Regionie Południowo-Zachodnim. Liczy około 50,3 tys. mieszkańców.

</doc>
<doc id="677521" url="https://pl.wikipedia.org/wiki?curid=677521" title="Geometria paraboliczna">
Geometria paraboliczna



</doc>
<doc id="677522" url="https://pl.wikipedia.org/wiki?curid=677522" title="Garoua Boulaï">
Garoua Boulaï

Garoua Boulaï – miasto w Kamerunie, w Regionie Wschodnim. Liczy około 49 tys. mieszkańców.

</doc>
<doc id="677524" url="https://pl.wikipedia.org/wiki?curid=677524" title="Garoua Boulai">
Garoua Boulai



</doc>
<doc id="677529" url="https://pl.wikipedia.org/wiki?curid=677529" title="Fontem">
Fontem

Fontem – miasto w Kamerunie, w Regionie Południowo-Zachodnim. Liczy około 45,3 tys. mieszkańców.

</doc>
<doc id="677530" url="https://pl.wikipedia.org/wiki?curid=677530" title="Abasiyanik">
Abasiyanik



</doc>
<doc id="677533" url="https://pl.wikipedia.org/wiki?curid=677533" title="Mbanga">
Mbanga

 
Mbanga – miasto w Kamerunie, w Regionie Nadmorskim. Liczy około 43,6 tys. mieszkańców.

</doc>
<doc id="677535" url="https://pl.wikipedia.org/wiki?curid=677535" title="Prosta zagradzająca kąt">
Prosta zagradzająca kąt

Prosta zagradzająca kąt – prosta, która jest jednocześnie równoległa do obu ramion kąta.
Jeśli dwa promienie wychodzące z jednego punktu są równoległe do pewnej prostej, to prosta ta jest prostą zagradzającą kąt między nimi i na odwrót.

</doc>
<doc id="677536" url="https://pl.wikipedia.org/wiki?curid=677536" title="Manjo">
Manjo

 
Manjo – miasto w Kamerunie, w Regionie Nadmorskim. Liczy około 38,8 tys. mieszkańców.

</doc>
<doc id="677540" url="https://pl.wikipedia.org/wiki?curid=677540" title="Melong">
Melong

 
Melong – miasto w Kamerunie, w Regionie Nadmorskim. Liczy około 38,5 tys. mieszkańców.

</doc>
<doc id="677543" url="https://pl.wikipedia.org/wiki?curid=677543" title="United Technologies">
United Technologies



</doc>
<doc id="677545" url="https://pl.wikipedia.org/wiki?curid=677545" title="Just Cause (gra komputerowa)">
Just Cause (gra komputerowa)



</doc>
<doc id="677546" url="https://pl.wikipedia.org/wiki?curid=677546" title="Muyuka">
Muyuka

 
Muyuka – miasto w Kamerunie, w Regionie Nadmorskim. Liczy około 32,1 tys. mieszkańców.

</doc>
<doc id="677548" url="https://pl.wikipedia.org/wiki?curid=677548" title="Penja">
Penja

 
Penja – miasto w Kamerunie, w Regionie Nadmorskim. Liczy około 29 tys. mieszkańców.

</doc>
<doc id="677550" url="https://pl.wikipedia.org/wiki?curid=677550" title="MAN T4">
MAN T4

MAN T4 – oznaczenie tramwaju produkowanego w latach 1955-1960 przez zakłady tramwajowe MAN AG.
Konstrukcja.
Jest to 4-osiowy wagon silnikowy, wyposażony w dwoje dwuskrzydłowych drzwi, oraz jedne pojedyncze przy kabinie motorniczego. Pudło opiera się na dwóch dwuosiowych wózkach. Tramwaj jest napędzany przez dwa silniki. Początkowo wagony posiadały pantografy nożycowe, później montowano już nowsze pantografy typu OTK-1. Drzwi otwiera się za pomocą przycisków. Do wagonów produkowane były także doczepy typu MAN B4.
Eksploatacja.
24 tramwaje i 23 doczepy zostały w latach 1989–90 podarowane przez miasto Norymbergę dla przedsiębiorstwa komunikacji w Krakowie, w 1993 roku doszły jeszcze trzy wagony T4 i dwa B4. 

</doc>
<doc id="677551" url="https://pl.wikipedia.org/wiki?curid=677551" title="Touboro">
Touboro

 
Touboro – miasto w Kamerunie, w Regionie Północnym, nad rzeką Vina. Liczy około 27,1 tys. mieszkańców.

</doc>
<doc id="677554" url="https://pl.wikipedia.org/wiki?curid=677554" title="Departament Obrony">
Departament Obrony



</doc>
<doc id="677555" url="https://pl.wikipedia.org/wiki?curid=677555" title="Nyombé">
Nyombé

Nyombé – miasto w Kamerunie, w Regionie Nadmorskim. Liczy około 26,4 tys. mieszkańców.

</doc>
<doc id="677556" url="https://pl.wikipedia.org/wiki?curid=677556" title="Nyombe">
Nyombe



</doc>
<doc id="677562" url="https://pl.wikipedia.org/wiki?curid=677562" title="Ździeblarzowate">
Ździeblarzowate

Ździeblarzowate (Cephidae) – rodzina owadów z rzędu błonkówek i podrzędu rośliniarek, obejmująca około 170 opisanych gatunków.
Błonkówki te wyróżniają się od innych rośliniarek bardzo smukłym ciałem, przez co mogą przypominać gąsienicznikowate. Ich głowa jest kulistawa. Skleryty szyjne są wydłużone. Użyłkowanie przedniego skrzydła cechuje żyłka radialna na całej długości biegnąca blisko żyłki kostalnej i przylegająca do niej. Między pierwszym a drugim segmentem odwłoka znajduje się grzbietobrzuszne przewężenie. Narządy rozrodcze samców cechują "harpes" zlane z "gonocardo".
Larwy mają nieczłonowane i pozbawione pazurków odnóża tułowiowe oraz pozbawiony posuwek i zakończony kolcami odwłok. Są fitofagami żerującymi drążąc tunele w źdźbłach traw oraz gałęziach krzewów i drzew. Niektóre z nich są uznawane za groźne szkodniki zbóż, np. ździeblarz pszeniczny.
Większość gatunków, w tym prawie wszystkie Cephinae, zasiedla Holarktykę, a zwłaszcza strefę umiarkowaną i borealną. Pojedyncze gatunki notowane są w Wietnamie, na Borneo i Celebesie. Athetocephinae są endemitami Madagaskaru, a Australcephinae występują tylko w krainie australijskiej. W Polsce stwierdzono 19 gatunków (zobacz: ździeblarzowate Polski) 
Systematyka i ewolucja.
Do rodziny tej należy około 170 opisanych gatunków, zgrupowanych w 24 rodzajach i 4 podrodzinach, w tym:
Ździeblarzowate wraz z wyłącznie mezozoicznymi sepulkowatymi tworzą nadrodzinę ździeblarzowców (Cephoidea). W zapisie kopalnym ździeblarzowate są słabo reprezentowane. Najstarsze znane gatunki pochodzą z wczesnej kredy: "Mesocephus sibiricus" i "Cuspilongus ghilarovi". Z kredy późnej znane są 2 gatunki z rodzaju "Mesocephus". Oprócz nich w zapisie kopalnym zachowały się jeszcze 3 gatunki z eocenu, w tym jeden z współczesnego rodzaju "Janus".

</doc>
<doc id="677563" url="https://pl.wikipedia.org/wiki?curid=677563" title="Ździeblarze">
Ździeblarze



</doc>
<doc id="677564" url="https://pl.wikipedia.org/wiki?curid=677564" title="Bamusso">
Bamusso

Bamusso – miasto w Kamerunie, w Regionie Południowo-Zachodnim. Liczy około 25,3 tys. mieszkańców.

</doc>
<doc id="677565" url="https://pl.wikipedia.org/wiki?curid=677565" title="El Vilar d’Urtx">
El Vilar d’Urtx

El Vilar d’Urtx, również: El Vilar – miejscowość w Hiszpanii, w Katalonii, w prowincji Girona, w comarce Baixa Cerdanya, w gminie Fontanals de Cerdanya.
Według danych INE w 2020 roku liczyła 97 mieszkańców – 44 mężczyzn i 53 kobiety. 

</doc>
<doc id="677566" url="https://pl.wikipedia.org/wiki?curid=677566" title="Diagnostyka weterynaryjna">
Diagnostyka weterynaryjna

Diagnostyka kliniczna - nauka której celem jest poznanie metod klinicznych i 
laboratoryjnych, stosowanych w badaniu i rozpoznaniu chorób wewnętrznych np. 
schorzenia wątroby, nerek, płuc (choroby narządowe), niewydolność krążenia 
(choroby układowe) itd.
Badanie krwi:
hemoglobiny, obraz czerwonych i białych krwinek i OB) 
surowicy).
Badanie kału:
szukamy w nim:
Badania obrazowe:
Badanie mikroskopowe:

</doc>
<doc id="677570" url="https://pl.wikipedia.org/wiki?curid=677570" title="Doradca ds. bezpieczeństwa narodowego (Stany Zjednoczone)">
Doradca ds. bezpieczeństwa narodowego (Stany Zjednoczone)

Asystent prezydenta do spraw bezpieczeństwa narodowego (ang. Assistant to the President for National Security Affairs), potocznie znany jako doradca ds. bezpieczeństwa narodowego (National Security Advisor) – główny doradca prezydenta Stanów Zjednoczonych w szeroko rozumianych sprawach bezpieczeństwa narodowego.
W odróżnieniu np. od ambasadora przy ONZ czy szefa sztabu Białego Domu, nie posiada rangi członka gabinetu, więc jego nominacja nie musi być zatwierdzana przez Senat. Zasiada za to w Krajowej Radzie Bezpieczeństwa oraz należy do pracowników kancelarii prezydenta. W okresie kryzysów jego rola polega na informowaniu prezydenta na bieżąco o wydarzeniach z nim związanych.
Rola i władza.
Rola i faktyczne wpływy doradców były w historii bardzo różne, co było niejako kwestią indywidualną w każdym przypadku. Henry Kissinger, który pełnił tę funkcję w okresie prezydentury Richarda Nixona i Geralda Forda (1969-1974), uchodził, w opinii zdecydowanej większości zarówno „wtajemniczonych”, jak i opinii publicznej, za faktycznego architekta i kierownika amerykańskiej polityki zagranicznej (przyznawał to potem sam Nixon), podczas gdy sekretarz stanu William P. Rogers był pozbawionym wpływów figurantem. Zresztą w okresie od 1973 do 1974 łączył to stanowisko z urzędem sekretarza stanu.
Innym bardzo wpływowym doradcą był Zbigniew Brzeziński za rządów Jimmy’ego Cartera (1977-1981), który był ustawicznie skonfliktowany z dwoma sekretarzami stanu w tym okresie: Cyrusem Vance’em i Edmundem Muskiem na tle tego, do kogo należeć ma prymat w kształtowaniu polityki (jednak w przypadku Brzezińskiego nie uważano jednoznacznie, aby to któraś ze stron miała wyłącznie ów prymat).
Condoleezza Rice, pełniąca tę funkcję podczas pierwszej kadencji (2001-2005) George’a W. Busha, również uchodziła za jedną z najbardziej wpływowych osób w administracji w tym zakresie (obok wiceprezydenta Dicka Cheneya i sekretarza obrony Donalda Rumsfelda). W opinii wielu sekretarz stanu Colin Powell nie odgrywał w związku z tym faktycznej roli.

</doc>
<doc id="677571" url="https://pl.wikipedia.org/wiki?curid=677571" title="Lagdo">
Lagdo

Lagdo – miasto w Kamerunie, w Regionie Północnym, nad rzeką Benue. Liczy około 25,1 tys. mieszkańców.

</doc>
<doc id="677572" url="https://pl.wikipedia.org/wiki?curid=677572" title="Americana (São Paulo)">
Americana (São Paulo)

Americana jest brazylijskim miastem leżącym w stanie São Paulo. W roku 2006 miasto liczyło 203 845 mieszkańców.
Miasto zostało założone przez Konfederatów, którzy osiedlili się w regionie w 1866 roku po przegranej wojnie secesyjnej.
Americana jest siedzibą klubu piłkarskiego Rio Branco.

</doc>
<doc id="677578" url="https://pl.wikipedia.org/wiki?curid=677578" title="Škoda 43E">
Škoda 43E

Škoda 43E (seria "121 ČD", seria "E 469.1 ČSD"; polskie oznaczenie "ET05") – towarowe lokomotywy elektryczne wyprodukowane w roku 1960 przez zakłady Škoda w Pilźnie w Czechosłowacji. Wyprodukowano 85 egzemplarzy. W Polsce lokomotywy tego typu były eksploatowane przez prywatnych przewoźników przez krótki czas. Obecnie zostały wycofane a większość z nich sprzedano z powrotem do Czech lub na Słowację.
Konstrukcja.
Lokomotywy serii 121 powstały w wyniku zapotrzebowania na elektrowozy przeznaczone wyłącznie do ruchu towarowego. Produkowane wcześniej lokomotywy uniwersalne serii 140 (E 499.0) oraz serii 141 (E 499.1) nie sprawdzały się w prowadzeniu ciężkich pociągów towarowych, postanowiono więc zmienić ich charakterystykę poprzez zmianę przełożenia. Spowodowało to obniżenie prędkości maksymalnej do 90 km/h, ale zwiększyło siłę pociągową elektrowozu. Lokomotywa wyposażona jest w 4 silniki (po 2 na każdy wózek) prądu stałego 3 kV z rozruchem oporowym. Wyprodukowano ogółem 85 egzemplarzy.
Eksploatacja.
Elektrowozy serii 121 eksploatowane były wyłącznie w ruchu towarowym. W trakcie eksploatacji z powodów wypadków utracono dwie lokomotywy. W 1973 roku ze stanu CSD skreślono maszynę 121 036, która uległa wypadkowi. W 1993 roku 121 003 uległa uszkodzeniom w wypadku i została skreślona ze stanu CD. 12 grudnia 1997 roku lokomotywa 121 085 doznała poważnych uszkodzeń w wypadku kolejowym na stacji Všetaty po którym została skreślona ze stanu i zezłomowana w Ujściu na Łabą.
W 1992 roku CSD sprzedała lokomotywę 121 066 prywatnej firmie TD Litoměřice. Była to jedyna sprzedaż lokomotywy prywatnemu podmiotowi w okresie istnienia CSD. W czerwcu 1998 roku maszyna ta wróciła jednak do CD w bardzo złym stanie technicznym, który nie kwalifikował ją do dalszej naprawy, co spowodowało, że stała się dawcą części, a następnie została zezłomowana w 2001 roku.
Obecnie są one wycofywane i na terenie Czech stacjonują w lokomotywowni Ústí nad Labem. Te najstarsze obecnie czeskie lokomotywy towarowe nie są już poddawane remontom, a eksploatowane są dziś głównie na bocznicach oraz jako zastępstwo za lokomotywy serii 122 i 123.
Po podziale Czechosłowacji ZSSK przejęła na stan trzynaście lokomotyw (001, 004, 007, 014, 023, 038, 040, 041, 060, 065, 068, 077 i 084), które były dyslokowane w Koszycach i Żylinie. W 2004 roku zaprzestano ich eksploatacji i jeden egzemplarz o numerze 004 sprzedano słowackiemu prywatnemu przewoźnikowi SŽDS, a pozostałe elektrowozy zostały sprzedane w ilości 12 sztuk prywatnemu przewoźnikowi CTL Logistics z Polski, który nadał im oznaczenie ET05 (numery od ET05-R001 do ET05-R012) w latach 2005–2006. Już w 2009 roku skreślono dwa pojazdy, a w 2010 roku ze stanu CTL Logistic skreślono większość egzemplarzy, które następnie wystawiono na sprzedaż. Ostatnie egzemplarze trzy egzemplarze o numerach R009, R010 i R012 pracujące dla CTL Logistic zakończyły służbę w 2014 roku, a następnie zostały sprzedane do Czech. W tym samym roku swoją służbę w Polsce zakończyła lokomotywa ET05-R006 (121 038), która należała wcześniej do CTL Logistic, który użytkował ją w latach 2006–2009 po czym sprzedano ją razem z ET05-R004 do ZOS Zvolen, który z kolei początkowo wypożyczył spółce Transoda, a następnie Rail Polska. 16 stycznia 2014 pojazd przetransportowano z Polski do zakładów ČMŽO Přerov w Czechach celem naprawy, gdzie później trafił do AWT Ostrava obecnego PKP Cargo International, gdzie służy po dziś dzień.

</doc>
<doc id="677579" url="https://pl.wikipedia.org/wiki?curid=677579" title="Kékem">
Kékem

 
Kékem – miasto w Kamerunie, w Regionie Zachodnim. Liczy około 23,9 tys. mieszkańców.

</doc>
<doc id="677580" url="https://pl.wikipedia.org/wiki?curid=677580" title="Żygulowsk">
Żygulowsk

Żygulowsk () – miasto w Rosji w obwodzie samarskim nad Wołgą.
Miasto powstało w 1952 roku. Jego powstanie związane było z budową Wołżańskiej Elektrowni Wodnej o mocy 2300 MW.
W mieście znajduje się siedziba zarządu Parku Narodowego „Samarskaja Łuka” i Rezerwatu Żygulińskiego.

</doc>
<doc id="677586" url="https://pl.wikipedia.org/wiki?curid=677586" title="Lolodorf">
Lolodorf

Lolodorf – miasto w Kamerunie, w Regionie Południowym. Liczy około 23,4 tys. mieszkańców.

</doc>
<doc id="677587" url="https://pl.wikipedia.org/wiki?curid=677587" title="Patologia weterynaryjna">
Patologia weterynaryjna



</doc>
<doc id="677588" url="https://pl.wikipedia.org/wiki?curid=677588" title="Rio Branco EC">
Rio Branco EC

Rio Branco Esporte Clube, zwykle nazywany Rio Branco, jest brazylijskim klubem piłkarskim z siedzibą w mieście Americana w stanie São Paulo.
Historia.
Dnia 4 sierpnia 1913 r. został założony klub Sport Club Arromba. Pierwsze kierownictwo klubu składało się z jego założycieli i 26 innych ludzi, a na jego czele stanął jako prezes klubu jeden z jego założycieli – João Truzzi. W roku 1917 klub zmienił nazwę na Rio Branco Football Club na cześć brazylijskiego polityka barona Rio Branco.
W roku 1922 i 1923 klub zwyciężył w turnieju Campeonato Paulista do Interior.
W końcu lat 40. XX w. piłkarska sekcja klubu została zawieszona.
W roku 1961 nazwa klubu została przetłumaczona na język portugalski i odtąd klub nazywał się Rio Branco Futebol Clube.
W kwietniu 1979 Rio Branco oraz inny lokalny zespół Americana Esporte Clube, dokonały fuzji, skutkiem czego reaktywowana została sekcja piłkarska.
W 1990 klub został wicemistrzem drugiej ligi stanowej Campeonato Paulista i awansował do pierwszej ligi.
W 1993 klub zajął szóste, najwyższe w historii miejsce w pierwszej lidze stanowej Campeonato Paulista.
Informacje.
Stadion.
Obecnie swoje mecze domowe klub rozgrywa na stadionie Estádio Décio Vitta, mogącym pomieścić 15000 widzów.
Barwy.
Oficjalne barwy klubu są czarno-białe. U siebie drużyna Rio Branco gra w białych koszulkach, czarnych spodenkach i białych getrach.

</doc>
<doc id="677589" url="https://pl.wikipedia.org/wiki?curid=677589" title="Rio Branco Esporte Clube">
Rio Branco Esporte Clube



</doc>
<doc id="677591" url="https://pl.wikipedia.org/wiki?curid=677591" title="Yaqui (rzeka)">
Yaqui (rzeka)

Yaqui – rzeka w północno-zachodnim Meksyku (Sonora).
Swoje źródła ma w Sierra Marde. Długość rzeki wynosi 680 km. Wpływa do Zatoki Kalifornijskiej.

</doc>
<doc id="677593" url="https://pl.wikipedia.org/wiki?curid=677593" title="Warbud S.A.">
Warbud S.A.



</doc>
<doc id="677594" url="https://pl.wikipedia.org/wiki?curid=677594" title="Dizangué">
Dizangué

Dizangué – miasto w Kamerunie, w Regionie Nadmorskim. Liczy około 20,3 tys. mieszkańców.

</doc>
<doc id="677596" url="https://pl.wikipedia.org/wiki?curid=677596" title="Most Łańcuchowy w Budapeszcie">
Most Łańcuchowy w Budapeszcie

Most Łańcuchowy lub most Széchenyiego ( lub ) – przeprawa nad rzeką Dunaj w Budapeszcie, na Węgrzech. Most zbudowano w latach 1839–1849 według projektu angielskiego inżyniera Williama Tierneya Clarka. Budowy obiektu podjął się szkocki inżynier Adam Clark, którego nazwiskiem nazwano plac między mostem a tunelem pod Zamkiem Królewskim po stronie Budy.
Nazwa.
Most został nazwany od nazwiska polityka węgierskiego, Istvána Széchenyiego, od którego pochodzi idea wybudowania tego obiektu. Do budowy przyczynił się również grecko-austriacki przedsiębiorca, bankier i filantrop Georgios Sinas, który ją sfinansował.
Historia.
Most stanowił pierwsze stałe połączenie leżących po przeciwnych stronach Dunaju – Budy i Pesztu. Był jednocześnie pierwszym mostem kamiennym na odcinku Dunaju w granicach ówczesnych Węgier. Prace przy budowie mostu rozpoczęto w 1839, a oddano do użytku 20 listopada 1849 roku.
Odlewy i żelazne elementy łańcuchów zostały zamówione przez Clarka głównie w angielskich odlewniach. Firma Hunter &amp; English dostarczyła elementy kotwiące (o łącznej masie 200 ton) i żeliwne siodła łańcuchowe, King and Queen Iron Works z Londynu - pręty zawieszeń, ogniwa łańcuchowe (jej inżynierowie Howard i Ravenhill opatentowali wykonanie ogniw o rozszerzonych końcach w jednym procesie walcowniczym) oraz kratownice usztywniające (łącznie 1630 ton), Harvey dostarczył wciągniki łańcuchowe. Osiem zakotwiczonych stalowych bloków dostarczyła firma Norris z Wiednia. Żeliwne poprzecznice (razem ok. 300 ton) zostały wykonane w węgierskiej odlewni w miejscowości Drnava (węg. Dernő), których właścicielem był György Andrássy, inne odlewy później m.in. w odlewni Abrahama Ganza (1814–1867) w Budzie. Łączna masa żelaza osadzonego w moście wyniosła 2146 ton.
Uroczyste podwieszenie łańcucha zaplanowano latem 1848 roku. Łańcuch spoczywał wtedy na pływającym rusztowaniu, skąd całą operację mogło podziwiać też kilku zaproszonych gości, w tym István Széchenyi. Podczas wciągania łańcucha zerwała się lina na wielokrążku. Spadające tony metalu uderzyły w rusztowania z gośćmi, którzy wpadli do wody. Hrabia Széchenyi jako dobry pływak wyszedł z wypadku cało. Nigdy jednak nie przeszedł się po tym moście, ponieważ w dniu otwarcia leczył się już w zakładzie neurologicznym w Döbling.
W trakcie powstania w 1848 austriacki generał Heinrich Hentzi chciał wysadzić niedokończony most. Wówczas A. Clark otworzył śluzy między Dunajem a komorami łańcuchowymi oraz nakazał zniszczyć pompy. Komory zostały w ten sposób zalane wodą, przez co nie można było umieścić w nich ładunków wybuchowych. Wówczas Hentzi kazał ustawić beczki z prochem na powierzchni mostu. 21 maja wysadzono ładunek, lecz szkody nie były duże i most został uratowany.
Pod koniec II wojny światowej most został wysadzony przez wycofujące się jednostki Wehrmachtu. Pierwszym z większych przedsięwzięć w Budapeszcie po jej zakończeniu stała się jego odbudowa. Do użytku oddano go 20 listopada 1949 – dokładnie w setną rocznicę powstania tego mostu.
Lwy, które czuwają po obydwu krańcach mostu wykonał artysta rzeźbiarz János Marschalkó. Plotka głosi, że lwy zostały wyrzeźbione bez języków. Nie jest to prawda. Lwy mają języki, jednak z perspektywy przechodnia ich nie widać (lwy leżą na blokach o trzymetrowej wysokości).
Filary.
Podstawy filarów mostu sięgają kolejno, począwszy od zerowego stanu wody, następującej głębokości:
Ponadto, owe dwa okazałe filary zanurzone w korycie rzeki, od zerowego stanu wody, sięgają na wysokość 48 m. Cała konstrukcja metalowa waży 5194 t.

</doc>
<doc id="677597" url="https://pl.wikipedia.org/wiki?curid=677597" title="One Touch">
One Touch

One Touch – debiutancki album brytyjskiej grupy muzycznej Sugababes, wydany w 2000 roku.
Lista utworów.
1. Overload 4:37 &lt;br&gt;
2. One Foot In 3:25 &lt;br&gt;
3. Same Old Story 3:03 &lt;br&gt;
4. Just Let It Go 5:01 &lt;br&gt;
5. Look At Me 3:58 &lt;br&gt;
6. Soul Sound 4:30 &lt;br&gt;
7. One Touch 4:20 &lt;br&gt;
8. Lush Life 4:28 &lt;br&gt;
9. Real Thing 4:04 &lt;br&gt;
10. New Year 3:51 &lt;br&gt;
11. Promises 3:16 &lt;br&gt;
12. Run for Cover 3:47 &lt;br&gt;

</doc>
<doc id="677598" url="https://pl.wikipedia.org/wiki?curid=677598" title="Urge Overkill">
Urge Overkill

Urge Overkill – amerykański zespół grający alternatywnego rocka, założony w Chicago jesienią 1986 roku, najbardziej znany z coveru piosenki Neila Diamonda „Girl, You'll Be a Woman Soon”, który znalazł się na ścieżce dźwiękowej filmu "Pulp Fiction".
Historia.
Wszyscy trzej członkowie zespołu byli jego wokalistami i odpowiadali za różne partie instrumentalne. Nash „National” Kato grał na gitarze, King „Eddie” Roser odpowiadał za bas, zaś John „Blackie Onassis” Rowan udzielał się jako perkusista i dołączył do grupy dopiero w 1991, zastępując innego muzyka na tym miejscu. Do początków lat 90. nagrali kilka płyt dla niezależnych firm Ruthless i Touch And Go, a pomagali im m.in. producenci Steve Albini oraz Butch Vig. Urge Overkill obracał się wówczas w takich gatunkach jak hardcore, metal, klasyczny rock, blues, soul i pop. Grupa jako swoją inspirację podawała takich artystów jak The Misfits, Devo, Nick Cave, The Rolling Stones, The Who, Roxy Music, David Bowie, AC/DC, Kiss, Cheap Trick, James Brown, Sly Stone, Jimmy Webb, Neil Diamond oraz The Raspberries. Oprócz własnych utworów wykonywali też przeróbki starszych, a teksty dotyczyły różnorodnej tematyki. "The Candidate" powstał pod wpływem wyborów prezydenckich, a tytuł zawdzięczał filmowi o tej samej nazwie z Robertem De Niro w roli głównej. W innej piosence opisali działanie środków halucynogennych na ludzką psychikę ("What Is Atrane"?). W utworze "Stull" opisano miasteczko w Kansas, które znane było z praktyk satanistycznych, zabobonów, szeregu relacji ze spotkań mieszkańców z istotami z innego świata. Jednym ze sposobów promocji twórczości zespołu był jego udział we wspólnej trasie z Nirvaną w 1991.
W 1992 (podobnie jak Nirvana czy Sonic Youth) Urge Overkill związał się z większą wytwórnią, którym była firma Geffen, a owocem nowej kooperacji była płyta "Saturation" nagrany między grudniem 1992 a styczniem 1993 w Studiu 4 w Filadelfii przy pomocy braci Joe i Phila Nicolo Butcherów (producentów kojarzonych z przebojami muzyki hip hop, stali współpracownicy Cypress Hill). Album zawierał zwrot ku czarnej muzyce, o czym świadczyć miało pojawienie się rytmów hiphopowych ("Dropout"), lecz repertuar był nie tylko bardziej rockowy niż wcześniej, ale i kierował się w stronę punku czy środków wyrazu charakterystycznych dla muzyki hardcore, kiedy indziej natomiast widoczne były wpływy metalu oraz starego rocka. W tekstach powracał wątek przeżyć narkotycznych, ale w "Positive Bleeding" można było usłyszeć rozważania feministyczne.

</doc>
<doc id="677599" url="https://pl.wikipedia.org/wiki?curid=677599" title="Szczyrk (gmina 1946–1954)">
Szczyrk (gmina 1946–1954)

Szczyrk – dawna gmina wiejska istniejąca w latach 1946–1954 w województwie krakowskim, katowickim i stalinogrodzkim. Siedzibą władz gminy była wieś Szczyrk.
Do 31 lipca 1934 roku Szczyrk stanowił samodzielną gminę wiejską "jednostkową" w powiecie bialskim, w woj. krakowskim – następnego dnia weszła w skład nowo utworzonej gminy Bystra-Wilkowice.
Gmina wiejska Szczyrk (zbiorowa o charakterze jednostkowym) z siedzibą zarządu gminnego w Szczyrku reaktywowana została 1 kwietnia 1946 roku z części gminy Bystra-Wilkowice. Obejmowała ona jedynie siedzibę. 1 stycznia 1951 roku została włączona do powiatu bielskiego w woj. katowickim.
Jednostka ta została zniesiona ponownie 29 września 1954 roku wraz z reformą znoszącą gminy – z jej terenu powstały gromada Szczyrk, która 1 stycznia 1956 roku uzyskała status osiedla, a 1 stycznia 1973 – miasta.
Uwaga: Nie należy mylić gminy Szczyrk (1946–1954) z gminą Szczyrk, istniejącą w latach 1976–1990, ponieważ była to gmina o zupełnie innym zasięgu terytorialnym; była to przejściowa nazwa gminy Buczkowice (spowodowana zmianą siedziby jednostki), koegzystującej obok miasta Szczyrk (czyli odpowiednika dawnej wiejskiej gminy Szczyrk z lat 1946–54).

</doc>
<doc id="677600" url="https://pl.wikipedia.org/wiki?curid=677600" title="Pomponiusz Flakkus">
Pomponiusz Flakkus

Pomponiusz Flakkus, "L. Pomponius Flaccus" (zm. 35) - konsul rzymski w 17, namiestnik Mezje w 19, prokonsul Syrii.
Flakkus zmarł w czasie pełnienia urzędu namiestnika Syrii. Jego następcą na tym stanowisku został Lucjusz Witeliusz.
Swetoniusz w następujący sposób opisuje zdobycie przez Flakkusa namiestnictwa Syrii: "(Tyberiusz), gdy przeprowadzał naprawę obyczajów obywatelskich, ucztował i pił przez noc i dwa dni bez przerwy z Pomponiuszem Flakkiem i L. Pizonem, z których jednemu zaraz potem dał prowincję Syrię, drugiemu prefekturę stolicy".

</doc>
<doc id="677601" url="https://pl.wikipedia.org/wiki?curid=677601" title="Tombel">
Tombel

 
Tombel – miasto w Kamerunie, w Regionie Południowo-Zachodnim. Liczy około 19,6 tys. mieszkańców.

</doc>
<doc id="677602" url="https://pl.wikipedia.org/wiki?curid=677602" title="Dagmar Patrasová">
Dagmar Patrasová

Dagmar „Dáda” Patrasová (ur. 27 kwietnia 1956 w Pradze) – czeska aktorka telewizyjna i filmowa, piosenkarka.
Życiorys.
Wczesne lata.
Urodziła się w Pradze jako najmłodsza z trojga dzieci profesora Karela Patrasa (1923–2003), solowego harfisty ČF i docenta AMU, i śpiewaczki operowej Věry Patrasovej (1920–2000). Ma starszą siostrę Věrę i starszego brata Vladimíra.
Już jako mała dziewczynka występowała w programach telewizyjnych, uczęszczała do kółka dramatycznego Jiřiny Steinmarovej i Jiřiny Stránskiej, a także uprawiała gimnastykę artystyczną. Uczyła się śpiewu u profesor Jaroslavy Bernardovej i u Lídy Nopovej.
Kariera.
Mając 17 lat zadebiutowała na ekranie w komedii muzycznej "Trzydzieści panien i Pitagoras" ("30 panen a Pythagoras", 1973) z udziałem Karela Gotta, a dwa lata potem "Mała syrenka" ("Malá morská víla", 1975) na podstawie baśni Hansa Christiana Andersena. Po ukończeniu praskiego konserwatorium, związała się z teatrem Semafor (1976–1987). Występowała w kabaretach Ondřeje Suchégo i Oldřicha Dudka. 
W dramacie kryminalnym "Śmierć autostopowiczek" ("Smrt stoparek", 1979) z Markiem Perepeczką i Janą Nagyovą zagrała jedną z tragicznie zamordowanych studentek. Wystąpiła też w komedii muzycznej "Hit" ("Trhák", 1980), komedii "Kelner, płacić!" ("Vrchní, prchni!", 1980) i niemieckim filmie sci-fi "Z wizytą u Van Gogha" ("Besuch bei Van Gogh", 1985) u boku Grażyny Szapołowskiej. 
Sympatię wśród młodych telewidzów zyskała dzięki roli niepokornej księżniczki Xeni w serialu "Arabela" (1979–1980) i sequelu "Powrót Arabeli" ("Arabela se vrací", 1990).
Na początku lat 80. zaczęła nagrywać piosenki z muzyką Michaela Kocábova i tekstami Ondřeja Suchego. W 1982 roku śpiewała z kabaretem Zdeňka Podskalskiego Románek i w duecie z Felixem Slováčkiem, śpiewającym klarnecistą. Jej album z piosenkami dla dzieci został sprzedany w ilości 350 tysięcy egzemplarzy.
Życie prywatne.
Od roku 1983 jest zamężna z kompozytorem, saksofonistą i dyrygentem Felixem A. Slováčkem. Mają syna Felixa i córkę Aničkę Jůlię.

</doc>
<doc id="677603" url="https://pl.wikipedia.org/wiki?curid=677603" title="Warangal (miasto)">
Warangal (miasto)

Warangal (telugu: వరంగల్) – miasto i stolica dystryktu w południowych Indiach w stanie Telangana, na wyżynie Dekan, na południowym wschodzie od Hajdarabadu. Liczący 620 116 mieszkańców w 2011 r. Warangal jest drugim pod względem wielkości miastem stanu.
Do 02.06.2014 r. miasto należało do stanu Andhra Pradesh.
W mieście rozwinął się przemysł bawełniany, jedwabniczy oraz spożywczy.

</doc>
<doc id="677606" url="https://pl.wikipedia.org/wiki?curid=677606" title="Akademia Muzyczna im. Stanisława Moniuszki w Gdańsku">
Akademia Muzyczna im. Stanisława Moniuszki w Gdańsku

Akademia Muzyczna im. Stanisława Moniuszki w Gdańsku – polska uczelnia muzyczna w Gdańsku. Uczelnia podlega i jest nadzorowana przez Ministerstwo Kultury i Dziedzictwa Narodowego.
Celem jej działalności jest kształcenie artystów: instrumentalistów, wokalistów, aktorów musicalowych, kompozytorów, teoretyków muzyki, dyrygentów symfonicznych i chóralnych, pedagogów sztuki muzycznej, nauczycieli wychowania muzycznego, nauczycieli rytmiki, instruktorów zespołów wokalno-instrumentalnych, organizatorów życia muzycznego.
Historia.
Państwowa Wyższa Szkoła Muzyczna została założona w Sopocie w 1947 przez Stefana Śledzińskiego i grupę pedagogów, wśród których byli m.in. Janina Cygańska, Jan Ekier, Zenon Feliński, Roman Heising, Janusz Urbański.
W 1966 uczelnię przeniesiono z Sopotu do Gdańska, gdzie została umiejscowiona w Śródmieściu przy ul. Łagiewniki. W czasie najdłuższej w historii uczelni kadencji rektorskiej (tj. kadencji rektora prof. dra Antoniego Poszowskiego) nastąpił duży rozwój Akademii, m.in. utrwaliła się czterowydziałowa struktura; udostępniono zaplecze naukowe i dydaktyczne w postaci Biblioteki Głównej, utworzonego w 1972 wydawnictwa, jak również studia nagrań i zakładu foniatrii; założono Instytut Teorii Muzyki. W 1982 uczelnia otrzymała obecną nazwę.
Problem bazy lokalowej dla stale rozwijającej się uczelni został rozwiązany w latach 90. za kadencji rektorskich prof. Romana Sucheckiego (przejęcie obiektu dawnego Wojskowego Liceum Muzycznego) i prof. Waldemara Wojtala (przeprowadzenie wielkoskalowych inwestycji budowlanych). W trakcie ostatniej z wymienionych kadencji powstała obecna główna siedziba Akademii przy ul. Łąkowej.

</doc>
<doc id="677608" url="https://pl.wikipedia.org/wiki?curid=677608" title="Akademia Muzyczna w Gdańsku">
Akademia Muzyczna w Gdańsku



</doc>
<doc id="677610" url="https://pl.wikipedia.org/wiki?curid=677610" title="Radio Rodzina">
Radio Rodzina



</doc>
<doc id="677627" url="https://pl.wikipedia.org/wiki?curid=677627" title="Bodinus">
Bodinus



</doc>
<doc id="677633" url="https://pl.wikipedia.org/wiki?curid=677633" title="Short-track">
Short-track



</doc>
<doc id="677636" url="https://pl.wikipedia.org/wiki?curid=677636" title="Deportivo Laferrere">
Deportivo Laferrere

Club Social y Cultural Deportivo Laferrere, znany jako Deportivo Laferrere jest argentyńskim klubem piłkarskim z siedzibą w mieście Buenos Aires.
Historia.
Klub założony został 9 lipca 1956 roku. W sezonie 2005/06 Deportivo Laferrere spadł z trzeciej ligi (Primera B Metropolitana) i gra obecnie w czwartej lidze argentyńskiej Primera C Metropolitana.

</doc>
<doc id="677638" url="https://pl.wikipedia.org/wiki?curid=677638" title="Club Social y Cultural Deportivo Laferrere">
Club Social y Cultural Deportivo Laferrere



</doc>
<doc id="677650" url="https://pl.wikipedia.org/wiki?curid=677650" title="Aleksander Rogożkin">
Aleksander Rogożkin

Aleksander Władimirowicz Rogożkin (ros. Алекса́ндр Влади́мирович Рого́жкин, ur. 3 października 1949 w Leningradzie, zm. 23 października 2021 w Petersburgu) – rosyjski reżyser i scenarzysta filmowy; Ludowy Artysta Federacji Rosyjskiej
Życiorys.
W 1972 roku ukończył Leningradzki Uniwersytet Państwowy, z wykształcenia jest historykiem. Jeszcze w 1971 roku rozpoczął pracę w Lenfilmie. Podjął także studia na wydziale artystyczno-graficznym Leningradzkiego Instytutu Pedagogicznego im. Aleksandra Hercena. W 1982 roku ukończył studia filmowe na Wszechzwiązkowym Państwowym Instytucie Kinematografii w Moskwie. 
W latach 80. XX wieku skupił się na pracy w przemyśle filmowym, wtedy też powstały jego pierwsze pełnometrażowe dzieła. Popularność zdobył po rozpadzie Związku Radzieckiego, przede wszystkim za sprawą komedii obnażających absurdy "nowej" Rosji ("Osobliwości narodowego polowania" i "Osobliwości narodowego wędkarstwa"). Uznanie przyniosły mu także dramat "Punkt kontrolny" opowiadający o oddziale żołnierzy rzuconych na samotną placówkę w górach Kaukazu oraz komediodramat "Kukułka" rozgrywający się jesienią 1944 na pograniczu fińsko-radzieckim w czasie wojny kontynuacyjnej.
Był laureatem wielu rosyjskich prestiżowych nagród i odznaczeń, m.in. otrzymał Nagrodę Państwową Federacji Rosyjskiej, a także tytuł Ludowego Artysty Federacji Rosyjskiej i Zasłużonego Działacza Sztuk Federacji Rosyjskiej.
Mieszkał w rodzinnym Petersburgu. Rogożkin żonaty był z Julią Rumiancewą, która pracowała jako montażystka przy wielu jego filmach. W maju 2011 roku popełniła samobójstwo.

</doc>
<doc id="677651" url="https://pl.wikipedia.org/wiki?curid=677651" title="Felix Slováček">
Felix Slováček

Felix Slováček (ur. 23 maja 1943 w Zlinie) – czeski klarnecista, saksofonista, kompozytor i dyrygent.
Życiorys.
Absolwent konserwatorium w Kromieryżu i Janáčkovy Akademie Muzických Umění w Brnie. Występował z Orkiestrą Karla Vlacha oraz Big Band Gustava Broma, RIAS Radio Big Band, Big Band Radio Copenhagen i WDR Big Band Köln.
Życie prywatne.
Od roku 1983 jest żonaty z czeską aktorką Dagmar Patrasovą. Mają syna Felixa i córkę Aničkę Jůlię.

</doc>
<doc id="677653" url="https://pl.wikipedia.org/wiki?curid=677653" title="Siergiej Bondarczuk">
Siergiej Bondarczuk

Siergiej Fiodorowicz Bondarczuk, ros. "Сергей Фёдорович Бондарчук", ukr. "Сергій Федорович Бондарчук" (ur. 25 września 1920 w Biłozerce, zm. 20 października 1994 w Moskwie) – radziecki reżyser pochodzenia ukraińskiego, scenarzysta filmowy i aktor, Ludowy Artysta ZSRR (1952), Bohater Pracy Socjalistycznej (1980).
Życiorys.
Urodził się 25 września 1920 w Biłozerce w ZSRR. Dzieciństwo spędził w mieście Jejsk i w Taganrogu, gdzie w 1938 ukończył szkołę średnią. Jako aktor zadebiutował w 1937 w Teatrze Taganroskim. W latach 1938–1942 studiował w Akademii Teatralnej w Rostowie nad Donem. W wieku 32 lat został, jako najmłodszy w historii aktor, uhonorowany tytułem Ludowy Artysta ZSRR.
Najważniejsze filmy Siergieja Bondarczuka zostały nakręcone według słynnych powieści i opowiadań: "Los człowieka" Michaiła Szołochowa oraz "Wojna i pokój" Lwa Tołstoja. Bondarczuk zarówno wyreżyserował monumentalne, ponad siedmiogodzinne epickie dzieło "Wojna i pokój" (1966), jak i zagrał w nim jedną z głównych ról – Pierre'a Bezuchowa. Film otrzymał Oscara dla najlepszego filmu nieanglojęzycznego jako pierwszy w historii obraz z ZSRR.
Zasiadał w jury konkursu głównego na 20. (1967) oraz na 36. MFF w Cannes (1983).
Zmarł 20 października 1994 w Moskwie i został pochowany na Cmentarzu Nowodziewiczym.
Jego córka Natalia jest aktorką, zaś syn Fiodor - aktorem i reżyserem (m.in. "9 kompania", 2005).

</doc>
<doc id="677658" url="https://pl.wikipedia.org/wiki?curid=677658" title="Eva Birnerová">
Eva Birnerová

Eva Birnerová (ur. 14 sierpnia 1984 w Duchcoviu) – czeska tenisistka, najwyżej sklasyfikowana na 52. miejscu w rankingu singlowym i 59. w rankingu deblowym. Jej trenerem, od października 2005, jest Tim Sommer.
Profesjonalistką jest od 17 marca 2002. Pierwszy raz w pierwszej setce rankingu pojawiła się w styczniu 2004. Finalistka turnieju WTA Tour w Taszkencie (Tashkent Open). W grze podwójnej odniosła trzy zwycięstwa − w 2006 w stolicy Szwecji (w parze z Jarmilą Gajdošovą), w 2011 w Bad Gastein (w parze z Lucie Hradecką) oraz w 2012 w Bogocie (wraz z Aleksandrą Panową). Doszła do finałów w Portorožu (z Émilie Loit), w Sztokholmie (z Marą Santangelo), w Budapeszcie (z Michaëllą Krajicek), w Baku (z Albertą Brianti), w Bogocie (z Aleksandrą Panową) i w Monterrey (z Tamarine Tanasugarn).
Reprezentantka kraju w Pucharze Federacji.
Kariera.
Kariera juniorska.
Birnerová zaczynała swoją karierę juniorską, podczas turniejów w Czechach i Słowacji. Już w pierwszym roku występów, 1998, doszła do trzech finałów: w Popradzie, Luksemburgu i Sozopolu, z czego dwa ostatnie wygrała. W juniorskim Wielkim Szlemie zadebiutowała, podczas Wimbledonu 1999, gdzie przegrała w drugiej rundzie z Tetianą Perebyjnis.
W styczniu 2000 zdobyła brązowy medal Międzynarodowych Mistrzostw Czech. W 1/2 finału została pokonana przez Emę Janaskovą. W październiku, przegrała w ćwierćfinale Nieoficjalnych Mistrzostw Świata 18-latek z Jeleną Janković. W drugiej rundzie wygrała z Dinarą Safiną. W 2001 doszła do trzeciej rundy Wimbledonu i US Open, a także do półfinału mistrzostw Europy juniorek. W rankingu ITF z 29 października została sklasyfikowana na 1. miejscu w klasyfikacji gry singlowej.
Rok później, podczas Australian Open 2002 doszła do 1/2 finału. Po drodze pokonała Jarmilę Gajdošovą, Tory Zawacki, Zsuzsannę Babos i Sunithę Rao. W meczu o finał została pokonana przez Barborę Strýcovą. W parze ze Strýcovą, doszła również do półfinału gry podwójnej. Podczas mistrzostw Europy juniorek zdobyła złoty medal, w finale wygrywając z Petrą Cetkovską.
1998–2001.
Jako piętnastolatka zadebiutowała w profesjonalnym turnieju w 1998 w Nikozji, gdzie w grze pojedynczej doszła do ćwierćfinału, zaś w deblu (w parze z Annette Zweck) wygrała całą imprezę. W 1999 zagrała dwukrotnie: w Valašské Meziříčí przegrała w pierwszej rundzie, a w Pradze w trzeciej fazie eliminacji. Rok później, również w Valašské Meziříčí, doszła do 1/4 finału, zaś w innych startach przegrywała w pierwszej rundzie. Pierwsze zwycięstwo w imprezach ITF odniosła w 2001, w Glasgow, po pokonaniu w ćwierćfinale najwyżej rozstawionej Kristie Boogert. W tym samym roku zadebiutowała w turnieju WTA, podczas FORTIS Championships Luxembourg w Luksemburgu.
2002.
Sezon rozpoczęła podczas turnieju ITF w Redbridge, kiedy to przegrała w pierwszej rundzie eliminacji. Dwa tygodnie później, zajmując 363. miejsce, zagrała w imprezie w Nowym Delhi. Wygrała cały turniej (drugi w karierze) bez straty seta.
Kolejne triumfy w ITF odniosła w Vaduz i Lenzerheide. W sierpniu, podczas kwalifikacji do US Open, zadebiutowała w Wielkim Szlemie. Po pokonaniu Milagros Sequery 6:7, 6:1, 6:2, przegrała z Anastasiją Rodionową 6:7, 3:6. W następnych występach odpadała w drugich rundach. Sezon zakończyła na 215. miejscu.
2003.
Rok 2003 zaczęła od II rundy turnieju ITF we francuskim Belfort, ćwierćfinału w Southampton i Redbridge. W Dinan, po przejściu eliminacji, w pierwszej rundzie wygrała z Sofią Arvidsson. W drugim meczu pokonała Ritę Kuti Kis, zaś w 1/4 finału Nathalie Vierin. W półfinale zwyciężyła, z najwyżej rozstawioną zawodniczką, Jewgieniją Kulikowskają. Końcowe zwycięstwo zapewniła sobie po wygranej z Zuzaną Ondráškovą.
Dwa tygodnie później, zadebiutowała w turnieju WTA, w Bol, przegrywając z Anną-Leną Grönefeld 2:6, 1:6. Pierwszy raz zagrała również w turnieju głównym Wielkiego Szlema, podczas French Open, kiedy jako kwalifikantka przegrała ze Stéphanie Foretz 4:6, 5:7. W następnych występach, od lipca do września, wygrała jeden turniej (w Vittel) i doszła do 1/2 finału w Cuneo.
Październik rozpoczęła od przegranej w trzeciej rundzie eliminacji do imprezy kategorii I w Moskwie z Tiną Pisnik w trzech setach. Wcześniej, w drugim meczu, odniosła pierwsze zwycięstwo nad zawodniczką w pierwszej setki rankingu, Klárą Koukalovą. W kolejnym turnieju WTA, w Dubaju, doszła do ćwierćfinału. Pod koniec roku, wygrała w imprezie ITF w Deauville.
2004.
Sezon 2004 rozpoczęła od porażki w pierwszym meczu Australian Open. W rankingu z 24 stycznia 2004 pierwszy raz awansowała do pierwszej setki, na 98. miejsce. Następnie, jako rozstawiona z "jedynką", doszła do półfinału imprezy ITF w Warszawie. Przegrała z Martą Domachowską 7:5, 6:7, 2:6. W marcu, podczas Pacific Life Open, grając jako "lucky loser", przegrała w pierwszej rundzie. Zarówno w Miami, Casablance, jak i w Estoril odpadała w kwalifikacjach.
Podczas French Open i Wimbledonu, po przejściu eliminacji, przegrała w pierwszej rundzie. W kolejnych występach, w imprezach niższej rangi, nie dochodziła dalej niż do drugiej rundy. W Sopocie, jako kwalifikantka, przegrała w walce o ćwierćfinał z Martą Marrero 2:6, 6:7. Po porażce w trzeciej rundzie eliminacji kwalifikacyjnych, nie zdołała awansować do turnieju głównego US Open. Do końca sezonu, startując zarówno w ITF-ach i turniejach WTA, odpadała głównie w pierwszych rundach.
W deblowych turniejach WTA czterokrotnie doszła do 1/4 finału: w Bogocie (w parze z Ľubomírą Kurhajcovą), Hasselt (w parze z Lidią Prusovą), Filderstadt (z Lilią Osterloh) i Linzu (z Ivetą Benešovą). Z tą ostatnią przegrała w drugiej rundzie US Open. W ITF-ach dwa razy grała w finale. Raz wygrała (w Cagnes-sur-Mer), raz przegrała (w Modenie).
2005.
Pierwszym turniejem Birnerovej w 2005 była impreza Richard Luton Properties Canberra International, w Canberze, w której przegrała w drugiej rundzie eliminacji. W kwalifikacjach do Australian Open została pokonana w pierwszej rundzie przez Angelę Haynes 1:6, 6:1, 1:6. W I rundzie ITFu w Urtijëi wyeliminowała Tinę Pisnik, żeby w drugiej przegrać z Sybille Bammer. Jako 158 zawodniczka rankingu wystąpiła w Bogocie, gdzie doszła do 1/4 finału. W Acapulco przegrała w decydującej fazie eliminacji.
W Indian Wells pokonaniu Delii Sescioreanu i Julii Schruff w kwalifikacjach i Tamarine Tanasugarn w pierwszej rundzie, przegrała ze Swietłaną Kuzniecową. Blisko trzy miesiące później przeszła eliminacje do French Open. W pierwszej rundzie wygrała z Mariją Kirilenko 2:6, 7:5, 6:3, a w drugiej przegrała z turniejową "dziewiątką" Wierą Zwonariową 6:4, 3:6, 0:6. Mimo porażki w trzeciej rundzie kwalifikacji, zagrała w turnieju głównym Wimbledonu jako "lucky loser". W pierwszej rundzie przegrała z Venus Williams.
Kolejnymi turniejami były imprezy ITF w Fano i Cuneo – w obu z nich dochodziła do ćwierćfinału. Zarówno w Modenie, jak i w Sztokholmie przegrywała w pierwszym meczu. Podczas ostatniego w sezonie turnieju na nawierzchni ziemnej, w Budapeszcie odpadła w drugiej rundzie, po przegranej z Maríą Sánchez Lorenzo. Dzięki 111 pozycji w rankingu, podczas US Open wystąpiła od razu w turnieju głównym. Została pokonana w pierwszej rundzie przez Nadię Pietrową, rozstawioną z numerem dziewiątym. W czterech kolejnych występach w imprezach WTA odpadała w kwalifikacjach. W listopadzie wystąpiła w turniejach niższej rangi w Deauville i Poitiers, dwukrotnie przegrywając w 1/4 finału.
2006.
W pierwszych występach w 2006, w Sydney i Australian Open, przegrywała w pierwszej rundzie. Kolejno, wygrała ITF w Urtijëi, po pokonaniu Jekatieriny Makarowej, Yvonne Meusburger, Camille Pin, Olgi Błahotowej i Marty Domachowskiej. W Antwerpii przegrała w pierwszej rundzie eliminacji, zaś w Bogocie skreczowała w meczu pierwszej rundy z Marianą Díaz-Olivą.
Podczas imprezy w Indian Wells odpadła w drugiej rundzie kwalifikacji, zaś w ITFie w Orange w 1/4 finału. W kolejnych turniejach, kategorii I i II w Miami, Amelia Island i Charleston, przegrywała w pierwszej rundzie eliminacji. W Cagnes-sur-Mer odniosła zwycięstwo z rozstawioną z "jedynką" Émilie Loit. Podczas Estoril Open została pokonana w pierwszym meczu przez kwalifikantkę, Natalię Gussoni. Zarówno podczas French Open, jak i Wimbledonu przegrywała w drugiej rundzie turnieju głównego.
W Budapeszcie, grając jako kwalifikantka, w pierwszej rundzie pokonała Klárę Zakopalovą 6:1, 3:6, 6:1, w drugiej Kaię Kanepi 6:2, 6:4, by w ćwierćfinale przegrać z Martinę Müller 6:7, 6:4, 1:6. Podobnie było w Sztokholmie, gdzie w walce o 1/2 finału z Sofią Arvidsson skreczowała przy stanie 6:4, 3:6, 0:2.
Pomyślnie przeszła eliminacje do US Open, gdzie później przegrała w drugiej rundzie. Od września do listopada, grając tylko i wyłącznie w turniejach WTA, przegrywała w pierwszej rundzie. W Prerovie i Poitiers, również odpadała po pierwszym meczu. Po raz pierwszy w karierze, zakończyła sezon w pierwszej setce rankingu, na 80. miejscu.
W grze podwójnej, w 2006, odniosła pierwsze zwycięstwo w turniejach WTA. Dokonała tego podczas Nordea Nordic Light Open w Sztokholmie, gdzie grała w parze z Jarmilą Gajdošovą. W finale zwyciężyły z rozstawionymi z "jedynką", Yan Zi i Zheng Jie 0:6, 6:4, 6:2. W parze z Émilie Loit, w Portorožu, doszły także do finału gdzie, z powodu kontuzji Loit, oddały mecz finałowy walkowerem.
Pod koniec lipca, razem ze Stéphanie Foretz, odpadła w półfinale imprezy w Budapeszcie. Podczas US Open, partnerując Anastasiji Jakimawej przegrała w drugiej rundzie z deblem Dinara Safina/Katarina Srebotnik.
2007.
Rok 2007 rozpoczęła podczas turnieju w Auckland, gdzie została pokonana przez Émilie Loit w pierwszej rundzie. Tydzień później, na pierwszej fazie eliminacji zakończyła swój występ w Hobart, przegrywając z Yvonne Meusburger. W Australian Open pokonała Martinę Suchą i Julię Schruff, by w III rundzie przegrać z turniejową "dwójką" Amélie Mauresmo. Po tym turnieju awansowała na najwyższą pozycję w karierze – nr 59.
W kwalifikacjach do turnieju w Paryżu przegrała w drugiej rundzie, zaś w Antwerpii w pierwszej. Podczas Regions Morgan Keegan Championships w Memphis przegrała w pierwszej rundzie z Jarmilą Groth. W Acapulco odpadła w drugiej rundzie po porażce z Melissą Torres Sandoval.
Od marca do lipca, we wszystkich turniejach w których startowała, zarówno podczas French Open, jak i na Wimbledonie, odpadała w pierwszej rundzie. Podczas imprezy ITF w Cuneo odniosła pierwsze zwycięstwo (wygrała z Jekatieriną Makarową). W Palermo pokonała najwyżej rozstawioną tenisistkę, Michaëllę Krajicek, by w drugiej rundzie przegrać z Sarą Errani.
Na nawierzchni ziemnej w Bad Gastein również odpadła w drugiej rundzie. Podczas Nordea Nordic Light Open rozgrywanego w Sztokholmie. Odpadła w drugiej rundzie eliminacji do New Haven (przegrana z Ágnes Szávay) i pierwszym meczu kwalifikacji do US Open (została pokonana przez Wiktorię Kutuzową). Ostatnim występem w tym roku, była druga runda turnieju ITF w Denain.
W grze podwójnej doszła do dwóch półfinałów: w Acapulco, gdy jej partnerką była Barbora Strýcová i podczas Gastein Ladies w Bad Gastein – w parze z Evą Hrdinovą. W turniejach wielkoszlemowych (Australian Open i French Open) przegrywała w pierwszych rundach.
2008–2009.
Z powodu kontuzji odniesionej pod koniec 2007 roku, sezon 2008 rozpoczęła dopiero w lipcu podczas turnieju ITF w Zwevegem. Odpadła w drugiej rundzie, po porażce z Sandrą Martinović. W Petange odpadła w drugiej rundzie eliminacji, kreczując w niej z Violette Huck.
W Saint Raphael przegrała w pierwszej rundzie gry pojedynczej, a w deblu, w parze z Lucie Hradecką, zwyciężyła cały turniej. Dzięki "dzikiej karcie" wystartowała w eliminacjach do US Open, gdzie przegrała w pierwszej fazie. Do końca sezonu wystąpiła w trzech ITF-ach, w każdym z nich zostając pokonana w pierwszej rundzie. Sezon 2009 rozpoczęła w turnieju WTA w Strasburgu w grze podwójnej, partnerując Evie Hrdinovej. W pierwszym meczu pokonały parę María Emilia Salerni/Anastasija Jakimawa. W 1/4 finału przegrały z Nathalie Dechy i Marą Santangelo. W kolejnym występie, w Grado, po przejściu eliminacji przegrała w pierwszej rundzie z Cataliną Castaño. W deblu, w parze ze swoją siostrą, Haną, przegrała w półfinale.
Podczas turnieju ITF w Zagrzebiu przegrała w drugiej rundzie z Rossaną De Los Rios. W turnieju głównym, w Petange, wystąpiła jako kwalifikantka. Doszła do 1/2 finału, gdzie została pokonana przez Jekatierinę Byczkową. W Bad Saulzgau, również po przejściu kwalifikacji, przebrnęła do półfinału. Podczas ITF-u w Trnavie przegrała w ćwierćfinale z najwyżej rozstawioną, Sandrą Záhlavovą.
W Katowicach, po wygraniu dwóch meczów eliminacji (była w nich rozstawiona z "jedynką"), przegrała w pierwszej rundzie. W czasie turnieju w Alphen aan den Rijn dotarła do półfinału (po drodze pokonała Katarzynę Piter). Na ćwierćfinale zakończyła też udział w imprezie w Neapolu – została pokonana przez Margalitę Czachnaszwili. W Joue les Tours, jako rozstawiona z "dwójką", przeszła eliminacje, zaś w turnieju głównym przegrała w pierwszej rundzie. Podczas turnieju w Saint Raphael odpadła w ostatniej rundzie kwalifikacji. W Urtijëi również przegrała w trzeciej rundzie eliminacji. W niemieckim Ismaning, po przegranej w III rundzie eliminacji, do turnieju głównego dostała się jako "lucky loser", w którym pokonała Zuzanę Kucovą i została pokonana w drugiej rundzie przez Barborę Záhlavovą-Strýcovą. Tydzień później, w Opolu, doszła do 1/4 finału.
2010.
Sezon 2010 rozpoczęła turniejem w Plantation na Florydzie, odpadając w pierwszej rundzie. Tydzień później, w Lutz, przegrała w I rundzie z Olgą Puczkową. Na początku lutego, w Belfort, również została pokonana w pierwszym meczu. Podczas turnieju Open GDF Suez, w Paryżu, doszła do drugiej rundzie eliminacji, gdzie przegrała z Karoliną Šprem w dwóch setach. Dwa tygodnie później nie przebrnęła eliminacji do imprezy w Biberach. Na początku marca, w Buchen, doszła do 1/2 finału, gdzie pokonała ją Romina Oprandi, najwyżej rozstawiona. W kolejnych występach – w Moskwie i Sankt Petersburgu – przegrywała w pierwszej rundzie.
Podczas pierwszego turnieju na kortach ziemnych w sezonie, w Civitavecchia odpadła w drugiej rundzie, po przegranej z Zuzaną Ondráškovą. Tydzień później, podczas ITF-u w Kairze przegrała w pierwszej rundzie. W Bari odpadła w ćwierćfinale, znów przegrywając z Ondráškovą. Pod koniec kwietnia zagrała w eliminacjach do Porsche Tennis Grand Prix w Stuttgarcie. Przegrała w drugiej rundzie. Do ćwierćfinału doszła w Dżuniji, gdzie przegrała z Nathalie Piquion, późniejszą finalistką. Na przełomie maja i czerwca odpadała w 1/4 finału w turniejach w Czechach – w Brnie i Zlinie – dwukrotnie zostając pokonana przez Ondráškovą.
Podczas eliminacji do turnieju głównego Wimbledonu, doszła do drugiej rundy, gdzie przegrała z Mirjaną Lučić. W kolejnych dwóch turniejach – w Cuneo i w Biarritz – odpadała w trzeciej, ostatniej rundzie eliminacji. W lipcu, w Zwevegem przegrała w drugiej rundzie z Iriną Chromaczową. Tydzień później, w Petange została pokonana w 1/4 finału z rozstawioną z "trójką", Monicą Niculescu. W Hechingen, po przejściu kwalifikacji, doszła do ćwierćfinału, w którym skreczowała w meczu przeciwko Magdzie Linette, późniejszej zwyciężczyni turnieju. W Trnavie odpadła w półfinale. W eliminacjach do US Open odpadła w pierwszej rundzie, po przegranej z Ajlą Tomljanović.'
Tydzień później, w Katowicach, grając jako rozstawiona z numerem drugim, doszła do finału, w którym przegrała z Magdą Linette. We włoskim Mestre odpadła w półfinale, po przegranej z Lucie Hradecką, turniejową "trójką". Następnie, podczas imprezy w Shrewsbury, z pulą nagród 75 tysięcy dolarów amerykańskich, odniosła ósme zwycięstwo turniejowe w karierze. W finale wygrała z Anne Kremer.
Na początku października, w Dżuniji, przegrała w pierwszej rundzie z rozstawioną z "ósemką", Laurą Pous Tio. Podczas turniejów w Joué-lès-Tours i w Saint-Raphaël odpadła w pierwszej rundzie. W Ismaning, będąc rozstawiona z numerem ósmym, doszła do drugiej rundy, w której została pokonana przez Urszulę Radwańską, późniejszą zwyciężczynię turnieju.
2011.
Pierwszym turniejem Birnerovej w 2011 był ASB Classic w Auckland, w którym odpadła w eliminacjach. W kwalifikacjach do wielkoszlemowego Australian Open doszła do 2. rundy, gdzie przegrała z Iriną-Camelią Begu. Podczas zawodów w Cali, po pokonaniu Florencii Molinero i najwyżej rozstawionej Arantxy Parry Santonji, odpadła w 1/4 finału.
W pierwszej rundzie Copa Colsanitas Santander w Bogocie pokonała kwalifikantkę, Biancę Botto. W drugim meczu przegrała z późniejszą zwyciężczynią, Lourdes Domínguez Lino. Następnie, odpadła w eliminacjach do turniejów w Acapulco, Monterrey i w Indian Wells. Po przejściu eliminacji do Family Circle Cup w Charleston doszła do 2. rundy, gdzie przegrała z Julią Görges, kreczując przy stanie 6:1, 5:7, 0:2. Birnerova nie wykorzystała pięciu piłek meczowych w drugim secie. Tydzień później, w Johannesburgu, odpadła w 1. rundzie, przegrywając z Waleriją Sawinych, późniejszą zwyciężczynią.
Mecz drugiej rundy turnieju w Chiasso z Sachą Jones oddała walkowerem. W Cagnes-sur-Mer odpadła w 1. rundzie. W drugiej fazie imprezy w Pradze przegrała z Petrą Cetkovską, która później wygrała cały turniej. Tydzień później odpadła w eliminacjach do French Open. W kwalifikacjach do Wimbledonu, grając jako rozstawiona z "dziewiątką", przegrała w II rundzie. Następnie odpadła w 2. rundzie zawodów w Cuneo.
Podczas Poli-Farbe Budapest Grand Prix w Budapeszcie, po pokonaniu Lucie Hradeckiej w 1. rundzie, w drugiej została pokonana przez Estrellę Cabezę Candelę. W Bad Gastein odpadła w eliminacjach gry pojedynczej. W deblu, w parze z Hradecką, odniosła drugie zwycięstwo turniejowe w karierze. W finale wygrały z Jarmilą Gajdošovą i Julią Görges.
W następnym tygodniu Birnerová wystąpiła w turnieju ITF w Pétange, rozgrywanym na kortach twardych. Doszła do 1/4 finału. Po miesięcznej przerwie wróciła do gry podczas eliminacji do US Open, gdzie odpadła w 2. rundzie. We wrześniu dotarła po raz pierwszy do finału imprezy rangi WTA Tour (w Taszkencie), gdzie przegrała z Ksieniją Pierwak 3:6, 1:6. Jej półfinałowa rywalka – obrończyni tytułu, Ałła Kudriawcewa – skreczowała przy stanie 3:6, 5:3 z powodu kontuzji lewego uda. Tydzień później, w Seulu nie sprostała Carli Suárez Navarro. W rywalizacji deblistek (w parze z Daniilidu) przegrała w 1/4 finału z parą Natalie Grandin – Vladimíra Uhlířová. Odpadła w eliminacjach gry pojedynczej moskiewskiego Kremlin Cup. W deblu wraz z Zakopalovą przegrały w 1. rundzie z Grandin i Uhlirovą. W imprezie rangi ITF w Barnstaple odpadła w 1. rundzie singla, a w parze z Anne Keothavong wygrały turniej gry podwójnej.
2012.
Sezon 2012 Birnerová rozpoczęła turniejem w Auckland, gdzie przegrała w 1. rundzie eliminacji z Sofią Arvidsson. W tej samej fazie odpadła również w Hobart, po przegranej z Martą Domachowską. Podczas Australian Open została pokonana w pierwszej rundzie przez rozstawioną z numerem 26., Anabel Mediną Garrigues. W grze podwójnej, w parze z Albertą Brianti, odpadły w drugiej rundzie.
Na początku lutego odpadła w 2. rundzie turnieju ITF w Cali. Tydzień później, wystąpiła w turnieju Copa BBVA-Colsanitas w Bogocie. W pierwszym meczu gry pojedynczej wygrała z kwalifikantką, Inés Ferrer Suárez, zaś w drugiej rundzie przegrała z Larą Arruabarreną. Partnerując Aleksandrze Panowej wygrała turniej gry podwójnej, pokonując w finale Mandy Minellę i Stefanie Vögele 6:2, 6:2. W następnych turniejach, w Monterrey i w Acapulco odpadała odpowiednio w drugiej i w pierwszej rundzie.
Odpadła w eliminacjach do BNP Paribas Open w Indian Wells. Tydzień później, w pierwszej rundzie turnieju ITF w Nassau, przegrała z Marią Sanchez. W drugiej z imprez rangi Premier Mandatory, w Miami, udało jej się przejść kwalifikacje, ale w pierwszym meczu turnieju głównego została pokonana przez Michaëllę Krajicek. W turnieju deblowym, startując w parze z Klaudią Jans-Ignacik, wygrały z rozstawionymi z "czwórką", Andreą Hlaváčkovą i Lucie Hradecką, a następnie przegrały z parą Makarowa-Zheng.
Po dwóch porażkach w eliminacjach turniejów WTA, wystąpiła w Budapest Grand Prix 2012 w Budapeszcie. W singlu odpadła w kwalifikacjach, jednak w parze z Krajicek, doszły do finału, gdzie przegrały z Janette Husárovą i Magdalénie Rybárikovą. W Pradze dotarła do ćwierćfinału, gdzie nie sprostała Alizé Cornet. Następnie, wystartowała w kwalifikacjach do French Open 2012. Jako rozstawiona z numerem 6., pokonała Jekatierinę Iwanową, Yurikę Semę, Sandrę Zaniewską i tym samym awansowała do drabinki głównej. Tam, w pierwszej rundzie, po blisko 3-godzinnym pojedynku, przegrała z Maríą José Martínez Sánchez.
W czerwcowych turniejach, w tym kwalifikacjach Wimbledonu, przegrała wszystkie mecze. Podczas turnieju w Bielli, podobnie jak w Bukareszcie, doszła do drugiej rundzie. W Biarritz, grając jako rozstawiona z numerem siódmym, doszła do 1/4 finału, gdzie przegrała z Pauline Parmentier. Sierpień to trzy porażki w grze pojedynczej oraz 2. runda US Open 2012 (w parze z Oprandi) i finał Baku Cup (wraz z Brianti) w grze podwójnej. Następnie doszła do półfinału Tashkent Open. W trakcie sezonu gry w turniejach halowych, nie przebrnęła kwalifikacji w Linzu i Luksemburgu, przegrała z Anniką Beck w finale w Ismaning i odpadła w ćwierćfinale w Barnstaple.
2013.
Pierwszym występem Birnerovej w sezonie 2013 był udział w kwalifikacjach w Brisbane, gdzie odpadła po przegranej z Akgul Amanmuradovą. Na pierwszej rundzie skończyła grę w turnieju debla. Również po jednym meczu odpadła w kwalifikacjach do wielkoszlemowego Australian Open, podobnie w deblu, grając w parze z Rominą Oprandi.
Na początku lutego wystąpiła w turnieju rangi WTA Challenger Tour w Cali, gdzie osiągnęła pierwszą rundę singla i półfinał debla. W następnym tygodniu zagrała w Bogocie, gdzie w grze podwójnej, występując razem z Panową, osiągnęła finał, w którym przegrały z parą Tímea Babos–Mandy Minella. W kolejnych turniejach, w tym w Indian Wells i w Miami odpadała w 1. rundzie.
W Monterrey, oprócz pierwszej rundy gry pojedynczej, osiągnęła także finał gry podwójnej. Wspólnie z Tamarine Tanasugarn przegrały tam z Tímeą Babos i Kimiko Date-Krumm. Passę 9 porażek z rzędu przerwała w eliminacjach Porsche Tennis GP, pokonując Julję Gluszko. Kolejnej wygranej nie odniosła do kwalifikacji French Open, gdzie po wygranych nad Anne Keothavong i Sharon Fichman przegrała w decydującej rundzie z Grace Min.
Na Wimbledonie wygrała trzy mecze kwalifikacyjne. W pierwszym meczu turnieju głównego wygrała z rozstawioną z numerem 26., Varvarą Lepchenko. W drugim meczu wygrała z Łesią Curenko, a w trzecim przegrała z Monicą Puig. Mecz z Puig został przerwany z powodu ciemności przy stanie 6:4, 2:1 dla Birnerovej. W grze podwójnej, w parze ze Stefanie Vögele, odpadły w 1. rundzie, po przegranej z Lepchenko i Zheng Saisai.
Puchar Federacji.
Birnerová reprezentowała Czechy w rozgrywkach o Puchar Federacji dwukrotnie. Pierwszy raz zagrała, w 2002, podczas spotkania Grupy Światowej przeciwko Chorwacji (przegranym 2:3). Partnerowała wówczas Ivecie Benešovej, w meczu z parą Jelena Kostanić/Iva Majoli. Mecz wygrały Chorwatki 6:1, 6:2. Po raz drugi w reprezentacji wystąpiła rok później, w pojedynku ze Stanami Zjednoczonymi, kiedy to jej partnerką była Dája Bedáňová, zaś rywalkami Serena Williams w parze z siostrą Venus Williams. Amerykanki wygrały zarówno ten mecz 6:0, 6:1, jak i całe spotkanie 5:0.
Życie prywatne.
Eva Birnerová zaczęła grać w tenisa w wieku 4 lat, pod okiem jej ojca, Stanislava – byłego tenisisty. Ma jedną siostrę – Hanę, również grającą w tenisa. Preferuje grę na kortach trawiastych. Mieszka obecnie w Pilźnie. Lubi słuchać muzyki i czytać książki. Jej ulubionym wykonawcą jest Robbie Williams. Jej ulubiona książka to: "Love Is Just A Word".

</doc>
<doc id="677661" url="https://pl.wikipedia.org/wiki?curid=677661" title="Barbara i Jan">
Barbara i Jan

Barbara i Jan – pierwszy polski serial telewizyjny, komediowo-sensacyjny, nakręcony w 1964 roku przez Jerzego Ziarnika (odcinki 1, 3, 5 i 7) i Hieronima Przybyła (odcinki 2, 4 i 6).
Scenariusze napisali Jerzy Ziarnik (odcinki 1 i 3), Stanisław Bareja z Hieronimem Przybyłem (odcinki 2, 4 i 6) oraz Janusz Jaxa (odcinki 5 i 7). Zdjęcia wykonał Jan Janczewski, a opracowanie muzyczne wykonał Marek Lusztig.
W 2008 został wydany na DVD przez TVP.
Fabuła, odcinki.
Serial przedstawia reporterskie przygody początkującej dziennikarki i doświadczonego fotoreportera fikcyjnej warszawskiej gazety „Echo”. W każdym odcinku mają przygotować jeden, zazwyczaj banalny temat, jednakże napotykają na zupełnie nieprzewidziane sytuacje i trudności, które w rezultacie kreują zebrany przez nich materiał na dużo bardziej oryginalny artykuł.
1. Pierwszy reportaż.
Barbara Raczyk stara się o angaż w gazecie Echo i jako swój pierwszy artykuł przygotowuje tekst o życiu pracownic fabryki żarówek, udając jedną z nich. Buszewski ma się z nią spotkać w fabryce, ale jako że nigdy wcześniej jej nie spotkał pomylił ją z inną pracownicą.
2. Główna wygrana.
Buszewski wygrywa główną nagrodę w loterii Totalizatora Sportowego, ale kiedy stara się ją odebrać okazuje się, że padł ofiarą oszustwa.
3. Niepowtarzalne zdjęcia.
Zbierając materiały do artykułu o nowych technologiach w budownictwie, Barbara i Jan gubią aparat z ważnymi zdjęciami, przez co muszą przeszukać budowy rozsiane po całej Warszawie w jego poszukiwaniu.
4. Oszustka.
W małym miasteczku Barbara zostaje wzięta za oszustkę, która jak się okazuje, posługiwała się jej zgubioną legitymacją.
5. Zakochane duchy.
W pobliżu kopalni stoi ponoć nawiedzony wiatrak, którego tajemnicę starają się odkryć główni bohaterowie.
6. Kłopotliwa nagroda.
Wręczając wiejskiej świetlicy nagrodę w postaci telewizora, Barbara i Jan odkrywają konflikt pomiędzy kierowniczką świetlicy i prezesem spółdzielni rolniczej.
7. Willa na przedmieściu.
Ulegając namowom Barbary, Jan decyduje się pójść do dentysty z bolącym zębem. Na miejscu okazuje się, że gabinet jest tylko przykrywką.

</doc>
<doc id="677664" url="https://pl.wikipedia.org/wiki?curid=677664" title="Sibir Nowosybirsk (hokej na lodzie)">
Sibir Nowosybirsk (hokej na lodzie)

Sibir Nowosybirsk (ros. Сибирь Новосибирск) – rosyjski klub hokeja na lodzie z siedzibą w Nowosybirsku.
Historia.
Zespołami farmerskimi zostały kluby z WHL: HK Riazań, do 2012 i ponownie od 2013 Zauralje Kurgan, Jermak Angarsk.
Drużyną juniorską został zespół Sibirskije Snajpiery Nowosybirsk występujący w MHL.
Sukcesy.
Drużyna Sibiru jest najbardziej utytułowanym klubem w rozgrywkach wyższej ligi - zespół zdobywał siedmiokrotnie mistrzostwo w tych rozgrywkach.
Szkoleniowcy.
Trenerami drużyny byli: w 1989 Boris Barabanow, od 2005 do 2007 w sztabie był Igor Żylinski, w latach 2012-2014 Dmitrij Kwartalnow. W kwietniu 2014 trenerem Sibiru został Andrej Skabiełka. W kwietniu 2017 p.o. trenera został mianowany Pawieł Zubow. Od grudnia 2017 do września 2018 szkoleniowcem był Władimir Jurzinow. Od września 2018 do kwietnia 2019 trenerem był Alaksandr Andryjeuski. Od maja 2017 do kwietnia 2019 trenerem w sztabie był Alaksandr Makrycki. We wrześniu 2018 do sztabu wszedł Maksim Spiridonow. W kwietniu 2019 nowym głównym trenerem Sibiru został mianowany Nikołaj Zawaruchin, wiążąc się dwuletnim kontraktem. Zdecydowano wtedy, że pracę w klubie zachowają dotychczasowy asystent Andriej Tarasienko i trener bramkarzy Konstantin Kapkajkin, zaś do nowego sztabu trenerskiego weszli Oleg Oriechowski i Wiaczesław Gusow. Potem trenerem bramkarzy był Fin Jari Kaarela, którego pod koniec października 2020 zastąpił Albiert Szyrgaziew. Po sezonie KHL (2020/2021) nie przedłużono z kontraktu z Zawaruchinem. W kwietniu 2021 nowym szkoleniowcem został Andriej Martiemjanow. Wiosną 2021 do sztabu weszli Aleksandr Golc, Witalij Atiuszow, Wadim Tarasow. Po odejściu A. Golca w czerwcu 2022 do sztabu wszedł Siergiej Kriwokrasow.

</doc>
<doc id="677669" url="https://pl.wikipedia.org/wiki?curid=677669" title="Felix Slovacek">
Felix Slovacek



</doc>
<doc id="677671" url="https://pl.wikipedia.org/wiki?curid=677671" title="KChart">
KChart

KChart jest narzędziem do tworzenia wykresów, zintergrowany z pakietem KOffice. Może być używany jako oddzielna aplikacja, lub używany do tworzenia grafiki z KWord, KSpread itp.
Aplikacja jest stosunkowo prosta w porównaniu z innymi programami biurowymi, takimi jak OpenOffice.org, jest zaprojektowana do małych zestawów danych, i najwyżej do 5-6 rodzajów wykresów (histogramy, wykresy kołowe, wykresy liniowe itp.)

</doc>
<doc id="677673" url="https://pl.wikipedia.org/wiki?curid=677673" title="Herb Miechowa">
Herb Miechowa

Herb Miechowa – jeden z symboli miasta Miechów i gminy Miechów w postaci herbu.
Wygląd i symbolika.
Herb przedstawia w polu czerwonym, zwróconego w lewo białego (srebrnego) wspiętego gryfa ze złotym dziobem, językiem, szponami i pazurami, w lewym górnym rogu tarczy herbowej widnieje również znak krzyża lotaryńskiego w kolorze czerwonym na czarnym tle. 
Historia.
Początkowo herbem Miechowa, będącego własnością zakonu bożogrobców, było godło zakonu – podwójny krzyż. Najstarsza znana pieczęć z herbem Miechowa pochodzi z dokumentu wójta Piotra z 1369 roku.

</doc>
<doc id="677676" url="https://pl.wikipedia.org/wiki?curid=677676" title="Lucjusz Eliusz Sejan">
Lucjusz Eliusz Sejan



</doc>
<doc id="677686" url="https://pl.wikipedia.org/wiki?curid=677686" title="Transit 3B">
Transit 3B

Transit 3B – amerykański technologiczny satelita wojskowy, który testował system nawigacji dla okrętów podwodnych US Navy przenoszących pociski balistyczne typu UGM-27 Polaris. Wraz ze statkiem wyniesiono również satelitę LOFTI 1. Misja zakończyła się częściowym sukcesem, ponieważ LOFTI 1 nie oddzielił się od Transita, ani od ostatniego członu rakiety. Statki otrzymały przez to orbitę eliptyczną, co skróciło ich żywotność do 37 dni.
Satelita miał również prowadzić badania geodezyjne. Służyć miał ku temu transponder systemu geodezyjnego SECOR (ang. "SEquential COllation of Range").
Statki funkcjonowały prawidłowo, jednak będąc połączone nie mogły zostać użyte do zaplanowanych celów.
Misję finansowało Navy Research Laboratory (NRL) z ramienia US Navy. Statek zbudowało NRL i Johns Hopkins University.
Budowa i działanie.
Statek był kulą o średnicy 0,914 m. Posiadał 6600 ogniw słonecznych ładujących akumulatory Ag i NiCd. Statek posiadał system zmniejszający prędkość obrotową (do 10 obr./min.) – wypuszczał dwa ciężarki umieszczone na długim drucie, które po zmniejszeniu ruchu wirowego, były odrzucane. Posiadał pamięć stała. Dane mógł przesyłać również w czasie rzeczywistym.
Satelita pracował na częstotliwościach 224, 421 i 448 MHz.

</doc>
<doc id="677698" url="https://pl.wikipedia.org/wiki?curid=677698" title="DW211">
DW211



</doc>
<doc id="677699" url="https://pl.wikipedia.org/wiki?curid=677699" title="DW213">
DW213



</doc>
<doc id="677700" url="https://pl.wikipedia.org/wiki?curid=677700" title="DW214">
DW214



</doc>
<doc id="677701" url="https://pl.wikipedia.org/wiki?curid=677701" title="DW218">
DW218



</doc>
<doc id="677702" url="https://pl.wikipedia.org/wiki?curid=677702" title="DW224">
DW224



</doc>
<doc id="677703" url="https://pl.wikipedia.org/wiki?curid=677703" title="DW228">
DW228



</doc>
<doc id="677704" url="https://pl.wikipedia.org/wiki?curid=677704" title="DW279">
DW279



</doc>
<doc id="677705" url="https://pl.wikipedia.org/wiki?curid=677705" title="DW297">
DW297



</doc>
<doc id="677706" url="https://pl.wikipedia.org/wiki?curid=677706" title="DW300">
DW300



</doc>
<doc id="677707" url="https://pl.wikipedia.org/wiki?curid=677707" title="DW527">
DW527



</doc>
<doc id="677708" url="https://pl.wikipedia.org/wiki?curid=677708" title="DW574">
DW574



</doc>
<doc id="677709" url="https://pl.wikipedia.org/wiki?curid=677709" title="DW575">
DW575



</doc>
<doc id="677710" url="https://pl.wikipedia.org/wiki?curid=677710" title="DW577">
DW577



</doc>
<doc id="677711" url="https://pl.wikipedia.org/wiki?curid=677711" title="DW762">
DW762



</doc>
<doc id="677712" url="https://pl.wikipedia.org/wiki?curid=677712" title="Lista najszybszych samochodów osobowych">
Lista najszybszych samochodów osobowych

Lista ta zawiera najszybsze samochody osobowe, które są dopuszczane do ruchu na drogach publicznych, a nie obejmuje samochodów wyścigowych, użytkowanych jedynie na torach wyścigowych (np. Formuły 1).

</doc>
<doc id="677715" url="https://pl.wikipedia.org/wiki?curid=677715" title="Jacek Borusiński">
Jacek Borusiński

Jacek Borusiński (ur. 5 września 1972 roku w Katowicach) – aktor i autor tekstów grupy Mumio.
Wyreżyserował, zagrał główną rolę i napisał scenariusz do filmu "Hi way". W polskiej wersji gry "Westerner" podkłada głos pod postać głównego bohatera, Fenimore Fillmore'a.

</doc>
<doc id="677717" url="https://pl.wikipedia.org/wiki?curid=677717" title="Muckross Abbey">
Muckross Abbey

Muckross Abbey (irl. "Mainistir Mhucrois") – opactwo w hrabstwie Kerry w południowo-zachodniej Irlandii, na terenie Parku Narodowego Killarney.
Opactwo zostało wzniesione w 1448 roku jako klasztor Franciszkanów. Na przestrzeni wieków było wielokrotnie niszczone i odbudowywane – tutejsi mnisi często padali ofiarą prześladowań i napaści maruderów z armii. Obecnie opuszczony budynek opactwa jest w znaczniej części pozbawiony dachu, poza tym jednak dość dobrze zachowany. Wewnątrz murów znajduje się dziedziniec z rosnącym tam olbrzymim drzewem cisowym. Na pobliskim cmentarzu zachowały się XVII i XVIII-wieczne nagrobki kilku poetów irlandzkich z mieszkających tu niegdyś klanów O'Donoghue, O'Rathaille i O'Suilleabhain.

</doc>
<doc id="677721" url="https://pl.wikipedia.org/wiki?curid=677721" title="Opactwo Muckross">
Opactwo Muckross



</doc>
<doc id="677723" url="https://pl.wikipedia.org/wiki?curid=677723" title="Muckross">
Muckross



</doc>
<doc id="677724" url="https://pl.wikipedia.org/wiki?curid=677724" title="Samuel Noah Kramer">
Samuel Noah Kramer

Samuel Noah Kramer (ur. 28 września 1897 w Kijowie, zm. 26 listopada 1990) – amerykański asyriolog, specjalista w dziedzinie literatury, historii oraz języka Sumerów.
Życiorys.
Kramer wywodził się z rodziny ukraińskich Żydów, która w 1905 wyemigrowała do USA na skutek pogromów za panowania cara Mikołaja II i zamieszkała w Filadelfii. Jego ojciec pracował w żydowskiej szkole.
Zanim ukończył szkołę średnią i uzyskał licencjat, imał się rozmaitych zajęć: pracował w szkole ojca, zajmował się pisarstwem oraz prowadził interesy.
Studiował na Dropsie College w Filadelfii. Wówczas też zainteresował się egiptologią. Wkrótce przeniósł się na Wydział Orientalistyki Uniwersytetu Pensylwanii, gdzie współpracował z Ephraimem Avigdorem Speiserem, jednym z największych specjalistów w dziedzinie historii Bliskiego Wschodu, pracującym wówczas nad odczytaniem tabliczek pisma klinowego z późnej epoki brązu (ok. 1300 p.n.e.). Kramer podjął wówczas dzieło swojego życia – pracę nad literaturą sumeryjską. Przez większość swojej kariery naukowej był profesorem sumerologii i asyriologii na Uniwersytecie Pensylwanii (University of Pennsylvania) w Filadelfii oraz kustoszem zbiorów tabliczek klinowych w wielkim muzeum tegoż uniwersytetu (University Museum). Jest to jeden z największych zbiorów źródeł do literatury sumeryjskiej. Większość tabliczek z tej kolekcji pochodzi ze starożytnego miasta Nippur; reszta tabliczek odkopanych w tym mieście znajduje się w Stambule oraz Jenie. Kramer pracował przez wiele lat nad źródłami z Nippur z tych trzech zbiorów. Tabliczki z Nippur to główne źródło naszej wiedzy o literaturze sumeryjskiej drugiego tysiąclecia p.n.e. Kramer wydał też (wspólnie z O. Gurneyem) większość tekstów literackich znalezionych w mieście Ur.
Dorobek.
Autobiografia:

</doc>
<doc id="677725" url="https://pl.wikipedia.org/wiki?curid=677725" title="LOFTI 1">
LOFTI 1

LOFTI 1 (ang. "Low Frequency Trans Ionospheric Satellite") – amerykański wojskowy satelita naukowy, który miał prowadzić badania związane z propagacją fal radiowych o bardzo niskiej częstotliwości w jonosferze. Misja zakończyła się częściowym sukcesem, ponieważ LOFTI 1 nie oddzielił się od satelity Transit 3B, do którego był przymocowany. Oba statki nie odłączyły się też od ostatniego członu rakiety. Otrzymały przez to orbitę eliptyczną, co skróciło ich żywotność do 37 dni.
Statki funkcjonowały prawidłowo, jednak będąc połączone nie mogły zostać użyte do zaplanowanych celów.
Misję finansowało Naval Research Laboratory (NRL) z ramienia US Navy.
Budowa i działanie.
Statek miał kształt w przybliżeniu kulisty, o średnicy 50,8 cm. Akumulatory NiCd ładowane były z ogniw słonecznych. System telemetrii działał na częstotliwości 136,15 MHz. Eksperyment propagacji fal radiowych w jonosferze wykorzystywał dwa odbiorniki sygnału o częstotliwości 18 kHz, nadawanego ze stacji naziemnej niedaleko Kanału Panamskiego. Statek posiadał 4 anteny prętowe o dł. 0,5 m i dwie o rozpiętości 9 m.

</doc>
<doc id="677726" url="https://pl.wikipedia.org/wiki?curid=677726" title="Samuel Kramer">
Samuel Kramer



</doc>
<doc id="677731" url="https://pl.wikipedia.org/wiki?curid=677731" title="KFormula">
KFormula

KFormula jest edytorem formuł dla KOffice.
KFormula może być użyta do tworzenia i edytowania formuł matematycznych zawartych w innych dokumentach KOffice. Program pozwala na łatwe wprowadzanie elementów i zapewnia funkcjonalność na poziomie całego pakietu KOffice.
Do możliwości KFormula należą:

</doc>
<doc id="677732" url="https://pl.wikipedia.org/wiki?curid=677732" title="East and West Africa Medal">
East and West Africa Medal



</doc>
<doc id="677733" url="https://pl.wikipedia.org/wiki?curid=677733" title="Norweska Partia Komunistyczna">
Norweska Partia Komunistyczna

Norweska Partia Komunistyczna ("Norges Kommunistiske Parti") – norweska lewicowa partia polityczna. Założona w 1923 po rozłamie w Norweskiej Partii Pracy (DNA). Partia odgrywała znaczącą rolę w norweskim ruchu oporu przeciwko niemieckiemu okupantowi w czasie II wojny światowej. Obecnie odgrywa marginalną rolę w norweskiej polityce.
Początki.
Norweska Partia Pracy stała się członkiem Międzynarodówki Komunistycznej w 1919 pod kierownictwem Martina Tranmæla. Tranmæl początkowo poparł ruch przystępując do Kominternu, jednak stał się bardziej sceptyczny po ogłoszeniu dwudziestu jeden warunków, w których stwierdzono, że członek musiał egzekwować demokratyczny centralizm i dyscyplinę partyjną. Mimo to, Tranmæl nadal wspierał członkostwo Norweskiej Partii Pracy w Międzynarodówce. W 1921 nastąpił rozłam który doprowadził do powstania Socjaldemokratycznej Partii Pracy. Walka o władzę wkrótce wybuchła między Tranmælists i sympatykami Olava Scheflo.
Po 4. Światowym Kongresie Kominternu, w którym polityka ingerencji w wewnętrzne sprawy partii została zwiększona, Tranmæl postanowił opuścić Komintern. Udało mu się uzyskać większość w Centralnej Komisji w sprawie wycofania partii z członkostwa w Kominternie. Na nadzwyczajnej konferencji partyjnej w listopadzie 1923 przegłosowano wycofanie Norweskiej Partii Pracy z Kominternu. W reakcji, Scheflo i lewe skrzydło partii utworzyło Norweską Partie Komunistyczną. Organizacyjnie Norweska Partia Komunistyczna była reprezentacją Norwegii w Kominternie.
13 posłów Partii Pracy wstąpiło do partii komunistycznej. Sverre Støstad wybrany został na przewodniczącego, Halvard Olsen został zastępcą przewodniczącego a Peder Furubotn sekretarzem generalnym. Partia zdołała zdobyć 6,1 procent głosów w wyborach parlamentarnych 1924, poparcie dla ugrupowania spadło do 4 procent w 1927 roku a w 1930 roku do 1,7 procent głosów.
Komintern zażądał w lecie 1927 roku, żeby Norweska Partia Komunistyczna przesunęła się bardziej na lewo, forsując politykę "socjalfaszyzmu". Socjaldemokraci mieli zostać uznani za głównego wroga komunizmu. Na 9. Plenum Komitetu Centralnego w 1928 roku, partia potępiła prawicową frakcję za wspieranie pracy rządu Christophera Hornsruda. Doprowadziło to do dalszej redukcji członków partii. Polityka ta doprowadziła do dalszej marginalizacji partii komunistycznej. W 1933 roku partia podjęła inicjatywę współpracy z Partią Pracy w ramach lasowanego przez Kominternu Frontu Ludowego. Propozycja została odrzucona, ale partia komunistyczna nadal proponowała współpracę Partii Pracy w 1935, 1936 i 1937 roku.
II wojna światowa.
Na początku II wojny światowej, w czasie wojny zimowej doszło do silnych tarć na linii socjaldemokratów i komunistów. Komuniści wspierali w działaniach wojennych Związek Radziecki a socjaldemokraci Finlandię.
Po inwazji niemieckiej na Norwegię 9 kwietnia 1940 NKP ogłosiło, że wojna była wojną imperialistyczną i że Niemcy oraz mocarstwa zachodnie są tak samo odpowiedzialne za jej wybuch. Według kierownictwa partia powinna być opozycyjna nie tylko wobec nazistów, ale także wobec rządu premiera Nygaardsvolda na wygnaniu. Jednak lokalnie komórki NKP w północnej Norwegii rozpoczęły (bez zgody kierownictwa partii), działalność zbrojną przeciw okupantowi. W sierpniu 1940 NKP była pierwszą norweską partią polityczną zakazaną przez niemieckie władze okupacyjne. Publikacja organu prasowego "Arbeideren" ustała. Partia zeszła do podziemia. W dniu 31 grudnia 1941, odbyła się tajna konferencja partii, która przyjęła plan walki zbrojnej. NKP zaczęła odgrywać wiodącą rolę w ruchu oporu, organizować sabotaż i działania partyzanckie. Wydawała również podziemne gazety i publikacje.
Po wojnie.
W rządzie jedności narodowej utworzonym po wojnie, komuniści uczestniczyli dzięki udziałowi dwóch ministrów Johana Stranda Johansena i Kirsten Hansteen. Hansteen była pierwszą kobietą ministrem Norwegii. Toczyły się wówczas rozmowy na temat ewentualnego połączenia NKP i DNA. W wyborach parlamentarnych 1945 roku NKP dostała 176 535 głosów (11,89%) i jedenaście mandatów w Stortingu. W 1946 Furubotn został ponownie wybrany sekretarzem generalnym. W 1949 roku NKP straciła wielu wyborców. Partia dostała 102 722 głosów (5,83%).
W połowie 1960 roku Departament Stanu USA szacował członków partii na około 4500. W 1968 partia potępiła sowiecką inwazję na Czechosłowację. W 1975 duża liczba członków dołączyła do Sosialistisk Venstreparti.
NKP zdobył trzy mandaty w wyborach komunalnych w 2003, dwa fotele w radzie miejskiej w Åsnes i jeden w Vadsø. Oddział Åsnes (zdecydowanie najsilniejszy tej partii) w tym czasie postanowił jednak opuścić partię w 2004 roku, tworząc nowe ugrupowanie Radikale Sosialister. Ponadto członek NPK został radnym Porsgrunn. W późniejszych wyborach NKP otrzymał około 1000 głosów. W 2005 roku w wyborach parlamentarnych, zdobył 1070 głosów – 0,04% sumy krajowej.
Partia publikuje tygodnik o nazwie "Friheten" („Wolność”), założony jako podziemne wydawnictwo w 1941 roku.

</doc>
<doc id="677734" url="https://pl.wikipedia.org/wiki?curid=677734" title="Ara macao">
Ara macao



</doc>
<doc id="677736" url="https://pl.wikipedia.org/wiki?curid=677736" title="Marc Anthony">
Marc Anthony

Marc Anthony, właśc. Marco Antonio Muñiz (ur. 16 września 1968 w Nowym Jorku) – amerykański piosenkarz i aktor pochodzenia portorykańskiego. Najbardziej znany z wykonywania salsy oraz latynoamerykańskich ballad.
Życiorys.
Urodził się w Nowym Jorku w rodzinie rzymskokatolickiej jako syn Guillermin i Felipe Muñiza, byłego muzyka, który pracował w szpitalnej restauracji. Dorastał we wschodnim Harlemie.
Jego pierwszy album został wydany w 1988 pod tytułem "Rebel". Kolejne płyty to "When the Night is Over" (1991), "Otra Nota" (1993), "Todo a Su Tiempo" (1995), "Contra la Corriente" (1997), "Marc Anthony" (1999), "Libre" (2001), "Mended" (2002), "Amar Sin Mentiras" (2004), "Valió la Pena" (2004), "El Cantante" (2006) i "Inconos" (2010).
W 2000, w walentynki, na stacji HBO ukazał się specjalny program telewizyjny zatytułowany "Marc Anthony: The Concert from Madison Square Garden". W 2001 roku wziął udział w koncercie Michaela Jacksona „na żywo”.
Wystąpił także w programach telewizyjnych takich jak: "Entertainment Tonight", "Boże Narodzenie w Waszyngtonie" ("Christmas in Washington"), Miss Universe 2001 (11 maja 2001), 66. ceremonia wręczenia Złotych Globów lub 47. gala rozdania Country Music Awards. W 2012 pojawił się jako juror w drugiej edycji "The X Factor".
W 1994 jego pierwsza dziewczyna, Debbie Rosanda, urodziła córkę o imieniu Arianna Muñiz. 9 maja 2000 w Las Vegas poślubił byłą Miss Universe Dayanarę Torres Delgado, z którą ma dwóch synów: Cristiana Marcusa Muñiz (ur. 5 maja 2001), który otrzymał imię na cześć meksykańskiego piosenkarza Cristiana Castro, i Ryana Adriana (ur. 16 sierpnia 2003). Jednak małżeństwo to zakończyło się w październiku 2003, a w styczniu 2004 Daynara złożyła pozew o rozwód. Cztery dni po rozwodzie, 5 czerwca 2004 ożenił się z aktorką i piosenkarką Jennifer Lopez. Mają bliźnięta, córkę Emmę Maribel i synka Maximiliana „Maxa” Davida (ur. 22 lutego 2008). Magazyn „People” zapłacił rodzicom 6 mln dolarów za pierwszą sesję z dziećmi. 15 lipca 2011 ogłosili, że będą mieszkać osobno. To małżeństwo oficjalnie zakończyło się 9 kwietnia 2012, kiedy Marc Anthony złożył wniosek o rozwód.

</doc>
<doc id="677737" url="https://pl.wikipedia.org/wiki?curid=677737" title="Cerkiew gruzińska">
Cerkiew gruzińska



</doc>
<doc id="677744" url="https://pl.wikipedia.org/wiki?curid=677744" title="Radikale Sosialister">
Radikale Sosialister

Radykalni Socjaliści ("Radikale Sosialister") – norweska komunistyczna partia polityczna działająca w gminie Åsnes. 
Ugrupowanie powstało 2 miesiące po tym, jak 15 grudnia 2004 rozwiązane zostały lokalne struktury Norweskiej Partii Komunistycznej. Partia posiada dwóch przedstawicieli w Radzie Gminy Åsnes.
Przewodniczącym partii jest Tore Karlstad, wiceprzewodniczącym Ivan Grenberg. Partia posiada ok. 20 członków.

</doc>
<doc id="677745" url="https://pl.wikipedia.org/wiki?curid=677745" title="Fuengirola">
Fuengirola

Fuengirola (wym. hiszp. [fuenhirola]) – miasto na wybrzeżu Costa del Sol w południowej Hiszpanii, w regionie Andaluzja. Przedmieścia Malagi.
Jest to ważny kurort turystyczny na wybrzeżu Costa Del Sol z ponad 8 km plaży i średniowieczną fortecą Maurów. Jest również słynna z powodu bitwy pomiędzy wojskami brytyjskimi i polskimi podczas wojen napoleońskich. Panuje tam subtropikalny klimat śródziemnomorski ze średnią temperaturą 18 °C.
Historia.
Miasto sięga swoimi początkami do rzymskich i arabskich cywilizacji.
Na górze na południe od miasta znajduje się arabski zamek, w którym znajdują się szczątki wczesnoiberyjsko-punickich osiedli, później zajętych przez Rzymian, które stały się miastem znanym w starożytności jako Suel. Suel zostało opisane przez rzymskiego historyka, Pomponiusza Melę, jako jedno z miast wybrzeża, i zostało wymienione przez Plina w pierwszym wieku jako ufortyfikowane miasto (oppidum). Późniejszy historyk Ptolemy zidentyfikował je w drugim wieku jako zlokalizowane w regionie fenickim blastulo-penos.
Inskrypcja na podstawie figury znalezionej niedaleko zamku wspomina Suel jako Rzymskie Municipium. Urna znaleziona w tym samym rejonie ma inskrypcje zawierającą słowo „Suelitana”. Rzymskie łaźnie zostały odkryte w 1961 razem ze szczątkami Rzymskiej Willi w której znajdowały się dwie figury z których jedna jest powszechnie znana jako „Wenus z Fuengiroli” znajdująca się w miejskim muzeum. Kilka architektonicznych bloków, prawdopodobnie z kamieniołomu z Mijas z rzymskiej ery zostało odnalezionych w Los Boliches w 1984 roku i zmontowanych do sformowania świątynnego wejścia, które można zobaczyć na promenadzie w Los Boliches.
Zamek został zbudowany przez Abderramana III w dziesiątym wieku. Miasto Suel przestało być wymieniane na początku Średniowiecza. Po kilku wiekach nazwa osiedla zmieniła się z Suel na Suhayl, które zostało nazwą zamku i otaczających je terenów podczas arabskiej okupacji. Suhayl stało się całkiem dużym osiedlem które zawierało pola i małe wioski. Większość okolicy było używane do wypasania wielbłądów Maurów.
We wczesnym Średniowieczu miasto spłonęło i jego mieszkańcy przenieśli się do Mijas. Suhayl stało się stertą gruzu i nawet jego nazwa została zmieniona na bardziej rzymskie Font-Jirola, po wiosennym wschodzie słońca u podstawy zamku zgodnie z wersją historyka Alonso de Palencia.
W 1485 roku kiedy tylko forteca ocalała osiedle zostało ponownie podbite przez chrześcijańskich władców. Próba ponownego zasiedlenia okolicy przez 30 ludzi zawiodła i w 1511 roku została zarejestrowana jako niezamieszkała poza fortecą i wieżą strażniczą. Ziemia oryginalnie przypisana do Fuengiroli została przepisana do Mijas.
W XVII wieku, kiedy tylko znikło zagrożenie ze strony tureckich i marokańskich piratów, powstało nowe osiedle; a na początku XVIII wieku w pobliżu plaży została otwarta gospoda, oferując nocleg dla podróżników. Niedaleko zostało zbudowanych kilka chat, tworząc małą wioskę.
14–15 października 1810 – bitwa pod Fuengirolą.
Bitwa pod Fuengirolą miała miejsce w okolicy podczas wojny na półwyspie iberyjskim, która była częścią wojen napoleońskich. 15 października 1810 roku kiedy ok. 200 polskich żołnierzy pod dowództwem kpt. Młokosiewicza pokonało połączone siły inwazyjne brytyjsko-hiszpańskie liczące 3000 żołnierzy pod komendą Lorda Blayneya.
W maju 1841 roku Fuengirola została oddzielona od Mijas, w tym czasie jej mieszkańcy zajmowali się głównie rybactwem oraz uprawą roli.
W latach 60. XX w. Fuengirola weszła w nową fazę, aby stać się przodującym centrum turystycznym.
Współczesna Fuengirola.
Fuengirola oferuje wszystkie obiekty typowe dla wielkich centrów turystycznych, takie jak hotele, restauracje, bary, dyskoteki, kluby sportowe, port jachtowy, szerokie plaże wzdłuż promenady rozciągające się na wschód i zachód od miasta, obok których znajdują się mniejsze wioski.
Z około 60 000 mieszkańców zarejestrowanych w urzędach, 25% pochodzi z innych krajów, w większości europejskich (Wielkiej Brytanii, Irlandii, Finlandii i Szwecji m.in.) oraz z Maroka i Argentyny. Szczególnie latem miasto gości tłumy turystów zarówno hiszpańskich, jak i zagranicznych. Angielska społeczność jest całkiem duża i wspiera programy aktywizujące lokalne grupy.
Fuengirola jest znana z Zoo, od kiedy staromodna kolekcja ciasnych klatek została zmodernizowana w 2001 roku, aby stworzyć warunki dla lasu tropikalnego. Zoo specjalizuje się w rozmnażaniu w niewoli zagrożonych gatunków oraz w badaniach nad szympansami i edukacji w zakresie wpływów i wartości lasu tropikalnego na klimat.
Mimo że Fuengirola jest znana jako kurort turystyczny, posiada także kilka historycznych miejsc i otwartych parków. Stary port jest ciągle używany przez lokalnych hiszpańskich rybaków. Arabski zamek Suhayl lub Sohail pozostawał opuszczoną ruiną do czasu kiedy rozpoczęto jego renowację w 1995 roku. W 2000 roku wnętrze zamku zostało całkowicie odnowione i zamek Sohail stał się miejscem letnich festiwali i koncertów. Dodatkowy krajobraz zamku został ukończony w 2002 roku i zamek jest teraz jednym z najważniejszych historycznych i kulturalnych miejsc w Fuengiroli.
Miasto ma bardzo zurbanizowany charakter, z wieloma wysokimi blokami ciągnącymi się wzdłuż wybrzeża; mimo to można tam znaleźć nieliczne ciasne ulice z niskimi willami. Rozważny komercjalny rozwój jest prowadzony w kierunku lądu, w kierunku północnym z niedawną konstrukcją wielkiego centrum handlowego oraz ciągłym rozwojem stref zamieszkania.
Plaże.
W granicach administracyjnych miasta Fuengirola znajduje się prawie 8 kilometrów linii brzegowej i 7 plaż o statusie miejskim. Większość z nich charakteryzuje nawierzchnia piaszczysta. Są to kolejno (od wschodu i sąsiadującej Benalmadeny): Carvajal, Torreblanca, Las Gaviotas, Los Boliches, San Francisco (Fuengirola), Santa Amalia i El Ejido (Del Castillo).
W 2009 roku wszystkie plaże Fuengiroli, jako jedynej gminy w Hiszpanii zostały nagrodzone przez Światową Organizację Turystyki „Błękitną flagą” za promocję ochrony środowiska w miejscowościach nadmorskich.

</doc>
<doc id="677746" url="https://pl.wikipedia.org/wiki?curid=677746" title="Kazimierz Mazur (pięcioboista)">
Kazimierz Mazur (pięcioboista)

Kazimierz Mazur (ur. 8 lutego 1930 w Czersku, zm. 27 maja 2000 w Warszawie) – polski pięcioboista nowoczesny, olimpijczyk.
Był jednym z pionierów pięcioboju nowoczesnego w Polsce po II wojnie światowej. Wziął udział w olimpiadzie w Rzymie w 1960 r., gdzie zajął 20. miejsce indywidualnie i 5. w drużynie (wraz z Jarosławem Paszkiewiczem i Stanisławem Przybylskim). Startował także w mistrzostwach świata w Aldershot w 1958, gdzie był 27.
Był wicemistrzem Polski w 1956 i brązowym medalistą w 1961.
Jest pochowany na Cmentarzu Komunalnym Północnym w Warszawie (kwatera S-I-7/8 9 10).

</doc>
<doc id="677747" url="https://pl.wikipedia.org/wiki?curid=677747" title="KPlato">
KPlato

KPlato jest programem do zarządzania projektami zawartym w KOffice. Program skupia się na planowaniu projektów. Plany są wizualizowane przy pomocy diagramów Gantta.
Pakiet KOffice został zastąpiony w 2012 roku przez Calligra Suite.

</doc>
<doc id="677753" url="https://pl.wikipedia.org/wiki?curid=677753" title="Krzysztof Kwiatkowski (polityk)">
Krzysztof Kwiatkowski (polityk)

Krzysztof Kwiatkowski (ur. 14 maja 1971 w Zgierzu) – polski prawnik, polityk i urzędnik państwowy.
Senator VII i X kadencji (2007–2011, od 2019), poseł na Sejm VII kadencji (2011–2013). W latach 2009–2011 minister sprawiedliwości, w latach 2009–2010 prokurator generalny, w latach 2013–2019 prezes Najwyższej Izby Kontroli.
Życiorys.
Syn Edmunda, zapaśnika i medalisty mistrzostw Polski, oraz Marianny, pielęgniarki. Ukończył Szkołę Podstawową im. Ludwika Waryńskiego, następnie Liceum Ogólnokształcące im. Stanisława Staszica w Zgierzu. W wieku 17 lat wstąpił do Federacji Młodzieży Walczącej. Studia rozpoczął na Wydziale Prawa i Administracji Uniwersytetu Łódzkiego, studiowanie na pewien czas przerwała mu choroba nowotworowa. Studia ukończył na Wydziale Prawa i Administracji Uniwersytetu Warszawskiego uzyskując tytuł magistra prawa. Działał w Niezależnym Zrzeszeniu Studentów, był członkiem władz krajowych stowarzyszenia (m.in. wiceprezesem).
W latach 1997–2001 był sekretarzem osobistym Prezesa Rady Ministrów, Jerzego Buzka. Działał w AWS. Należał do Porozumienia Centrum, a potem do Ruchu Społecznego AWS (był szefem Ruchu Młodych RS AWS). Od 2004 do 2013 należał do Platformy Obywatelskiej. Był członkiem zarządu krajowego Polskiego Komitetu Paraolimpijskiego. Został kawalerem Międzynarodowego Zakonu Rycerskiego Świętego Jerzego.
Na początku lat 90. prowadził własną działalność gospodarczą, później pracował jako menedżer w spółkach prywatnych i komunalnych. Od 1994 był związany z samorządem terytorialnym. W kadencji 1994–1998 był radnym Zgierza. Później do 2002 zasiadał w radzie powiatu zgierskiego I kadencji. Od 2002 do 2006 zajmował stanowisko wiceprezydenta Zgierza, odpowiedzialnego m.in. za finanse, oświatę, kulturę, sport oraz inwestycje i pozyskiwanie funduszy europejskich.
W 2001 z listy AWSP bez powodzenia kandydował do Sejmu. W wyborach samorządowych w 2006 kandydował na urząd Prezydenta Miasta Łodzi. W I turze uzyskał drugi wynik (27,03% poparcia, 59 946 głosów). W II turze przegrał z Jerzym Kropiwnickim, otrzymując 44,31% głosów. W tym samym roku uzyskał mandat radnego sejmiku łódzkiego, w którym objął stanowisko wiceprzewodniczącego.
W wyborach parlamentarnych w 2007 z ramienia PO został wybrany na senatora VII kadencji w okręgu łódzkim, otrzymując 164 151 głosów. Kierował Komisją Ustawodawczą. Po powołaniu Andrzeja Czumy na urząd ministra sprawiedliwości Krzysztof Kwiatkowski 4 lutego 2009 objął stanowisko sekretarza stanu w tym resorcie.
14 października tego samego roku został powołany przez prezydenta Lecha Kaczyńskiego na urzędy ministra sprawiedliwości i prokuratora generalnego w pierwszym rządzie Donalda Tuska. Po ustawowym rozdzieleniu tych funkcji na stanowisku prokuratora generalnego 31 marca 2010 zastąpił go Andrzej Seremet. 11 kwietnia 2010 został członkiem Międzyresortowego Zespołu do spraw koordynacji działań podejmowanych w związku z tragicznym wypadkiem lotniczym pod Smoleńskiem, powołanego przez premiera Donalda Tuska po katastrofie polskiego Tu-154 w Smoleńsku.
W wyborach parlamentarnych w 2011 był kandydatem Platformy Obywatelskiej do Sejmu z trzeciego miejsca w okręgu łódzkim. Uzyskał mandat poselski, zdobywając 68 814 głosów.
26 lipca 2013 został powołany przez Sejm na prezesa Najwyższej Izby Kontroli. Jeszcze w tym samym miesiącu złożył rezygnację z członkostwa w PO. 9 sierpnia jego wybór na szefa NIK zatwierdził Senat, w tym samym dniu przestał być posłem na Sejm RP. Urząd prezesa NIK objął 18 dni później. W sierpniu 2015 prokurator Prokuratury Apelacyjnej w Katowicach złożył wniosek o uchylenie mu immunitetu w związku z zamiarem przedstawienia zarzutów dotyczących przestępstw urzędniczych związanych z niektórymi konkursami na kierownicze stanowiska w NIK. Krzysztof Kwiatkowski wniósł do marszałka Sejmu o uchylenie mu immunitetu, deklarując również przekazanie nadzoru nad prowadzonymi kontrolami i jednostkami organizacyjnymi izby swoim zastępcom. 19 sierpnia 2019 złożył na ręce marszałek Sejmu Elżbiety Witek rezygnację z funkcji prezesa NIK w związku z zamiarem startu w wyborach parlamentarnych w tym samym roku. Ostatecznie zakończył urzędowanie 30 sierpnia 2019, gdy na czele NIK stanął Marian Banaś.
W wyborach parlamentarnych w 2019 z ramienia KWW Krzysztofa Kwiatkowskiego został wybrany na senatora z okręgu nr 24, zdobywając 79 348 głosów. W Senacie współtworzył Koło Senatorów Niezależnych i objął funkcję przewodniczącego Komisji Ustawodawczej. 17 stycznia 2020 został wybrany przez Senat na członka Krajowej Rady Sądownictwa.

</doc>
<doc id="677763" url="https://pl.wikipedia.org/wiki?curid=677763" title="Marxist-leninistisk forbund">
Marxist-leninistisk forbund

Liga Marksistowsko-Leninowska ("Marxist-leninistisk forbund") – była norweska grupa komunistyczna działająca na początku lat 80. XX wieku.
Członkowie LM-L byli w większości młodymi aktywistami lewego skrzydła Komunistycznej Ligi Robotniczej (Kommunistisk Arbeiderforbund). Program polityczny Ligi był zbliżony do programu Albańskiej Partii Pracy. Grupa publikowała pismo "Arbeideren".
LM-L została rozwiązana w połowie lat 80. XX wieku, lecz wielu z jej członków działało w jej kontynuatorce, Marksistowsko-Leninowskiej Grupie Rewolucyjnej (ML-gruppa Revolusjon).

</doc>
<doc id="677765" url="https://pl.wikipedia.org/wiki?curid=677765" title="Platycercus elegans">
Platycercus elegans



</doc>
<doc id="677776" url="https://pl.wikipedia.org/wiki?curid=677776" title="Rose Rotana Suites">
Rose Rotana Suites

Rose Rotana Suites – 333-metrowy i 72-piętrowy wieżowiec przy ulicy Szajcha Zaida w Dubaju w Zjednoczonych Emiratach Arabskich.
Jego budowa rozpoczęła się w 2004 roku i została ukończona na początku roku 2007. Hotel został otwarty w kwietniu 2008 roku.
Początkowo budynek miał mieć 380 m wysokości, ale po rezygnacji z tych planów i tak wyprzedził hotel Burdż al-Arab, także mieszczący się w Dubaju.

</doc>
<doc id="677777" url="https://pl.wikipedia.org/wiki?curid=677777" title="Minimaks">
Minimaks



</doc>
<doc id="677778" url="https://pl.wikipedia.org/wiki?curid=677778" title="Alfred Sosgórnik">
Alfred Sosgórnik

Alfred Jerzy Sosgórnik (ur. 16 sierpnia 1933 w Zawadzkiem, zm. 8 lutego 2013) – polski lekkoatleta, kulomiot, medalista mistrzostw Europy i olimpijczyk.
Dwa razy startował w igrzyskach olimpijskich. W Rzymie (1960) zajął 6. miejsce, a w Tokio (1964) odpadł w eliminacjach.
Trzykrotnie uczestniczył w mistrzostwach Europy. W Sztokholmie (1958) zajął 8. miejsce, w Belgradzie (1962) zdobył brązowy medal, a w Budapeszcie (1966) był czwarty.
Reprezentant kraju w zawodach pucharu Europy.
Sześć razy był mistrzem Polski: w 1958, 1959, 1960, 1961, 1962 i 1965. Siedemnaście razy poprawiał rekord Polski, który doprowadził do wyniku 19,24 m (rekord życiowy). Jako pierwszy Polak pchnął kulę ponad 18 i 19 m.
Doktor nauk ekonomicznych, były dyrektor ekonomiczny kopalni "Gliwice".
Był mężem olimpijki Barbary Sosgórnik i teściem olimpijki Katarzyny Szafrańskiej.

</doc>
<doc id="677779" url="https://pl.wikipedia.org/wiki?curid=677779" title="Sopor">
Sopor

Sopor, stan półśpiączki ("przedśpiączka", "odrętwienie") – stan ilościowego zaburzenia świadomości.
Chory w soporze pozostaje w patologicznie głębokim śnie, reaguje jedynie na ból oraz bodźce słuchowe (potrafi niekiedy powiedzieć np. swoje nazwisko), jest niezdolny do wykonania czynności bardziej złożonych. Sopor pojawia się w przypadkach zatruć, urazów głowy, ciężkich chorób ogólnoustrojowych.

</doc>
<doc id="677780" url="https://pl.wikipedia.org/wiki?curid=677780" title="B’Day">
B’Day

B’Day – drugi album studyjny amerykańskiej wokalistki rhythm and bluesowej Beyoncé Knowles, wydany w dniu jej 25. urodzin, 4 września 2006 roku, nakładem Columbia Records we współpracy z Music World Music i Sony Urban Music. Oryginalnie miał się on ukazać w 2004 roku i stanowić wówczas kontynuację płyty "Dangerously in Love", jednak projekt został przerwany ze względu na nagrywanie finałowego albumu Destiny’s Child, "Destiny Fulfilled", a także rolę Beyoncé w filmie "Dreamgirls". Po zakończeniu prac na planie obrazu wokalistka kontaktowała się w wieloma producentami muzycznymi, a następnie wynajęła nowojorskie Sony Music Studios, gdzie w trzy tygodnie skompletowano Dreamgirls. Większość tekstów inspirowana była udziałem Knowles w "Dreamgirls". Styl muzyczny albumu nawiązuje do funku i ballad z lat 70. i 80., a także współczesnego R&amp;B i hip hopu. W ramach wizji artystki, która chciała nagrać płytę z wykorzystaniem szerokiego grona instrumentów, ważny element "B’Day" stanowi bogata instrumentacja.
"B’Day" otrzymał generalnie pozytywne oceny od krytyków muzycznych i przyniósł Beyoncé szereg wyróżnień, włączając w to nagrodę Grammy dla najlepszego albumu R&amp;B. Płyta zadebiutowała na szczycie amerykańskiej listy "Billboard" 200, rozchodząc się w pierwszym tygodniu w 541 tysiącach egzemplarzy na terenie Stanów Zjednoczonych. Od tego czasu "B’Day" uzyskał status potrójnej platyny Recording Industry Association of America za sprzedaż powyżej trzech milionów kopii. Edycji deluxe albumu towarzyszyła premiera antologii wideo, "B’Day Anthology Video Album", złożonej z trzynastu wideoklipów, które nakręcono do utworów z "B’Day". W ramach promocji płyty Knowles wyruszyła w światową trasę koncertową, The Beyoncé Experience, a zarejestrowany w jej trakcie materiał został wydany na DVD "The Beyoncé Experience Live". W 2008 roku łączna światowa sprzedaż albumu wynosiła ponad 7 milionów egzemplarzy. Sam "B’Day" zajął ponadto 116. miejsce na liście najlepiej sprzedających się płyt dekady 2000–2009 w Stanach Zjednoczonych.
Koncepcja.
Kontekst.
W 2002 roku Knowles podczas sesji nagraniowych "Dangerously in Love" stworzyła ponad czterdzieści piosenek. Te, które nie ukazały się na albumie, miały zostać wydane na jego kontynuacji. Jednak 7 stycznia 2004 roku przedstawiciel Columbia Records ogłosił, że wokalistka zrezygnowała z tych planów, ponieważ chciała w pełni poświęcić się pracy nad ostatnią płytą Destiny’s Child, a także przygotowaniom do występu podczas Super Bowl, w trakcie którego miała zaśpiewać Hymn Stanów Zjednoczonych Ameryki, co, jak przyznała, było jej dziecięcym marzeniem. Pod koniec 2005 roku zdecydowała przesunąć terminy nagrywania nowego albumu solowego ze względu na rolę w "Dreamgirls". Knowles powiedziała magazynowi "Billboard": „Nie zamierzam pisać nic na nowy album, dopóki nie skończę prac nad filmem.”
Podczas miesięcznych wakacji po nakręceniu "Dreamgirls", Knowles rozpoczęła nagrywanie albumu. Przyznała wtedy: „[Kiedy zakończyło się filmowanie] miałam w sobie tyle rzeczy, tyle emocji, tak wiele pomysłów.” Nie poinformowała o tym m.in. swojego ojca i jednocześnie ówczesnego menedżera, Mathew. Jedynymi ludźmi, którzy wiedzieli o pracach byli producenci, a w tym: Swizz Beatz, The Neptunes, Rich Harrison, Rodney Jerkins i Sean Garrett, Cameron Wallace, Stargate i Walter Millsap. W tworzenie albumu zaangażowana była również kuzynka Beyoncé, Angela Beyincé, a także Makeba Riddick, która była autorką „Déjà Vu”, głównego singla promującego album.
Nagrywanie.
Zainspirowana praktykami Jaya-Z, polegającymi na współpracy z różnymi producentami, Knowles wynajęła cały budynek Sony Music Studios w Nowym Jorku, w którym Harrison, Jerkins i Garrett dostali do dyspozycji własne pomieszczenia. W ramach sesji wokalistka odwiedzała wszystkie pokoje po kolei, sprawdzając postępy prac producentów, wywołując między nimi „zdrową konkurencję”. Podczas gdy Beyoncé z zespołem tworzyli teksty piosenek, pozostali współpracownicy, m.in.: Neptunes i Swizz Beatz, produkowali powstałe już utwory. Członkowie ekipy przyznali, że czasami rozpoczynali pracę o godzinie jedenastej, a wychodzili ze studia późną nocą, po czternastu godzinach sesji i procesu produkcji. Knowles brała udział w aranżacji, produkcji i pisaniu wszystkich piosenek. Makeba Riddick opowiedziała w rozmowie z MTV News o procesie produkcji "B’Day":
„[Beyoncé] ściągnęła do Sony Studios masę producentów. Wynajęła całe studio i miała w nim największych i najlepszych producentów muzycznych na rynku. Najpierw wszyscy zgromadziliśmy się w jednym pokoju, zaczęliśmy współpracę z jednym producentem. Następnie przechodziliśmy do kolejnego pomieszczenia, gdzie rozpoczynaliśmy pracę nad innym projektem z kolejnym producentem. Krążyliśmy między salami i kompletowaliśmy materiał we współpracy z różnymi producentami. To był zdecydowanie proces produkcji godzien fabryki.”
"B’Day" (ang. "urodziny"), którego tytuł poświęcony jest 25. urodzinom Beyoncé, został skompletowany w ciągu trzech tygodni, o trzy wcześniej niż planowano. Knowles nagrywała po trzy utwory dziennie, dzięki czemu wszystkie ścieżki zarejestrowane zostały w dwa tygodnie. W czasie następnego tygodnia utwory zostały zremasterowane przez Briana „Big Bass” Gardnera w Los Angeles. W sumie, podczas wszystkich sesji, powstało dwadzieścia pięć utworów, z których dziesięć wydano na albumie. Swizz Beatz wyprodukował cztery piosenki na album, najwięcej ze wszystkich członków ekipy.
Muzyka.
Styl i tematyka.
"B’Day" złożony jest z wielu gatunków muzycznych i podobnie jak poprzedni album wokalistki, powraca do jej muzycznych korzeni, zawierając elementy urban contemporary, głównie R&amp;B i hip hopu. Część piosenek utrzymana jest w klimacie lat 70. i 80, do czego przyczyniła się zarówno rola Beyoncé w "Dreamgirls", jak i użycie sampli. W „Suga Mama” wykorzystano bluesowy sampel z „Searching for Soul” Jake Wade and the Soul Searchers, który przypomina funk lat 70. i zawiera zainspirowaną go-go lat 80. melodię. Inne sample to: „Girls Can’t Do What the Guys Do” Betty Wright w „Upgrade U” i instrumentalna wersja „Think” Curtisa Mayfielda w „Resentment”. Z kolei w „Déjà Vu” występują wpływy lat 70., w „Green Light” klasyczny groove, a w „Get Me Bodied” drawl, charakterystyczny dla mieszkańców stanów położonych na południu.
W nagrywaniu "B’Day" użyto szerokiej rangi instrumentacji. Przykład stanowi utwór „Déjà Vu”, w którym pojawia się gitara basowa, kongi, róg, hi-hat i 808. W wywiadzie Knowles powiedziała: „Kiedy nagrywałam ‘Déjà Vu’... wiedziałam, jeszcze nim rozpoczęłam pracę nad płytą, że chcę, by instrumenty obecne były we wszystkich piosenkach.” Podczas gdy w „Déjà Vu” wykorzystano starodawne rogi, w innych ścieżkach, np. „Ring the Alarm” wykorzystano perkusję, a w „Irreplaceable” gitara stanowi melodię przewodnią.
Duża część tematyki i stylu muzycznego "B’Day" zainspirowana była rolą artystki w "Dreamgirls". Fabuła filmu kręci się wokół The Dreamettes, fikcyjnego żeńskiego zespołu z lat 60. Życie tworzących go trzech kobiet zmieniło się, gdy poznały swojego przyszłego menedżera, Curtisa Taylora. Beyoncé wcieliła się w rolę Deeny Jones, głównej członkini grupy i żony Taylora, który znęcał się nad nią emocjonalnie. Zainspirowana rolą, Knowles postanowiła nagrać płytę poruszającą temat feminizmu oraz empowermentu kobiet. W ścieżce bonusowej, „Encore for the Fans”, mówi: „Ponieważ byłam tak zainspirowana Deeną napisałam piosenki, mówiące rzeczy, które chciałabym, aby ona wypowiedziała w filmie.”
Utwory.
„Déjà Vu”, nagrany z udziałem Jaya-Z, stanowi pierwszy utwór "B’Day". Wybrany na główny singel albumu, został wydany 31 lipca 2006 roku i zebrał zróżnicowane opinie. Piosenka uplasowała się na 4. miejscu w Stanach Zjednoczonych, gdzie uzyskała status platynowej oraz 1. w Wielkiej Brytanii. Drugim utworem płyty, a jednocześnie piątym singlem był „Get Me Bodied”, nagrany z Kelly Rowland, Michelle Williams i Solange Knowles, siostrą Beyoncé. Odniósł on najmniejszy sukces w Stanach Zjednoczonych w całej twórczości artystki, plasując się poza pierwszą pięćdziesiątką Hot 100. Teledysk piosenki utrzymany jest w klimacie lat 60. XX wieku. „Suga Mama” jest trzecim utworem na albumie, a jego wideoklip ukazuje Knowles ujeżdżającą mechanicznego byka. Czwarty singel i zarazem czwartą piosenkę na "B’Day" stanowi „Upgrade U”, kolejna kolaboracja z Jayem-Z, której tekst mówi o luksusie. Wokalistka w teledysku przez większość czasu zastępuje Jaya w jego fragmentach. Drugim singlem był „Ring the Alarm”, którego melodię miał imitować odgłos syren. Utwór zadebiutował na 12. pozycji Hot 100 i uzyskał status złotej płyty w Stanach Zjednoczonych. Szóstą ścieżkę albumu stanowi „Kitty Kat”, której wideoklip pokazuje Beyoncé w towarzystwie dużego kota. „Freakum Dress”, kolejna piosenka, „radzi kobietom, które mają zagubionych partnerów, żeby włożyły seksowne sukienki i zakołysały biodrami przed innymi mężczyznami w klubie, by odzyskać ich uwagę”. Knowles nakręciła muzyczne wideo, aby wyjaśnić, czym jest „Freakum Dress”. Pojawiają się w nim różne kobiety, które mają na sobie metaliczne sukienki. Ósmy utwór, „Green Light”, ukazał się jako singel poza Stanami Zjednoczonymi i jest w pewnym stopniu wzorowany na „Crazy in Love”, o czym świadczą fragmenty „uh-huh huh huh”. Wideoklip był kręcony przez trzy dni, a Knowles określiła go jako „najtrudniejszy w karierze”, gdyż musiała przez osiemnaście godzin nosić baletki, „co przyniosło straszny ból stóp”. „Irreplaceable” jest dziewiątą piosenką na "B’Day". Została wydana jako trzeci singel z płyty w Ameryce Północnej, a drugi poza nią. Utwór spotkał się z pozytywnym przyjęciem i odniósł największy sukces ze wszystkich singli promujących "B’Day". Przez dziesięć tygodni pozostawał na szczycie "Billboard" Hot 100 i dostał status trzykrotnej platyny. Teledysk stanowi debiutancki występ jej złożonego z samych kobiet zespołu, Suga Mama. Ballada, i jednocześnie cover piosenki Victorii Beckham, „Resentment” stanowi ostatnią ścieżkę albumu.
Wydanie i promocja.
"B’Day" został wydany przez Columbia Records we współpracy z Sony Urban Music i Music World Music 4 września 2006 roku, by uczcić 25. urodziny Knowles.
3 kwietnia 2007 roku ukazała się dwudyskowa edycja deluxe albumu, siedem miesięcy po jego oryginalnej premierze. Poza standardową listą utworów, edycja zawierała pięć nowych piosenek, w tym „Beautiful Liar”, duet z Shakirą. Znalazło się na niej również kilka utworów w wersjach hiszpańskich, a także nowy: „Gypsy Love” („Amor Gitano”), duet z meksykańskim piosenkarzem Alejandro Fernándezem. Pomysł na nagranie ścieżek w innym języku zrodził się z przeszłej współpracy Destiny’s Child z Alejandro Sanzem, z którym grupa stworzyła piosenkę „Quisiera Ser”. Przy rejestrowaniu nowych wersji Beyoncé pracowała z producentem Rudym Perezem.
W tym samym terminie, co edycja deluxe, wydane zostało DVD "B’Day Anthology", złożone z trzynastu teledysków, powstałych do piosenek z albumu. Poza tym wideo zawiera siedemnastominutowy materiał zza kulis. DVD było początkowo ekskluzywnym, dostępnym wyłącznie w Stanach Zjednoczonych, wydaniem dla sieci Wal-Mart. Dopiero po dłuższym czasie znalazło się w innych sklepach, a także było dostępne w innych krajach. Jednakże edycja "B’Day Anthology" dostępna w niektórych krajach nie posiada hiszpańskich wersji utworów, tylko wyłącznie wideoklipy.
W połowie 2006 roku Knowles poszukiwała złożonego z samych kobiet zespołu, który towarzyszyłby jej podczas trasy The Beyoncé Experience. Na całym świecie odbyły się przesłuchania m.in.: basistek, perkusistek i gitarzystek. Ostatecznie trasa objęła ponad 90 obiektów, rozpoczynając się 10 kwietnia 2007 roku w Japonii, a kończąc 30 grudnia w Las Vegas.
Przyjęcie.
Odbiór krytyków.
"B’Day" otrzymał generalnie pozytywne opinie od krytyków, chociaż część z nich uznała krótki czas jego produkcji za wadę. Według bazy Metacritic płyta zdobyła ogólną ocenę 70/100, lepszą od "Dangerously in Love" (64/100), bazując na najważniejszych recenzjach. Bill Lamb z witryny About.com przyznał płycie 4.5/5 gwiazdek, chwaląc Knowles za „empatię, skupienie, energię oraz wokal”. Jody Rosen z "Entertainment Weekly" zauważyła, że piosenki reprezentują emocje i rytm, a także pochwaliła głos wokalistki, dając płycie ocenę B+. Jonah Weiner z magazynu "Blender" oceniła "B’Day" na cztery gwiazdki za „produkcję szybkich bitów, które nie pozwolą parkietowi oziębnąć”. Gail Mitchell z "Billboardu" napisała, że Beyoncé „pozostawała kreatywna przez cały czas trwania albumu i nie bała się przekraczać granic muzycznych oraz tekściarskich”. Sarah Rodman z "The Boston Globe" oceniła, iż cała ekipa produkcyjna pomogła Knowles „skupić się na szybkich utworach, które przeniosły jej słodki sopran w nowe miejsca”. Sal Cinquemani z publikacji internetowej Slant Magazine skomentował, że „"B’Day" przypomina dokonania byłej grupy Knowles z czasów ich największych sukcesów”. Krytyk Robert Christgau przyznał "B’Day" ocenę A-, pozytywnie oceniając tematykę albumu, która koncentrowała się na empowermencie kobiet.
Jednak z drugiej strony, Roger Friedman z Fox News ocenił album negatywnie, twierdząc, że „rezultatem wielu kucharek w kuchni jest to, że Beyoncé serwuje miks piskliwego śpiewu i niezmiennych, niemelodycznych piosenek”. Andy Kellman z AllMusic napisał w recenzji, że pośpiech w produkcji albumu przyczynił się do braku piosenek eleganckich i spokojnych, takich jak „Me, Myself and I” lub „Be with You”. Równocześnie dodał: „...w tym albumie nie ma nic słabego lub rozpaczliwego”. Mike Joseph z PopMatters uznał płytę za „solidną”, jednak powielił narzekania części innych krytyków na zbyt krótki czas produkcji. Brian Hiatt z magazynu "Rolling Stone" stwierdził, iż: „Podczas gdy większość szybkich albumów nigdy nie wyczerpuje energii, harmonijność i melodyjność części utworów na "B’Day" sprawia wrażenie niedopracowanych, które nie dorównują 'Crazy in Love’ lub największym hitom Destiny’s Child.” Caroline Sullivan z dziennika "The Guardian" skomplementowała tematykę, jakiej dotyczyły utwory, dodając, że „poza kilkoma popowo-R&amp;B wypełniaczami czasu, nie można przyczepić się do niczego”.
Wyróżnienia.
"B’Day" i pochodzące z niego single przyniosły Knowles wiele nagród muzycznych. Album otrzymał pięć nominacji do nagród Grammy, w kategoriach: Best Contemporary R&amp;B Album, Best Female R&amp;B Vocal Performance za „Ring the Alarm”, Best R&amp;B Song i Best Rap/Sung Collaboration za „Déjà Vu”; nominację w kategorii Best Remixed Recording, Non-Classical otrzymał ponadto klubowy remiks „Déjà Vu” autorstwa Freemasons. Ostatecznie "B’Day" wygrał statuetkę dla najlepszego albumu R&amp;B na 49. ceremonii wręczenia Grammy. Następnego roku album otrzymał kolejne dwie nominacje do Grammy, dla Record of the Year za „Irreplaceable” oraz Best Pop Collaboration with Vocals za „Beautiful Liar”. Beyoncé była tego wieczora nominowana również z obsadą "Dreamgirls" w kategorii najlepszy kompilacyjny soundtrack filmowy.
Odbiór komercyjny.
"B’Day" zadebiutował na miejscu 1. listy "Billboard" 200, rozchodząc się w pierwszym tygodniu w 541 tysiącach egzemplarzy na terenie Stanów Zjednoczonych. Mimo iż sprzedaż albumu była mniejsza od "Survivor" Destiny’s Child, który w premierowym tygodniu sprzedał się w 663 tysiącach kopii, wynik ten był wyższy od debiutanckiego wydawnictwa Knowles, "Dangerously in Love" (317 tysięcy egzemplarzy w premierowym tygodniu). "B’Day" uplasował się również na szczycie notowań Top R&amp;B/Hip-Hop Albums oraz Top Internet Albums Album uzyskał status trzykrotnej platyny w Stanach Zjednoczonych, znajdując ponad 3 miliony nabywców na rynku amerykańskim. "B’Day" była 38. najlepiej sprzedającą się płytą w tym kraju w 2006 roku, zaś w 2007 roku zajęła 11. miejsce na liście najlepiej sprzedających się albumów roku. Po dwóch latach od wydania, "B’Day" był 170. najlepiej sprzedającym się albumem 2008 roku w Stanach Zjednoczonych.
Na arenie międzynarodowej album odniósł podobnie duży sukces komercyjny. W Wielkiej Brytanii zadebiutował na miejscu 3., rozchodząc się w 35 tysiącach kopii w premierowym tygodniu. W sumie płyta pozostawała w brytyjskim zestawieniu przez 38 tygodni. British Phonographic Industry przyznał "B’Day" platynowy status za sprzedaż powyżej 300 tysięcy egzemplarzy. Status złotej płyty w tym kraju uzyskała również edycja deluxe albumu, która znalazła ponad 100 tysięcy nabywców. W sumie album rozszedł się w Wielkiej Brytanii w ok. 507 tysiącach kopii. W Niemczech wydawnictwo zostało złotą płytą z ponad 100 tysiącami sprzedanych egzemplarzy. W Australii i Kanadzie płyta uzyskała status platyny, a w Rumunii, Grecji i Hiszpanii złota. Poza tym album rozszedł się w ok. 370 tysiącach egzemplarzy w Japonii i ok. 75 tysiącach kopii we Francji.
Kontrowersje.
Brytyjska piosenkarka Des’ree złożyła pozew do sądu przeciw Beyoncé, oskarżając ją o bezprawne wykorzystanie jej piosenki „Kissing You”. Zarzuciła Knowles, że ta użyła utworu przed podpisaniem jakiejkolwiek umowy. Dlatego, krótko po wydaniu, edycja deluxe "B’Day" oraz DVD zostały tymczasowo wycofane ze sklepów. Po kilku dniach były dostępne ponownie, bez „Still in Love (Kissing You)”.
Sesja zdjęciowa przeprowadzona na potrzeby "B’Day", w tym okładka singla „Ring the Alarm”, wzbudziły kontrowersje po tym, jak Knowles wykorzystała w nich aligatory. Przyznała również, że ich obecność, a także częściowe obklejenie taśmą było jej pomysłem. PETA, organizacja broniąca praw zwierząt, która wcześniej skrytykowała wokalistkę za obecność futer w zaprojektowanej przez nią linii ubrań, skontaktowała się z biologiem, który napisał do niej list:
„Jako specjalista od gadów i pracownik pomocy społecznej, jestem zaniepokojony twoim pozowaniem z przerażonym małym aligatorem na okładce nowej płyty. Ludzie i aligatory nie są naturalnymi kompanami, i nie powinni ze sobą przebywać przy okazji takiej ja np. sesja zdjęciowa. Moim zdaniem takie postępowanie jest znęcaniem nad zwierzętami.”
W 2007 roku Knowles pojawiła się na billboardach i w gazetach na terenie całych Stanów Zjednoczonych trzymając w dłoni antyczną cygarniczkę. Zdjęcie, oryginalnie znajdujące się na tylnej okładce "B’Day", wywołało kontrowersje i sprowokowało do komentarzy grupę walczącą z nałogiem. Przedstawiciele skomentowali, że nie musiała użyć cygarniczki, aby wyglądać bardziej wytwornie.
Lista utworów.
Edycja deluxe.
Północnoamerykańskie wydanie edycji deluxe
Międzynarodowe wydanie edycji deluxe
Notki

</doc>
<doc id="677792" url="https://pl.wikipedia.org/wiki?curid=677792" title="Cayan Tower">
Cayan Tower

Cayan Tower (przed otwarciem jako Infinity Tower) – wieżowiec wybudowany w Dubaju w Zjednoczonych Emiratach Arabskich. Budowa budynku rozpoczęła się w lutym 2006 roku i ze względu na opóźnienia zakończona została w 2013 roku. Budynek ma 73 piętra.
Budynek miał się obracać o 90˚ tak jak Turning Torso w Malmö, jednak wycofano się z tego pomysłu.

</doc>
<doc id="677794" url="https://pl.wikipedia.org/wiki?curid=677794" title="Call Me When You're Sober">
Call Me When You're Sober

Call Me When You're Sober – singel zespołu Evanescence promujący jego trzecią płytę ("The Open Door"). Został wydany w 2006. W piosence Amy towarzyszą jej dwie siostry Carrie i Lori jako chórek
Video.
Klip do piosenki został nakręcony od końca czerwca do drugiego tygodnia lipca. Reżyserem był Marc Webb. Ostatecznie teledysk ujrzał światło dzienne 7 sierpnia 2006 roku. Wykorzystano w nim historię Czerwonego Kapturka.
Lista utworów.
Wersja pierwsza
Wersja druga
Wersja trzecia (winylowa)

</doc>
<doc id="677798" url="https://pl.wikipedia.org/wiki?curid=677798" title="Medal Afryki Południowej (1899–1902)">
Medal Afryki Południowej (1899–1902)

Medal Afryki Południowej (ang. "Queen’s South Africa Medal") – brytyjski medal autoryzowany w roku 1900.
Zasady nadawania.
Medalem nagradzano wszystkich żołnierzy brytyjskich i kanadyjskich, którzy służyli w Afryce Południowej pomiędzy 11 października 1899 i 31 maja 1902 podczas wojen burskich.
Opis medalu.
Okrągły, srebrny medal o średnicy 1,52 cala.
awers: profil królowej Wiktorii w koronie i welonie oraz legenda "VICTORIA REGINA ET IMPERATRIX"
rewers:
Wydano około 178 000 medali, z tego 3802 dla żołnierzy kanadyjskich.

</doc>
<doc id="677799" url="https://pl.wikipedia.org/wiki?curid=677799" title="Witold Iwicki">
Witold Iwicki

Witold Iwicki herbu Paprzyca (ur. 19 maja 1884 w Wilnie, zm. 22 stycznia 1943 w Janowie Poleskim) – polski ksiądz katolicki, działacz oświatowy, rektor Wyższego Seminarium Duchownego w Pińsku, wikariusz generalny diecezji pińskiej, męczennik za wiarę.
Życiorys.
Syn Teofila Bronisława Iwickiego (powstańca z 1863 roku) i Celiny Antoniny z Białłozorów herbu Wieniawa. Po ukończeniu gimnazjum w Wilnie, w 1902 roku wstąpił do seminarium duchownego w Petersburgu. 
Święcenia kapłańskie otrzymał w 1907 roku. Doktorat z prawa kanonicznego uzyskał w Gregorianum w Rzymie w okresie, gdy za działalność oświatową w Mozyrzu był obłożony zakazem pracy duszpasterskiej, bowiem na skutek skargi wniesionej przez gubernatora mińskiego, prezes Rady Ministrów i minister spraw wewnętrznych, Piotr Stołypin, powołując się na art. 17 ustawy z XI tomu Zbioru Praw, zażądał od metropolity mohylewskiego usunięcia ks. Iwickiego z pełnionych funkcji w Mozyrzu. Od 11 października 1918 do 20 września 1920 roku był proboszczem parafii św. Stanisława, biskupa w Petersburgu. Aresztowany jako zakładnik we wrześniu 1920 roku więziony w Moskwie. Jego proces wywołał szczególny rozgłos. W marcu 1921 roku w drodze wymiany wrócił do Polski. W latach 1925–1926 był pierwszym rektorem Wyższego Seminarium Duchownego w Pińsku, następnie wikariuszem generalnym diecezji pińskiej.
Zamordowany przez Niemców – rozstrzelany w Janowie Poleskim 22 stycznia 1943 roku jako zakładnik po akcji Wachlarza na więzienie w Pińsku. Nie wzięto go jako zakładnika przypadkowo – Iwicki ukrywał Żydów. Nie skorzystał z propozycji uwolnienia w ostatniej chwili, oddając swe życie za innego zakładnika, naczelnika stacji kolejowej w Pińsku.

</doc>
<doc id="677808" url="https://pl.wikipedia.org/wiki?curid=677808" title="21st Century Tower">
21st Century Tower

21st Century Tower – 55-kondygnacyjny budynek budowany w latach 2001–2003. Ze swoją wysokością 269 m jest czwartym pod względem wysokości apartamentowcem na świecie. Był najwyższym apartamentowcem na świecie w 2003, ale wyprzedziły go Eureka Tower (Melbourne) i Q1 Tower (Gold Coast) oraz Princess Tower. Budowla została postawiona przy Sheikh Zayed Road w Dubaju, w Zjednoczonych Emiratach Arabskich.
Wyposażenie.
W apartamentowcu znajduje się 400 pokojów mieszkalnych o różnym standardzie. Na ostatnim piętrze znajduje się siłownia, natomiast na dachu basen. W żadnym z pomieszczeń nie ma balkonów. Zastąpione je dużymi oknami, przez które można podziwiać główną arterię miasta, a z wyższych kondygnacji również Zatokę Perską. Ponadto apartamentowiec posiada 7 wind, które są wyposażone w inteligentny system pozwalający na sprowadzenie najbliżej znajdującej się windy na wskazane piętro, a nawet na dach.
Konstrukcja.
Budynek został opracowany i wykonany przez inżynierów z WS Atkins and Partners. Oddział PERI Dubaj otrzymał zlecenie opracowania projektu deskowania, który miał pozwolić na sprostanie wysokim oczekiwaniom m.in. dotyczącym krótkiego czasu powstawania budowli.

</doc>
<doc id="677813" url="https://pl.wikipedia.org/wiki?curid=677813" title="Peramelemorphia">
Peramelemorphia



</doc>
<doc id="677814" url="https://pl.wikipedia.org/wiki?curid=677814" title="Borsuki workowate">
Borsuki workowate



</doc>
<doc id="677817" url="https://pl.wikipedia.org/wiki?curid=677817" title="Loud Records">
Loud Records

Loud Records - amerykańska wytwórnia muzyczna, pododdział Arista Records. Została założona przez Steve'a Rifkind'a w 1992 roku, a działała do roku 2002.
Wytwórnia Loud Records zajmowała się muzyką hip-hop / rap. Wydawała takich artystów jak Wu-Tang Clan, Mobb Deep, The Beatnuts, Pete Rock czy Xzibit.

</doc>
<doc id="677822" url="https://pl.wikipedia.org/wiki?curid=677822" title="Spostrzeganie pozazmysłowe">
Spostrzeganie pozazmysłowe



</doc>
<doc id="677824" url="https://pl.wikipedia.org/wiki?curid=677824" title="Choroby wewnętrzne zwierząt">
Choroby wewnętrzne zwierząt

Choroby wewnętrzne zwierząt, czy też interna (łac. "internus" - wewnętrzny) - to obszerna dziedzina medycyny weterynaryjnej zajmująca się schorzeniami narządów wewnętrznych, czy też układów narządowych.

</doc>
<doc id="677825" url="https://pl.wikipedia.org/wiki?curid=677825" title="Choroby zakaźne zwierząt">
Choroby zakaźne zwierząt



</doc>
<doc id="677827" url="https://pl.wikipedia.org/wiki?curid=677827" title="Petach Tikwa">
Petach Tikwa

Petach Tikwa (hebr. פֶּתַח תִּקְוָה, ""; arab. بيتح تكفا; pol. dosł. "Otwierając Nadzieję") – miasto położone w Dystrykcie Centralnym w Izraelu. Jest po Hajfie największym ośrodkiem przemysłowym Izraela.
Leży na równinie Szaron w aglomeracji miejskiej Gusz Dan, w otoczeniu miast Bene Berak, Tel Awiw, Ramat ha-Szaron, Hod ha-Szaron, Rosz ha-Ajin, Kirjat Ono i Giwat Szemu’el, miasteczka Ganne Tikwa, moszawów Newe Jarak, Kefar Sirkin, Mazor, Nechalim, Magszimim i Kefar Ma’as, oraz kibucu Giwat ha-Szelosza. Na wschód od miasta znajduje się baza wojskowa Sił Obronnych Izraela z dawnym lotniskiem Kefar Sirkin.
Historia.
W 1878 grupa religijnych pionierów z Jerozolimy podjęła inicjatywę założenia pierwszej nowożytnej żydowskiej osady rolniczej w Palestynie. Pomysłodawcami byli rabini Joel-Mosze Salomon, Dawid Gutmann i Jeszua Stampfer. Pionierzy planowali zakupić ziemię w dolinie Akor, położonej w pobliżu miasta Jerycho. Nazwa nowej osady miała nawiązywać do biblijnego wersetu z Księgi Ozeasza 2:17.
Okazało się jednak, że władze tureckie zablokowały sprzedaż ziemi Żydom. Niezrażeni tym pionierzy zakupili w 1878 teren o powierzchni 3,4 km² przy arabskiej wsi Mullabis, w pobliżu źródeł rzeki Jarkon. Sułtan Abd-ul-Hamid II wyraził zgodę na tę transakcję, ponieważ sprzedawana ziemia znajdowała się pomiędzy malarycznymi bagnami doliny Szaron, i wszyscy spodziewali się, że Żydzi bardzo szybko uciekną stamtąd.
I rzeczywiście, bardzo szybko w nowym osiedlu wybuchła malaria, zmuszając jej mieszkańców do opuszczenia swoich domów. W 1883 dzięki pomocy finansowej barona Edmonda de Rothschilda udało się osuszyć bagna i ponownie zasiedlić osadę, w której zaczęli osiedlać się nowo przybyli żydowscy imigranci z Europy. Przy osadzie zasadzono sad drzewek cytrusowych (pierwsze drzewko zasadził rabin Aryeh Leib Frumkin).
W 1886 w Petach Tikwa doszło do pierwszego arabskiego ataku na żydowskie osiedle. Grupa około 100 Arabów z pobliskiej wioski Yehudia najechała na żydowską osadę, bijąc mieszkańców i niszcząc ich dobytek. Podczas ataku zraniony został między innymi rabin Frumkin.
Podczas I wojny światowej Petach Tikwa służyła jako osada-uchodźców dla żydowskich mieszkańców Tel Awiwu i Jafy, którzy zostali zmuszeni przez turecką armię do opuszczenia swoich domów. W 1917 osada mocno ucierpiała, ponieważ w jej bezpośrednim sąsiedztwie przebiegała linia frontu brytyjsko-tureckiego.
W Petach Tikwa powstała pierwsza szkoła rolnicza dla pionierów. Od tego momentu większość żydowskich imigrantów po przyjeździe do Palestyny przyjeżdżała do tutejszej szkoły, a dopiero po ukończeniu szkolenia osiedlała się w któreś z części kraju. Szkoła rolnicza jest czynna do chwili obecnej.
W Petach Tikwa narodził się także syjonizm socjalistyczny, którego inicjatorem był pisarz Aaron David Gordon (1856-1922). Początkowo mieszkał on w Petach Tikwa, a następnie przeprowadził się do kibucu Deganja Alef w Galilei.
Na początku lat 20. w Petach Tikwa powstała pierwsza strefa przemysłowa. Rozwojowi przemysłu towarzyszył rozwój osady, która w 1921 otrzymała od władz brytyjskich Mandatu Palestyny status samorządu lokalnego, a w 1937 prawa miejskie. Podczas arabskich rozruchów w maju 1921 w Petach Tikwa zginęło 4 żydowskich osadników.
Podczas intifady Al-Aksa Petach Tikwa ucierpiała z powodu trzech palestyńskich zamachów terrorystycznych:
Demografia.
Zgodnie z danymi Izraelskiego Centrum Danych Statystycznych w 2008 roku w mieście żyło 192,7 tys. mieszkańców.
Populacja miasta pod względem wieku:
Religia.
W Petach Tikwa żyje około 70 tys. ultraortodoksyjnych Żydów. Dla potrzeb całej religijnej społeczności miasta działa 300 synagog, wliczając w to 120-letnią Wielką Synagogę, 8 mykw oraz dwie główne jesziwy "Lundge Yeshiva" i "Or-Yisrael".
Osiedla mieszkaniowe.
Miasto posiada liczne osiedla mieszkaniowe: Hadar HaMoshavot, New Hadar HaMoshavot, Ahim Israelit, Newe Gan, Krol, Shifer, Kfar Avraham, Kiryat HaRav Solomon, Mishkanot Ganim, Shikun HaPo'el HaMizrahi, Tkuma, Kiryat Alon, Kiryat David Elazar, Yoseftal, Kiryat Eliezer Perry, Tzameret Ganim, Ein Ganim, City Center, Ramat Verber, Bar Jehuda, Newe Ganim, Kiryat Matalon, Neve Oz, Kfar Ganim, Bat Ganim, Shikun Ahdut, Sha'ariya, Amishav, Beilinson i Hadar Ganim.
Edukacja.
W mieście znajduje się ponad 300 placówek oświatowych, od przedszkoli do różnorodnych szkół. Liczba uczniów wynosi 43 tys., a liczba nauczycieli około 2,4 tys. Ze szczególną uwagą podchodzi się do szkolnictwa specjalnego.
Kultura.
Najważniejszą instytucją kulturalną miasta jest kompleks muzealny, w skład którego wchodzi "Yad Labanim Museum", "Muzeum Człowieka i Jego Środowiska", "Muzeum Biologii", "Muzeum Afek" oraz połączone z nimi piękne ZOO. W "Muzeum Sztuki" zgromadzono prawie 3 tys. dzieł izraelskiej sztuki z drugiej połowy XX wieku.
W mieście znajduje się dwadzieścia parków, z których najcenniejszym jest Park Narodowy Źródeł Rzeki Jarkon. Każdego roku odwiedza go ponad 100 tys. gości.
Sport.
Petach Tikwa ma dwie drużyny piłkarskie – Hapoel Petach Tikwa F.C. i Maccabi Petach Tikwa. W mieście gra także drużyna baseballu Petach Tikwa Pioneers.
Służba zdrowia.
Petach Tikwa posiada najbardziej rozbudowaną służbę zdrowia ze wszystkich izraelskich miast. W mieście znajduje się sześć szpitali. "Rabin Medical Center" jest największym szpitalem w Izraelu po "Sheba Medical Center" w Ramat Gan. Ten olbrzymi kompleks szpitalny obejmuje między innymi "Centrum Medyczne Beillinson", "Centrum Onkologiczne Davidoff", "Szpital Psychiatryczny Geha", "Szpital Pediatryczny Schneider" oraz wydział medyczny Uniwersytetu Tel Awiwu.
Innymi tutejszymi szpitalami są: "HaSharon Hospital", "Beit Rivka Geriatric Center", "Kupat Holim Medical Research Center" i prywatny szpital "Ramat Marpeh". "Schneider Pediatric Center" jest jednym z największych i najbardziej nowoczesnych szpitali pediatrycznych na Bliskim Wschodzie.
Gospodarka.
W przeszłości miasto słynęło jako ważny ośrodek hodowli cytrusów, jednak z czasem rozległe sady drzew owocowych zostały wykupione przez przedsiębiorstwa budowlane, który wybudowały nowe dzielnice mieszkaniowe. Obecnie Petach Tikwa jest największym po Hajfie ośrodkiem przemysłowym w Izraelu. Przemysł jest rozlokowany w trzech strefach przemysłowych: Kiryat Arye, Kiryat Matalon i Segula. Znajduje się tutaj przemysł tekstylny, maszynowy, chemiczny, elektrotechniczny, spożywczy i inne. W ostatnich latach swoją działalność rozwinęły liczne spółki high-tech. Mają tutaj swoje siedziby izraelskie przedstawicielstwa koncernów Oracle Corporation, IBM, Intel, SanDisk, ECI Telecom, GlaxoSmithKline oraz Teva Pharmaceutical Industries.
W 1976 w Petach Tikwa wybudowano wielkie zakłady spożywczego koncernu "Osem". Na wschód od miasta znajduje się kamieniołom dostarczający materiały budowlane.
Władze miejskie i polityka.
W Petach Tikwa ma swoją główną centralę partia polityczna Kadima, której założycielami byli premier Ariel Szaron i Cypi Liwni.
Komunikacja.
Przez północną część miasta przebiega droga nr 481, którą jadąc na zachód dojeżdża się do autostrady nr 4 i miasta Bene Berak, lub jadąc na wschód dojeżdża się do drogi ekspresowej nr 40. Ze wschodniej części miasta wychodzi droga nr 483, którą jadąc na wschód dojeżdża się do autostrady nr 6. Wzdłuż południowej granicy miasta przebiega droga nr 471. Wzdłuż północnych granic miasta przebiega autostrada nr 5.
W mieście znajdują się dwie stacje kolejowe: Petach Tikwa Kirjat Arje i Petach Tikwa Segula. Pociągi Rakewet Jisra’el z Petach Tikwa jadą do Lod, Tel Awiwu, Bene Berak, Kefar Sawy i Riszon le-Cijjon. W trakcie budowy jest system szybkiej kolejki, która ma połączyć Petach Tikwa z Bene Berak, Ramat Gan, Tel Awiwem i Bat Jam.

</doc>
<doc id="677832" url="https://pl.wikipedia.org/wiki?curid=677832" title="9 kompania">
9 kompania

9 kompania (ros. "9 рота", "9 rota") – rosyjski film wojenny z 2005 roku w reżyserii Fiodora Bondarczuka opowiadający o poborowych Armii Radzieckiej walczących w czasie wojny w Afganistanie.
Film oparty jest na autentycznych wydarzeniach, mających miejsce podczas operacji „Magistrala” początkiem 1988 roku, kiedy to 39 żołnierzy radzieckich broniło wzgórza 3234 przed 200–300 mudżahedinami. Była to ostatnia przeprowadzona na tak dużą skalę operacja wojsk radzieckich w czasie interwencji w Afganistanie.
Nakręcony został przez Fiodora Bondarczuka, syna znanego radzieckiego reżysera Siergieja Bondarczuka, twórcy m.in. "Losu człowieka" (1959) opowiadającego o przejściach radzieckiego żołnierza w czasie II wojny światowej. Tworząc "9 kompanię", młody Bandarczuk bogato czerpał inspirację z twórczości swojego ojca.
Chociaż nie jest to pierwszy film opowiadający o udziale wojsk radzieckich w Afganistanie (np. już w 1991 powstał "Afganskij izłom" Władimira Bortka), to "9 kompania" jest jak na razie jedyną wysokobudżetową, przeznaczoną również na rynki zachodnie rosyjską produkcją opowiadającą o tym konflikcie, porównywaną do amerykańskich filmów o wojnie wietnamskiej, takich jak "Pluton", czy "Full Metal Jacket". W pierwszych pięć dni od swojej premiery "9 kompania" zarobiła 7,7 miliona dolarów, ustanawiając nowy rekord w rosyjskim box-offisie.
Zdjęcia do filmu zrealizowano pomiędzy 25 maja a 12 października 2004 roku na Krymie, w Uzbekistanie i w Moskwie. Premiera światowa miała miejsce 29 września 2005 roku, zaś w Polsce 20 października 2006 roku.
Fabuła.
1987 rok, komisja po poborowa w Krasnojarsku. Rekruci o pseudonimach „Czugun”, „Lutyj”, „Wróbel”, „Gioconda”, „Stas” i „Riaba” są wcielani w szeregi Armii Radzieckiej, gdzie wchodzą w skład „drużyny afgańskiej”. Zostają wysłani do jednostki szkoleniowej w Ferganie, gdzie dołącza do nich rekrut zwany „Pinoczet”. Ich dowódcą jest starszy chorąży Dygało, weteran wojenny. Po kilkumiesięcznym szkoleniu poborowi przybywają samolotem transportowym na lotnisko w Bagramie. Na ich oczach rozbija się inna maszyna z żołnierzami radzieckimi na pokładzie, którzy wracali do ZSRR po zakończonej służbie w Afganistanie. Główni bohaterowie (z wyjątkiem „Riaby” i „Pinoczeta”) trafiają do 9. kompanii 345 Samodzielnego Pułku Spadochronowego, gdzie poznają sierżanta Afanasija, chorążego o przezwisku „Chachoł” i starszego sierżanta posługującego się pseudonimem „Kurbaszi”. Grupa spadochroniarzy ma za zadanie zająć wzniesienie w prowincji Chost i utrzymać je, osłaniając przechodzące pod nim kolumny wojsk radzieckich. Po drodze kompania zatrzymuje się na noc w bazie spadochroniarzy Anawa w prowincji Pandższir, gdzie rekruci biorą udział w pierwszym starciu z mudżahedinami. Rekrut „Wróbel” ciężko przeżywa zabicie pierwszego przeciwnika, mudżahedina Ahmeda.
Spadochroniarze zajmują wzgórze, pomimo wpadnięcia w zasadzkę mudżahedinów, którzy ogniem z wyżej położonych pozycji rozbijają ich kolumnę. Po walce wróg wycofuje się do wioski, która zostaje zrównania z ziemią ostrzałem z gradów. W potyczce giną „Riaba” i „Stas” oraz dowódca kompanii, kapitan „Kochraman” Bystrow. Po Nowym Roku spadochroniarze toczą zaciekłą bitwę obronną z przeważającymi siłami mudżahedinów atakującymi wzgórze 3234. Odpierają kilka ataków, tracąc prawie wszystkich ludzi. Z głównych bohaterów przy życiu pozostaje tylko „Lutyj”.
Z odsieczą przybywają śmigłowce Mi-24, a następnie siły lądowe. Dowodzący nimi pułkownik informuje jedynego ocalałego o bezcelowości stoczonej walki, ponieważ wojska radzieckie wycofują się z Afganistanu i dalsze utrzymywanie wzgórza straciło sens. W ostatniej scenie kolumna Armii Radzieckiej kieruje się w stronę granicy, opuszczając Afganistan. Na transporterze BMP-2 siedzi „Lutyj”, na którego piersi widoczny jest Order Czerwonej Gwiazdy.
Nieścisłości historyczne.
Z filmowej bitwy ocalał tylko jeden żołnierz, który stwierdza w ostatniej scenie, że radzieckie dowództwo zapomniało o 9. kompanii. W rzeczywistości w boju o wzgórze 3234 zginęło tylko sześciu z trzydziestu dziewięciu broniących go żołnierzy, a dwudziestu ośmiu zostało rannych. Dwóch zabitych pośmiertnie uhonorowano Złotą Gwiazdą Bohatera Związku Radzieckiego. Żołnierze mieli też ciągłą łączność z dowództwem, mogąc w razie potrzeby wezwać wsparcie artylerii.
Odbiór.
Film wywołał mieszane uczucia wśród weteranów wojny afgańskiej, którzy zarzucali mu wiele przeinaczeń. Sądząc po ilości sprzedanych biletów został jednak bardzo dobrze przyjęty przez publiczność. Obejrzał go prezydent Rosji Władimir Putin. Obraz uhonorowano także Złotym Orłem przyznawanym przez Rosyjską Akademię Sztuki Filmowej.
W 2006 roku zgłoszono "9 kompanię" jako kandydata do Oscara, jednak film nie otrzymał nominacji.

</doc>
<doc id="677833" url="https://pl.wikipedia.org/wiki?curid=677833" title="Dimona">
Dimona

Dimona (hebr. דימונה; arab. ديمونة) – miasto położone w Dystrykcie Południowym w Izraelu. Leży w oazie na pustyni Negew, w odległości 36 km na południowy wschód od Beer Szewy i 35 km na zachód od Morza Martwego.
Nazwa pochodzi od biblijnego miasta wzmiankowanego w Księdze Jozuego 15:21-22.
Historia.
Osada Dimona została założona w 1953, ale pierwsi osadnicy przybyli tutaj dopiero w 1955. Pierwszymi mieszkańcami byli żydowscy imigranci z Północnej Afryki, którzy musieli sami sobie wybudować domy.
W 1958 Izrael we współpracy z Francją uruchomił izraelski program nuklearny, którego najważniejszym elementem było "Nuklearne Centrum Badawcze Negew" (hebr קריה למחקר גרעיני – נגב, ang. Negev Nuclear Research Center). Na lokalizację dla tego supertajnego ośrodka badawczego wybrano pustynną okolicę położoną w odległości 10 km od Dimony. Wybudowano tam izraelski reaktor atomowy o mocy 26 megawatów oraz instalację do produkcji plutonu i bomb atomowych. Kompleks jest odizolowany i mocno strzeżony.
Amerykanie wiedzieli o budowie od 1958 roku, ale strona izraelska twierdziła, że są to budynki fabryki włókienniczej. W grudniu 1960 roku Dawid Ben Gurion oficjalnie przyznał, że jest to reaktor nuklearny zbudowany w celach pokojowych.
W latach 90., wraz z napływem fali rosyjskiej imigracji, nastąpił wzrost liczebności mieszkańców Dimony. Obecnie jest to trzecie co do wielkości miasto na pustyni Negew. Według danych z 1995 liczyło 31,2 tys. mieszkańców. Jedna trzecia populacji miasta pracuje w zakładach przemysłowych w rejonie Morza Martwego.
Demografia.
Zgodnie z danymi Izraelskiego Centrum Danych Statystycznych w 2006 roku w mieście żyło 33,4 tys. mieszkańców.
Populacja miasta pod względem wieku:
Czarni Hebrajczycy.
W Dimonie znalazła swoją siedzibę społeczność tzw. Czarnych Hebrajczyków, Felaszy, którzy uważają się za potomków Judy i przybyli do Izraela w 1969. Władze izraelskie oraz oficjalny rabinat nie uznały ich jednak za Żydów i dopiero w 2003 roku po długiej kampanii przyznano im prawo stałego pobytu. Ich poglądy religijne mają specyficzny charakter, m.in. praktykują weganizm, znani są także z oryginalnej kuchni oraz rękodzieła.
Gospodarka.
Z zakładów przemysłowych w Dimonie znajdują się włókiennicze "Dimona Textiles Ltd.", które koncentrują się na produkcji ręczników. Natomiast "Dimona Silica Industries Ltd." produkuje krzemionkę i węglan wapnia.
W odległości 13 km na wschód od miasta znajduje się słynna fabryka filmów (znana również jako fabryka czekolady) oraz tajemniczy zakład otoczony zasiekami z drutu kolczastego, pilnie strzeżony przez służby specjalne. Znajdują się tutaj: reaktor jądrowy Dimona, składowiska odpadów toksycznych, zakłady produkujące amunicję oraz tajne poligony izraelskiej armii.
Komunikacja.
Przy mieście przebiega droga ekspresowa nr 25 (Nachal Oz-Beer Szewa-Arawa).
Miasto posiada stację kolejową Dimona i połączenie kolejami Rakewet Jisra’el z Beer Szewą.
Kultura.
W mieście od 2011 roku działa Dimona Theater Lab. Jest to pierwszy teatr w mieście i w regionie pustyni Negew. W teatrze występuje m.in.popularny izraelski aktor Ohad Knoller.

</doc>
<doc id="677842" url="https://pl.wikipedia.org/wiki?curid=677842" title="Sztuka konkretna">
Sztuka konkretna

Sztuka konkretna – prąd w sztuce współczesnej. Termin stworzony przez holenderskiego malarza i teoretyka sztuki Theo van Doesburga, który opierał się na teoriach Bauhausu i grupy Stijl. Opublikował on w 1930 roku "Manifest sztuki konkretnej". Sztuka konkretna najwyraźniej uwidoczniła się w malarstwie stosującym formy geometryczne oraz obejmującym elementy sztuki abstrakcyjnej i konstruktywizmu. Odrzucała wierne naśladownictwo natury, a także lirykę i symbolizm.

</doc>
<doc id="677848" url="https://pl.wikipedia.org/wiki?curid=677848" title="Code 39">
Code 39

Code 39 (znany też jako "USS Code 39", "Code 3/9", "Kod 3 z 9", "USD-3", "Alpha39") – alfanumeryczny kod kreskowy o stałej szerokości pojedynczego znaku. Kod ten powstał w 1974 roku, a rozpowszechnił się po zastosowaniu go przez Departament Obrony USA do oznaczania przesyłek od dostawców. Obecnie jest wykorzystywany w branży motoryzacyjnej do oznaczania części. Największą wadą kodu jest stosunkowo mała gęstość zapisu danych. Z tego względu kod ten nie nadaje się do umieszczania na małych przedmiotach. Zaletą kodu jest fakt, iż może on zostać odczytany przez prawie każdy czytnik kodów kreskowych.
Budowa kodu.
Wykorzystując podstawową wersję kodu można zakodować 43 znaki alfanumeryczne (duże litery od "A" do "Z", cyfry, znaki specjalne: "-", ".", "spacja", "$", "/", "+", "%") oraz symbol "*", który służy do oznaczenia początku i końca kodu. Każdy znak składa się z dziewięciu pasków (występuje na przemian 5 pasków czarnych i 4 paski białe), przy czym 3 spośród nich mają większą szerokość (stąd nazwa "kod 3 z 9"). Stosunek szerokości pasków grubych do cienkich musi mieścić się w przedziale od 2:1 do 3:1.
W podstawowej wersji kod nie zawiera sumy kontrolnej. Jednakże jest on tak skonstruowany, iż pojedynczy błędnie odczytany pasek nie spowoduje rozpoznania znaku jako innego.
Tablica znaków.
Znak * jest wykorzystywany jedynie do oznaczenia początku i końca kodu. Ze względu na jego asymetryczną postać czytnik kodów kreskowych jest w stanie określić kierunek odczytu kodu.
Poniższa tabela prezentuje sposób zapisu wszystkich 44 znaków kodowanych w "Kodzie 3 z 9":
Pomiędzy znakmi wstawiany jest dodatkowy wąski biały pasek. Nie zostało to co prawda określone w standardzie, jednakże czytniki mogą nie odczytać kodu, który nie zawiera takich przerw. Dla przykładu kod składający się z litery "A" będzie wyglądał następująco: "[bWbwBwBwb]w[BwbwbWbwB]w[bWbwBwBwb]" i zostanie odczytany jako "*A*".
Suma kontrolna (Code 39 mod 43).
Czasem do kodu 3 z 9 dodawana jest dodatkowa suma kontrolna (odmiana kodu: "Code 39 mod 43"). Oblicza się ją następująco:
Znak sumy kontrolnej dopisuje się do kodu przed znakiem stopu.
W Visual Basicu można przedstawić to w następujący sposób:
 Const charSet As String = "0123456789ABCDEFGHIJKLMNOPQRSTUVWXYZ-. $/+%"
 Function Mod43(C39 As String) As String
 For i = 1 To Len(C39)
 total = InStr(charSet, Mid(C39, i, 1)) - 1 + total
 Next i
 Mod43 = C39 &amp; Mid$(charSet, (total Mod 43 + 1), 1)
 End Function
Zapis całej tablicy znaków ASCII w Code 39.
Istnieje rozwinięcie kodu 3 z 9 ("Code 39 plus") pozwalające zakodować wszystkie 128 znaków kodu ASCII. Znacznik początku i końca kodu oraz 39 standardowych znaków (A–Z, 0–9, -, . i spacja) kodowanych jest identycznie, jak w odmianie podstawowej. Pozostałe symbole reprezentowane są przez sekwencje dwóch znaków podstawowych.

</doc>
<doc id="677849" url="https://pl.wikipedia.org/wiki?curid=677849" title="Chirurgia weterynaryjna">
Chirurgia weterynaryjna

Chirurgia weterynaryjna – dziedzina medycyny weterynaryjnej zajmującą się leczeniem zwierzęcych chorób wymagających interwencji chirurgicznej, czyli najczęściej w przypadku weterynarii, zabiegu inwazyjnego.
Nazwa "chirurgia" pochodzi od greckich słów "cheir" (ręka) i "ergon" (czyn, działanie), łac. grec. "cheirurgia" – praca wykonywana ręcznie.
Chirurgię weterynaryjną można podzielić umownie na dwie gałęzie:
Dużego przygotowania specjalistycznego wymaga zwłaszcza chirurgia koni. Leczenia operacyjnego tych zwierząt podejmują się zazwyczaj jedynie doświadczeni lekarze weterynarii, posiadający odpowiednią specjalizację w tej dziedzinie.
Coraz częściej lekarze weterynarii uciekają się do mniej inwazyjnych metod leczenia chirurgicznego, jak np. laparoskopia.

</doc>
<doc id="677853" url="https://pl.wikipedia.org/wiki?curid=677853" title="Grimsby Town (stacja kolejowa)">
Grimsby Town (stacja kolejowa)

Grimsby Town – stacja kolejowa w Grimsby, w Anglii. Obsługuje około 385 tys. pasażerów rocznie.

</doc>
<doc id="677854" url="https://pl.wikipedia.org/wiki?curid=677854" title="Mikrobiologia weterynaryjna">
Mikrobiologia weterynaryjna

Mikrobiologia weterynaryjna - gałąź weterynarii traktująca o czynnikach etiologicznych chorób zwierzęcych, takich jak: bakterie, niektóre grzyby, a także wirusach (Wirusologia weterynaryjna) i prionach. 
Mikrobiologia zajmuje się badaniem mikroorganizmów pod kątem ich wielkości, kształtu, miejsca występowania i namnażania na terenie organizmu zwierzęcego.

</doc>
<doc id="677857" url="https://pl.wikipedia.org/wiki?curid=677857" title="Vabang!">
Vabang!

Vabang! – debiutancki album zespołu Vavamuffin. Zawiera 15 utworów utrzymanych w rytmach reggae i raggamuffin. Został wydany przez Karrot Kommando w 2005.
Płyta była bardzo dużym wydarzeniem na polskiej scenie reggae. Została nagrodzona m.in. w plebiscycie magazynu "Free Colours" jako "Najlepsza płyta polska" oraz "Najlepszy polski debiut płytowy", a aż 4 piosenki z niej znalazły się w pierwszej siódemce kategorii "Najlepsza polska piosenka".
Lista utworów.
Źródło.

</doc>
<doc id="677860" url="https://pl.wikipedia.org/wiki?curid=677860" title="2 tone">
2 tone



</doc>
<doc id="677862" url="https://pl.wikipedia.org/wiki?curid=677862" title="Winchester (stacja kolejowa)">
Winchester (stacja kolejowa)

Stacja kolejowa Winchester ("Winchester railway station") – stacja kolejowa w Winchesterze, w Anglii. Posiada 2 perony i obsługuje około 3.160 mln pasażerów rocznie.

</doc>
<doc id="677864" url="https://pl.wikipedia.org/wiki?curid=677864" title="Glukokinaza">
Glukokinaza

Glukokinaza (EC 2.7.1.2) – enzym katalizujący reakcję fosforylowania glukozy do glukozo-6-fosforanu. Glukokinaza występuje w komórkach wątroby, trzustki, przewodu pokarmowego i mózgu u człowieka oraz większości kręgowców. W każdym z tych organów odgrywa ona istotną rolę w regulacji metabolizmu węglowodanów. W odpowiedzi na zmiany stężenia glukozy, glukokinaza decyduje o przebiegu metabolizmu komórki. Aby katalizować fosforylację glukozy wymagane jest jej odpowiednio wysokie stężenie, ponieważ "K"m glukokinazy (10 mmol/l) jest znacznie wyższa niż w przypadku heksokinazy (0,05 mmol/l). Ufosforylowana glukoza, w przeciwieństwie do nieufosforylowanej, nie może swobodnie opuścić komórki.
Uproszczony schemat reakcji katalizowanej przez glukokinazę:
glukoza + ATP ⇌ glukozo-6-fosforan + ADP
 + ATP →
 + ADP

</doc>
<doc id="677865" url="https://pl.wikipedia.org/wiki?curid=677865" title="Kod 3z9">
Kod 3z9



</doc>
<doc id="677867" url="https://pl.wikipedia.org/wiki?curid=677867" title="Kod 3 z 9">
Kod 3 z 9



</doc>
<doc id="677872" url="https://pl.wikipedia.org/wiki?curid=677872" title="Helena Straszyńska">
Helena Straszyńska

Helena Straszyńska (ur. 4 marca 1905 w Wilnie – zm. 9 stycznia 2003 w Zamościu) – pedagog, działaczka harcerstwa przed 1939. Absolwentka Uniwersytetu Stefana Batorego w Wilnie. Córka Jana Straszyńskiego i Melanii, z domu Jackiewicz.
Życiorys.
Pracę jako nauczycielka języka polskiego rozpoczęła jeszcze przed wojną. W Wilnie, uczyła m.in. w IX szkole średniej. Szkoła ta powstała z połączenia Gimnazjum i Liceum oo.Jezuitów oraz Gimnazjum i Liceum SS. Najświętszej Rodziny z Nazaretu. W czasie okupacji uczyła w tajnych zorganizowanych kompletach szkolnych w Wilnie (udzielała lekcji j. polskiego i historii Polski) oraz kierowała wraz z Władysławem Dziewulskim wileńskim "Uniwersyteckim Ośrodkiem Zorganizowanego Polskiego Szkolnictwa Tajnego”. Ośrodek ten rozpoczął swą działalność z początkiem roku szkolnego 1941/42 i funkcjonował do końca okupacji hitlerowskiej. Początkowo kierowany był przez trzy osoby: prof. Władysława Dziewulskiego, Helenę Straszyńską i Ananiasza Rojeckiego z rodziny Karaimów polskich (przed wojną kierownika Wojskowej Służby Meteorologicznej w Warszawie). Po jej aresztowaniu w marcu 1942 i więzieniu przez parę miesięcy przez Gestapo, zastępowała ją mgr Janina Hlebowiczówna. Wszystkie osoby kierujące i pracujące w Ośrodku dotrwały do końca jego istnienia, z wyjątkiem dra Mikołaja Taranowskiego (zamordowanego przez hitlerowców).
Była żołnierzem i łącznikiem AK na Wileńszczyźnie (brała czynny udział w Akcji "Burza"). Po zajęciu Wilna przez wojska sowieckie poszukiwana przez NKWD, który nałożył na nią wyrok śmierci. Po wojnie przyjechała do Zamościa. W 1956 roku, wyszła za mąż za Mariana Iwańciów. Była długoletnią nauczycielką szkół średnich w Zamościu i dyrektorką tamtejszego liceum dla pracujących. W 1965 została przewodniczącą Powiatowego Komitetu Ligi Kobiet Polskich w Zamościu.
Otrzymała odznakę Armii Krajowej za akcję "Burza" oraz liczne odznaki ZNP. Odznaczona Krzyżem Oficerskim Orderu Odrodzenia Polski (1984).

</doc>
<doc id="677873" url="https://pl.wikipedia.org/wiki?curid=677873" title="Kangur skalny">
Kangur skalny



</doc>
<doc id="677875" url="https://pl.wikipedia.org/wiki?curid=677875" title="Dubang!">
Dubang!

Dubang! – druga płyta warszawskiej formacji Vavamuffin. Album składa się z remiksów piosenek które wcześniej ukazały się na płycie "Vabang!". Są to własne interpretacje znanych producentów i twórców, zarówno polskich jak i europejskich. Oficjalna premiera płyty to 9 listopada 2006, jednak była już dostępna od 20 października.
Lista utworów.
Źródło.

</doc>
<doc id="677876" url="https://pl.wikipedia.org/wiki?curid=677876" title="William Ormsby-Gore (2. baron Harlech)">
William Ormsby-Gore (2. baron Harlech)

William Richard Ormsby-Gore (ur. 3 marca 1819, zm. 26 czerwca 1904) – brytyjski arystokrata i polityk. Pochodził ze Shropshire. Wykształcenie odebrał w Eton College. Później wstąpił do British Army, gdzie uzyskał rangę majora 13. pułku lekkich dragonów.
W 1841 został wybrany do Izby Gmin z okręgu Sligo jako deputowany Partii Konserwatywnej. W Parlamencie zasiadał do 1852 r. 17 maja 1858 r. wygrał wybory uzupełniające w okręgu Leitrim i ponownie zasiadł w Izbie Gmin. Ormsby-Gore zakupił majątek ziemski w Derrycarne niedaleko Dromod i dosłużył się w tym hrabstwie wielu urzędów – min. Wielkiego Szeryfa w 1865 r. i Lorda Namiestnika w 1878 r.
W 1876 r. starszy brat Williama, John, został mianowany baronem Harlech. Ponieważ John nie miał potomków, tytuł barona został specjalnym aktem przeniesiony na Williama i jego potomków. 1. baron Harlech zmarł niecałe pół roku po utworzeniu tytułu. Nowym baronem został William, który dzięki uzyskaniu tytułu mógł zasiadać w Izbie Lordów jako par Zjednoczonego Królestwa.
10 września 1850 r. poślubił lady Emily Charlotte Seymour (1835, zm. 10 stycznia 1892), córkę admirała George’a Seymoura i Georginy Berkeley, córki admirała George’a Berkeley'a. William i Emily mieli razem czterech synów i dwie córki:

</doc>
<doc id="677884" url="https://pl.wikipedia.org/wiki?curid=677884" title="Pełzak zimnicy">
Pełzak zimnicy



</doc>
<doc id="677890" url="https://pl.wikipedia.org/wiki?curid=677890" title="Hieronim Przybył">
Hieronim Przybył

Hieronim Przybył (ur. 12 stycznia 1929 w Łodzi, zm. 15 stycznia 2002 w Warszawie) – polski reżyser filmowy.
Życiorys.
Absolwent Wyższej Szkoły Ekonomicznej w Łodzi i Państwowej Wyższej Szkoły Filmowej w Łodzi (1954, dyplom 1966).
23 sierpnia 1980 roku dołączył do apelu 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami.
Został pochowany na Cmentarzu Komunalnym Północnym na Wólce Węglowej w Warszawie.

</doc>
<doc id="677893" url="https://pl.wikipedia.org/wiki?curid=677893" title="Carlo Gnocchi">
Carlo Gnocchi

Carlo Gnocchi (ur. 25 października 1902 w San Colombano al Lambro, zm. 28 lutego 1956 w Mediolanie) – włoski prezbiter rzymskokatolicki, kapelan strzelców alpejskich, członek antyfaszystowskiego ruchu oporu, opiekun inwalidów i sierot wojennych, błogosławiony Kościoła katolickiego.
Życiorys.
Młodość i pierwsze lata kapłaństwa.
Był najmłodszym dzieckiem Enrica Gnocchiego, szlifierza marmuru i Clementiny z d. Pasta, krawcowej. W wieku pięciu lat został osierocony przez ojca. Jego dwaj starsi bracia zmarli w młodości.
W 1915 roku wstąpił do seminarium diecezjalnego, a w 1921 roku – do wyższego seminarium duchownego w Mediolanie. Święcenia kapłańskie odebrał w 1925 roku.
W pierwszych latach posługi kapłańskiej pracował jako duszpasterz dzieci i młodzieży. Sukcesy, jakie odnosił na tym polu, sprawiły, że przełożeni kościelni skierowali go do pracy duszpasterskiej z młodzieżą uniwersytecką. W 1933 roku został kapelanem "Seconda Legione Universitaria" – tj. mediolańskiego legionu Milicji Uniwersyteckiej, będącej studenckim odłamem faszystowskich „Czarnych Koszul”. Trzy lata później objął funkcję kierownika duchowego w "L’Istituto Gonzaga", jednej z najbardziej prestiżowych szkół w Mediolanie.
II wojna światowa.
Po przystąpieniu Włoch do II wojny światowej zgłosił się ochotniczo do służby jako kapelan wojskowy. Decyzja ta była podyktowana chęcią towarzyszenia swoim młodym podopiecznym, spośród których wielu zgłosiło się lub zostało powołanych w szeregi armii. Wiosną 1941 roku jako kapelan w 3. Dywizji Strzelców Alpejskich „Julia” uczestniczył w wojnie grecko-włoskiej. W lipcu 1942 roku w szeregach 2. Dywizji Strzelców Alpejskich „Tridentina” znalazł się na froncie wschodnim. Gdy zimą 1942/43 roku włoska 8. Armia została rozgromiona przez Sowietów w walkach nad Donem, ks. Gnocchi wraz z jej niedobitkami był zmuszony pokonać kilkusetkilometrową trasę odwrotu na zachód. Bliski śmierci z zimna i wyczerpania został uratowany przez jednego z oficerów.
Powróciwszy do ojczyzny, podjął się opieki nad wdowami i sierotami po poległych towarzyszach broni. Po upadku reżimu Mussoliniego i rozpoczęciu niemieckiej okupacji Włoch związał się z chadeckim odłamem antyfaszystowskiego ruchu oporu. Współpracował z partyzantką, pomagał Żydom i osobom poszukiwanym przez Gestapo w ucieczce na terytorium neutralnej Szwajcarii. W październiku 1944 roku został aresztowany przez Niemców, lecz po dziesięciu dniach wyszedł na wolność dzięki interwencji arcybiskupa Mediolanu, kardynała Alfreda Ildefonsa Schustera.
Okres powojenny.
Po 1945 roku ks. Gnocchi poświęcił się działalności na rzecz ofiar wojny. Objął funkcję dyrektora "Instituto Grandi Invalidi i Arosio", mediolańskiego domu opieki dla sierot i inwalidów wojennych. Utworzył organizację "Federazione Pro Infanzia Mutilata", w 1952 roku przekształconą w fundację "Pro Juventute". W 1949 roku premier Alcide De Gasperi powołał go na swego doradcę do spraw dzieci-inwalidów wojennych. Niedługo później domy opieki utworzone przez fundację ks. Gnocchiego powstały w innych regionach Włoch. Działalność społeczna i humanitarna przyniosła mu przydomek „Ojca kalekich dzieci”. Jego podopieczni zwali go swym „Aniołem Stróżem”.
Ksiądz Gnocchi zmarł na chorobę nowotworową w lutym 1956 roku. Przed śmiercią postanowił oddać swoje rogówki do przeszczepu dwojgu niewidomym dzieciom (była to pierwsza taka operacja w historii włoskiej medycyny). Decyzja ta wywołała duże kontrowersje ze względu na fakt, iż donacja narządów nie była w tym czasie uregulowana we włoskim systemie prawnym; w doktrynie katolickiej także nie wypracowano jeszcze stanowiska wobec tej kwestii. Gest ks. Gnocchiego miał istotny wpływ na uchwalenie przez włoski parlament prawa regulującego przeszczepy narządów. Publiczne uznanie dla jego czynu wyraził również papież Pius XII, tym samym po raz pierwszy ogłaszając poparcie Kościoła katolickiego dla transplantologii.
Proces beatyfikacyjny.
Proces beatyfikacyjny ks. Gnocchiego rozpoczął się w 1987 roku i trwał 22 lata. W 2002 roku papież Jan Paweł II ogłosił go Sługą Bożym. Beatyfikował go papież Benedykt XVI, a oficjalne ogłoszenie tego faktu nastąpiło 25 października 2009 roku w Mediolanie.
Upamiętnienie.
O księdzu Carlo Gnocchim opowiada włoski film telewizyjny z 2004 roku pt. "Ojciec miłosierdzia".

</doc>
<doc id="677902" url="https://pl.wikipedia.org/wiki?curid=677902" title="Wyprawa Kon-Tiki">
Wyprawa Kon-Tiki

Wyprawa Kon-Tiki – podróż Thora Heyerdahla na tratwie Kon-Tiki przez Ocean Spokojny w 1947 roku.
Legenda i cel wyprawy.
Inspiracją do podróży Heyerdahla była legenda opowiedziana mu przez jednego z tubylców na wyspie Fatu Hiva. Według niej ludność Polinezji mieszkała kiedyś daleko za oceanem. Przywódcą mającym przeprowadzić lud przez wielką wodę był Kon-Tiki lub Illa-Tiki, co oznaczało w wolnym tłumaczeniu Słońce-Tiki lub Ogień-Tiki. Był on przywódcą Inków zasiedlających brzegi jeziora Titicaca utożsamianym z bogiem słońca Wirakoczą. Doszło do walki pomiędzy Kon-Tiki a wodzem Cari, w wyniku której lud Kon-Tiki zmuszony był do ucieczki na wybrzeże oceanu, skąd udał się na zachód w drewnianych łodziach.
Heyerdahl zainspirowany tą legendą zaczął szukać argumentów przemawiających za tym, że Polinezyjczycy pochodzą z Ameryki Południowej. Jednym z nich było zaskakujące podobieństwo pomiędzy monumentami wykutymi przez tubylców w Peru oraz tymi z Wyspy Wielkanocnej i innych wysp Oceanii. Drugim argumentem był dialekt, którym posługiwali się Polinezyjczycy, który wyraźnie przypominał język ludów zasiedlających kiedyś Amerykę Południową. Te oraz inne przesłanki zebrane przez Thora Heyerdahla zostały przez niego spisane i przedstawione w Nowym Jorku specjalistom antropologii. Teoria spotkała się jednak z niedowierzaniem. Punktem zwrotnym stało się zdanie wypowiedziane przez jednego z antropologów: „Doskonale, proszę spróbować odbyć kiedyś podróż z Peru na wyspy Oceanu Spokojnego na tratwie z balsy!”. Zainspirowało ono Heyerdahla do zorganizowania wyprawy, mającej obronić jego teorię.
Przygotowania.
Thor stanął przed wyzwaniem organizacji wyprawy, rozpoczynając od skompletowania załogi, przez budowę tratwy i kończąc na organizacji prowiantu oraz środków ratunkowych. W pierwszej kolejności pomoc uzyskał ze strony Klubu Odkrywców ("The Explorers Club") w Nowym Jorku. Tam po prezentacji przez pułkownika Haskina z Szefostwa Zaopatrzenia Lotnictwa prototypów różnego rodzaju środków asekuracyjnych oraz ratowniczych, Heyerdahl został zaproszony do wypróbowania sprzętu za darmo pod warunkiem zdania relacji o jego przydatności po powrocie.
Część niezbędnego wyposażenia Heyerdahl uzyskał od Ministerstwa Wojny Stanów Zjednoczonych. Były to między innymi racje żywnościowe oraz śpiwory, ale również przedmioty codziennego użytku, jak krem do opalania czy zapałki palące się pod wodą, które wymagały przetestowania w ekstremalnych warunkach.
Drewno balsa niezbędne do budowy tratwy Thor pozyskał z miejscowości Quevedo w Ekwadorze. Stamtąd spławione zostało rzeką Guayas do zatoki Guayaquil na Oceanie Spokojnym. Tam załadowano drewno na statek i przetransportowano do Limy. Balsa była budulcem wykorzystywanym niegdyś przez tubylców do budowy tratw. W stanie suchym jest ona lżejsza od korka. Po uzyskaniu niezbędnych pozwoleń budowa tratwy ruszyła w porcie Callao w stoczni wojennej. Kadłub tratwy składał się z 9 najgrubszych pni. Najdłuższy z nich miał 14 metrów. Całość związana była konopnymi linami. Pokład wykonany był z bambusa pokrytego plecionką. Pomieszczenie mieszkalne stanowił szałas o wymiarach 4,2 na 2,4 metra i wysokości 1,2–1,5 m, przykryty liśćmi bananowca. Tratwę wyposażono w dwa maszty z drzewa mangrowego o wysokości 8,8 m, połączone topami. Do sterowania służyło wiosło o długości 5,8 m, którego trzpień wykonany był z drewna mangrowego, natomiast pióro – z sosny. Pomiędzy pniami balsy umocowano pięć długich na 1,5 m mieczy. Tratwę napędzać miał jeden żagiel rejowy 4,6 na 5,5 m z namalowaną głową przywódcy-boga Kon-Tiki.
Kiedy ukończono budowę, niemalże każdy oglądający Kon-Tiki wróżył katastrofalne skutki wypłynięcia nią na Ocean. Robiono nawet zakłady, ile dni tratwa utrzyma się na wodzie. Jeden z marynarzy zobowiązał się płacić za whisky dla całej załogi do końca życia, w przypadku gdy tratwa cało dopłynie do Oceanii.
Na pokład przetransportowano całe wyposażenie. Jedzenie (głównie w postaci puszek) umieszczono w kartonowych opakowaniach, które następnie oblano wrzącym asfaltem w celu zaizolowania żywności przed wodą oraz obtoczono piaskiem, by uniknąć sklejania się pakunków. Tak przygotowane racje umieszczono pod bambusowym pokładem. Zapas słodkiej wody stanowiło 56 baniek napełnionych z górskiego strumienia (łącznie 1100 litrów). Bańki umocowano sznurami między pokładnikami tratwy tak, aby zapas wody był chłodzony wodą morską.
Wyprawa, pod dowództwem Thora Heyerdahla, rozpoczęła się 28 kwietnia 1947 roku z załogą w składzie:
Podróż.
Po opuszczeniu portu Callao przy wiwatach publiczności tratwa obrała kurs na zachód, poruszając się wzdłuż prądu peruwiańskiego. Kon-Tiki okazała się bardzo dzielną jednostką. Przez całą podróż opierała się falom bez większych problemów, a drewno balsa zaimpregnowane żywicą nasiąknęło bardzo płytko, pozostając wewnątrz suche. Załoga odbywała dwugodzinne wachty za wiosłem sterowym. Każdego dnia jedna osoba odpowiedzialna była za przyrządzanie posiłków. Do jadłospisu należały między innymi racje żywnościowe zapewnione przez armię amerykańską, a dwóch członków załogi, w ramach programu badań, żywiło się wyłącznie racjami wojskowymi. Dla pozostałych członków załogi głównym źródłem pożywienia był ocean. Już w pierwszych dniach wyprawy zauważono, że latające ryby spadają na pokład. Każdego ranka obowiązkiem kuka było zebranie z tratwy ryb. Często służyły one jako przynęta na większe ryby, jak tuńczyki, bonity, makrele a nawet rekiny. Próbowano również łowić specjalną siatką plankton. Urozmaiceniem diety były małe kraby pelagiczne, które licznie zasiedlały tratwę. Thor Heyerdahl ze swoją załogą odkryli wiele nieznanych wcześniej gatunków zwierząt, w tym kilka gatunków ryb głębinowych.
Bez większych komplikacji tratwa Kon-Tiki wraz z załogą dopłynęła do wysp Puka Puka oraz Angatau, do których nie udało się przybić z powodu dużej siły lokalnych prądów. Wyprawa dotarła w pobliże Angatau 97. dnia podróży – dokładnie taki czas podróży, jako możliwie najszybszy, oszacował Heyerdahl przed wypłynięciem.
Łączność radiowa.
Na tratwie znajdowały się trzy wodoodporne stacje radiowe, zorganizowane przez Knuta Hauglanda oraz Torsteina Raaby. Operowały one w pasmach: 40, 20, 10 oraz 6 m. Znakiem wywoławczym tratwy było LI2B. Budowa radiostacji oparta była o lampy elektronowe 2E30. Moc transmisji wynosiła 10 watów. Dodatkowo załoga wyposażona była w radiostację typu German Mark V, która miała być wykorzystana do wzywania pomocy. Radiostacje były zasilane bateriami oraz ręcznym generatorem prądu napędzanym korbką.
Stanowisko radiowe znajdowało się w jednym z narożników bambusowego szałasu. Knut i Torstein podczas wyprawy nawiązywali łączność: z radiostacją (znak wywoławczy OBE) w Callao Peruwiańskiej Szkoły Morskiej Peruvian Naval School w ciągu pierwszych trzech tygodni, 20 maja, krótkofalowiec Harold Kempel znak wywoławczy W6EVM, usłyszał radiostację LI2B na częstotliwości 14,142 MHz, z którą nawiązał łączność, najwięcej łączności nawiązano ze stacją W3YA radioklubu amatorskiego (Penn State Amateur Radio Club) z Pensylwanii w USA której radiooperatorzy przekazywali wiadomości do ambasady norweskiej w Waszyngtonie. Największe odległości w łącznościach osiągnięto ze stacjami z Kanady, poza tym 5 sierpnia Knut nawiązał kontakt z radiooperatorem w Norwegii oddalonym o mil morskich, czyli niemal na antypodach.
W grudniu 1947 roku w czasopiśmie QST amerykańskiego związku krótkofalowców American Radio Relay League ukazał się artykuł pt."Kon-Tiki Communications - Well Done!”. W artykule wyprawę określono wyjątkowo: „"najbardziej nietypowa wyprawa, która kiedykolwiek oparła się na amatorskiej komunikacji radiowej"”.
Zwierzęta na Kon-Tiki.
Podczas wyprawy przez Pacyfik wyprawie towarzyszyło kilka zwierząt. Przed wypłynięciem Heyerdahl dostał w prezencie zieloną papugę o imieniu Lorita, która szybko znalazła swoje miejsce na tratwie i traktowana była jak siódmy załogant. Potrafiła wymówić kilka słów po hiszpańsku. Jednak po 60 dniach żeglugi, w silnych podmuchach wiatru zniknęła za burtą.
Kolejnym ulubieńcem załogi Kon-Tiki był krab, który w odróżnieniu od innych przedstawicieli swojego gatunku wydawał się być oswojony. Przebywał stale na rufie, w otworze przy klocu sterowym. Nazwany został Johannesem. Często otrzymywał okruchy i resztki jedzenia, które łapał szczypcami prosto z rąk darczyńców.
Wyprawie towarzyszyły również ryby piloty. Zwierzęta te żyją w pobliżu rekinów, żywiąc się resztkami ofiar żarłaczy. Kiedy załoga zabijała rekina, ryby piloty często przyczepiały się do dna tratwy i wiernie towarzyszyły przez większość podróży.
Osiągnięcie wybrzeży Polinezji.
Kon-Tiki po nieudanych próbach przybicia do brzegu wyspy Puka Puka oraz Angatau zmuszona była poruszać się dalej z prądami w celu znalezienia przystępnego podejścia do lądu. 7 sierpnia 1947 roku tratwa została zniesiona na rafę Raroia, która okazała się śmiertelnym zagrożeniem. Torstein nadał komunikat radiowy do radioamatora z Rarotonga na Wyspach Cooka, aby nasłuchiwał co godzinę na tej samej długości fali i w przypadku ciszy przez najbliższe 36 godzin miał powiadomić ambasadę norweską w Waszyngtonie. Po przebyciu strefy przyboju wyczerpana załoga znalazła się na wraku swojej tratwy w środku rafy. Po uprzednim zebraniu wszystkich ocalałych przedmiotów, zdecydowano się pozostać na jednej z wysp laguny. Po osuszeniu radiostacji nawiązano kontakt z Rarotonga i w ostatniej chwili odwołano akcję ratunkową. Po kilkudniowej przerwie wyprawa Kon-Tiki zauważona została przez plemię tubylców na proa. Na cześć przybyszów wyspę, na której wylądowali, ochrzczono Wyspą Kon-Tiki ("Fenua Kon-Tiki"). Heyerdahl wraz z towarzyszami zaproszeni zostali przez tubylców na ich wyspę. Stamtąd załogę wraz z tratwą przetransportował szkuner „Tamara” na Tahiti, skąd został wysłany na ratunek.
Prowadzona przez sześciu ludzi tratwa przepłynęła 3770 mil morskich (ok. 6980 km) w ciągu 101 dni, co daje średnią prędkość 1,5 węzła. Wyprawa zakończyła się sukcesem. Thor Heyerdahl udowodnił, że możliwe były migracje na Oceanie Spokojnym na tratwach z balsy. Część oryginalnej Kon-Tiki można podziwiać w Muzeum Kon-Tiki w Oslo.
Relacje.
Podróż została opisana przez Thora Heyerdahla w książce "Kon-Tiki ekspedisjonen" wydanej w roku 1948 (pol. "Wyprawa Kon-Tiki", pierwsze wyd. w tłum. Jerzego Pańskiego, Iskry, 1955). Podczas wyprawy w 1947 został też nakręcony czarno-biały film, zatytułowany później "Kon-Tiki" oraz oryginalny krótki film kolorowy. Producentem, operatorem oraz narratorem był sam Thor Heyerdahl. Produkcja została nagrodzona w 1951 r. Oscarem w kategorii „najlepszy pełnometrażowy film dokumentalny”. Jest to jedyny norweski film uhonorowany tą nagrodą.

</doc>
<doc id="677907" url="https://pl.wikipedia.org/wiki?curid=677907" title="Workolot karłowaty">
Workolot karłowaty



</doc>
<doc id="677909" url="https://pl.wikipedia.org/wiki?curid=677909" title="Ivica Osim">
Ivica Osim

Ivan „Ivica” Osim (ur. 6 maja 1941 w Sarajewie, zm. 1 maja 2022 w Grazu) – bośniacki piłkarz grający na pozycji pomocnika, reprezentant Jugosławii oraz trener piłkarski.
Kariera piłkarska.
Ivica Osim urodził się w obecnej stolicy Bośni i Hercegowiny, Sarajewie. Także tam zaczynał piłkarską karierę w jednym z najsłynniejszych klubów tego miasta, FK Željezničar. Jednak pomimo tego, iż grał w składzie Željezničara przez 10 sezonów stając się jednym z najlepszych piłkarzy bośniackich w historii, to nie odniósł z tym klubem większych sukcesów takich jak choćby mistrzostwo Jugosławii. Jugosławię opuścił po 10 latach gry w tym klubie (w 1968 roku zaliczył epizod w PEC Zwolle, gdyż wówczas piłkarze mogli opuścić ten kraj dopiero po ukończeniu 28 roku życia. Osim w 1970 roku trafił do Francji do zespołu RC Strasbourg. W drużynie ze Strasburga spędził 2 sezony, potem 3 lata grał w CS Sedan, rok w Valenciennes, by w 1976 roku wrócić do Strasburga i 2 lata później zakończyć piłkarską karierę.
Większe sukcesy niż w piłce klubowej Osim osiągał w reprezentacji Jugosławii. Z reprezentacją brał udział w Letnich Igrzyskach Olimpijskich w Tokio 1964. I tam właśnie miał miejsce jego debiut w reprezentacji – 13 października w wygranym 3:1 meczu z reprezentacją Maroka. Dobrze zagrał w drugim występie, w meczu z reprezentacją Węgier, gdy w pierwszej połowie zdobył dwie bramki dla swojego zespołu, ale Jugosłowianom nie udało się wygrać tego meczu i przegrali go 5:6. Awansowali jednak do ćwierćfinału igrzysk, ale tam nie sprostali reprezentacji RFN przegrywając 0:1. Osim grał także w finałowym turnieju Mistrzostw Europy w 1968, ale tam zagrał tylko w półfinałowym meczu z Anglią, który to Jugosławia wygrała 1:0 i awansowała do finału, w którym wystąpiła już bez Osima ostatecznie zostając wicemistrzem Europy. Ostatni, szesnasty występ w reprezentacji Osim zaliczył 30 kwietnia 1969 roku w przegranym 1:2 wyjazdowym meczu z Hiszpanią rozegranym w ramach kwalifikacji do Mistrzostw Świata w 1970. Ogółem w jugosłowiańskiej kadrze Osim zagrał 16 razy i zdobył w niej 8 bramek.
Kariera trenerska.
Po zakończeniu kariery piłkarskiej w 1978 roku Osim powrócił do kraju i został nowym szkoleniowcem klubu, w którym zaczynał karierę, Željezničara Sarajewo. W drużynie tej pracował do roku 1986 i przez 8 lat pracy wywalczył dwukrotnie wicemistrzostwo Jugosławii, awansował do finału Pucharu Jugosławii oraz półfinału Pucharu UEFA. W tym samym czasie był także trenerem olimpijskiej reprezentacji Jugosławii, którą trenował na Letnich Igrzyskach Olimpijskich w Los Angeles 1984. Z Los Angeles przywiózł brązowy medal.
W 1986 roku szefowie federacji zdecydowali się powierzyć Osimowi pierwszą reprezentację. "Plavi" pod jego wodzą awansowali do finałów Mistrzostw Świata we Włoszech. Tam po zwycięstwach 1:0 z Kolumbią i 4:1 z ZEA oraz porażce 1:4 z RFN Jugosłowianie awansowali do 1/8 finału. Tu z kolei wygrali po dogrywce 2:1 z Hiszpanią, a zatrzymała ich dopiero Argentyna, która w ćwierćfinale wygrała dopiero po rzutach karnych. W 1992 roku Jugosławia zakwalifikowała się do Euro 92, jednak z powodu wojny na Bałkanach została wycofana z tej imprezy i zastąpiona Danią. Sam Osim zrezygnował z pracy z kadrą ze względu na rodzinę, która przeżyła serbskie bombardowania Sarajewa. Podczas pracy z kadrą w latach 1991-92 był jednocześnie trenerem Partizana Belgrad, z którym wywalczył Puchar Jugosławii w 1992.
Osim wyjechał z kraju i trafił do Grecji, a tam został trenerem Panathinaikosu Ateny. Przez 2 lata pracy w "Koniczynkach" wywalczył dwa Puchary Grecji (1993 i 1994) oraz wicemistrzostwo w 1993.
W latach 1994 - 2002 Osim trenował austriacki Sturm Graz, który doprowadził do największych sukcesów w historii klubu czyli dwukrotnego zdobycia mistrzostwa Austrii (1998 i 1999), Pucharu Austrii (1999) i Superpucharu (1998). Pod wodzą Osima Sturm grał także w fazie grupowej Ligi Mistrzów przez 3 sezony z rzędu (1998–2000).
Po zakończeniu pracy w Sturmie Ivica wyemigrował do Japonii. Tam od 2003 do 2006 roku trenował JEF United Ichihara Chiba. Z drużyny tej zbudował kandydata do mistrzostwa Japonii. W 2003 roku JEF zajęło 3. miejsce w Pierwszej Fazie sezonu oraz 2. miejsce w Drugiej Fazie. W 2005 wywalczył pierwsze trofeum w Japonii, zdobywając J-League Cup.
21 lipca 2006 został selekcjonerem reprezentacji Japonii (jego miejsce w JEF United zajął syn Amar). 9 sierpnia zadebiutował meczem z reprezentacją Trynidadu i Tobago, a jego podopieczni wygrali ten mecz 2:0.

</doc>
<doc id="677912" url="https://pl.wikipedia.org/wiki?curid=677912" title="IO 1996">
IO 1996



</doc>
<doc id="677919" url="https://pl.wikipedia.org/wiki?curid=677919" title="Digimon Adventure V-Tamer 01">
Digimon Adventure V-Tamer 01

 – pierwsza i do tej pory najdłuższa manga z serii Digimon. Pięćdziesiąt osiem rozdziałów serii było wydawanych od 21 października 1998 roku do 21 sierpnia 2003 roku.
Opis fabuły.
W dniu "Turnieju D1" Yagami Taichi dowiaduje się, że nie zakwalifikował się do niego, ponieważ jego Digimon jest nieznanego typu i nie został zaprogramowany dla tej gry. Gdy Taichi próbuje sprawdzić czy nie jest to spowodowane wadliwym działaniem konsolki słyszy głos wzywający go do Zamku Świętego Anioła. Chłopiec niespodziewanie zostaje wciągnięty do Digital World. Gdy odzyskuje przytomność pierwszą rzeczą, jaką widzi jest żywa wersja jego Veedramona zwanego Zeromaru. Razem z Zero wyrusza w podróż po Digital World w celu znalezienia dogi powrotnej do Realnego Świata. Podczas wędrówki spotykają Gabumona „Gabo”, który jak najszybciej musi wrócić do zamku, z którego został wysłany na misję. Niespodziewanie zostają zaatakowani przez Tortomona. Taichi zawiera zakład z Gabo. Jeśli on i Zero pokonają przeciwnika Gabumon zabierze ich do Zamku Świętego Anioła. Taichi i Zero wygrywają a Gabo spełnia swoją obietnicę. Gdy nasi bohaterowie stają przed obliczem Lorda Holy Angemon (eng. Magna Angemon), dowiadują się, że Taichi i Veedramon, są jedyną szansą na ocalenie Cyfrowego Świata przed Demonem (eng. Daemon), który chce przejąć kontrolę nad światem. Taichi postanawia, że pomoże w ocaleniu Digital World i razem z Zero oraz Gabo, który zostaje ich przewodnikiem ruszają w swą wielką podróż.
Bohater Mangi.
Taichi Yagami jest główną postacią w tej mandze. Jest chłopcem który dostał V-Pet’a. HolyAngemon ściągnął go do Digiświata. Razem z Veedramonem ze swojego V-Pet’a, Taichi przy pomocy Gabumon odnalazł pięć V-Tags. Poznał Etemon’a, strażnika V-Tags. Pomógł dzieciom wrócić do realnego świata.

</doc>
<doc id="677927" url="https://pl.wikipedia.org/wiki?curid=677927" title="Oposy australijskie">
Oposy australijskie



</doc>
<doc id="677928" url="https://pl.wikipedia.org/wiki?curid=677928" title="Spilocuscus maculatus">
Spilocuscus maculatus



</doc>
<doc id="677930" url="https://pl.wikipedia.org/wiki?curid=677930" title="Piotr Sztompka">
Piotr Sztompka

Piotr Sztompka (ur. 2 marca 1944 w Warszawie) – polski socjolog i nauczyciel akademicki, profesor nauk humanistycznych, wieloletni wykładowca Uniwersytetu Jagiellońskiego i profesor honorowy tej uczelni, członek rzeczywisty Polskiej Akademii Nauk.
Życiorys.
Syn pianisty Henryka Sztompki. Ukończył podstawową Szkołę Muzyczną i II Liceum Ogólnokształcące im. Króla Jana III Sobieskiego w Krakowie, następnie prawo na Uniwersytecie Jagiellońskim (1966). W 1967 uzyskał magisterium z socjologii w Instytucie Socjologii UJ, w 1970 doktoryzował się, a w 1974 uzyskał stopień doktora habilitowanego. W 1980 otrzymał tytuł profesora w zakresie nauk humanistycznych.
Zawodowo od ukończenia studiów związany z Instytutem Socjologii Uniwersytetu Jagiellońskiego. W 1980 objął stanowisko profesora nadzwyczajnego, a w 1987 został profesorem zwyczajnym. Powierzono mu również funkcję kierownika Zakładu Socjologii Teoretycznej. W 2021 Senat UJ przyznał Piotrowi Sztompce tytuł profesora honorowego tej uczelni Został także profesorem Wyższej Szkoły Europejskiej im. ks. Józefa Tischnera w Krakowie.
Od 1972 był członkiem PZPR, wystąpił z niej po wprowadzeniu w Polsce stanu wojennego. Został członkiem korespondentem (1994) i członkiem rzeczywistym (2002) Polskiej Akademii Nauk, członkiem krajowym czynnym Polskiej Akademii Umiejętności, członkiem Academia Europaea i American Academy of Arts and Sciences. W latach 1996–2003 pełnił funkcję przewodniczącego Komitetu Socjologii PAN, a w latach 2002–2006 był przewodniczącym Międzynarodowego Stowarzyszenia Socjologicznego.
Jest autorem opracowań z zakresu socjologii w tym podręczników akademickich (np. "Socjologia. Wykłady o społeczeństwie" z 2021). Jego prace skupiają się wokół zagadnień zmian społecznych oraz koncepcji systemu społecznego i kapitału społecznego. Podejmuje także problem stawania się społeczeństwa, kwestie socjologii wizualnej oraz socjologii codzienności.
W 2006 został uhonorowany Nagrodą Fundacji na rzecz Nauki Polskiej w dziedzinie nauk humanistycznych i społecznych za oryginalne opracowanie idei współczesnej socjologii. W listopadzie 2007 za książkę "Zaufanie. Fundament społeczeństwa" wydaną przez Społeczny Instytut Wydawniczy „Znak” otrzymał nagrodę Krakowska Książka Miesiąca. W 2022 znalazł się na liście TOP 2%, najbardziej wpływowych naukowców na świecie.

</doc>
<doc id="677931" url="https://pl.wikipedia.org/wiki?curid=677931" title="Kuzu">
Kuzu



</doc>
<doc id="677932" url="https://pl.wikipedia.org/wiki?curid=677932" title="Lis workowaty">
Lis workowaty



</doc>
<doc id="677933" url="https://pl.wikipedia.org/wiki?curid=677933" title="Muzeum Witrażu w Krakowie">
Muzeum Witrażu w Krakowie

Pracownia i Muzeum Witrażu – krakowska instytucja kultury, która łączy założoną w 1902 roku pracownię witrażu (Krakowski Zakład Witrażów S.G. Żeleński) oraz zorganizowane wokół niej muzeum. Mieści się w historycznej kamienicy przy al. Zygmunta Krasińskiego 23.
Muzeum Witrażu zostało założone w 2004 roku przez Piotra Ostrowskiego. Jest efektem nowatorskiej koncepcji tzw. żywego muzeum. Oznacza to, że przestrzeń udostępniona zwiedzającym przeplata się z wciąż funkcjonującą pracownią witrażową, w której artyści cały czas pracują nad nowymi dziełami. W ramach wizyty można więc poznać krok po kroku cały proces powstawania witraża oraz przyjrzeć się, jak wygląda praca nad aktualnymi przedsięwzięciami.
W muzeum znajduje się także przestrzeń czysto ekspozycyjna składająca się zarówno z historycznych jak i współczesnych realizacji. Częścią spuścizny Krakowskiego Zakładu Witrażów jest bowiem bogate archiwum zawierające wiele szkiców, rysunków, ręcznie tworzonych projektów witraży oraz gotowych dzieł. Jest to najbogatsza w Polsce kolekcja związaną ze sztuką witrażową. Muzeum organizuje również wystawy czasowe i zajmuje się promocją współczesnego szkła.
Muzeum znajduje się w budynku wzniesionym w latach 1906–1907 z inicjatywy Stanisława Gabriela Żeleńskiego, właściciela Zakładu. Żeleński zaprojektował kamienicę w ten sposób, aby jak najlepiej odpowiadała potrzebom pracowni witrażowej, a w tym zadaniu pomagał mu znany krakowski architekt Ludwik Wojtyczko. Dlatego siedziba Muzeum jest ewenementem w skali światowej, a dzięki zachowaniu oryginalnego wystroju i układu wnętrz wciąż oddaje atmosferę pracowni z przełomu wieków.
Sztuka witrażowa była wtedy nieporównywalnie bardziej popularna niż obecnie i korzystali z tej formy czołowi twórcy epoki Młodej Polski. Z Zakładem współpracowali m.in. tacy artyści jak Stanisław Wyspiański, Józef Mehoffer, Henryk Uziembło, Wojciech Jastrzębowski, Stefan Witold Matejko.
W 2016 roku, w ramach misji popularyzacji polskiego dziedzictwa witrażowego Muzeum podjęło się rekonstrukcji wybitnego dzieła Stanisława Wyspiańskiego pod tytułem Apollo Spętany. Projekt ma na celu maksymalnie wierne odtworzenie witraża zniszczonego podczas II wojny światowej i udostępnienie go publiczności.

</doc>
<doc id="677938" url="https://pl.wikipedia.org/wiki?curid=677938" title="Teatr Sensacji">
Teatr Sensacji

Teatr Sensacji „Kobra” – cykl sensacyjnych telewizyjnych przedstawień teatralnych, emitowany od 6 lutego 1956 do 1993 i ponownie od 2013. W latach 50. i 60. jeden z najpopularniejszych polskich programów telewizyjnych. Inicjatorką cyklu była redaktorka TVP, Illa Genachow.
Były trzy rodzaje teatru:
Datę 6 lutego 1956 (poniedziałek) i tytuł „Zatrute litery” według powieści Agathy Christie w reżyserii Adama Hanuszkiewicza przyjęto jako symboliczne narodziny cyklu. Był to spektakl nadawany na żywo i nie zachowały się żadne zdjęcia archiwalne. Pierwsze zdjęcia pochodzą z 1959.
Przedstawienia były emitowane w czwartki wieczorem (z tego powodu znany też jako „Czwartkowy Teatr”), zazwyczaj bezpośrednio po Dzienniku Telewizyjnym. Animowana czołówka z wijącym się wężem była dziełem Witolda Giersza, a muzyka pochodziła z samego początku Sekstetu Francisa Poulenca op. 100 na fortepian, flet, obój, klarnet, róg i fagot.
Do 1961 w ramach Kobry prezentowano także adaptacje utworów fantastycznych, m.in. Stanisława Lema i Gore Vidala. Od 1963 rozpoczęto nadawanie spektakli fantastycznych w ramach Sceny „Sfinks” (m.in. „Współczynnik wyobraźni” Zbigniewa Safjana, reż. Stanisław Wohl, „Dr Jekyll i Mr Hyde” Roberta Louisa Stevensona, reż. Jerzy Antczak) oraz sensacyjnych (czołówka z pająkiem).
W ciągu lat formuła się nieco wzbogaciła: na początku z braku odpowiedniego sprzętu wszystko emitowano na żywo, później pojawił się telerecording i nowe możliwości montażu, zaczęto realizacje w plenerze i pod koniec istnienia cykl ewoluował w kierunku filmu telewizyjnego (np. "Kłopoty to moja specjalność"). Jednakże te nie mogły konkurować z filmami i serialami sensacyjnymi, zwłaszcza amerykańskimi, które zaczęły masowo napływać do Polski w latach 70. za sprawą ówczesnego szefa telewizji Macieja Szczepańskiego (seriale "Kojak", "Columbo", "Święty"), zajmując to samo czwartkowe wieczorne okienko emisyjne.
Jak podliczyła Illa Genachow, w ciągu pierwszych trzech lat emisji w 144 przedstawieniach padło 400 trupów.
W 1992 TVP zrealizowała film dokumentalny "Pod znakiem węża – wspomnienie o Teatrze Kobra", z Krzysztofem Teodorem Toeplitzem jako narratorem, w którym twórcy (Józef Słotwiński, Andrzej Konic, Jerzy Gruza, Andrzej Łapicki, Zbigniew Safjan, Janusz Majewski i Piotr Szulkin) starali się m.in. odpowiedzieć na pytanie „Kto zabił Kobrę?”, tj. dlaczego „Kobra” się skończyła.
Niektóre przedstawienia.
Aktualnie cykliczne spektakle kryminalne nawiązujące do Teatru Sensacji Kobra przygotowuje Teatr Hybrydy w Warszawie.

</doc>
<doc id="677939" url="https://pl.wikipedia.org/wiki?curid=677939" title="Major League Baseball">
Major League Baseball

Major League Baseball (MLB) – najważniejsza amerykańska liga baseballu. Uczestniczy w niej 30 drużyn. Składa się z dwóch lig: National League i American League, a każda dzieli się na trzy dywizje.
Regulaminy Major League Baseball spisane są w kilku dokumentach: "Major League Constitution", "Professional Baseball Agreement", "Major League Rules" oraz "Collective Bargaining Agreement", dotyczącym praw pracowniczych zawodników.
Znaczenie nazwy.
Słowo "major" w nazwie organizacji oznacza najwyższą rangę w zawodowym baseballu. Obecnie tylko dwie ligi: National League i American League posiadają taki status. Teoretycznie możliwe jest utworzenie kolejnej "major" ligi, ale znalezienie wystarczającej liczby nowych klubów, które dorównałyby tym z NL i AL organizacyjnie, a przede wszystkim finansowo, wydaje się niezwykle trudne do zrealizowania. W latach 50. XX wieku podjęto ostatnią do dziś próbę utworzenia trzeciej siły w MLB (Continental League), ale zakończyła się ona niepowodzeniem.
Ligi zawodowe, które nie należą do MLB, są zrzeszone w Minor League Baseball.
Historia ligi.
Major League Baseball - choć jeszcze tak nie nazywana - powstała w 1876 roku, gdy założono National League. W latach 1871-1875 istniała zawodowa liga National Association, ale to, czy miała ona status "major", wciąż pozostaje nierozstrzygnięte, a MLB nie uznaje rekordów w niej osiągniętych.
National League założyło 6 klubów grających wcześniej w National Association: 
oraz dwie nowe ekipy: 
Pierwszy mecz NL odbył się 22 kwietnia 1876 roku, a Philadelphia Athletics ulegli Boston Red Caps 5-6. Pierwszym mistrzem zostali Chicago White Stockings.
W 1901 roku do MLB dołączyła American League.
Nieistniejące ligi.
W przeszłości istniały jeszcze cztery inne ligi wchodzące w skład MLB:
System rozgrywek.
Sezon zasadniczy.
Zespoły rozgrywają w sezonie zasadniczym, trwającym od kwietnia do września, po 162 mecze. Większość meczów rozgrywana jest pomiędzy zespołami z tej samej ligi, najczęściej w trzymeczowych seriach. Wyjątkiem jest około 20 tzw. meczów międzyligowych (interleague games), które rozgrywane są w trakcie sezonu.
Mecz gwiazd.
Na początku lipca odbywa się mecz gwiazd (All Star Game), podczas którego spotykają się zespoły składające się z zawodników obu lig. Każdy zespół liczy 25 zawodników, wśród których musi być przedstawiciel każdego zespołu ligi. Po ośmiu zawodników (z wyjątkiem miotaczy) do każdego zespołu jest wybieranych w głosowaniu kibiców.
Zwycięska liga dostaje przywilej przewagi własnego stadionu podczas World Series.
Decydująca rozgrywka.
Po zakończeniu sezonu zasadniczego po 5 zespołów z każdej z lig (3 zwycięzców dywizji oraz dwa zespoły z najlepszym bilansem, czyli posiadacze tak zwanych dzikich kart) przystępują do decydującej rozgrywki o mistrzostwo ligi (postseason). Składa się ona z 4 rund:
Zwycięzca World Series jest ogłaszany mistrzem świata.
Zasady kadrowe.
W MLB drużyny operują dwiema podstawowymi listami zawodników:
Na liście "40 nazwisk" znajdują się gracze, którzy w każdej chwili mają prawo zagrać w oficjalnych zawodach, czyli meczowa "25" (podstawowy zespół, ogłaszany oficjalnie wraz z rozpoczęciem sezonu) plus 15 wyróżniających się graczy z niższych lig posiadających kontrakty MLB, których można w razie potrzeby łatwo wstawić do gry.
Poza listą "40" znajdują się zawodnicy kontuzjowani (umieszczeni na 60-dniowej liście kontuzjowanych), gracze z kontraktami MLB, lecz bez doświadczenia (wyrażonego w latach gry), co daje klubowi opcję przesunięcia ich poza listę i do MiLB oraz gracze należący do klubu, ale nie posiadający kontraktu MLB. Poza "40" mogą znaleźć się także gracze pierwszej drużyny, którzy wystawieni na listę transferową ("waivers"), nie wzbudzili zainteresowania innych klubów, co pozwala na przesunięcie ich do "rezerw".
Usunięcie gracza z listy "40" jest znacznie trudniejsze niż wpisanie go na nią, szczególnie w przypadku graczy starszych, bardziej doświadczonych, mających na swoim koncie określoną liczbę rozegranych sezonów. W pewnych warunkach, bez zgody zainteresowanego jest to prawie niemożliwe.
Liczba "25" to gracze, z których można skorzystać w trakcie meczu, czyli rozpoczynająca zawody "9" (lub "10") oraz rezerwowi. Zmian na liście "25" można dokonywać przed meczem, ale dotyczą one głównie graczy kontuzjowanych lub tych z niższych lig. Gwiazdy zespołu i graczy doświadczonych przed niewystawieniem do meczu często chronią skomplikowane przepisy.
W drugiej części rozgrywek (od 1 września do końca sezonu regularnego) do meczu można wystawić całą listę "40", którą należy ponownie skrócić do 25 nazwisk wraz z rozpoczęciem fazy play-off.

</doc>
<doc id="677948" url="https://pl.wikipedia.org/wiki?curid=677948" title="Cyrille Thouvenin">
Cyrille Thouvenin

Cyrille Thouvenin (ur. 15 maja 1976 w Mont-Saint-Martin) – francuski aktor filmowy, telewizyjny i teatralny.
W latach 1997-1998 uczęszczał do Ecole de l'Acteur Florent. W 2001 roku ukończył CNSAD (Conservatoire national supérieur d'art dramatique) w Paryżu.
Debiutancka rola kinowa płomiennego i bystrego homoseksualisty Christophe'a w melodramacie komediowym "Rozstrój płci" ("La confusion des genres", 2000) przyniosła mu nominację do nagrody Césara. 
Użyczył głosu Człowiekowi-Zagadce (w oryginale Cory Michael Smith) we francuskiej wersji serialu amerykańskiego "Gotham" (2015-2016).

</doc>
<doc id="677950" url="https://pl.wikipedia.org/wiki?curid=677950" title="Cesare Beccaria">
Cesare Beccaria

Cesare Beccaria, właśc. Cesare Bonesana, markiz Beccaria, wł. marchese di Beccaria (ur. 15 marca 1738 w Mediolanie, zm. 28 listopada 1794 w Mediolanie) – włoski prawnik i pisarz polityczny, przedstawiciel humanitaryzmu prawniczego, autor dzieła "O przestępstwach i karach" (1764).
Beccaria pochodził z rodziny arystokratycznej. Studiował prawo w Pawii (1747–1755), doktoryzował się z prawa kanonicznego i rzymskiego. Interesował się matematyką, fizyką i ekonomią.
Stosunek do prawa karnego.
Beccaria skrytykował prawo karne epoki feudalnej i zgodnie z ideami oświecenia opowiadał się za równością wszystkich wobec prawa oraz za jego humanitaryzacją. Żądał reformy prawa karnego, sprzeciwiał się m.in. paleniu na stosie rzekomych czarownic. Odwołując się do prawa natury, postulował proporcjonalność kary do wagi przestępstwa. Tym samym położył grunt pod rozwój zasady legalizmu. Celem kary powinno być pozyskanie przestępcy dla społeczeństwa, a nie odwet. Ponadto celem miała być prewencja. Domagał się ścisłego określenia w prawie czynu przestępczego i zagrożenia karą, by wyeliminować nadużycia wymiaru sprawiedliwości. System wymiaru sprawiedliwości i w szczególności system sankcji miały być skonstruowane racjonalnie.

</doc>
<doc id="677952" url="https://pl.wikipedia.org/wiki?curid=677952" title="Jerzy Ziarnik">
Jerzy Ziarnik

Jerzy Ziarnik (ur. 5 lipca 1931 w Warszawie, zm. 31 grudnia 1999 tamże) – polski reżyser, scenarzysta filmów dokumentalnych i fabularnych.
Życiorys.
Ukończył studia na Wydziale Reżyserii Wszechrosyjskiego Państwowego Uniwersytetu Kinematografii im. S.A. Gierasimowa w Moskwie. Od 1955 należał do PZPR. Pochowany na cmentarzu Powązkowskim (kwatera 146-5-25).
Filmografia.
Filmy fabularne i seriale
Filmy dokumentalne, krótkometrażowe i animacje
Nagrody.
W 1974 w związku z jubileuszem Polski Ludowej odznaczony Złotym Krzyżem Zasługi.

</doc>
<doc id="677956" url="https://pl.wikipedia.org/wiki?curid=677956" title="Dinamo Moskwa (hokej na lodzie)">
Dinamo Moskwa (hokej na lodzie)

Dinamo Moskwa (ros. Динамо Москва) – rosyjski klub hokejowy z siedzibą w Moskwie.
Historia.
Sekcja hokejowa klubu Dinamo Moskwa powstała 22 listopada 1946 i była sponsorowana przez KGB. Dinamo jest jednym z najbardziej utytułowanych klubów w Rosji. Zdobyło Mistrzostwo ZSRR w 1947, 1954, 1990, 1991 i 1992 oraz Mistrzostwo Rosji w 1993, 1995, 2000 i 2005. Dinamo wygrało także Puchar Spenglera w 1983 oraz Puchar Mistrzów w 2006.
Dinamo jest jednym klubem w historii, który nigdy nie spadł z najwyższej klasy rozgrywkowej w ZSRR/Rosji od czasu jej powstania w 1946.
W 2010 dokonano fuzji z klubem HK MWD Bałaszycha, w wyniku której powstał nowy klub pod nazwą OHK Dinamo (ros. Объединённый хоккейный клуб [ОХК] «Динамо», pol. Zjednoczony Klub Hokejowy «Dynamo») i pod tym mianem występował w sezonie 2010/2011. Stołeczny zespół nie znalazł głównego sponsora i stał w obliczu poważnych problemów finansowych. Drużyna z Bałaszychy miała natomiast możnego patrona, którym jest Ministerstwo Spraw Wewnętrznych Rosji. Klub OHK Dinamo zachował jednakowoż herb klubu Dinamo Moskwa (charakterystyczna litera „D”) oraz niebiesko-białe barwy. W 2011 klub powrócił do pierwotnej nazwy. 3 lipca 2017 Komisja Dyscyplinarna KHK oraz Izba Dyscyplinarna Federacji Hokejowej Rosji przyznały 42 zawodnikom Dinama status wolnego agenta w związku z niewypełnieniem przez klub postanowień umownych. W sezonie 2017/2018 drużyna Dinama po raz pierwszy w historii uczestnictwa w KHL nie zakwalifikowała się do fazy play-off. W 2018 Dinamo zostało przesunięte w strukturze uczestników z Dywizji Tarasowa do Dywizji Bobrowa.
Zespołem farmerskim został Dinamo Bałaszycha występujące w WHL. Drużynami juniorskimi klubu zostały Szerif Twer, HK MWD Bałaszycha, występujące w MHL. W czerwcu 2020 władze klubu ogłoiły decyzję o przeniesieniu podporządkowanego klubu Dinamo Twer w rozgrywkach Wyższej Hokejowej Ligi (WHL) do Krasnogorska (Dinamo Krasnogorsk, drużyna miała występować w lidze pod nazwą Dinamo Moskowskaja Obłast’) oraz analogicznie drużyny juniorskiej z MHL do tego miasta. Przed sezonem WHL 2021/2022 drużyna Dinama Krasnogorsk (Dinamo MO) została wycofana z rozgrywek, a w lipcu 2021 nowym zespołem farmerskim dla Dinama Moskwa zostało Dinamo Sankt Petersburg).
Do 2018 drużyna rozgrywała mecze w hali WTB Ledowyj Dworiec, po czym tymczasowo została przeniesiona do hali Megasport Arena, do czasu otwarcia kompleksu przy stadionie piłkarskim VTB Arena.
Szkoleniowcy i władze.
Szkoleniowcami klubu byli m.in. Arkadij Czernyszow (przez 28 lat, 1946-1974), Władimir Jurzinow (1974–1979, 1989-1992), Zinetuła Bilaletdinow (1997-2000, 2002-2004), Władimir Krikunow (2004-2008), Vladimír Vůjtek (2008-2009), Andriej Chomutow (2009-2010), Oļegs Znaroks (2010-2014), Harijs Vītoliņš (2014-2015), Siergiej Orieszkin (XII.2015-), Władimir Worobjow (2017-2018), Władimir Krikunow (2018-).
Od 23 sierpnia 2012 do połowy 2015 prezesem klubu był Arkadij Rotenberg.
W kwietniu 2018 ze sztabu trenerskiego odeszli Aleksandr Bojkow i Andriej Skopincew, a dołączyli Andriej Nikoliszyn, Aleksandr Stiepanow i Oleg Oriechowski. Nikoliszyn odszedł jesienią 2018.
W kwietniu 2021 nowym szkoleniowcem został ogłoszony Aleksiej Kudaszow. W tym czasie do jego sztabu weszli Wiaczesław Kozłow, Aleksandr Sawczenkow, A. Skopincew oraz jako trener bramkarzy Szwed Magnus Wennström. W czerwcu 2022 jako trener bramkarzy do sztabu wszedł Konstantin Własow.
Doradcami klubu zostali Aleksandr Malcew i Aleksandr Owieczkin.

</doc>
<doc id="677963" url="https://pl.wikipedia.org/wiki?curid=677963" title="Messier 72">
Messier 72

Messier 72 (również M72 lub NGC 6981) – gromada kulista znajdująca się w gwiazdozbiorze Wodnika. Odkrył ją w nocy z 29 na 30 sierpnia 1780 roku Pierre Méchain. Charles Messier po obserwacjach z 4 i 5 października dodał ją do swojego katalogu pod numerem 72.
Charakterystyka gromady.
M72 jest jedną z mniejszych i słabszych gromad kulistych w katalogu Messiera. Jest też jedną z najdalszych – znajduje się w odległości ok. 55,4 tys. lat świetlnych od Ziemi oraz 42,1 tys. lat świetlnych od centrum Galaktyki. Zbliża się do Układu Słonecznego z prędkością 255 km/s. Średnica gromady wynosi około 106 lat świetlnych.
M72 jest słabo skoncentrowana – należy do klasy IX. W katalogu Messiera mniej gęste są tylko M71 (IX-X) i M56 (X).
Do tej pory w M72 odkryto 49 gwiazd zmiennych, głównie typu RR Lyrae. Najjaśniejsza z gwiazd gromady ma jasność obserwowaną ok. 14,2. Szacuje się, że łączna liczba gwiazd przekracza 100 tysięcy, a masa gromady wynosi 300-500 tysięcy mas Słońca.
M72 zawiera głównie stare gwiazdy. Chociaż w gromadzie nie zachodzą procesy gwiazdotwórcze odnaleziono w niej kilka młodych błękitnych olbrzymów. Najnowsze badania tłumaczą ten fakt innym mechanizmem powstawania olbrzymów w gromadach – rodzą się one na skutek zderzenia dwu starszych gwiazd.
Typ widmowy M72 określa się na F7.
Obserwacje.
W 4-calowym teleskopie M72 wygląda na bardzo małą (ok. 2') i „ziarnistą”. Przez instrument 8-calowy można dostrzec pojedyncze gwiazdy na brzegach.
Aby odnaleźć M72 na niebie należy najpierw znaleźć gwiazdę epsilon Aquarii (4m, α: , δ: ), gromada znajduje się w odległości około 3,3° od niej.
Drugim sposobem jest odnalezienie M73 (α: , δ: ) – grupy czterech gwiazd, M72 znajduje się w odległości ok. 1,5°. Trzecim jest odmierzenie około 9° od gwiazdy alfa Capricorni (α: , δ: ).
W odległości 40' od M72 znajduje się gwiazda HD 198431 (6m, typ widmowy K1 III, α: , δ: ). W podobnej odległości od gwiazdy znajduje się bardzo słaba galaktyka karłowata Karzeł Wodnika należąca do Grupy Lokalnej.

</doc>
<doc id="677964" url="https://pl.wikipedia.org/wiki?curid=677964" title="NGC 6981">
NGC 6981



</doc>
<doc id="677965" url="https://pl.wikipedia.org/wiki?curid=677965" title="Pokój (prawo)">
Pokój (prawo)



</doc>
<doc id="677966" url="https://pl.wikipedia.org/wiki?curid=677966" title="Wirki bezjelitowe">
Wirki bezjelitowe

Wirki bezjelitowe (Acoela z łac. "acoela" – bezjelitowe) – grupa małych, bezkręgowych, wirkokształtnych zwierząt dwubocznie symetrycznych (Bilateria) charakteryzujących się prawie całkowitym brakiem macierzy pozakomórkowej oraz brakiem jelita. Tradycyjnie uważane były za jeden z rzędów wirków, obecnie są uznawana za odrębny typ. 
Morfologia i ekologia.
Są to gatunki morskie, zwykle kilkumilimetrowej długości (od 0,5 do 10 mm), spłaszczone grzbieto-brzusznie, jak płazińce. Odcinek głowowy jest słabo zaznaczony. Występuje tylko otwór gębowy lub otwór gębowy i prosta gardziel usytuowana po stronie brzusznej. Brak jelita, struktur wydalniczych oraz układu rozrodczego. Funkcję trawienną pełni nabłonek endodermalny. W worze powłokowym znajdują się otwory płciowe wyprowadzające gamety z parenchymy. Brak stadium larwalnego. Układ nerwowy zbudowany jest tylko z części subepidermalnej i submuskularnej. Niewielkie zagęszczenia sieci w odcinku głowowym, od którego biegną pnie podłużne połączone licznymi spoidłami poprzecznymi. Posiadają oczka i narząd równowagi w postaci statocyst. U gatunków żyjących w symbiozie z zoochlorellami może zanikać układ pokarmowy.
Klasyfikacja.
Wirki bezjelitowe są prawdopodobnie blisko spokrewnione z Nemertodermatida. Te drugie mają proste jelito, a ich plemniki mają jedną wić. Obydwie grupy bywają łączone w hipotetyczny klad Acoelomorpha, który według niektórych badań jest taksonem parafiletycznym, a Acoela i Nemertodermatida klasyfikowano jako odrębne typy. Sugerowano, że Acoela mogą należeć do Lophotrochozoa, gdzie są najbliżej spokrewnione z Gnathostomulida. Inne analizy wspierają jednak monofiletyzm Acoelomorpha i wskazują na ich bliskie pokrewieństwo z Xenoturbellida (hipotetyczny klad obejmujący te dwie grupy został nazwany przez Philippe'a i wsp. Xenacoelomorpha), choć pozycja filogenetyczna takiego kladu pozostaje niejasna – według badań Hejnola i współpracowników (2009) stanowią one najbardziej bazalną linię ewolucyjną Bilateria, podczas gdy według analiz przeprowadzonych przez Philippe'a i in. są bazalną linią wtóroustych (Deuterostomia) – druga z tych hipotez zakłada utratę cech obecnych u ostatniego wspólnego przodka Deuterostomia.
Do Acoela zaliczono około 330 gatunków grupowanych w rodzinach:

</doc>
<doc id="677967" url="https://pl.wikipedia.org/wiki?curid=677967" title="M72">
M72



</doc>
<doc id="677968" url="https://pl.wikipedia.org/wiki?curid=677968" title="Eksperyment Hersheya-Chase">
Eksperyment Hersheya-Chase

Eksperyment Hersheya-Chase – doświadczenie przeprowadzone w 1952 r. przez Alfreda Hersheya i Marthę Chase. Polegał na zakażeniu bakterii "Escherichia coli" bakteriofagiem T2 i wykazał jednoznacznie, że DNA jest nośnikiem informacji genetycznej u bakteriofagów. 
Wiadomo dziś, że fag T2 składa się tylko z białkowego płaszcza (kapsydu) oraz kwasu nukleinowego, a kiedy atakuje bakterię, do środka wprowadza wyłącznie kwas nukleinowy. W 1952 r. Alfred Hershey i Martha Chase jeszcze o tym nie wiedzieli i początkowym celem ich eksperymentu było zbadanie cyklu infekcyjnego bakteriofagów. Bakteriofagi znakowane były promieniotwórczymi izotopami fosforu 32P i siarki 35S, które dodano do pożywki, w której prowadzone były kolejne cykle infekcyjne na bakteriach. Izotop 32P znakuje wyłącznie DNA, natomiast 35S znakuje wyłącznie białka. Bakterie "Escherichia coli" infekowano znakowanymi fagami T2 i pozostawiono hodowlę na kilka minut, by umożliwić fagom wprowadzenie ich genów do bakterii. Następnie hodowlę wstrząsano w wytrząsarce, co powodowało odłączenie pustych kapsydów fagów od powierzchni bakterii. Stosując wirowanie udało się wyizolować bakterie zawierające geny faga. Sprawdzono, który izotop wniknął do ich wnętrza. Okazało się, że był to fosfor znakujący kwas nukleinowy. Było zatem jasne, że to DNA, a nie białko uczestniczy w przekazywaniu informacji genetycznej. 
Między innymi za to odkrycie Alfred Day Hershey otrzymał w roku 1969 nagrodę Nobla w dziedzinie fizjologii i medycyny.

</doc>
<doc id="677972" url="https://pl.wikipedia.org/wiki?curid=677972" title="WSK FIS">
WSK FIS

FIS – jedyny produkowany w Polsce motocykl żużlowy.
Skonstruowany został w latach 1953−1954 w Wytwórni Sprzętu Komunikacyjnego w Rzeszowie przez Tadeusza Fedkę i Romualda Iżewskiego, którzy byli pracownikami WSK i członkami rzeszowskiego klubu Stal. Stąd też wzięła się nazwa motocykla: Fedko-Iżewski-Stal.
W 1953 skonstruowano i wypróbowano prototyp silnika wzorowany na brytyjskim silniku J.A.P. W 1954 mielecka WSK dostarczyła pierwsze ramy a wiosną 1955 zmontowano pierwsze motocykle FIS. Przez kilka lat FIS-y były podstawowym sprzętem żużlowej reprezentacji, potem zastąpiły je motocykle importowane. Część wycofywanych FIS-ów odsprzedano do różnych krajów. Produkcję wstrzymano w 1959 roku. Współcześnie zachowane egzemplarze motocykli FIS są cenionymi obiektami kolekcjonerskimi. 

</doc>
<doc id="677977" url="https://pl.wikipedia.org/wiki?curid=677977" title="Dafydd Iwan">
Dafydd Iwan

Dafydd Iwan (ur. 24 sierpnia 1943 w Brynaman) – walijski śpiewak, przedsiębiorca i polityk. Przewodniczący nacjonalistycznej partii "Plaid Cymru" (Partia Walii). Od dziesięcioleci opowiada się, zarówno w piosenkach, jak i w polityce, za wolną i niezależną od Anglii Walią.
Dafydd Iwan Jones urodził się w Brynaman w Carmarthenshire, w Walii. Większą część młodości spędził w Bala w hrabstwie Merionethshire (obecnie w hrabstwie Gwynedd). Studiował w Cardiff na "Uniwersytecie Walijskim, Cardiff" (obecnie "Uniwersytet w Cardiff"). Zyskał popularność jako piosenkarz śpiewający po walijsku piosenki ludowe własnego autorstwa.
Kariera muzyczna.
Pierwsze dzieła Dafydda Iwana to tłumaczenia piosenek amerykańskich piosenkarzy: Woody'ego Guthrie, Pete'a Seegera i Boba Dylana. Niedługo jednak trwało, nim Dafydd Iwan zebrał się do napisania swoich pierwszych ballad, z których najważniejsze miały charakter polityczny. Jego najbardziej znana satyryczna piosenka – "Carlo" ("Karolek"), powstała w 1969 r. z okazji inwestytury Księcia Walii.
Należy jednak zauważyć, że Dafydd Iwan pisał równie dobrze ballady miłosne, jak i wariacje na temat tradycyjnych walijskich utworów ludowych.
W późnych latach sześćdziesiątych muzyka i działalność polityczna Dafydda Iwana sprawiały, że telewizja poświęcała mu sporo czasu, m.in. przy okazji jego aresztowania w 1970 r. w związku z walką o prawa języka walijskiego. Wydarzenie to Dafydd Iwan upamiętnił w piosence "Pam fod eira'n wyn?" ("Dlaczego śnieg jest biały?")
Życie publiczne.
Dafydd Iwan jest jednym z założycieli wytwórni muzycznej Sain Recordiau Cyf (Sound Records Ltd), którą kieruje do dzisiaj. Obecnie Sain Recordiau Cyf jest jedną z głównych walijskich marek muzycznych.
Dafydd Iwan jest radnym z ramienia Plaid Cymru w Gwynedd.
W uznaniu wieloletnich zasług dla języka walijskiego, Dafydd Iwan dostał honorowe członkostwo w "Gorsedd" bardów podczas "Narodowego Eisteddfod" w walijskim Bangor w 1971 r.
W październiku 2003 r. Dafydd Iwan uniknął odebrania prawa jazdy (za propagowanie obraźliwych treści) na podstawie oświadczenia, że musi jeździć by móc wypełniać swoje obowiązki polityczne i muzyczne. Incydent ten skłonił satyryczne czasopismo "Private Eye" do postawienia pytania "Czy Plaid Cymru to partia polityczna czy zespół wyścigowy?"
W 2003 r. Dafydd Iwan został przewodniczącym "Plaid Cymru" i działa jako swoista siła jednocząca partię, która w ostatnich latach doświadczyła serii wyniszczających wewnętrznych rozłamów.

</doc>
<doc id="677987" url="https://pl.wikipedia.org/wiki?curid=677987" title="Mehmed Koprulu">
Mehmed Koprulu



</doc>
<doc id="677992" url="https://pl.wikipedia.org/wiki?curid=677992" title="Köprülü">
Köprülü

Köprülü – ród wezyrów w Turcji Osmańskiej. Przypuszcza się, że był to ród pochodzenia albańskiego.
Przedstawiciele: 

</doc>
<doc id="677997" url="https://pl.wikipedia.org/wiki?curid=677997" title="Hamulec elektromagnetyczny">
Hamulec elektromagnetyczny

Hamulec elektromagnetyczny – rodzaj hamulca stosowanego w pojazdach szynowych. W odróżnieniu od hamulców eksploatacyjnych pozbawiony jest regulacji siły hamującej i działa zawsze z jej maksymalną wartością.
Składa się z płozy, w której wbudowane są elektromagnesy. Elektromagnesy mogą być ułożone wzdłuż belki lub w poprzek. W przypadku wzdłużnego ułożenia elektromagnesów, po naciśnięciu hamulca następuje zwolnienie pneumatycznej blokady płozy. Następnie prąd elektryczny płynący przez elektromagnes powoduje dociśnięcie płozy do szyny na skutek powstania silnego pola magnetycznego. Powstaje wówczas siła tarcia, która jest w stanie ograniczyć prędkość pojazdu aż do jego całkowitego zatrzymania.
Hamulec takiego typu działa bezpośrednio na szynę, a jego funkcjonowanie nie jest uzależnione od wartości tarcia statycznego między kołem a szyną.
Obecnie w wagonach szybkiej kolei stosuje się specjalne hamulce elektromagnetyczne przystosowane do zatrzymywania pojazdów rozpędzających się do prędkości powyżej 200 km/h. Dzięki większej skuteczności i wytrzymałości na ścieranie są lepszą alternatywą niż te stosowane powszechnie np. w tramwajach.

</doc>
<doc id="677998" url="https://pl.wikipedia.org/wiki?curid=677998" title="EQL">
EQL



</doc>
<doc id="678000" url="https://pl.wikipedia.org/wiki?curid=678000" title="Zbigniew Zakrzewski (ekonomista)">
Zbigniew Zakrzewski (ekonomista)

Zbigniew Zakrzewski (ur. 15 sierpnia 1912 w Puszczykowie, zm. 19 sierpnia 1992 w Poznaniu) – polski ekonomista i prawnik, profesor, rektor i doktor honoris causa Akademii Ekonomicznej w Poznaniu, prezes i honorowy członek PTPN, prezes Zarządu Oddziału PTE w Poznaniu, współzałożyciel i prezes KIK w Poznaniu, wiceprezes i honorowy członek TMMP, pisarz i działacz społeczny, znawca i miłośnik dziejów Poznania, honorowy przewodnik PTTK.
Korzenie.
Urodził się w Puszczykowie, w rodzinie inteligenckiej. Ojciec – Ksawery Zakrzewski (1876-1915), lekarz, społecznik, działacz niepodległościowy, naczelnik "Sokoła" poznańskiego, oraz inicjator i współtwórca harcerstwa wielkopolskiego – był potomkiem zasłużonego w walkach o niepodległość Polski szlacheckiego rodu Zakrzewskich herbu Trzaska. Z kolei matka Zbigniewa – Janina Zakrzewska z domu Dygat (1873-1941), nauczycielka, tłumaczka i działaczka społeczna – wywodziła się z rodziny polskich emigrantów osiadłych od poł. XIX wieku w Paryżu. Ojciec Janiny – Ludwik Dygat (1839-1901), wicedyrektor rachunkowości Towarzystwa Kolei Północnych w Paryżu – był znanym działaczem patriotycznym na emigracji. Z kolei babcią Janiny Dygat była Ksawera Mierosławska, siostra gen. Ludwika Mierosławskiego i kapitana marynarki handlowej Adama Piotra Mierosławskiego, a dziadkiem – Wincenty Mazurkiewicz – znany działacz emigracyjny, członek centralizacji TDP.
Nauka i studia.
Zbigniew Zakrzewski uczęszczał do Gimnazjum im. św. Jana Kantego w Poznaniu. Po złożeniu egzaminu dojrzałości w roku 1930 podjął równocześnie studia prawnicze, oraz na kierunku ekonomiczno-politycznym, na Wydziale Prawno-Ekonomicznym Uniwersytetu Poznańskiego. W 1938 roku uzyskał tytuł doktora nauk ekonomicznych na podstawie rozprawy pt.: "Witold Skarżyński, ekonomista wielkopolski", napisanej pod kierunkiem prof. Edwarda Taylora.
Lata wojny.
Po wybuchu wojny, jako pracownik Banku Polskiego, mieszczącego się przy ul. Bielańskiej w Warszawie, ewakuował i konwojował polskie złoto do Bukaresztu. Tam badał i segregował zawartość Funduszu Obrony Narodowej. Następnie przedostał się na zachód, do Francji, gdzie wstąpił do I Dywizji Piechoty nowo utworzonej Armii Polskiej. Przebył szkolenie w obozie Coëtquidan w Bretanii. Wskutek szybkiego upadku Francji w maju 1940 roku, jego oddział nie zdążył wziąć udziału w walkach na froncie. Zbigniew Zakrzewski próbował więc przedostać się do okupowanego kraju. Próba ta skończyła się jego aresztowaniem i osadzeniem na okres prawie trzech miesięcy w więzieniu w Katowicach. Po zwolnieniu z więzienia, podjął on pracę na terenie Generalnego Gubernatorstwa w charakterze ekonomisty, w różnych majątkach ziemskich.
Lata powojenne, osiągnięcia naukowe i dydaktyczne.
Po powrocie do Poznania pracował w Akademii Handlowej – późniejszej Wyższej Szkole Ekonomicznej w Poznaniu, przemianowanej na Akademię Ekonomiczną. W 1955 uzyskał stanowisko docenta, w 1958 nominację na profesora nadzwyczajnego, a w 1964 tytuł profesora zwyczajnego. Pełnił funkcje prorektora oraz rektora Akademii Ekonomicznej (w latach 1959/1960-1961/1962). W 1986 roku otrzymał tytuł doktora honoris causa Akademii Ekonomicznej. Pełnił zaszczytne funkcje w Polskim Towarzystwie Ekonomicznym (w latach 1955-1962 pełnił funkcję prezesa Zarządu Oddziału Polskiego Towarzystwa Ekonomicznego w Poznaniu), Poznańskim Towarzystwie Przyjaciół Nauk (był jego honorowym członkiem i prezesem w latach 1981-1987) i w Towarzystwie Miłośników Miasta Poznania im. Cyryla Ratajskiego (był jego wiceprezesem i honorowym członkiem). Społecznikostwo prof. Zakrzewskiego obejmowało ponadto działalność w Klubie Inteligencji Katolickiej w Poznaniu (współzałożyciel i prezes), oraz w redakcji czasopisma "Zdrowie i Trzeźwość" (członek redakcji) propagującego m.in. abstynencję alkoholową. Zaangażowanie profesora w życie tak szerokiego spektrum organizacji świadczy zarówno o bogactwie jego zainteresowań, jak i o głęboko humanistycznym podejściu do problemów kondycji człowieka i jego egzystencji. 23 sierpnia 1980 roku dołączył do apelu 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami.
W uznaniu szczególnych zasług na polu krzewienia wiedzy o historii Poznania i Wielkopolski Rada Miejska Poznania w 1992 roku przyznała mu tytuł Honorowego Obywatela Miasta Poznania.
Spuścizna.
Miał niezwykle bogaty dorobek naukowy (jest autorem kilkuset prac ekonomicznych dotyczących m.in. obrotu towarowego i handlu).
Ponadto pozostawił po sobie wiele ciekawych książek-wspomnień i artykułów związanych z historią Poznania (m.in. „Przechadzki po Poznaniu lat międzywojennych”, „Ulicami mojego Poznania. Przechadzki z lat 1918-1939”, „Wspominam Poznań. Fakty i refleksje”), i z Wielkopolską ("Wielkopolanie w kulturze polskiej"). W orbicie jego zainteresowań znajdowała się też biografistyka (oprócz wspomnianych prac i artykułów biograficznych jest on autorem książki pt.: "Nazwy osobowe i historyczne ulic Poznania", oraz współautorem pracy pt.: "Cmentarz zasłużonych na wzgórzu św. Wojciecha w Poznaniu"), filozofia egzystencjalna (czemu dał wyraz w kilku traktatach), muzyka symfoniczna, architektura i urbanistyka (praca pt.: "Architektura i urbanistyka na przykładzie Poznania"), kulturoznawstwo ("Wielkopolanie w kulturze polskiej", "Kulturoznawstwo" – skrypt dla studentów Akademii Ekonomicznej), oraz krajoznawstwo (m.in. "Z dziejów Opatowa").
Zmarł w Poznaniu, 19 sierpnia 1992 r., w wieku 80 lat. Został pochowany na cmentarzu na Junikowie w Poznaniu. 12 kwietnia 2014 r. szczątki Zbigniewa Zakrzewskiego i jego małżonki Elżbiety z Donimirskich decyzją Prezydenta Miasta Poznania zostały przeniesione na Cmentarz Zasłużonych Wielkopolan.
Pamięć.
Profesor Zakrzewski patronuje sali 016 w Collegium Altum Uniwersytetu Ekonomicznego w Poznaniu, o czym informuje umieszczona w pobliżu wejścia do sali pamiątkowa tablica. 19 grudnia 2008 r. położony w centrum Poznania skwer Zielone Ogródki otrzymał – z inicjatywy działacza Towarzystwa Miłośników Miasta Poznania, Adama Suwarta – nazwę Zielone Ogródki im. Zbigniewa Zakrzewskiego w Poznaniu. 12 września 2011 po prawej stronie schodów prowadzących do budynku Uniwersytetu Ekonomicznego w Poznaniu postawiono pomnik Zbigniewa Zakrzewskiego.

</doc>
<doc id="678005" url="https://pl.wikipedia.org/wiki?curid=678005" title="Christian de Duve">
Christian de Duve

Christian René de Duve (ur. 2 października 1917 w Thames Ditton, zm. 4 maja 2013 w Nethen, Belgia) – belgijski lekarz, cytolog, laureat Nagrody Nobla w dziedzinie fizjologii lub medycyny.
Urodził się w Thames Ditton, w hrabstwie Surrey, w Wielkiej Brytanii, gdzie jego rodzice schronili się przed działaniami I wojny światowej. W 1920 roku wrócili do Belgii i zamieszkali w Antwerpii. W 1934 podjął studia medyczne na Katolickim Uniwersytecie w Lowanium. Jako wyróżniający się student dołączył do zespołu badawczego profesora J.P. Bouckaerta, pracującego nad wpływem insuliny na pobieranie glukozy. Po wybuchu II wojny światowej został powołany do belgijskiego wojska i, jako wojskowy lekarz, wysłany do południowej Francji. Po zwycięstwie Niemiec w kampanii francuskiej, trafił do obozu jenieckiego, z którego uciekł i wrócił do Belgii, aby kontynuować studia. Dyplom lekarza uzyskał w 1941 roku.
Ze względu na ograniczone możliwości prowadzenia prac badawczych w warunkach wojennych, zdecydował się na odbycie stażu lekarskiego w Instytucie Raka, a także studia chemiczne. Równocześnie intensywnie studiował literaturę dotyczącą insuliny, co pozwoliło mu na opracowanie książki "Glucose, Insuline et Diabète" oraz uzyskanie stopnia "Agrégé de l'Enseignement Supérieur" (odpowiednika doktoratu) w 1945 roku.
Po wojnie odbył dwa staże naukowe. W latach 1946–1947 przebywał w Instytucie Karolinska, w laboratorium Hugo Theorella, a następnie uzyskał stypendium Fundacji Rockefellera, które pozwoliło mu na półroczny pobyt w Washington University in St. Louis, gdzie współpracował z Gerty Cori i Carlem Cori, a także z Earlem Sutherlandem.
W 1947 roku wrócił do Leuven, gdzie wykładał chemię fizjologiczną na Wydziale Medycznym Uniwersytetu. W 1951 roku otrzymał tytuł profesora. W 1962 roku został zaproszony do wstąpienia na Uniwersytet Rockefellera, gdzie pracowali m.in. Albert Claude oraz George Palade. Od tej pory dzielił swój czas pomiędzy pracę w Leuven i Nowym Jorku. 
Badania prowadzone przez Christiana de Duve pozwoliły na odkrycie nieznanej struktury komórkowej, nazwanej przez niego lizosomem. W 1974 otrzymał, wraz z Claude’em i Paladem, Nagrodę Nobla w dziedzinie medycyny i fizjologii za "odkrycia dotyczące strukturalnej i funkcjonalnej organizacji komórek".
We wrześniu 1943 ożenił się z Janine Herman. Mieli czworo dzieci. Janine zmarła w 2008 roku. Christian de Duve, który w wieku 95 lat borykał się z wieloma chorobami (w tym nowotworem), poprosił o przeprowadzenie eutanazji, która miała miejsce 4 maja 2013.

</doc>
<doc id="678008" url="https://pl.wikipedia.org/wiki?curid=678008" title="Zbigniew Zakrzewski">
Zbigniew Zakrzewski



</doc>
<doc id="678012" url="https://pl.wikipedia.org/wiki?curid=678012" title="Maxi Herber">
Maxi Herber

Maxi Herber (ur. 8 października 1920 w Monachium, zm. 20 października 2006 w Garmisch-Partenkirchen) – niemiecka łyżwiarka figurowa, startująca w konkurencji solistek i par sportowych z mężem Ernstem Baierem. Mistrzyni olimpijska z Garmisch-Partenkirchen (1936), 4-krotna mistrzyni świata (1936–1939), 5-krotna mistrzyni Europy (1935–1939), 10-krotna mistrzyni III Rzeszy (w tym 3 tytuły indywidualne).
Zdobywając złoty medal olimpijski w Garmisch-Partenkirchen w 1936 roku została najmłodszą w historii nie-indywidualną mistrzynią olimpijską w wieku 15 lat 4 miesięcy i 5 dni. 
Baier / Herber byli pierwszą parą w historii łyżwiarstwa figurowego, która wykonała skoki równoległe w zawodach.
Biografia.
Kariera amatorska.
W 1933 roku Maxi Herber rozpoczynała karierę łyżwiarską w konkurencji solistek. Niedługo potem równolegle rozpoczęła rywalizację w konkurencji par sportowych z doświadczonym i utytułowanym łyżwiarzem Ernstem Baierem. Baier / Herber byli pierwszą parą w historii łyżwiarstwa figurowego, która wykonała skoki równoległe w zawodach. W pierwszym roku wspólnych startów zdobyli brązowy medal mistrzostw świata 1934 w Helsinkach. Był to jedyny raz gdy nie wygrali zawodów w których uczestniczyli. Wspólnie sięgnęli po cztery tytuły mistrzów świata (1936–1939), pięć tytułów mistrzów Europy (1935–1939) oraz siedem tytułów krajowych (1934–1936, 1938–1941).
Na Zimowych Igrzyskach Olimpijskich 1936 wspólnie osiągnęli największy sukces w karierze – mistrzostwo olimpijskie. Po igrzyskach obydwoje skupili się na występach w parze, przez co indywidualnie prezentowali się jedynie na zawodach krajowych. Para Herbet / Baier kontynuowała wspólne występy amatorskie do 1941 roku.
Po zakończeniu kariery amatorskiej.
Po zakończeniu II wojny światowej Baier i Herber, już jako małżeństwo, występowali w pokazach łyżwiarskich. Później stworzyli swoją własną rewię berlińską w 1951 roku, którą później sprzedali słynnej "Holiday on Ice". Wspólne występy para Herber / Baier zakończyli w 1965 roku.
Życie prywatne.
W 1941 roku Herber wyszła za mąż za swojego partnera sportowego Ernsta Baiera. Mieli trójkę dzieci, dwóch synów i córkę. Jednak rozwiedli się, a w latach 1964–1973 Baier miał drugą żonę i córkę. Herber w tym czasie, aby utrzymać się musiała korzystać z opieki pomocy społecznej. Wsparła ją wówczas niemiecka organizacja niosąca wsparcie byłym sportowcom "Deutsche Sporthilfe". W późniejszych latach Herber i Baier powtórnie się pobrali, ale po raz drugi doszło do rozwodu.
Pod koniec życia cierpiała na chorobę Parkinsona, zmarła w wieku 86 lat w domu seniora Lenzheim w Garmisch-Partenkirchen, gdzie mieszkała od 2000 roku.
Osiągnięcia.
Pary sportowe.
 Z Ernstem Baierem

</doc>
<doc id="678018" url="https://pl.wikipedia.org/wiki?curid=678018" title="Inter-Services Intelligence">
Inter-Services Intelligence

Inter-Services Intelligence (Urdu: بین الخدماتی مخابرات‬, skrótowiec ISI) – służba specjalna Pakistanu, utworzona w 1948 roku przez oficera SIS, generała brygady R. Cawthome. Kwatera główna ISI znajduje się w Islamabadzie.
Po uzyskaniu niepodległości przez Pakistan w 1947 roku zostały utworzone dwie nowe organizacje wywiadowcze, Biuro Wywiadu ("IB-Intelligence Bureau") i Wywiad Wojskowy ("MI-Military Intelligence"). Jednak słaba wydajność wywiadu wojskowego w analizowaniu i dystrybucji zbieranych informacji pomiędzy rodzajami sił zbrojnych, wojskami lądowymi, marynarką wojenną i siłami powietrznymi podczas konfliktu zbrojnego między Indiami a Pakistanem w 1947, w znacznym stopniu przyczyniła się do powstania ISI.
Głównym zadaniem ISI jest zbieranie, analiza i katalogowanie informacji dostarczanych przez kontrwywiad i wywiad, oraz koordynacja działań wywiadu pomiędzy trzema głównymi filarami pakistańskich sił zbrojnych. Dane wywiadowcze są zdobywane poprzez inwigilację, nasłuch, kontrolę łączności oraz operacje wywiadowcze o charakterze ofensywnym przez OZI, w szczególności w czasie konfliktu zbrojnego. Oprócz zbierania informacji ISI jest także odpowiedzialna za szkolenie szpiegów, bezpieczeństwo pakistańskiego programu nuklearnego oraz bezpieczeństwo generałów Sił Zbrojnych Pakistanu.

</doc>
<doc id="678020" url="https://pl.wikipedia.org/wiki?curid=678020" title="Lles de Cerdanya">
Lles de Cerdanya

Lles de Cerdanya – gmina w Hiszpanii, w Katalonii, w prowincji Lleida, w comarce Baixa Cerdanya.
Powierzchnia gminy to 102,80 km², a liczba ludności w 2005 roku wynosiła 237. Wysokość bezwzględna gminy Lles de Cerdanya jest równa 1471 metrów. Współrzędne geograficzne gminy to 42°23'32"N 1°41'17"E. Tablice rejestracyjne rozpoczynają się od litery L, a numer kierunkowy to +34.
Miejscowości.
W skład gminy wchodzi pięć miejscowości, w tym miejscowość gminna o tej samej nazwie:

</doc>
<doc id="678029" url="https://pl.wikipedia.org/wiki?curid=678029" title="Wodnica kameruńska">
Wodnica kameruńska

Wodnica kameruńska ("Potamogale velox") – gatunek ssaka z rodziny wodnic (Potamogalidae). 
Zasięg występowania.
Wodnica kameruńska występuje w centralnej strefie lasów deszczowych od skrajnej południowo-wschodniej Nigerii na wschód przez południową Republikę Środkowoafrykańską do zachodniej Ugandy i południowej Angoli na południe do Demokratycznej Republiki Konga i północno-zachodniej Zambii, z odosobnioną populacją peryferyjną w południowo-zachodniej Kenii (Las Kakamega).
Systematyka.
Gatunek po raz pierwszy opisał naukowo w 1860 roku francusko-amerykański zoolog Paul du Chaillu nadając mu nazwę "Cynogale velox". Jako miejsce typowe odłowu holotypu Du Chaillu wskazał „góry w głębi lądu, czyli w pagórkowatym kraju, na północ i południe od równika, w Afryce Równikowej” (tj. Gabon). Jedyny przedstawiciel rodzaju wodnica ("Potamogale") który opisał również w 1860 roku Paul Du Chaillu.
Wygląd.
Długość ciała (bez ogona) 305–337 mm, długość ogona 235–290 mm, długość ucha 15–23 mm, długość tylnej stopy 39–46 mm; masa ciała 517–780 g. Wodnica kameruńska wyglądem przypomina wydry. Posiada czarnobrunatne, błyszczące futro. Ciało jest zakończone silnym, bocznie spłaszczonym ogonem wykorzystywanym jako siła napędowa w czasie pływania. Kończyny krótkie, bez błony pomiędzy palcami.
Tryb życia.
Jest zwierzęciem wodnym, preferuje strumienie i bagna. Żywi się drobnymi zwierzętami wodnymi (żaby, ryby, kraby i mięczaki). Prowadzi nocny tryb życia.

</doc>
<doc id="678031" url="https://pl.wikipedia.org/wiki?curid=678031" title="Kino „Kosmos” (Katowice)">
Kino „Kosmos” (Katowice)

Kino „Kosmos” − kino w Katowicach, przy ulicy Sokolskiej 66, prowadzone przez Instytucję Filmową „Silesia-Film”, dawniej Centrum Sztuki Filmowej.
Historia.
Budynek kina został wzniesiony w latach 1959-1965. Kino zostało zaprojektowane przez Stanisława Kwaśniewicza w stylu późno modernistycznym. Wówczas „Kosmos” posiadał jedną z największych sal kinowych na Śląsku – mogła jednocześnie pomieścić ok. 600 widzów - wyposażoną w jedyny w regionie wklęsły ekran panoramiczny.
W 2004 roku rozpoczęto gruntowną przebudowę. Otwarcie kina po modernizacji miało miejsce 7 października 2006 roku. Nazwę obiektu zmieniono na „Centrum Sztuki Filmowej”. Po poprzednim wystroju pozostały żyrandole i ścienna mozaika przedstawiająca Pana Twardowskiego na kogucie. W 2010 roku, po czterech latach od przebudowy kino powróciło do dawnej nazwy ("Centrum Sztuki Filmowej - Kino Kosmos"), z tej okazji na elewacji budynku zamontowano nowy neon. W 2012 zmieniono aranżację holu budynku według projektu pracowni „Wzorro”. Architekci dostosowali stylistykę wnętrz do estetyki przełomu lat 50 i 60, gdy powstało Kino Kosmos, które posługiwało się już wówczas wyłącznie tą nazwą.
W 2019 kino przeszło kolejny remont, dzięki czemu hol kina nawiązuje estetycznie do jego nazwy oraz odwołuje się w swoim wystroju do klasyki filmów science-fiction.
Obecnie kino dysponuje dwiema salami kinowymi. Duża, nosząca nazwę "Nostromo", posiada 367 miejsc na widowni i srebrny ekran. Mała, nazwana "Solaris", mieści 46 składanych foteli z pulpitami. Kabina projekcyjna wyposażona jest zarówno w dwa projektory analogowe na taśmy 35 mm, jak i dwa projektory cyfrowe.
Oprócz samego kina, w budynku mieści się również kawiarnia. Ponadto w Kinie Kosmos zlokalizowana jest siedziba Filmoteki Śląskiej Instytucji Filmowej „Silesia-Film”.
W 2011 plac za Centrum Sztuki Filmowej uzyskał nazwę "skwer Gustawa Holoubka".
Działalność.
Kino Kosmos, poza bieżącym repertuarem, nastawione jest na klasykę kina. W Kinie Kosmos funkcjonuje Klub Filmowy Ambasada, odbywają się cykle filmowe, repliki festiwali oraz przeglądy tematyczne, jak retrospektywy reżyserów i reżyserek. Kino Kosmos transmituje na żywo oraz organizuje retransmisje oper z Metropolitan Opera w Nowym Jorku oraz spektakli teatralnych z National Theatre w Londynie. Kino organizuje również projekty edukacyjne, skierowane do nauczycieli i uczniów wszystkich grup wiekowych.
Kino Kosmos było głównym obiektem Międzynarodowego Festiwalu Producentów Filmowych REGIOFUN do 2016 roku, kiedy to festiwal zakończył swoją działalność.

</doc>
<doc id="678033" url="https://pl.wikipedia.org/wiki?curid=678033" title="Potamogale velox">
Potamogale velox



</doc>
<doc id="678036" url="https://pl.wikipedia.org/wiki?curid=678036" title="Czerenin">
Czerenin

Czerenin (t. "Czeremin", słow. "Černiny") – szczyt w granicznym (wododziałowym) paśmie Bieszczadów Zachodnich. Wysokość – 928 m n.p.m. (źródła słowackie podają 929,4 m n.p.m.).
Z północno-wschodnich zboczy Czerenina kilka potoków spływa do Solinki. Południowe zbocza odwadnia Stružnica (dopływ Cirochy), zachodnie – Udava (dopływ Laborca).
W listopadzie 1914 przełęcz pod Czereninem przekroczył generał Ławr Korniłow, który zamiast bronić wyznaczonego odcinka frontu, zaatakował na południu pozycje wojsk austro-węgierskich. Podjęty samowolny atak z zamiarem zdobycia Humennégo zakończył się militarną katastrofą Rosjan.
W latach 1939–1945 na Czereninie zbiegały się granice Słowacji, Węgier i Polski (później Niemiec). Pamiątką tego są szczątki trójkątnego słupa granicznego "D-M-S", leżące do dziś w krzakach pod szczytem obok leśnej drogi w stronę granicy słowackiej. Obecnie przez szczyt przebiega granica polsko-słowacka.
Przez szczyt przebiegają szlaki turystyczne:

</doc>
<doc id="678039" url="https://pl.wikipedia.org/wiki?curid=678039" title="ISI">
ISI



</doc>
<doc id="678044" url="https://pl.wikipedia.org/wiki?curid=678044" title="Czeremin">
Czeremin



</doc>
<doc id="678046" url="https://pl.wikipedia.org/wiki?curid=678046" title="Skrzypowate">
Skrzypowate

Skrzypowate ("Equisetaceae") – jedna z rodzin rzędu skrzypowców, jedyna z przedstawicielami występującymi współcześnie. Jedynym jej współczesnym przedstawicielem jest rodzaj skrzyp "Equisetum". Ze śladów kopalnych rodzina znana jest w mniejszym stopniu od spokrewnionych kalamitowatych, ale istnieje hipoteza, że współwystępowała już z nimi w karbonie. Z drugiej strony analizy filogenetyczne wskazują na to, że rodzina rozdzieliła się od siostrzanych "Neocalamitaceae" w permie.
Morfologia.
Rośliny o pędach osiągających od kilkunastu cm do ok. 2 m wysokości, rzadko u przedstawicieli z neotropików do 8 m, okazałych także u przedstawicieli kopalnych z dewonu, o słabo zaznaczonym przyroście na grubość, zazwyczaj bez tkanek wtórnych. Ich liście są zredukowane, wyrastają w okółkach wokół węzłów pędu i zrastają się w pochwy. Liście zarodnionośne mają kształt tarczowaty i zebrane są w kłosy zarodnionośne. W kłosach brak liści płonnych, obecnych u kalamitowatych.
Systematyka.
Rodzina z rzędu skrzypowców "Equisetales" i podklasy skrzypowych z klasy paprociowych "Polypodiopsida".
Zalicza się tu zwykle jeden współczesny rodzaj, ew. także rodzaj kopalny:
Rośliny kopalne z tej rodziny klasyfikowane są zwykle jako morfotakson "Equisetites". Należą tu zróżnicowane morfologicznie rośliny znane z różnych kontynentów, znajdowane głównie w skałach triasowych i młodszych, ale rzadko także już karbońskich. W analizach filogenetycznych jako jeden z rodzajów kopalnych zagnieżdżony w grupie z "Equisetum" i "Equisetites" jest także rodzaj "Spaciinodum".

</doc>
<doc id="678052" url="https://pl.wikipedia.org/wiki?curid=678052" title="Złota Liga">
Złota Liga



</doc>
<doc id="678053" url="https://pl.wikipedia.org/wiki?curid=678053" title="Bronisław Pawlicki">
Bronisław Pawlicki

Bronisław Pawlicki, pseudonim "Dziadek" (ur. 28 grudnia 1925 w Zakrzewie, zm. 19 września 2014 w Gnieźnie) – polski hokeista na trawie. Uczestnik Igrzysk Olimpijskich w 1952 roku w Helsinkach.
Życiorys.
Urodzony 28 grudnia 1925 roku w Zakrzewie, syn Bronisława i Antoniny Grajek. Szkołę podstawową ukończył 1939 roku. Jego dzieciństwo przerwał wybuch II wojny światowej. Od pierwszych dni okupacji, jako „czternastolatek” zostaje transportem wywieziony na roboty przymusowe do Frankfurtu nad Odrą (Niemcy). W czasie od października 1939 roku do października 1942 roku pracuje jako robotnik przymusowy u Juliusza Fajfera w Trettin (Niemcy). Następnie od października 1942 roku trafia do obozu karnego Schwetich (Świecko) gdzie przebywa do 1943 roku. Wydarzenia jakie przeżył w tym obozie odcisnęły się bardzo głęboko na jego psychice do ostatnich dni życia. Ostatni etap robót to praca jako robotnik rolny w Kleineradzie (Niemcy). Po zakończeniu wojny i powrocie do Gniezna w 1945 roku znajduje zatrudnienie w Zakładach Mięsnych w Gnieźnie jako mechanik i pracuje tam do emerytury.
Karierę sportową jako hokeista na trawie rozpoczynał w 1945 roku. Zawodnik Klubu Sportowego STELLA, SPÓJNIA oraz SPARTY GNIEZNO. Od 1945 roku 11. krotnie zdobywał tytuł Drużynowego Mistrza Polski.
Nazywany był również „DZIADKIEM” na boisku, był obrońcą, bardzo walecznym i niezwykle ambitnym zawodnikiem, wspaniałym kolegą. Był podporą polskiej drużyny, która na XV IGRZYSKACH OLIMPIJSKICH w Helsinkach w 1952 roku zdobyła bardzo wysokie VI miejsce. Za Polską wówczas uplasowały się takie zespoły jak Austria, Szwajcaria, Francja, Belgia, Włochy oraz Finlandia.
W barwach narodowych w latach 1952–1956 Bronisław rozegrał 12 spotkań i zdobył 1 bramkę.
W 1956 roku otrzymuje tytuł „MISTRZA
SPORTU”, a w roku 1973 roku tytuł „ZASŁUŻONEGO MISTRZA SPORTU”.
W 1969 roku zostaje Laureatem „Plebiscytu Na Najlepszych Sportowców Miasta Gniezna w 25 LECIU” Zorganizowanym przez Redakcję „PRZEMIANY” i Miejski Komitet Kultury Fizycznej i Turystyki w Gnieźnie i zajmuje XIII miejsce.
Żonaty, żona Irena z domu Narożna,
córka Powstańca Wielkopolskiego porucznika Ignacego Narożnego, trójka dzieci (Urszula, Zbigniew, Grzegorz).
Aktywny uczestnik spotkań w
gnieźnieńskim KLUBIE OLIMPIJCZYKA i zawodów na jednym z najpiękniejszych obecnie hokejowych obiektów w Polsce czyli stadionie imienia Alfonsa Flinika.
Odznaczany również za wybitne osiągnięcia sportowe:
Występ na Letnich Igrzyskach Olimpijskich w 1952 r. w Helsinkach: polska drużyna, po zwycięstwach nad Belgią 1:0 i Szwajcarią 1:0 oraz 2-krotnej porażce z RFN 2:7 i 0:4 w turnieju zajęła 6. miejsce. Jego partnerami w drużynie byli: Antoni Adamski, Tadeusz Adamski, Eugeniusz Czajka, Alfons Flinik, Henryk Flinik, Jan Flinik, Narcyz Maciaszczyk, Jan Małkowiak, Maksymilian Małkowiak, Ryszard Marzec, Marian Rogowski (rezerwowy), Jerzy Siankiewicz, Zdzisław Starzyński, Tadeusz Tulidziński (rezerwowy), Zdzisław Wojdylak. Trenerem reprezentacji olimpijskiej był Józef Wojtysiak.
Zmarł 19.09.2014, został pochowany na Cmentarzu św. Krzyża w Gnieźnie.

</doc>
<doc id="678056" url="https://pl.wikipedia.org/wiki?curid=678056" title="Rybnik (stacja kolejowa)">
Rybnik (stacja kolejowa)

Rybnik – największy dworzec kolejowy w Rybniku i ROW. Znajduje się w Śródmieściu, przy ulicy Dworcowej, według klasyfikacji PKP ma kategorię dworca aglomeracyjnego.
Pasażerowie.
W roku 2017 wymiana pasażerska wyniosła 657 tys. osób (1,8 tys. dziennie).
W roku 2018 stacja obsługiwała 2,3 tys. pasażerów na dobę (łącznie 840 tys. osób).
W roku 2019 wymiana pasażerska wyniosła 1,02 mln osób (2,8 tys. dziennie), co dało jej 96. miejsce w Polsce.
W roku 2020 wymiana pasażerska wyniosła 694 tys. osób (1,9 tys. dziennie), co dało jej 82. miejsce w Polsce.
W roku 2021 wymiana pasażerska wyniosła 803 tys. osób (2,2 tys. dziennie), co dało jej 87. miejsce w Polsce.
Historia.
Początki.
Stacja została otwarta 1 października 1856 na linii kolejowej z Nędzy do Rybnika, tego dnia do użytku oddano odcinek z Czernicy, przez Rydułtowy i Rybnik do Orzesza. W pierwszych kilkunastu latach funkcjonowania, stacja kolejowa w Rybniku była w niewielkim stopniu wykorzystywana przez mieszkańców, gdyż miasto było bardziej nastawione na towarowy ruch kolejowy. 
W roku 1870 do użytku na stacji w Rybniku oddano nową nastawnię, w kolejnym roku zbudowano perony wyspowe utwardzone żwirem. W 1872 r. zbudowano budkę strażniczą, dwa lata później budynek dworcowy przykryto dachówkami oraz zbudowano drewnianą rampę.
Poczynione inwestycje zachęciły mieszkańców do coraz częstszego korzystania z dworca kolejowego. Według danych z 1876 r., w Rybniku przewóz pasażerów wyniósł ponad 63 tysiące (przyjeżdżających i odjeżdżających).
W 1884 r. stacja kolejowa w Rybniku zostało skomunikowana z Żorami przez Orzesze. Ze względu na długi czas jazdy, frekwencja na tym odcinku była niewielka.
16 lipca 1912 otwarto odcinek Rybnik – Leszczyny, a dzięki temu Rybnik uzyskał połączenie z Katowicami. W następnym roku oddano do użytku skrót od stacji Rybnik przez Jejkowice do Suminy. W 1936 r. mieszkańcy Rybnika zyskali dostęp do szybkiego połączenia z Żorami przez Gotartowice i Szczejkowice (dwa lata później linia kolejowa została przedłużona do Pszczyny).
Potężny wybuch w 1921 r..
22 czerwca 1921 r. około godz. 18:15 w pobliżu rybnickiego dworca kolejowego eksplodowało osiem ton materiałów wybuchowych, które były załadowane w czterech wagonach stojących na bocznicy. Na godzinę przed eksplozją przyczepiono je do pociągu towarowego, który niebawem miał ruszyć w dalszą drogę. 
Potężna eksplozja wywołała silną falę uderzeniową, powodującą zniszczenia w promieniu kilkuset metrów od miejsca wybuchu. Wskutek eksplozji materiałów wybuchowych zginęły cztery osoby, w tym dwóch powstańców śląskich pilnujących niebezpiecznego ładunku, rannych zostało dwanaście osób. Przyczyny wybuchu nigdy nie ustalono.
Czasy współczesne.
W latach 2006-2010 budynek dworca kolejowego w Rybniku został częściowo wyremontowany. Odpowiadająca za dworzec spółka PKP S.A. Oddział Dworce Kolejowe wymieniła pokrycie dachu, stolarkę okienną i instalację oddymiania klatek schodowych. Dokonano również remontu toalet oraz wykonano nową elewację. Ponadto wdrożono nowy system identyfikacji wizualnej, do tego przed budynkiem pojawiły się miejsca postojowe dla osób niepełnosprawnych. Wymieniono również wiekowy zegar elektroniczny nad głównym wejściem dworca.
W styczniu 2015 roku PKP Polskie Linie Kolejowe S.A. zakończyły remont podziemnego przejścia pod torami na stacji Rybnik, łączącego Śródmieście z dzielnicą Meksyk. W ramach wykonanych prac wymieniono całe oświetlenie i wyremontowano schody.
W latach 2017-2018 wyremontowane zostały perony, w tym peron 1 i 2 zostały podwyższone do wysokości 0,76 metra. Do tego nowa nawierzchnia, oświetlenie i odnowiona mała architektura (ławki, tablice informacyjne, oznakowanie) poprawiły komfort oraz bezpieczeństwo obsługi podróżnych. Pojawiły się również windy oraz platforma dla osób niepełnosprawnych.
W październiku 2018 r. zniknęła paletowa tablica informacyjna, która wisiała w holu rybnickiego dworca PKP. Zamiast niej pojawiły się nowoczesne ekrany elektroniczne (dwa nad kasami oraz dwa kolejne przed korytarzem do świetlicy). Wyświetlacze informują pasażerów o ruchu pociągów na stacji oraz o ewentualnych opóźnieniach. Dodatkowo dostępna jest informacja o tym, na którym peronie zatrzyma się pociąg oraz przez jakie stacje będzie przejeżdżał.
Infrastruktura.
Wewnątrz znajdują się kasy biletowe, informacja, salonik prasowy, kawiarnia. W budynku znajduje się komisariat Straży Ochrony Kolei. Jest jednym z niewielu odnowionych w ostatnim czasie dworców w okolicy. Dworzec posiada 3 perony, na które można się dostać przejściem podziemnym. Między torami przy peronach 1 i 2 znajduje się dodatkowy tor przelotowy dla pociągów towarowych (w sumie na dworcu znajdują się 2 takie tory). Na terenie dworca znajduje się kilka torów bocznych postojowych i manewrowych. Niedaleko od dworca znajduje się lokomotywownia z obrotnicą.
Połączenia.
Od 9 grudnia 2012 stacja jest wykorzystywana na liniach spółki Koleje Śląskie: S7 (Katowice – Racibórz), S71 (Katowice – Wodzisław Śląski) i S72 (Rybnik – Bielsko-Biała). Od 1 marca 2015 spółka Przewozy Regionalne uruchomiła bezpośrednie pociągi relacji Rybnik – Katowice – Kraków i z powrotem.
W rozkładzie jazdy 2015/2016 spółka PKP Intercity założyła kursowanie trzech par pociągów EIC, kończących bieg na terenie Republiki Czeskiej, po zmodernizowanej trasie przez Rybnik i przejście graniczne w Chałupkach. Opóźnienia w pracach spowodowały jednak, że termin wprowadzenia zmian przesunięto na 18 stycznia 2016 roku. Do tego czasu pociągi skierowano na trasę objazdową przez Zebrzydowice.

</doc>
<doc id="678057" url="https://pl.wikipedia.org/wiki?curid=678057" title="Odwzorowanie styczne">
Odwzorowanie styczne

Odwzorowanie styczne – uogólnienie pochodnej funkcji wielu zmiennych na rozmaitości różniczkowe.
Odwzorowanie styczne w punkcie.
Niech formula_1 i formula_2 będą rozmaitościami różniczkowymi klasy formula_3 formula_4 wymiaru odpowiednio formula_5 i formula_6 Niech formula_7 będzie funkcją klasy formula_8
Odwzorowaniem styczym do formula_9 w punkcie formula_10 nazywamy odwzorowanie między przestrzeniami stycznymi rozmaitości formula_1 i formula_12 formula_13 zdefiniowane wzorem:
gdzie formula_15 oznacza wektor styczny do krzywej formula_16 przechodzącej przez punkt formula_17 czyli klasę abstrakcji krzywej formula_18 względem relacji formula_19 z definicji przestrzeni stycznej.
Komentarz.
Odwzorowanie styczne w ustalonym punkcie jest odwzorowaniem liniowym i jest zwane różniczką funkcji formula_9 w punkcie formula_21
Odwzorowanie styczne.
Odwzorowaniem styczym do formula_9 nazywamy odwzorowanie między wiązkami stycznymi rozmaitości formula_1 i formula_12 formula_25 zdefiniowane wzorem:
gdzie formula_10 oraz formula_28 Odzworowanie styczne jest funkcją klasy formula_29

</doc>
<doc id="678059" url="https://pl.wikipedia.org/wiki?curid=678059" title="Dynamo Moskwa (hokej)">
Dynamo Moskwa (hokej)



</doc>
<doc id="678064" url="https://pl.wikipedia.org/wiki?curid=678064" title="Hrabstwo Iron (Utah)">
Hrabstwo Iron (Utah)

Hrabstwo Iron – hrabstwo w USA na południowym zachodzie stanu Utah. W roku 2005, liczba mieszkańców wyniosła 38 311. Stolicą jest Parowan, a największym miastem Cedar City. Pierwotnie region ten nazywał się Little Salt Lake Valley (Mała Wioska Słonego Jeziora). Zmieniono ze względu kopalnie żelaza na wschód od Cedar City.
Geografia.
Całkowita powierzchnia wynosi 8 552 km² z tego 10 km² (0,12%) stanowi woda. Do atrakcji należą: Ashdown Gorge Wilderness i Cedar Breaks National Monument oraz część Parku Narodowego Zion.

</doc>
<doc id="678069" url="https://pl.wikipedia.org/wiki?curid=678069" title="Dinamo Moskwa">
Dinamo Moskwa

Dinamo Moskwa – rosyjski wielosekcyjny klub sportowy.
Zobacz też: Dynamo

</doc>
<doc id="678070" url="https://pl.wikipedia.org/wiki?curid=678070" title="Bitwa pod Fuengirolą">
Bitwa pod Fuengirolą

Bitwa pod Fuengirolą – jedna z bitew wojny na Półwyspie Iberyjskim podczas wojen napoleońskich. Bitwa miała miejsce 14 i 15 października 1810, pomiędzy małym polskim garnizonem zamku (średniowiecznej fortecy Maurów) w Fuengiroli a połączonymi siłami hiszpańsko-brytyjskimi pod dowództwem lorda Blayneya. Zakończyła się zwycięstwem wojsk polsko-francuskich oraz upokarzającym odwrotem wojsk brytyjskich na okręty.
Przyczyny.
Bezpośrednią przyczyną brytyjskiego desantu w tym rejonie była sytuacja strategiczna na Półwyspie Iberyjskim. Naród hiszpański był w trakcie powstania przeciwko królowi Józefowi Bonapartemu lub jak go wtedy nazywano "„Pepe botella”" (Józek Butelka) lub "„el rey intruzo”", czyli obcy król, król intruz. Wojska napoleońskie miały ogromne trudności z okupowaniem terenów w całej Hiszpanii, ponieważ każdy konwój z zaopatrzeniem musiał być chroniony przed atakami partyzantów przez pokaźną siłę militarną. Mimo to tylko Kadyks i kawałek Portugalii były w rękach hiszpańsko-angielskich i pętla stopniowo się zaciskała. Zdecydowano się na inwazję w rejonie Costa del Sol, aby odciążyć siły walczące w innych rejonach walk i zdobyć Malagę, która po klęsce floty francuskiej pod Trafalgarem stała się siedliskiem francuskich korsarzy, stanowiących zagrożenie dla floty handlowej Wielkiej Brytanii na Morzu Śródziemnym.
Przed bitwą.
Fuengirola jest miastem położonym na południowy zachód od Malagi, na wschód od Kadyksu w Hiszpanii. Na północ od Fuengiroli znajduje się Sierpa Mijas. Miasto Fuengirola było ważnym miastem handlowym od czasów średniowiecza. Aby bronić je od inwazji od strony morza Maurowie wybudowali kamienny zamek na wzgórzu pomiędzy Morzem Śródziemnym a rzeką Fuengirola. W czasie wojny na Półwyspie Iberyjskim rejon Costa del Sol był uważany za drugorzędny. Został on zajęty przez francuskie siły z niewielkim wysiłkiem i aż do 1810 partyzancka aktywność w tym rejonie była bliska zeru. Dlatego właśnie po dużych stratach w walkach w centrum Hiszpanii, niektóre polskie jednostki Księstwa Warszawskiego zostały tam wysłane jako garnizon, aby odpocząć w październiku 1810.
Zamek Sohail miał załogę złożoną z ponad 100 polskich żołnierzy z 4 pułku piechoty dowodzonego przez kpt. Franciszka Młokosiewicza, 11 francuskich dragonów (kawaleria) oraz 4 bardzo starych dział i trzech hiszpańskich kanonierów, którzy uciekli po pierwszych wystrzałach. Podobnie małe garnizony były rozmieszczone w sąsiednich miastach takich jak Mijas (60 piechurów pod dowództwem porucznika Eustachego Chełmickiego) i Alhaurin (200 piechurów i 40 dragonów pod kapitanem Ignacym Broniszem). Wszystkie te siły tworzyły część francuskiego korpusu generała Horace’a Sebastianiego stacjonującego w Maladze. Cały Korpus liczył ok. 10 000 żołnierzy. Był on umieszczony w południowej Andaluzji, aby odciąć hiszpańskich partyzantów od dostaw broni z Gibraltaru.
Jesienią 1810 brytyjski generał-major lord Blayney zdecydował się poprowadzić korpus ekspedycyjny z Gibraltaru do portu w Maladze i zdobyć go przez zaskoczenie. Plaże w pobliżu małej fortecy Fuengiroli wydawały się idealnym miejscem lądowania. Hiszpańscy partyzanci informowali Brytyjczyków o słabości obrońców i braku rezerw. W październiku 1810 Blayney zgromadził siły lądowe i morskie składające się z następujących oddziałów i statków:
Bitwa.
14 października brytyjska flotylla dotarła do zatoki Cala Moral, około 2 mile na południowy zachód od Fuengiroli. Brytyjczycy zeszli na brzeg i połączyli się na plaży z hiszpańskimi partyzantami. Blayney poprowadził swoje siły na północny wschód wzdłuż linii brzegowej, a jego flota podążała za nim. O godzinie 13:00 duża grupa hiszpańskich guerillas zaatakowała Polaków, łapiąc ich bydło, zabijając i raniąc dwóch polskich strażników. 40 Polaków chwyciło za karabiny i rzuciło się w pogoń za Hiszpanami, ale gdy Młokosiewicz zobaczył brytyjskie okręty wojenne – odwołał pościg. Około 14:00 Brytyjczycy dotarli do podnóża zamku, gdzie brytyjski generał wysłał emisariusza, aby przekonał polskiego dowódcę do poddania zamku. W odpowiedzi usłyszał słowa: "Chodźcie i weźcie go sobie". Do tego momentu lord Blayney miał bardzo niską opinię o polskich żołnierzach, twierdząc, że "nie można na nich polegać", bo mają bardzo niską wartość bojową.
Brytyjskie fregaty i kanonierki otworzyły ogień. Polacy byli zmuszeni do obsługi swoich czterech starych dział po tym, jak hiszpańscy kanonierzy uciekli. Mimo to, sierżantowi Zakrzewskiemu udało się zatopić jedną kanonierkę i spowodować straty na pozostałych. Wkrótce Brytyjczycy wycofali się poza zasięg i tylko dwie fregaty nieprzerwanie ostrzeliwały zamek.
Tymczasem brytyjsko-hiszpańska piechota rozpoczęła szturm na zamek. Polacy otworzyli ogień, zabijając majora Granta – dowódcę II batalionu 89 pułku piechoty "Connaught Rangers" i wielu innych Anglików, zmuszając ich w ten sposób do odwrotu. Po polskiej stronie ranny był Młokosiewicz oraz 13 innych żołnierzy; były też 3 ofiary śmiertelne. Lord Blayney, który dał rozkaz do odwrotu, podczas nocy kazał swoim inżynierom przenieść działa na brzeg i zbudować baterie, które następnego dnia miały umożliwić zniszczenie ścian zamku. W tym samym czasie polski garnizon z Mijas pod dowództwem porucznika Chełmickiego, zaalarmowany wcześniej przez huk wystrzałów, prześlizgnął się przez brytyjskie linie wokół zamku i połączył się z obrońcami. Garnizon Bronisza z Alhaurin został również uprzedzony o ataku i wczesnym rankiem 15 października maszerował do Mijas, gdzie starł się z 450-osobową, hiszpańsko-niemiecką jednostką wysłaną przez Blayneya i rozbił ją w starciu na bagnety.
Rankiem 15 października artyleryjski ostrzał zamku stał się bardzo ciężki, niszcząc jedną z wież zamku. Około 14:00 HMS "Rodney" i podobny okręt hiszpański dotarły do Fuengiroli i przywiozły następnych 932 żołnierzy z I batalionu 82 pułku piechoty. Aby zapobiec zagrożeniu, kapitan Młokosiewicz zdecydował się wykonać zaskakujący atak na pozycje brytyjskiej artylerii, i pozostawiając obronę zamku głównie rannym, poprowadził pozostałych 130 żołnierzy do ataku. Oblegający zostali całkowicie zaskoczeni i pomimo ogromnej przewagi ilościowej w ludziach (około 10:1), hiszpański regiment chroniący wzgórze artylerii został całkowicie rozbity i zmuszony do odwrotu. Polscy żołnierze odwrócili działa i zaczęli ostrzeliwać brytyjskie pozycje. Mimo że ich ogień nie był zbyt celny, ponieważ nie było między nimi oficerów artylerii, ostrzał spowodował duży zamęt i ogromnie utrudnił przegrupowanie brytyjskich oddziałów.
Po około 30 minutach lord Blayney zdołał zreorganizować swoje oddziały na plaży i rozkazał uderzyć na baterię opanowaną przez siły polskie. Wobec przewagi liczebnej wroga, obrońcy wysadzili zapasy prochu i wycofali się do zamku. Jednak zanim brytyjsko-hiszpańskie siły mogły ruszyć naprzód, ich lewą flankę zaatakował polski garnizon z Alhaurin, który właśnie pojawił się na polu bitwy. Około 200 wypoczętych i dobrze wyposażonych Polaków pod dowództwem I. Bronisza odwróciło uwagę Brytyjczyków na wystarczająco długo, aby pozwolić wycofującemu się kapitanowi Młokosiewiczowi na przegrupowanie swoich pozostałych sił i uderzenie na prawą flankę brytyjskiej linii piechoty. Ten prawie jednoczesny atak polskich jednostek, wspierany przez około 40 francuskich dragonów z 21. regimentu, zaskoczył brytyjską piechotę. Mimo że w międzyczasie na plaży wylądował 82 pułk piechoty, jego obrona także się załamała. Blayney walczył do końca, zanim został znokautowany; polscy żołnierze chcieli go zabić, ale francuski dragon Frederic Petit ocalił mu życie. Po tym jak lord Blayney został wzięty do niewoli, jego piechota dała sygnał do odwrotu i zaczęła chaotyczny odwrót na statki pod ogniem swoich własnych ponownie zdobytych dział. W tym czasie Blayney razem z innymi jeńcami w liczbie ok. 40 mężczyzn został zaprowadzony na zamek, gdzie musiał wejść na mury i zasygnalizować flocie, aby przerwała ogień.
Lord Blayney tak opisał swoich zwycięzców: "Scena, która się wydarzyła w tym momencie nigdy nie zostanie wymazana z mojej pamięci, zarówno polscy oficerowie i żołnierze mieli wszyscy wygląd tych zdesperowanych rozbójników opisanych w romansach; ich długie wąsy, ich twarze poczerniałe od dymu i prochu strzelniczego, i ich zakrwawione i podarte ubrania, nadające im wygląd nieopisanie groźny".
Po bitwie.
Heroiczna obrona zamku w Fuengiroli była jednym z nielicznych momentów (Maida, Albuera) w historii, w których polscy żołnierze walczyli przeciw siłom zbrojnym Wielkiej Brytanii. Była to także jedna z kilku zdecydowanych brytyjskich porażek w wojnie na Półwyspie Iberyjskim. Mimo że w swoich wspomnieniach lord Blayney próbował zminimalizować znaczenie bitwy pod Fuengirolą, on sam pozostawał we francuskiej niewoli aż do 1814. Jego szabla jako trofeum wojenne trafiła do Muzeum Czartoryskich w Krakowie, gdzie znajduje się do dnia dzisiejszego.
Mało brakowało do całkowitej zagłady polskich żołnierzy. Bilans strat po polskiej stronie wynosił 20 zabitych i 100 rannych, co stanowi 28% całości polskich sił w okolicach Fuengiroli. Z kolei Brytyjczycy i Hiszpanie mieli 40 zabitych i 70 rannych, 177 jeńców (w tym dowódcę całej ekspedycji) oraz 5 dział, 300 karabinów, 60 000 sztuk amunicji (część zniszczona) i 1 kanonierkę.
Generał Sebastiani, głównodowodzący polskich oddziałów, nie mógł uwierzyć w doniesienia o odparciu ataku i dopiero po przybyciu na miejsce rankiem 16 października 1810 pochwalił Polaków i wysłał raport do Napoleona, skutkiem czego 18 grudnia 1810 Młokosiewicz, Bronisz i Chełmicki zostali odznaczeni krzyżami Legii Honorowej.
Niektórzy brytyjscy historycy ucieczkę Brytyjczyków tłumaczą bliskim przybyciem generała Sebastianiego, który ze swoimi siłami znacznie przewyższał siły Blayneya. Jednak sam raport Sebastianiego do marszałka Soulta stwierdza, że kolumna jego wojsk dotarła do Fuengiroli dopiero następnego dnia, czyli 16 października, kiedy wszystkie walki całkowicie wygasły.
Skutki.
W związku z wielkością walczących wojsk, bitwa nie miała wielkiego wpływu na przebieg całej wojny, choć na Półwyspie Iberyjskim była to jedna z bardziej znaczących potyczek.
Legenda bitwy.
Po bitwie polskim żołnierzom przypadła chwała, która rozprzestrzeniła się w świecie, z powodu proporcji walczących przeciwko sobie wojsk. Współcześni nie mogli zrozumieć, jak mając przewagę 10:1 można było przegrać bitwę.

</doc>
<doc id="678073" url="https://pl.wikipedia.org/wiki?curid=678073" title="Škoda 79E">
Škoda 79E

Škoda 79E – lokomotywa elektryczna wyprodukowana w 1977 roku przez firmę Škoda dla kolei czechosłowackich (ČSD), oznaczona pierwotnie jako seria E.479.0, następnie seria 130 kolei ČSD/ČD. Powstały ogółem 54 lokomotywy tego typu, z tego 40 dla kolei czechosłowackich, w ramach dwóch podtypów fabrycznych 79E1 i 79E2.
Jednoczłonowe lokomotywy serii 130 powstały na bazie konstrukcji lokomotyw dwuczłonowych serii 125.8 (67E). Dla kolei czechosłowackich wyprodukowano 40 lokomotyw do prowadzenia pociągów osobowych i towarowych na długich i głównych liniach kolejowych. Dodatkowo czternaście elektrowozów zostało wyprodukowanych dla kolei przemysłowych (3 dla Energoinvest Praha i 11 dla DNT Doly Nástup Tušimice). W 2006 roku na stanie kolei czeskich ČD znajdowało się wciąż 41 lokomotyw tej serii (jedną odkupiono od przemysłu). Elektrowozy eksploatowane są obecnie przez czeskich przewoźników prywatnych. 
Dwa elektrowozy były eksploatowane od 2004 i 2005 roku do lat 2007-2009 przez polskiego przewoźnika Transoda, oznakowane tam jako ET11 (ET11-001-23 i ET11-002-23, przemianowana w 2006 na 79E2-002-23). Lokomotywy tego typu eksploatowane są także od 2010 roku przez przewoźnika Koleje Czeskie (4 sztuki wg stanu na 2011 rok).
W Czechach lokomotywy te noszą przezwiska "Hrbatá" (garbata) lub "Velbloud" (wielbłąd), od żaluzji umieszczonych pośrodku dachu.
Konstrukcja.
Lokomotywy są zaprojektowane jako pudło z dwoma kabinami i przedziałem maszynowym. Każda kabina ma drzwi po obu stronach. Na ścianach bocznych między kabinami zastosowano cztery prostokątne okna. Rozruch lokomotywy jest oporowy. Układ hamulcowy lokomotyw składa się z hamulca ręcznego, automatycznego hamulca pneumatycznego oraz pomocniczego. Hamulec ręczny działa na dwóch sąsiednich zestawach kołowych wózków. Hamulec zespolony i pomocniczy jest regulowany przez dwa zawory hamulcowe. Cztery główne zbiorniki powietrza mają całkowitą objętość 1100 litrów, dodatkowe dwa zbiorniki powietrza mają całkowitą objętość 240 litrów. Zapas piasku w piasecznicy wynosi 320 kilogramów. Rama elektrowozu jest przytwierdzona do dwóch dwuosiowych wózków poprzez czopy, umieszczone sztywno w ramie pudła lokomotywy. Wózki posiadają rozstaw osi 3200 mm (jak w czeskich lokomotywach nowszych generacji), rozstaw osi skrajnych wynosi 11 370 mm, a odległość osi skrętu wózków 8170 mm. Lokomotywy posiadają sterowanie wielokrotne oraz pantografy połówkowe. Lokomotywy eksploatowane w Polsce wyposażono w tradycyjne pantografy.

</doc>
<doc id="678076" url="https://pl.wikipedia.org/wiki?curid=678076" title="Synojkizm">
Synojkizm

Synojkizm (od gr. "synoikismos" - współżycie) – w starożytnej Grecji proces tworzenia polis poprzez łączenie się wiosek wokół ośrodka centralnego.
zobacz też: synoikizm (synoikia) - termin ekologiczny.

</doc>
<doc id="678079" url="https://pl.wikipedia.org/wiki?curid=678079" title="Czyżynka">
Czyżynka

Czyżynka ("Struga") – potok, prawostronny dopływ Strzegomki o długości 13,13 km. 
Płynie przez zachodnią część Książańskiego Parku Krajobrazowego. Czyżynka tworzy jar, . Płynie przez wsie Lubomin, Strugę i Cieszów, we wsi Chwaliszów wpada do Strzegomki. Opływa też wzgórze z ruinami zamku Cisy.

</doc>
<doc id="678082" url="https://pl.wikipedia.org/wiki?curid=678082" title="Janusz Wojnarowicz">
Janusz Wojnarowicz

Janusz Wojnarowicz (ur. 14 kwietnia 1980 w Tychach) – polski judoka, sześciokrotny medalista mistrzostw Europy, wychowanek klubu PKS Katowice. Obecnie jest zawodnikiem Czarnych Bytom. Od 2010 gra w futbol amerykański w barwach Gliwice Lions (PLFAI) – numer 54; linia ataku. Jest kuzynem piłkarza Jakuba Błaszczykowskiego.
Niezwykle utytułowana postać polskiego judo. Obecnie jest członkiem kadry olimpijskiej i narodowej. Występuje w dwóch kategoriach: +100 kg oraz Open i właśnie w nich wielokrotnie sięgał po Mistrzostwo Polski. Do swoich życiowych sukcesów z pewnością może zaliczyć srebrny medal Mistrzostw Europy w Rotterdamie (2005) i Tampere (2006). W 2002, 2010 i w 2011 roku wywalczył brązowe medale Mistrzostw Europy.
Dodatkowo zajął siódme miejsce podczas Mistrzostw Europy w Düsseldorfie (2003) oraz również siódme miejsce podczas Mistrzostw Świata w Osace (2003).
W swoim starcie w kategorii +100 kg na Igrzyskach w Pekinie Wojnarowicz w pierwszej rundzie miał wolny los, następnie pokonał przez ippon zawodnika z Mongolii Makhgala Bayarjavhlana. W trzeciej rundzie przegrał z Uzbekiem Abdullo Tangrijewem. Ostatecznie zakończył udział w igrzyskach przegrywając w repasażach z Andreasem Tölzerem z Niemiec. Podczas Igrzysk w Londynie Wojnarowicz przegrał w pierwszej rundzie z Francuzem Teddy Rinerem.
Jest żołnierzem Wojska Polskiego w stopniu starszego szeregowego.
Podczas Światowych Wojskowych Igrzysk Sportowych 2011 zdobył brązowy medal w rywalizacji drużynowej. Rok wcześniej, podczas Mistrzostw Europy Wojskowych w Judo 2010, zdobył złoty medal w kategorii powyżej 100 kilogramów. Podczas Wojskowych Mistrzostw Świata w Astanie (2013) zdobył dwa brązowe medale: indywidualnie (kat. +100 kg), oraz w drużynie.
Posiada 6 dan.

</doc>
<doc id="678083" url="https://pl.wikipedia.org/wiki?curid=678083" title="19P/Borrelly">
19P/Borrelly

Kometa Borrelly’ego (oficjalna nazwa 19P/Borrelly) – niewielka kometa krótkookresowa należąca do rodziny komet Jowisza, znana jako „najciemniejszy obiekt Układu Słonecznego”.
Odkrycie.
Kometa Borrelly’ego została odkryta przez Alfonsa Borrelly’ego 28 grudnia 1904 roku. Borrelly już po krótkich obserwacjach wiedział, że jest to kometa krótkoobiegowa i z sukcesem zapowiedział jej powrót w roku 1911.
Orbita komety.
Porusza się po orbicie w kształcie elipsy o mimośrodzie 0,626. Peryhelium znajduje się w odległości 1,349 j.a. od Słońca, aphelium zaś 5,855 j.a. od niego. Na jeden obieg wokół Słońca potrzebuje ona 6,84 lat, nachylenie jej orbity do ekliptyki wynosi 30,37˚.
Właściwości fizyczne.
22 września 2001 kometę obserwowała wysłana przez NASA sonda Deep Space 1, która zbliżyła się na odległość 2171 km od jej jądra. Sonda wykonała fotografie o rozdzielczości sięgającej 48 metrów i wykonała pomiary składu plazmy otaczającej kometę.
Jądro komety Borrely’ego przypomina wyglądem podłużny głaz, podobny do kręgla, o przybliżonych wymiarach 8 × 4 × 4 km. Jego powierzchnia należy do najciemniejszych z dotychczas obserwowanych ciał Układu Słonecznego. Średnie albedo wynosi 0,02, przy czym najciemniejsze miejsca posiadają albedo 0,007. Cały lód schowany jest pod gorącą, suchą i czarną jak sadza powierzchnią. Z powierzchni jądra wyrzucane są strugi pyłu i gazu tworzące komę.

</doc>
<doc id="678084" url="https://pl.wikipedia.org/wiki?curid=678084" title="Kino „Kosmos”">
Kino „Kosmos”



</doc>
<doc id="678094" url="https://pl.wikipedia.org/wiki?curid=678094" title="Aneta Szczepańska">
Aneta Szczepańska

Aneta Maria Szczepańska (ur. 20 sierpnia 1974 we Włocławku) – polska judoczka, wychowanka klubu Zryw (OSiR WTJ) i (od 1999 r.) MKS Olimpijczyk Włocławek. Srebrna medalistka z igrzysk olimpijskich w Atlancie w 1996 – w pojedynku finałowym przegrała z południowokoreańską zawodniczką Cho Min-Sun.
Wielokrotna mistrzyni kraju. W styczniu 2010 podjęła decyzję o zakończeniu kariery zawodniczej. Obecnie jest trenerką judo w klubie MKS Olimpijczyk.

</doc>
<doc id="678095" url="https://pl.wikipedia.org/wiki?curid=678095" title="Splot Dirichleta">
Splot Dirichleta

Splot Dirichleta – dla funkcji arytmetycznych "f" i "g" jest to funkcja określona wzorem
gdzie suma rozciąga się po wszystkich dodatnich dzielnikach "d" liczby "n".
Własności algebraiczne.
(1) Zbiór funkcji arytmetycznych ze zwykłym dodawaniem i splotem Dirichleta jako mnożeniem tworzy pierścień przemienny z jednością określoną jako
(2) Zbiór funkcji multiplikatywnych tworzy grupę ze splotem Dirichleta jako działaniem grupowym. Oznacza to, że splot funkcji multiplikatywnych jest funkcją multiplikatywną, splot Dirichleta jest działaniem łącznym oraz dla każdej funkcji multiplikatywnej "f" istnieje taka funkcja multiplikatywna "g", że f * g = ε, gdzie ε oznacza element neutralny.

</doc>
<doc id="678098" url="https://pl.wikipedia.org/wiki?curid=678098" title="Kontra (powieść)">
Kontra (powieść)

Kontra – powieść faktograficzna Józefa Mackiewicza o Kozakach dońskich, obywatelach ZSRR i emigrantach politycznych, którzy w czasie II wojny światowej walczyli po stronie niemieckiej przeciwko Armii Czerwonej, a później na podstawie układu jałtańskiego zostali podstępnie rozbrojeni i im (Sowietom) wydani przez aliantów nad rzeką Drawą w Austrii w 1945 roku.
Powieść została wydana po raz pierwszy przez „Instytut Literacki” w Paryżu w 1957 roku (inne źródła podają błędnie, iż stało się to w londyńskim Wydawnictwie „Kontra” Niny Karsov-Szechter).
Wydania polskie:
Wydania zagraniczne:

</doc>
<doc id="678099" url="https://pl.wikipedia.org/wiki?curid=678099" title="Abdelaziz Belkhadem">
Abdelaziz Belkhadem

Abdelaziz Belkhadem (ur. 8 listopada 1945 w Aflou) – algierski polityk, premier Algierii od 24 maja 2006 do 23 czerwca 2008. Wcześniej był m.in. przewodniczącym parlamentu (1990–1991) oraz ministrem spraw zagranicznych (2000–2005).

</doc>
<doc id="678106" url="https://pl.wikipedia.org/wiki?curid=678106" title="Perry Christie">
Perry Christie

Perry Gladstone Christie (ur. 21 sierpnia 1943 w Nassau) – polityk, prawnik i sportowiec z Bahamów, premier w latach 2002–2007 oraz ponownie 2012–2017. Lider Postępowej Partii Liberalnej od 1997.
Życiorys.
Perry Christie urodził się w 1943 w Nassau. Dorastał w dystrykcie Central District na wyspie New Providence, w okolicach znanych powszechnie jako "The Valley". Uczęszczał do szkoły The Government High School, z której został jednak wydalony. Naukę kontynuował w szkole Eastern Senior School oraz Nassau Evening Institute. Następnie wyjechał do Wielkiej Brytanii, gdzie w 1969 ukończył prawo na University Tutorial College oraz University of Birmingham. W czasie nauki uprawiał lekkoatletykę, należał do klubu sportowego Pioneers Sports Club. W 1960 reprezentował Bahamy na zawodach West Indies Federation Games w Kingston, a w 1962 podczas Igrzysk Ameryki Środkowej i Karaibów w Kingston, na których zdobył brązowy medal w trójskoku z wynikiem 14,98 m.
W 1969, zaraz po zakończeniu studiów został przyjęty w szeregi angielskiej oraz bahamskiej adwokatury. Powrócił wówczas na Bahamy, gdzie rozpoczął praktykę w zawodzie. Założył firmę prawniczą "Christie, Ingraham &amp; Company".
Pod koniec lat 60. wstąpił w szeregi Postępowej Partii Liberalnej (PLP), w której wszedł w skład w National Committee for Positive Action (NCPA), nieformalnego koła zrzeszającego młodych czarnoskórych działaczy. W listopadzie 1977 został mianowany przez premiera Lyndena O. Pindlinga na stanowisko senatora, które zajmował do czerwca 1977. Został wówczas najmłodszym senatorem w historii kraju. W styczniu 1977 objął funkcję dyrektora Gaming Board, urzędu regulującego działalność kasyn.
W wyborach 19 lipca 1977 z powodzeniem ubiegał się o mandat deputowanego do Izby Zgromadzenia w okręgu Centreville. 20 lipca 1977 został mianowany ministrem zdrowia i ubezpieczeń w gabinecie premiera Pindlinga. W wyborach parlamentarnych w czerwcu 1982 uzyskał reelekcję, po czym objął w rządzie stanowisko ministra turystyki. 8 października 1984 został jednakże z dymisjonowany z rządu. W kolejnych wyborach w 1987 startował już jako kandydat niezależny, utrzymując mandat deputowanego. Do Postępowej Partii Liberalnej został ponownie przyjęty w marcu 1990, obejmując również stanowisko ministra rolnictwa, handlu i przemysłu w rządzie Pindlinga.
W wyborach w sierpniu 1992, pomimo porażki PLP i oddaniu przez nią władzy, zachował mandat deputowanego. W tym samym miesiącu został wybrany jednym z wiceprzewodniczących partii, będąc odpowiedzialnym za działalność PLP poza parlamentem. W wyborach 14 marca 1997 ponownie uzyskał reelekcję, mimo drugiej z rzędu przegranej PLP. W kwietniu 1997 zastąpił Lyndona Pindlinga na stanowisku przewodniczącego Postępowej Partii Liberalnej, stając się w ten sposób 7 kwietnia 1997 liderem opozycji.
W wyborach 2 maja 2002 PLP pod jego przywództwem odniosła zwycięstwo, zdobywając 29 spośród 40 mandatów w Izbie Zgromadzenia. Następnego dnia Christie został zaprzysiężony na stanowisku premiera Bahamów. W kolejnych wyborach 3 maja 2007 PLP oddała jednak władzę Wolnemu Ruchowi Narodowemu byłego premiera Huberta Ingrahama, uzyskawszy 18 spośród 41 miejsc w parlamencie i ponownie znalazła się w opozycji.
W wyborach parlamentarnych 7 maja 2012 PLP zdobyła 29 z 38 mandatów, pokonując Wolny Ruch Narodowy, który uzyskał 9 miejsc. 8 maja 2012 Christie po raz drugi objął stanowisko szefa rządu. Zajmował je do kolejnych wyborów parlamentarnych z 10 maja 2017, w których PLP zdobyła tylko 5 spośród 39 mandatów i utraciła władzę. 11 maja 2017 nowym szefem rządu został Hubert Minnis. 
W sierpniu 1974 ożenił się z Bernadette Joan Hanna, z zawodu księgową. Ma dwóch synów i córkę.

</doc>
<doc id="678112" url="https://pl.wikipedia.org/wiki?curid=678112" title="Fernando Couto">
Fernando Couto

Fernando Couto (wym. []; właśc. "Fernando Manuel Silva Couto"; ur. 2 sierpnia 1969 w Espinho) – portugalski piłkarz grający na pozycji środkowego obrońcy.
Swoją karierę Couto rozpoczął już w 1987 roku w FC Porto, gdzie grał przez rok i rozegrał jedno spotkanie. Następnie przeniósł się do FC Famalicão (nie rozegrał ani jednego meczu), a potem do Akademiki Coimbra. W 1990 roku powrócił do FC Porto. Przez cztery lata gry w tym klubie rozegrał 106 spotkań i strzelił 10 bramek. W latach 1994-1996 Couto grał dla Parmy (39 meczów, 4 bramki). W 1996 przeniósł się do Barcelony, gdzie zagrał 45 razy, ale nie strzelił żadnej bramki. W 1998 roku Couto zmienił klub na S.S. Lazio, gdzie grał przez 7 lat (do 2005) i w barwach tego klubu ma na swoim koncie 145 występów i 9 bramek. Od 2005 roku grał ponownie w Parmie, po czym w roku 2008 zakończył karierę.
W latach 1990–2004 Couto rozegrał 110 meczów i strzelił 8 bramek dla reprezentacji Portugalii.

</doc>
<doc id="678113" url="https://pl.wikipedia.org/wiki?curid=678113" title="Asaf (imię)">
Asaf (imię)

Asaf – imię męskie pochodzenia hebrajskiego, oznaczające „zbieracz”. Imię to nosiło kilka pomniejszych postaci w Starym Testamencie, m.in. Asaf, Lewita, a także kilku świętych (Święty Asaf).
Asaf imieniny obchodzi 1 maja.

</doc>
<doc id="678114" url="https://pl.wikipedia.org/wiki?curid=678114" title="Wiązka wektorowa">
Wiązka wektorowa

Wiązka wektorowa – przestrzeń topologiczna z dołączoną przestrzenią wektorową w każdym punkcie w taki sposób, że całość tworzy także przestrzeń topologiczną.
Wiązkę wektorową można rozważać również nad rozmaitością różniczkową. Wtedy wymaga się by była ona rozmaitością różniczkową (a nie tylko przestrzenią topologiczną).
Definicja formalna.
formula_1 jest wiązką wektorową nad rozmaitością różniczkową formula_2 jeśli:

</doc>
<doc id="678115" url="https://pl.wikipedia.org/wiki?curid=678115" title="Chalifa ibn Salman Al Chalifa">
Chalifa ibn Salman Al Chalifa

Chalifa ibn Salman Al Chalifa (ur. 24 listopada 1935 w Al-Dżasrze, zm. 11 listopada 2020 w Rochester) – bahrański polityk, arystokrata i przedsiębiorca, premier Bahrajnu w latach 1971–2020.
Życiorys.
Był stryjem obecnego króla Bahrajnu – Hamada ibn Isy Al Chalify i bratem poprzedniego władcy kraju, emira Isy ibn Salmana Al Chalify, który mianował go na stanowisko szefa rządu. Na mocy reformy konstytucyjnej z 2002 roku, stracił znaczną część uprawnień na rzecz króla i parlamentu, ale postanowił pozostać na stanowisku.
Zmarł 11 listopada 2020 w Rochester w wieku 84 lat, tego samego dnia król Hamad mianował nowym premierem następcę tronu, księcia Salmana. W związku z jego śmiercią władze Bahrajnu zarządziły siedmiodniową żałobę narodową z flagami opuszczonymi do połowy masztu, zamkniętymi instytucjami rządowymi i ministerstwami na trzy dni. Bangladesz ogłosił 17 listopada dniem żałoby narodowej z flagami opuszczonymi do połowy masztu.
Był uważany za najbogatszego członka rodziny królewskiej.

</doc>
<doc id="678116" url="https://pl.wikipedia.org/wiki?curid=678116" title="Orencjusz">
Orencjusz

Orencjusz – imię męskie pochodzenia łacińskiego, oznaczające "modlący się". Istnieje trzech świętych patronów tego imienia. 
Orencjusz imieniny obchodzi 1 maja.

</doc>
<doc id="678118" url="https://pl.wikipedia.org/wiki?curid=678118" title="Juliano Haus Belletti">
Juliano Haus Belletti



</doc>
<doc id="678123" url="https://pl.wikipedia.org/wiki?curid=678123" title="Wiwald">
Wiwald

Wiwald – imię męskie pochodzenia germańskiego. Patronami tego imienia jest dwóch świętych, m.in. św. Wiwald, eremita.
Wiwald imieniny obchodzi 1 maja.

</doc>
<doc id="678130" url="https://pl.wikipedia.org/wiki?curid=678130" title="Oleguer Presas Renom">
Oleguer Presas Renom



</doc>
<doc id="678132" url="https://pl.wikipedia.org/wiki?curid=678132" title="Kontra (zapowiedź)">
Kontra (zapowiedź)

Kontra – jedna z zapowiedzi w grach karcianych. W podstawowym, naturalnym znaczeniu kontra oznacza, iż gracz kontrujący uważa, że przeciwnicy nie zrealizują zapowiadanego kontraktu. W niektórych grach kontry są wielostopniowe, np. w grze w baśkę dopuszcza się cztery stopnie kontr. Kontra obowiązuje dla konkretnego kontraktu, po przelicytowaniu go traci swą moc.
Kontra w brydżu.
W brydżu kontra uważana jest za zapowiedź, ale nie za odzywkę.
W nowoczesnym brydżu wiele kontr to tzw. kontry informacyjne, zamiarem kontrującego nie jest ukaranie przeciwników ale przekazanie partnerowi informacji o układzie czy sile własnej ręki, np:

</doc>
<doc id="678138" url="https://pl.wikipedia.org/wiki?curid=678138" title="Andrés Iniesta Lujan">
Andrés Iniesta Lujan



</doc>
<doc id="678140" url="https://pl.wikipedia.org/wiki?curid=678140" title="Edmílson José Gomes de Moraes">
Edmílson José Gomes de Moraes



</doc>
<doc id="678142" url="https://pl.wikipedia.org/wiki?curid=678142" title="Kubuś Fatalista i jego pan">
Kubuś Fatalista i jego pan

Kubuś Fatalista i jego pan (fr. "Jacques le fataliste et son maître") – powiastka filozoficzna napisana przez francuskiego filozofa i pisarza Denisa Diderota w latach 1765–1780, a wydana w 1796 roku. Utwór składa się głównie z dialogów. 
Ujęta została w niezbyt wyraźną ramę fabularną. Wędrówki tytułowych bohaterów i ich dysputy składają się na obraz nowego świata, w którym zanika granica między panem i sługą. Sprytny, zaradny Kubuś jest co prawda fatalistą, jednak wbrew tym deklaracjom nie godzi się na zło świata i wierzy, że dobro i sprawiedliwość muszą wreszcie zatriumfować. Kubuś jest prawdziwą maszynką do snucia zabawnych, przewrotnych opowieści, często przerywanych dygresjami. Otwarta forma tej powiastki filozoficznej przypomina eksperymenty prozy XX wieku.
"Kubuś Fatalista" spotkał się z ciepłym przyjęciem m.in. u Goethego, Stendhala i Schillera.
Utwór umieszczony został w index librorum prohibitorum dekretem z 1804 roku.

</doc>
<doc id="678143" url="https://pl.wikipedia.org/wiki?curid=678143" title="Eidur Smari Gudjohnsen">
Eidur Smari Gudjohnsen



</doc>
<doc id="678146" url="https://pl.wikipedia.org/wiki?curid=678146" title="Luciano Spalletti">
Luciano Spalletti

Luciano Spalletti (ur. 7 marca 1959 w Certaldo) – włoski piłkarz i trener piłkarski. Obecnie szkoleniowiec SSC Napoli.
Kariera piłkarska.
Spalletti jest rodowitym Toskańczykiem i tam też grał przez większość kariery w klubie Empoli FC. Potem był jeszcze zawodnikiem klubu Spezia Calcio. Nie osiągnął żadnych sukcesów jako piłkarz i z oboma klubami grał tylko na szczeblu Serie C.
Kariera trenerska.
Po zakończeniu kariery piłkarskiej Spalletti objął Empoli FC, grające wówczas w Serie C1. W 1996 drużyna ta awansowała do Serie B, a rok później po raz pierwszy w historii do Serie A. Wszyscy przed sezonem skazywali tą toskańską drużynę na spadek, ale pod wodzą Spalettiego Empoli poradziło sobie całkiem nieźle, zajęło 12. miejsce i utrzymało się w lidze. Latem 1998 Luciano przyjął ofertę pracy w silniejszej Sampdorii. Jednak zarówno Empoli bez Spallettiego i rozegrały bardzo słaby sezon i obie te drużyny obok Vicenzy i Salernitany znalazły się w gronie spadkowiczów. Kolejny przystanek w trenerskiej karierze Luciano to AC Venezia, ale i tej drużyny nie zdołał utrzymać w Serie A. Pomimo tego w 2000 jego usługami zainteresowano się w Udine i w sezonie 2000/01 poprowadził zespół Udinese Calcio. Udinese zajęło 12. miejsce i utrzymało się w Serie A, ale Spalletti po sezonie odszedł z klubu. Latem 2001 dość niespodziewanie podpisał kontrakt z zespołem Serie B, Anconą Calcio, z którym jednak nie odniósł większych sukcesów i zajął 8. miejsce. W lipcu 2002 powrócił do Udinese i od tego czasu nastały bodaj najlepsze czasy tego klubu w historii. W sezonie 2002/03 zajęło 6. miejsce kwalifikując się do Pucharu UEFA, a w 2003/04 7. i także zespół Udinese awansował do Pucharu UEFA. Natomiast sezon 2004/05 to najlepszy sezon w historii klubu. Spalletti doprowadził bowiem Udinese do 4. miejsca w lidze, co dawało temu klubowi po raz pierwszy w historii start w eliminacjach do Ligi Mistrzów.
Ten sukces spowodował, iż Spallettim zainteresowano się w Rzymie i AS Roma, która w zeszłych sezonach miała problemy ze szkoleniowcami zdecydowała się zatrudnić Luciano na stanowisku pierwszego trenera. Według prezydenta Romy Franco Sensiego Luciano miał być tym człowiekiem, który zapanuje nad chaosem panującym w klubie. W pierwszej części sezonu 2005/06 Roma nie zachwycała swoją grą i plasowała się raczej w środku tabeli. Spalletti zdecydował się ustawić zespół bardziej ofensywnie i ta zmiana przyniosła pozytywne skutki. Piłkarze stołecznego klubu zaczęli grać coraz lepiej i 26 lutego 2006 ustanowili rekord 11 kolejnych zwycięstw w Serie A wygrywając 2:0 z lokalnym rywalem S.S. Lazio. Pod koniec sezonu „giallo-rossi” doznali jednak małej zadyszki i nie zajęła 4. miejsca w lidze gwarantującego start w kwalifikacjach Ligi Mistrzów. Roma dotarła także do finału Pucharu Włoch, ale tam nie sprostała Interowi Mediolan remisując 1:1 u siebie i przegrywając 1:3 na San Siro. Jednak latem udowodniono korupcję Juventusowi i A.C. Milan, co spowodowało duże zmiany w końcowej tabeli Serie A. Juventus został zdegradowany do Serie B, Milan cofnięty na 4. pozycję w lidze, a ACF Fiorentina na 9. i Romie zostało przyznane wicemistrzostwo kraju. Dzięki temu Roma awansowała bezpośrednio do fazy grupowej Ligi Mistrzów. Spalletti nie pomógł Romie w zdobyciu Superpucharu Włoch, który Roma przegrała z Interem 3:4.
W Romie Spalletti najczęściej stosował formację 4-2-3-1, w której jest miejsce dla 4 obrońców, 2 defensywnych pomocników, 2 skrzydłowych, 1 ofensywnego pomocnika (najczęściej gwiazda drużyny Francesco Totti) oraz 1 napastnika. System ten zadziałał przede wszystkim we wspomnianym sezonie 2005/2006 i dzięki tej zmianie Roma awansowała z 15. miejsca na 6. Spalletti znany jest z żywiołowych reakcji podczas meczu i dość często potrafi kłócić się z sędziami spotkania. Po nie udanym początku sezonu 2009/2010 Spaletti złożył dymisję, która została przyjęta i po zaledwie dwóch kolejkach przestał być szkoleniowcem Giallorossich.
W grudniu 2009 podpisał trzyletni kontrakt z rosyjskim zespołem piłkarskim Zenit Petersburg, tym samym zastępując Dicka Advocaata. W 2014 roku rozstał się z rosyjskim klubem.
W styczniu 2016 roku ponownie został trenerem AS Romy. Po sezonie 2016/17 odszedł z klubu.
W czerwcu 2017 roku został ogłoszony nowym trenerem Interu Mediolan.

</doc>
<doc id="678147" url="https://pl.wikipedia.org/wiki?curid=678147" title="Santiago Ezquerro Marin">
Santiago Ezquerro Marin



</doc>
<doc id="678149" url="https://pl.wikipedia.org/wiki?curid=678149" title="Lista meczów reprezentacji Meksyku w piłce nożnej mężczyzn">
Lista meczów reprezentacji Meksyku w piłce nożnej mężczyzn

Oficjalne mecze międzynarodowe.
1923-1929.
1923
1928
1930–1939.
1930
1934
1935
1937
1938
1940–1949.
1947
1948
1949
1950–1959.
1950
1952
1953
1954
1956
1957
1958
1959
1960–1969.
1960
1961
1962
1963
1965
1966
1967
1968
1969
1970–1979.
1970
1971
1972
1973
1974
1975
1976
1977
1978
1979
1980–1989.
1980
1981
1983
1984
1985
1986
1987
1988
1989
1990–1999.
1990
1991
1992
1993
1994
1995
1996
1997
1998
1999
2000–2009.
2000
2001
2002
2003
2004
2005
2006
2007
2008
2009
2010–2019.
2010
2011
 2012 
 2013 
 2014 
 2015 
 2016 
 2017 
 2018 
 2019 
2020–2029.
 2020 
 2021 
 2022 

</doc>
<doc id="678150" url="https://pl.wikipedia.org/wiki?curid=678150" title="Mistrzostwa Polski Juniorów w Curlingu 2006">
Mistrzostwa Polski Juniorów w Curlingu 2006

Drugie Mistrzostwa Polski juniorów w curlingu rozegrane zostały w dniach 21 – 22 października, w Warszawie na lodowisku Torwar II. Mistrzostwa były krajowymi eliminacjami do eliminacji Mistrzostw Świata Juniorów. W zawodach rywalizowały ze sobą kobiety oraz mężczyźni, jednocześnie rozgrywany był turniej Olimpic Hopes (osoby do lat 15) a w ramach mistrzostw zorganizowano turniej dwójek mikstowych.
Kobiety.
Drużyny kobiece grały systemem kołowym. Za wygraną otrzymywało się 2 punkty, za przegraną 0. Klasyfikacja końcowa ustalana była na podstawie ilości punktów. Jeśli dwie drużyny miały taki sam wynik, ostateczną decyzję podejmowano na podstawie wyniku ich meczu.
Mężczyźni.
12 drużyn męskich zostało podzielonych na 4 grupy (w każdej 3 drużyny), gdzie każda gra z każdą. Za każdy wygrany mecz otrzymywano 2 pkt, za przegrany 0. Po Round Robin ustalano miejsca w każdej grupie, przypadku takiej samej ilości punktów uwzględniano kolejno liczbę: zdobytych punktów, wygranych partii, wygranych kamieni, straconych partii i kamieni. Drużyny, które zajęły pierwsze miejsca przeszły do półfinałów (A1 – B1; C1 – D1). Ekipy z miejsc 2. i 3. sklasyfikowano na podstawie wyżej wymienionej zasady i rozegrały spotkania miejsca od 5. do 11. Drużyny, które wygrały mecze półfinałowe rozegrały finał, te które przegrały wystąpiły w meczu o 3. miejsce. 
Mecze Round Robin składają się z 6 endów, półfinałowe, finał i mały finał z 8.

</doc>
<doc id="678152" url="https://pl.wikipedia.org/wiki?curid=678152" title="Stefania Grodzieńska-Jurandot">
Stefania Grodzieńska-Jurandot



</doc>
<doc id="678153" url="https://pl.wikipedia.org/wiki?curid=678153" title="Fernando Navarro (hiszpański piłkarz)">
Fernando Navarro (hiszpański piłkarz)

Fernando Navarro Corbacho (ur. 25 czerwca 1982 w Barcelonie) – hiszpański piłkarz grający na pozycji obrońcy. Obecnie zawodnik Deportivo La Coruña. Do tego klubu trafił w 2015 roku z innego hiszpańskiego klubu Sevilla FC.

</doc>
<doc id="678155" url="https://pl.wikipedia.org/wiki?curid=678155" title="Ruben Andrade">
Ruben Andrade



</doc>
<doc id="678157" url="https://pl.wikipedia.org/wiki?curid=678157" title="Cristian Hidalgo González">
Cristian Hidalgo González

Cristian Hidalgo González (ur. 21 września 1983 w Barcelonie) – hiszpański piłkarz, grający na pozycji skrzydłowego. Obecnie zawodnik Chennaiyin FC. Do tego klubu trafił w 2009 z Deportivo La Coruña. Jest wychowankiem Barcelony.

</doc>
<doc id="678160" url="https://pl.wikipedia.org/wiki?curid=678160" title="Rodri (ur. 1984)">
Rodri (ur. 1984)

Rodri, właśc. Sergio Rodríguez García (ur. 17 sierpnia 1984 w Mataró) – hiszpański piłkarz występujący na pozycji środkowego obrońcy. Wychowanek FC Barcelona.

</doc>
<doc id="678161" url="https://pl.wikipedia.org/wiki?curid=678161" title="Miguel Ángel Nadal">
Miguel Ángel Nadal

Miguel Ángel Nadal Homar (ur. 28 lipca 1966 roku w Manacor) – były hiszpański piłkarz grający na pozycji obrońcy. Przez lata gracz FC Barcelona, piłkarską karierę rozpoczynał oraz kończył w RCD Mallorca. 62-krotny reprezentant Hiszpanii, uczestnik Mundialu 1994, Euro 1996, Mundialu 1998 i Mundialu 2002. Członkiem jego rodziny jest tenisista Rafael Nadal. We wrześniu 2011 roku objął posadę trenera RCD Mallorca. Na stanowisku tym zastąpił Duńczyka Michaela Laudrupa

</doc>
<doc id="678162" url="https://pl.wikipedia.org/wiki?curid=678162" title="Sergi Barjuán">
Sergi Barjuán

Sergi Barjuán Esclusa (ur. 28 grudnia 1971 w Les Franqueses del Vallès) - hiszpański piłkarz występujący na pozycji obrońcy. Największe sukcesy odnosił podczas gry w FC Barcelonie, a karierę zakończył w Atlético Madryt.
W pierwszym z tych klubów spędził większość swojej kariery, debiutując w 1993 roku. Z Barcą zdobył trzykrotnie tytuł mistrza Hiszpanii oraz jednokrotnie triumfował w Pucharze Zdobywców Pucharów. Przeniósł się do Atlético Madryt w 2002 roku, gdzie grał przez dwa sezony. Przez 12 sezonów zagrał w 352 meczach, strzelając 6 goli. Karierę zakończył w 2005 roku.
W barwach reprezentacji Hiszpanii zadebiutował w 1994 roku. Jako reprezentant wybiegał na boisko 56 razy, strzelając jednego gola (w debiucie, w meczu z Polską). Grał dla swojego kraju w Mistrzostwach Świata 1994 i 1998, a także na Euro 1996 i Euro 2000.

</doc>
<doc id="678163" url="https://pl.wikipedia.org/wiki?curid=678163" title="Ningirsu">
Ningirsu

Ningirsu (sum. dnin-gir2-su, tłum. „"Pan (miasta) Girsu"”) - sumeryjski bóg wojny i polowań, syn bogini Ninmah, którego centrum kultu znajdowało się w świątyni E-ninnu w mieście Girsu, często utożsamiany z bogiem Ninurtą. Mity sumeryjskie wskazują na Ningirsu jako boga miłującego sprawiedliwość, często pojawia się w nich motyw sieci Ningirsu, którą bóg ten miał obezwładniać swych przeciwników oraz karać krzywoprzysięzców. Najwięcej informacji o Nigirsu znajduje się na tzw. Steli sępów oraz w inskrypcjach Gudei, władcy Lagasz, który zainicjował rozbudowę E-nninu. Występuje w „Micie o ptaku Anzu” (wersja starobabilońska), w którym walczy z ptakiem Anzu, który skradł tabliczkę losów.

</doc>
<doc id="678164" url="https://pl.wikipedia.org/wiki?curid=678164" title="Eiður Smári Guðjohnsen">
Eiður Smári Guðjohnsen



</doc>
<doc id="678166" url="https://pl.wikipedia.org/wiki?curid=678166" title="Yasmina Khadra">
Yasmina Khadra

Yasmina Khadra, właśc. Mohammed Moulessehoul (ur. 10 stycznia 1955 w Kenadsa) – algierski pisarz, tworzący w języku francuskim, mieszkający na emigracji we Francji.
Moulessehoul, oficer armii algierskiej, przybrał jako pseudonim imiona swojej żony chcąc uniknąć problemów z cenzurą wojskową. Anonimowość umożliwiła mu publikowanie własnych tekstów oraz pomogła uniknąć problemów podczas toczącej się w Algierii wojny domowej.
Moulessehoul wyjawił swą prawdziwą tożsamość dopiero w 2001 r., po wystąpieniu z wojska i udaniu się na emigrację do Francji. W 2004 r. „Newsweek” ogłosił go "jednym z rzadkich pisarzy zdolnych oddać znaczenie przemocy we współczesnej Algierii".
Twórczość.
Jego powieść, "Jaskółki z Kabulu", opowiadająca o Afganistanie pod rządami talibów znalazła się wśród finalistów międzynarodowej nagrody literackiej IMPAC Dublin (International IMPAC Dublin Literary Award).
W przekładzie na język polski ukazały się następujące powieści Y. Khadra:

</doc>
<doc id="678169" url="https://pl.wikipedia.org/wiki?curid=678169" title="Marian Bielicki">
Marian Bielicki



</doc>
<doc id="678171" url="https://pl.wikipedia.org/wiki?curid=678171" title="M-1 Wołna">
M-1 Wołna

M-1 Wołna - radziecki morski kompleks kierowanych przeciwlotniczych pocisków rakietowych (klasy woda-powietrze), bliskiego i średniego zasięgu (oznaczenie w kodzie NATO: SA-N-1 "Goa"). Był to pierwszy seryjny radziecki morski rakietowy system przeciwlotniczy, używany na licznych okrętach marynarki ZSRR i niektórych innych flot od lat 60. aż do początku XXI wieku.
Historia.
Prace nad kompleksem rakietowym M-1 rozpoczęły się w sierpniu 1956 w instytucie badawczym NII-10 (późniejszy Altair). Podstawowym elementem był dwustopniowy pocisk rakietowy W-600 (4K90), naprowadzany komendami radiowymi. Próby pocisku rozpoczęto w 1957 i okazały się one na tyle udane, że następnie zdecydowano wykorzystać ten pocisk także w lądowym systemie S-125 Newa. Równolegle z pociskiem opracowano dwuprowadnicową stabilizowaną wyrzutnię ZIF-101 oraz radar śledzenia celów i naprowadzania pocisków 4R90 Jatagan. Spotyka się też oznaczenie pocisków RZ-61.
Doświadczalnie kompleks M-1 został zainstalowany na przebudowanym niszczycielu „Brawyj” projektu 56K, na którym przeszedł próby morskie na Morzu Czarnym od marca do kwietnia 1962 roku. W ich trakcie odpalono 59 pocisków. Próby powiodły się i system przyjęto na uzbrojenie 24 sierpnia 1962 pod nazwą Wołna (ros. "Волна", pol. "fala"). 
Następnie, system zainstalowano na 9 przebudowanych niszczycielach proj. 56A i 56AE (ozn. NATO "Kotlin-Mod") oraz 20 nowych niszczycielach proj. 61 (ozn. NATO "Kashin") i 4 krążownikach rakietowych proj. 58 (ozn. NATO "Kynda"). Ostatnie wyrzutnie zamontowano na 5 niszczycielach projektu 61ME ("Rajput") dla Indii, które wchodziły do służby w latach 1979-87. System otrzymał oznaczenie w kodzie NATO: SA-N-1A "Goa", a radar Jatagan: "Peel Group".
W 1963 roku opracowano ulepszoną wyrzutnię dwuprowadnicową ZIF-102, o większym magazynie pocisków, którą zainstalowano następnie na 8 przebudowanych niszczycielach proj. 57A (ozn. NATO "Kanin") i 4 krążownikach rakietowych proj. 1134 (ozn. NATO "Kresta I"). Ogółem zamontowano 72 wyrzutnie systemu M-1 na 51 okrętach.
W 1964 roku opracowano pociski W-601 (4K91) o lepszych parametrach, zunifikowane z pociskami systemu lądowego S-125. Zwiększeniu o 7 km uległ zasięg i o 4 km pułap. Zmodyfikowany kompleks przeciwlotniczy z zastosowaniem pocisków W-601 oznaczono jako Wołna-M. Od 1967 roku zaczęto na dotychczasowych okrętach modernizować systemy Wołna do Wołna-M, co wymagało niewielkich modyfikacji wyrzutni i stacji kierowania Jatagan. Od połowy lat 60. wdrożono metodę zwalczania przez zestaw M-1 w razie potrzeby także celów morskich, na co pozwoliło obniżenie minimalnej wysokości śledzenia celu w zmodernizowanych stacjach kierowania (mimo że siła rażenia głowicy nie była duża, zaletą jednak był krótki czas reakcji). System w tej wersji oznaczono w kodzie NATO: SA-N-1B.
Później wprowadzono zmodyfikowane pociski W-601M z ulepszonymi zapalnikami zbliżeniowymi, umożliwiającymi zwalczanie celów nisko lecących, na wysokości 3 – 5 m, bez zakłóceń od powierzchni morza (system Wołna-N). W latach 1974-76 część systemów zmodernizowano do standardu Wołna-P, z dodatkowym pasywnym telewizyjnym kanałem śledzenia celu przez stację naprowadzania (kamera światła dziennego 9Sz33) oraz aparaturą elektroniczną o większej odporności na zakłócenia. Zmodyfikowana stacja naprowadzania uzyskała oznaczenie Jatagan-P.
Poza marynarkami ZSRR i Indii, system Wołna stosowany był tylko na niszczycielach rakietowych polskiej Marynarki Wojennej OORP „Warszawa” (I) proj. 56AE i „Warszawa” (II) proj. 61MP (Wołna-P).
Opis systemu.
Pociski dwustopniowe, na paliwo stałe, kierowane komendami radiowymi. Pierwszym pociskiem był W-600 (4K90) o zasięgu maksymalnym 15 km, minimalnym 4 km, pułapie maks. 10 km, min. 0,1 km. Zapalnik działający w trybie kontaktowym lub zbliżeniowym (ustawiany przed odpaleniem) - wybuch w promieniu 35 m od celu. Głowica bojowa odłamkowa 4G90 o masie 60 kg, w tym 33 kg trotylu, tworząca ok. 3500 odłamków o średniej masie 5,4 g. Silnik startowy: 280 kg paliwa stałego (14 lasek prochu), silnik marszowy: 125 kg paliwa (jedna laska prochu). 
Drugim typem pocisku jest W-601 (4K91) o zasięgu maksymalnym 22 km, minimalnym 4 km, pułapie maksymalnym 14 km, minimalnym 0,1 km. Głowica bojowa odłamkowa 5B18 o masie 72 kg, dzieląca się na ok. 4500 odłamków. Silnik startowy: 280 kg paliwa stałego, silnik marszowy: 150 kg paliwa. W wersji W-601M zmniejszono pułap minimalny do 3 – 5 m.
Pociski wystrzeliwane są z dwuprowadnicowej stabilizowanej wyrzutni. Pierwszym typem wyrzutni była ZIF-101. Pod wyrzutnią znajdują się dwa pionowe bębny po 8 pocisków, przeładowanie odbywa się automatycznie, po doprowadzeniu ramienia wyrzutni do pozycji pionowej i trwa 60 sekund (czas między odpaleniami). Drugim typem wyrzutni jest ZIF-102, różniąca się sposobem magazynowania pocisków - posiada dwa podajniki taśmowe po 16 pocisków.
Trzecim elementem systemu była stacja radiolokacyjna śledzenia celów i naprowadzania pocisków 4R90 Jatagan. Posiadała 5 parabolicznych anten na wspólnej podstawie - dwie małe do wstępnego naprowadzania, dwie duże do śledzenia celu i końcowego naprowadzania pocisków i jedną do przekazywania komend. Zasięg śledzenia wynosił 36 km. Stacja współpracowała z radarami wykrywania celów różnych typów, głównie MR-300 Angara, MR-310 Angara-U, MR-500 Kliwer. System jest jednokanałowy - jednocześnie może być atakowany jeden cel, jednym lub dwoma pociskami (lub dwa cele, jeśli na okręcie są dwa kompleksy). W późniejszym czasie stacja Jatagan była ulepszana i jej charakterystyki ulegały polepszeniu, między innymi zwiększano zasięg śledzenia celów i obniżano minimalną wysokość przechwytywania.

</doc>
<doc id="678178" url="https://pl.wikipedia.org/wiki?curid=678178" title="L&amp;M">
L&amp;M

L&amp;M – marka papierosów produkowanych przez Philip Morris USA i Philip Morris International.
Warianty.
Na rynku polskim papierosy L&amp;M sprzedawane są w czternastu wariantach:

</doc>
<doc id="678180" url="https://pl.wikipedia.org/wiki?curid=678180" title="Xavier Hernandéz Creus">
Xavier Hernandéz Creus



</doc>
<doc id="678181" url="https://pl.wikipedia.org/wiki?curid=678181" title="Silvio Mendes Campo">
Silvio Mendes Campo



</doc>
<doc id="678184" url="https://pl.wikipedia.org/wiki?curid=678184" title="Mały Przewodnik Katolicki">
Mały Przewodnik Katolicki

Mały Przewodnik Katolicki – miesięcznik katolicki dla dzieci wydawany przez Święty Wojciech Dom Medialny w Poznaniu. Początki czasopisma sięgają 1897.
Historia czasopisma.
„Mały Przewodnik Katolicki” nawiązuje do tradycji dodatków do „Przewodnika Katolickiego”. 1 października 1897 ukazał się pierwszy numer „Przewodnika Katolickiego” zawierający dodatek „Opiekun Dziatek”. „Opiekun Dziatek” był wydawany do 1926, a redagowali go: ks. Józef Kłos, Paula Wężyk, Adam Marszałek. Kontynuację tego dodatku wydawano w latach 1927–1930 pod nazwą „Nasza Przyszłość”, a od 1930 jako „Mały Przewodnik”. Numer 47 z 1938 oraz niektóre wydania z 1939 zawierały podtytuł „Dla Krucjaty Eucharystycznej”. Wydawanie „Małego Przewodnika” zostało zawieszone w latach 1939–1956.
Czasopismo pod tytułem „Mały Przewodnik Katolicki” wydawane jest od 1989. W 2020 nie ukazały się w wersji papierowej dwa wydania miesięcznika (kwietniowy i majowy), co uwarunkowane było sytuacją pandemiczną. Numer kwietniowy pojawił się tylko w wersji elektronicznej.
W 1989 i 1990 nakład czasopisma wynosił 40 tys. egzemplarzy, w latach 90. XX w. kształtował się na poziomie 38-50 tys. egzemplarzy, a w 2007 liczył ok. 20 tys. egzemplarzy.
„Mały Przewodnik Katolicki” adresowany jest głównie do dzieci w wieku od 6 do 11 lat, w szczególności dla tych przygotowujących się do przyjęcia pierwszej Komunii Świętej. 
Zespół redakcyjny.
Redaktorami naczelnymi „Małego Przewodnika Katolickiego” byli m.in. Marek Jędraszewski, Dariusz Madejczyk, Tomasz Rogoziński. 
Obecnie zespół redakcyjny tworzą (według stanu na 2022): 
W miesięczniku publikują m.in. Grzegorz Kasdepke, Eliza Piotrowska, s. Bogusława Błądek MChR, Magdalena Starzec, Joanna Winiecka-Nowak, Elżbieta Kidacka, Anna Gensler, Andrzej Sikorski, Agnieszka Antoniewicz.

</doc>
<doc id="678185" url="https://pl.wikipedia.org/wiki?curid=678185" title="7P/Pons-Winnecke">
7P/Pons-Winnecke

7P/Pons-Winnecke – kometa krótkookresowa należąca do rodziny komet Jowisza.
Odkrycie.
7P/Pons-Winnecke odkryta została 12 czerwca 1819 roku przez Jeana Louisa Ponsa w obserwatorium w Marsylii. Ponownie odkryta przez pracującego w Bonn, niemieckiego astronoma Augusta Winnecke 9 marca 1858 roku.
Orbita i właściwości fizyczne.
7P/Pons-Winnecke porusza się po orbicie o mimośrodzie 0,64. Odległość jej peryhelium od Słońca to 1,24 j.a., aphelium zaś 5,60 j.a. Na jeden obieg wokół Słońca ciało to potrzebuje 6,32 roku.
Ta należąca do rodziny Jowisza kometa ma średnicę ok. 5,2 km.
Od czasu odkrycia komety obserwowano już ponad 20 jej powrotów w pobliże Słońca.

</doc>
<doc id="678187" url="https://pl.wikipedia.org/wiki?curid=678187" title="Jeżdżąc na łyżwach z gwiazdami">
Jeżdżąc na łyżwach z gwiazdami



</doc>
<doc id="678188" url="https://pl.wikipedia.org/wiki?curid=678188" title="Skating with Celebrities">
Skating with Celebrities



</doc>
<doc id="678189" url="https://pl.wikipedia.org/wiki?curid=678189" title="Club River Plate">
Club River Plate

Club River Plate jest paragwajskim klubem z siedzibą w mieście Asunción, w dzielnicy Mburicaó.
Historia.
Klub założony został 15 stycznia 1911 roku. W roku 1987 oddano do użytku obecny stadion klubu Estadio River Plate o pojemności 5000 widzów. Obecnie, czyli w 2010 roku River Plate gra w pierwszej lidze paragwajskiej Primera división paraguaya.

</doc>
<doc id="678194" url="https://pl.wikipedia.org/wiki?curid=678194" title="Związek Etolski">
Związek Etolski

Związek Etolski – związek wspólnot plemiennych i poleis greckich założony przez Etolów przed 367 p.n.e., jego znaczenie wzrosło po odparciu celtyckiego najazdu na Delfy pod dowództwem Brennusa. Największe znaczenie Związek osiągnął w latach 230 - 220 p.n.e. Zlikwidowany przez Rzymian po klęsce sojusznika Związku Antiocha III Wielkiego w bitwie pod Magnezją stoczonej w 190 p.n.e..
Związek Etolski w III i II wieku p.n.e..
Jądro związku stanowiła Etolia, kraj początkowo ubogi i słabo zurbanizowany, mający strukturę plemienną. Z początkiem epoki hellenistycznej nasilił się proces urbanizacji tego regionu, nie zatarł on jednak tradycyjnych struktur plemiennych (zachował się podział na okręgi z właściwymi im władzami). W ciągu III i II wieku p.n.e. związek wchłonął wiele społeczności o różnej formie organizacji. Były wśród nich zarówno poleis, jak również „ludy” tworzące własne federacje. Członkowie związku zachowywali pełną autonomię w sprawach wewnętrznych natomiast polityka zagraniczna należała do władz związku. Miasta oddalone od głównego bloku terytoriów związkowych uzyskiwały specjalny status. Mieszkańcy ich nie mogli głosować na zgromadzeniach federalnych a miasta nie wysyłały delegatów do "synedrionu". Obejmowało ich natomiast prawo zwane "isopoliteia". Obywatele objętych nim społeczności zyskiwali pełnię praw politycznych jeśli tylko przenieśli się do jednego z miast członków związku. Oprócz tego mieli oni prawo do zawierania małżeństw mieszanych z członkami związku oraz porozumienia w sprawie wymiaru sprawiedliwości w przypadku sporów między obu stronami. Przyjęcie takiego statusu następowało najczęściej pod przymusem. Władze Związku Etolskiego mogły umieszczać w "polis" tych polis garnizony wojskowe, które ograniczały swobodę miasta. Również poszczególni członkowie związku mogli zawierać osobne porozumienia o "isopolitei" nie pociągały one jednak zobowiązań wobec całej federacji.
Struktura związku.
Zgromadzenie obywatelskie – mogli w nim uczestniczyć wszyscy obywatele miast związkowych (główną rolę pełnili jednak w nim rdzenni Etolowie). Zgromadzenie zbierało się dwa razy w roku. 
Każdego roku na zgromadzeniach powoływano urzędników związkowych. Byli to:
Rada (gr. "synedrion") – reprezentowane były w niej poszczególnie miasta poprzez delegatów wybieranych w liczbie proporcjonalnej do liczby ich obywateli. Nieznana jest dokładna liczba członków rady, jednak przyjmuje się, że musiało być ich około tysiąca (w 167 p.n.e. wymordowano 550 jej członków, oprócz tego pewną część wygnano - daje to pewne wyobrażenie o jej liczebności ). Zadaniem rady było nadzorowanie władz oraz podejmowanie ważniejszych decyzji w okresach pomiędzy zgromadzeniami. Synedrion działał również jako trybunał sądzący zbrodnie stanu, przestępstwa popełnione przez obywateli związku poza jego granicami (szczególnie kiedy naruszali przywileje nadawane przez związek innym społeczeństwom) – poza wymienionymi przypadkami wymiarem sprawiedliwości zajmowały się samodzielnie poszczególne miasta i ludy wchodzące w skład związku. 
Apokletoi – organ ten ustanowiono dla usprawnienia działań związku. Członków "apokletoi" powoływano spośród członków "rady". Z biegiem czasu rola "apokletoi" rosła, większość istotnych decyzji była podejmowana przez jego członków. Obrady "apokletoi" były tajne.
Finanse.
Istniał skarb federalny. Poszczególni członkowie związku uiszczali opłaty proporcjonalne do liczby delegatów w "synedrionie". Część środków pochodziła z łupów wojennych. Związek bił własną monetę złotą i srebrną.

</doc>
<doc id="678195" url="https://pl.wikipedia.org/wiki?curid=678195" title="Komety">
Komety

Komety – polski zespół rockowy, zainspirowany głównie punk rockiem i rockabilly.
Początkowo zespół istniał jako drugi projekt muzyków warszawskiej grupy muzycznej Partia – Lesława i Arkusa. Jako "Komety" wystąpili po raz pierwszy w 2002 roku, w filmie Przemysława Wojcieszka "Głośniej od bomb". Jako datę powstania zespołu częściej podaje się jednak rok 2003, kiedy Partia została rozwiązana, a Komety nagrały pierwszą płytę. Od początku istnienia grupy jej liderem jest Lesław, który jest także autorem tekstów i muzyki.
Dyskografia.
Składanki.
Utwory zespołu, które pojawiły się wyłącznie na składankach:
Zespół znalazł się również na takich składankach jak:
"Prowadź mnie ulico" vol.1, vol.3, vol.4, vol.5; "Psycho Atak Over Poland"; "Rock Around The ECC vol.1"; "Welcome To Circus Punk-A-Billy"; "Punks, Skins &amp; Rude Boys now!" (składanka wydawnictwa Jimmy Jazz Records, będąca częścią zina „Garaż”).

</doc>
<doc id="678197" url="https://pl.wikipedia.org/wiki?curid=678197" title="Shadi Atouna">
Shadi Atouna



</doc>
<doc id="678203" url="https://pl.wikipedia.org/wiki?curid=678203" title="Funkcja multiplikatywna">
Funkcja multiplikatywna

Funkcja multiplikatywna – w teorii liczb funkcję arytmetyczną formula_1 określoną na zbiorze liczb naturalnych nazywamy multiplikatywną, jeżeli dla wszystkich względnie pierwszych liczb formula_2 formula_3 spełniony jest warunek
Jeżeli warunek ten spełniony jest dla wszystkich liczb naturalnych formula_5 i formula_6 to funkcję formula_1 nazywamy całkowicie multiplikatywną.
Przykłady.
Niektóre spośród najważniejszych funkcji multiplikatywnych w teorii liczb to:
Zależność algebraiczna.
Można udowodnić, że dla dowolnej funkcji multiplikatywnej formula_1 jej wartości są zależne od wartości dla potęg liczb pierwszych:
Jeżeli formula_24 jest rozkładem na liczby pierwsze liczby formula_6 to formula_26 a formula_27
Dowód.
Pierwszą równość otrzymujemy z definicji oraz z faktu, że wszystkie liczby postaci formula_28 są względnie pierwsze. Ponadto formula_29 ponieważ formula_30 z czego wynika druga równość.
Struktura algebraiczna.
Zbiór funkcji multiplikatywnych tworzy grupę przemienną z operacją splotu Dirichleta. Oznacza to między innymi, że splot Dirichleta funkcji multiplikatywnych jest funkcją multiplikatywną. Oto niektóre spośród tożsamości wiążących wymienione wyżej funkcje multiplikatywne poprzez operację splotu:

</doc>
<doc id="678205" url="https://pl.wikipedia.org/wiki?curid=678205" title="Jaskinia Kontaktowa">
Jaskinia Kontaktowa

Jaskinia Kontaktowa – jaskinia położona w zboczu Janowca w Masywie Śnieżnika (Sudety Wschodnie), w okolicy wsi Stara Morawa w Gminie Stronie Śląskie.
Powstanie jaskini.
Powstała na kontakcie soczewy marmuru i łupków łyszczykowych. Utworzyła się dzięki wnikaniu wód powierzchniowych odwadniających stok góry w miejscu kontaktu skały rozpuszczalnej i nierozpuszczalnej. W jaskini występują osady typu zwietrzelinowego, żwiry allochtoniczne i gliniaste na dnie syfonu. Jaskinia nie posiada szaty naciekowej. Na ścianach można znaleźć liczne ślady przepływu wody.
Opis jaskini.
Jej otwór wejściowy położony jest w nieczynnym, prawdopodobnie XIX-wiecznym kamieniołomie marmuru, po którym pozostała sporej wielkości pieczara, zarośnięty piarg i fragment ziemianki z kamiennymi ścianami. Stare wyrobisko zlokalizowane jest w skalistej ścianie dość głębokiego, ciemnego wąwozu wyciętego w zalesionym zboczu przez okresowo płynący tu potok.
Niełatwe do odnalezienia wejście do jaskini jest sztucznie wykonane. Znajduje się ono w dolnej grupie skał wąwozu w złomowisku. Otwór jest skośną szczeliną o wysokości 0,6 m i szerokości 2,8 m prowadzącą do korytarza opadającego pod kątem 40° w kierunku NE. Długość tego korytarza wynosi ok. 9 m. W połowie długości zacieśnia się on do 1,1 m szerokości i 0,3 m wysokości. Dalej korytarz przechodzi w "Salę Marmitową" mającą przeciętną wysokość 1,7 m, długość 5 m i szerokość dochodzącą do 4,4 m. Jej strop zbudowany jest z łupków, a dno z marmurów wyścielonych zwietrzeliną z łupków odpadłych od stropu lub naniesionych korytarzem. W centralnej części sali znajduje się kilka marmitów.
Biologia.
W okolicy otworu wejściowego nie występuje roślinność zielona. Światło penetruje jaskinię do głębokości ok. 5 m. W jaskini stwierdzono występowanie kiełża "Nipsogellus zondti" i wypławka krynicznego "Planavia alpina" w syfonie końcowej części jaskini, kilkunastu egzemplarzy nietoperzy oraz sporą liczbę pajęczaków.

</doc>
<doc id="678208" url="https://pl.wikipedia.org/wiki?curid=678208" title="Jaskinia z Otoczami">
Jaskinia z Otoczami

Jaskinia z Otoczami (inne nazwy: Jaskinia z Otoczakami, Jaskinia pod Torami, Jaskinia przy Torach) – niewielka jaskinia w proterozoicznych wapieniach krystalicznych, w pobliżu wsi Ołdrzychowice Kłodzkie w gminie Kłodzko.

</doc>
<doc id="678219" url="https://pl.wikipedia.org/wiki?curid=678219" title="Paweł Maliszczak">
Paweł Maliszczak

Paweł Maliszczak (ur. 1978) – organizator imprez kulturalno-artystycznych, produkcji filmowo–telewizyjnych, twórca wideoklipów i grafik. Osoba aktywnie udzielająca się jako animator kultury.
Wraz z wytwórnią fonograficzną Gigant Records współpracował przy wydaniu i produkcji albumów m.in. Paktofoniki i Habakuka. Na swoim koncie ma produkcję kilkunastu albumów, za produkcję których Paktofonika otrzymała nagrody – Fryderyk w 2001, As Empiku oraz złotą płytę za sprzedaż ponad 70 tys. płyt. Wideoklip do utworu "Jestem Bogiem", którego produkcją kierował, był jednym z najczęściej odtwarzanych teledysków na antenie VIVA w 2001 roku. Za animację "Gomi No Sensei" wraz z Grzegorzem P. Kowalskim, Jury II Gliwickiego Offowego Festiwalu Filmowego GOFFR 2005 przyznało mu najwyższe miejsce w kategorii „Inne”.
Organizator wielu imprez o charakterze komercyjnym jak i charytatywnym w tym: festiwalu Off Festival, festiwalu muzyki alternatywnej fundacji Choice to Choose, współorganizator koncertu pożegnalnego zespołu Paktofonika w katowickim Spodku, współorganizacji Śląskiego Finału WOŚP w Mysłowicach oraz kilkunastu imprez o charakterze klubowym.
Od stycznia 2006 pełni funkcję wiceprezesa fundacji Choice To Choose.

</doc>
<doc id="678231" url="https://pl.wikipedia.org/wiki?curid=678231" title="Guils de Cerdanya">
Guils de Cerdanya

Guils de Cerdanya – gmina w Hiszpanii, w Katalonii, w prowincji Girona, w comarce Baixa Cerdanya.
Powierzchnia gminy wynosi 22,02 km². Zgodnie z danymi INE, w 2005 roku liczba ludności wynosiła 392. Wysokość bezwzględna gminy równa jest 1385 metrów. Współrzędne geograficzne Guils de Cerdanya to 42°27′02″N 01°52′47″E. Kod pocztowy do gminy to 17528. Burmistrzem Guils de Cerdanya jest Josep Mendo i Mir. 22 stycznia każdego roku w gminie organizowane są imprezy i fiesty z okazji Dnia Guils de Cerdanya.
Miejscowości.
W skład gminy wchodzą cztery miejscowości, w tym miejscowość gminna o takiej samej nazwie. Są to:

</doc>
<doc id="678233" url="https://pl.wikipedia.org/wiki?curid=678233" title="Riu de Cerdanya">
Riu de Cerdanya

Riu de Cerdanya – gmina w Hiszpanii, w Katalonii, w prowincji Lleida, w comarce Baixa Cerdanya.
Powierzchnia gminy wynosi 12,36 km². Zgodnie z danymi INE, w 2005 roku liczba ludności wynosiła 96. Wysokość bezwzględna gminy równa jest 1173 metrów. Współrzędne geograficzne Riu de Cerdanya to 42°20'51"N 1°49'39"E. Numer kierunkowy to +34, a tablice rejestracyjne rozpoczynają się od litery L. Kod pocztowy do gminy to 25721. Burmistrzem Riu de Cerdanya jest Joan Marginet i Compañó. 20 stycznia każdego roku w gminie organizowane są imprezy i fiesty z okazji Dnia Riu de Cerdanya. W 1999 roku miejscowość stała się oddzielną gminą. Wcześniej wchodziła w skład gminy Bellver de Cerdanya.

</doc>
<doc id="678235" url="https://pl.wikipedia.org/wiki?curid=678235" title="Doonesbury">
Doonesbury

Doonesbury to popularny amerykański komiks stworzony przez Gary'ego Trudeau, ukazujący się codziennie od 1970 w postaci pasków w wielu gazetach. Często przedmiotem scenariusza są tematy poważne, a sam pasek komentuje bieżące wydarzenia polityczne.

</doc>
<doc id="678241" url="https://pl.wikipedia.org/wiki?curid=678241" title="Isòvol">
Isòvol

Isòvol – gmina w Hiszpanii, w Katalonii, w prowincji Girona, w comarce Baixa Cerdanya.
Powierzchnia gminy wynosi 10,80 km². Zgodnie z danymi INE, w 2005 roku liczba ludności wynosiła 231. Wysokość bezwzględna gminy równa jest 1088 metrów. Współrzędne geograficzne Isòvol to 42°23′58″N 1°50′21″E. Kod pocztowy do gminy to 17539. Burmistrzem Isòvol jest Pere Oliu i Casamitjana.
Miejscowości.
W skład gminy Isòvol wchodzą trzy miejscowości, w tym miejscowość gminna o tej samej nazwie:

</doc>
<doc id="678242" url="https://pl.wikipedia.org/wiki?curid=678242" title="Isovol">
Isovol



</doc>
<doc id="678250" url="https://pl.wikipedia.org/wiki?curid=678250" title="All">
All

All – miejscowość w Hiszpanii, w Katalonii, w prowincji Girona, w gminie Isòvol.
Według danych z 2005 roku, miejscowość zamieszkiwało 146 osób.

</doc>
<doc id="678254" url="https://pl.wikipedia.org/wiki?curid=678254" title="Bogdan Fiłow">
Bogdan Fiłow

Bogdan Dimitrow Fiłow (; ur. 9 kwietnia 1883 w Starej Zagorze, zm. 1 lutego 1945 w Sofii) – bułgarski archeolog, historyk i polityk, dyrektor Narodowego Muzeum Archeologicznego w Sofii (1911–1920), pierwszy dyrektor Bułgarskiego Instytutu Archeologicznego (1921–1944), rektor Uniwersytetu Sofijskiego „Św. Klemensa z Ochrydy” (1931–1932), przewodniczący Bułgarskiej Akademii Nauk (1937–1944), członek niemieckiej loży masońskiej (od 1923), minister oświaty narodowej (1938–1942) oraz spraw zagranicznych i wyznań wiary (1942–1943), premier Carstwa Bułgarii (1940–1943), po śmierci Borysa III członek Rady Regencyjnej (1943–1944). Współodpowiedzialny za przyłączenie Bułgarii do koalicji hitlerowskiej, za co w 1945 został stracony przez komunistów.
Życiorys.
Wykształcenie i praca naukowa.
Urodził się w rodzinie podpułkownika Dimityra Fiłowa i Elisawety Sachatczijewej. W 1887 jego ojciec zginął w powstaniu przeciwko reżimowi Stambołowa. Mimo trudnej sytuacji matka zdołała zapewnić mu solidne wykształcenie. W 1890 ukończył z wyróżnieniem Pierwsze Gimnazjum Męskie w Sofii, następnie rozpoczął studia w Fakultecie Historyczno-Filologicznym stołecznego uniwersytetu. Po roku otrzymał stypendium naukowe od Ministerstwa Oświaty Narodowej, dzięki któremu mógł wyjechać do Niemiec i podjąć studia filologii klasycznej w Würzburgu (1901–1902), a następnie w Lipsku (1902–1903). W latach 1904–1906 pracował nad doktoratem we Fryburgu. Jego dysertacja zatytułowana „Legiony w prowincji Mezja od Augusta do Dioklecjana” została w 1906 wydrukowana w prestiżowym czasopiśmie naukowym „Klio”.
Wiosną 1906 powrócił do Bułgarii, po czym przez kilka miesięcy pracował jako nauczyciel gimnazjalny. Jesienią tego samego roku został, na własną prośbę, oddelegowany do pracy w stołecznym Narodowym Muzeum Archeologicznym. Tam popadł w konflikt na płaszczyźnie naukowej z dyrektorem placówki, Wacławem Dobruckim. Spór zakończył się odejściem Dobruckiego. 20 lutego 1910 Fiłow przejął jego obowiązki, zaś 1 czerwca 1911 został oficjalnie mianowany nowym dyrektorem muzeum. Stanowisko to piastował przez niemal dziesięć lat, do lipca 1920.
W 1910 napisał jedną ze swoich najlepszych prac, studium zatytułowane „Archeologiczne paralele” (bułg. "Археологически паралели"), które do dziś jest wykorzystywane przez studentów i wykładowców jako podręcznik wiedzy o sztuce antycznej. W 1913 wydał monografię „Sofijska Cerkiew Święta Sofia” (bułg. "Софийскатна църква „Света София”"), której egzemplarz podarował carowi Ferdynandowi I.
W okresie wojen bałkańskich i I wojny światowej (1912–1918) stał na czele kilku ekspedycji archeologicznych we wschodniej Tracji. Wyprawy zakończyły się zebraniem cennych eksponatów z okresu średniowiecza, które zasiliły zbiory Muzeum Narodowego. W okresie prowadzenia wykopalisk Fiłow prowadził dzienniki, które zostały opublikowane w 1993.
W 1919 zaangażował się w utworzenie Fakultetu Historyczno-Filologicznego przy Uniwersytecie Sofijskim, zaś 1 lipca 1920 został jego kierownikiem. W tym samym roku otrzymał tytuł profesora archeologii. Przedmiot ten wykładał na uniwersytecie do 1941. Od 11 lipca 1921 pełnił także funkcję dyrektora pierwszego w kraju Bułgarskiego Instytutu Archeologicznego, w którym najpełniej rozwinął swoją działalność naukową. Międzynarodowe uznanie przyniosły mu publikacje poświęcone wynikom badań trackiej nekropolii koło Jeziora Ochrydzkiego (1927), Kroniki Konstantyna Manassesa zachowanego w Bibliotece Watykańskiej (1927) oraz Ewangeliarza Cara Iwana Aleksandra z XIV wieku, przechowywanego w British Museum (1934).
W 1923 został członkiem niemieckiej loży masońskiej, zaś w 1924, 1927, 1930, 1934 i 1937 wziął aktywny udział w kongresach bizantynistycznych. Zjazd w 1934 odbywał się, dzięki jego inicjatywie, w stolicy Bułgarii, w nowym budynku Uniwersytetu Sofijskiego. W latach 20. i 30. podróżował po Europie Zachodniej oraz krajach Bliskiego Wschodu, specjalizując się i prowadząc badania naukowe.
W 1929 uzyskał tytuł członka rzeczywistego Bułgarskiej Akademii Nauk, zaś od 27 czerwca 1937 był jej przewodniczącym. Od 1931 do 1932 pełnił także funkcję rektora Uniwersytetu Sofijskiego. W 1935 przygotował ambitny projekt stworzenia Instytutu Narodowej Kultury, Nauki i Sztuki, który jednak nie został zrealizowany z powodów finansowych.
Kariera polityczna.
Karierę polityczną zapoczątkował 14 listopada 1938 obejmując urząd ministra oświaty narodowej w trzecim rządzie Kjoseiwanowa. W ciągu ponad trzech lat działalności na tym stanowisku utworzył kilkaset szkół podstawowych i gimnazjalnych w południowej Dobrudży i na tzw. Kresach Zachodnich włączonych do Carstwa Bułgarii w 1941, ponadto otworzył Wyższą Uczelnię Techniczną w Sofii (1941), oraz Uniwersytet „Św. Klemensa z Ochrydy” w Skopje (1942). W 1939 rozpoczął budowę nowego gmachu Biblioteki Narodowej. Dbał o patriotyczne wychowanie uczniów, w 1940 założył młodzieżową organizację „Brannik” (bułg. "Бранник").
Od 15 lutego 1940 pełnił obowiązki premiera Carstwa Bułgarii. Władzę sprawował, podobnie jak i jego poprzednicy od czasu zamachu stanu w 1934, w sposób zbliżony do reżimu autorytarnego. Na początku 1941 usiłował, choć bezskutecznie, ograniczyć autonomię Uniwersytetu Sofijskiego, wchodząc przy tym w konflikt z jego rektorem, Stefanem Cankowem. Z większym sukcesem zdołał sobie podporządkować Bułgarską Akademię Nauk, której zresztą wciąż był przewodniczącym. W marcu 1941 przeforsował ustawę, w myśl której minister oświaty narodowej wybierał sekretarza akademii.
W końcu 1940 Rada Ministrów, na czele której stał Fiłow, przyjęła kontrowersyjną Ustawę o Ochronie Narodu (bułg. "Закон за защита на нацията"), która nosiła wyraźnie antysemicki charakter, a także umożliwiła siłom rządowe podjęcie bezwzględnej walki z opozycją, zwłaszcza komunistyczną, i antycarską partyzantką.
W 1941 rząd Fiłowa obrał kurs ku współpracy z nazistowskimi Niemcami. Jego uwieńczeniem było podpisanie przez premiera 1 marca w Wiedniu protokołu o przystąpieniu Carstwa Bułgarii do koalicji hitlerowskiej. Na mocy tego porozumienia 19 kwietnia 1941 bułgarskie wojska wkroczyły do Macedonii i Tracji, osiągając w ten sposób jeden z kluczowych celów wieloletniej polityki zagranicznej Bułgarii. Realizując postanowienia koalicji 13 grudnia 1941 rząd wypowiedział wojnę Wielkiej Brytanii i Stanom Zjednoczonym. W odpowiedzi alianci przeprowadzili m.in. dwa zmasowane bombardowania Sofii (10 stycznia i 30 marca 1944).
Efektem pronazistowskiej polityki Fiłowa była deportacja 11 400 Żydów z Macedonii i zachodniej Tracji do obozów koncentracyjnych na terenie okupowanej Polski. Kiedy 17 marca 1943 grupa 43 deputowanych wyraziła protest w obronie deportowanych, premier zażądał od parlamentu wotum zaufania dla swojej polityki, a następnie wymusił dymisję lidera protestujących posłów, Dimityra Peszewa, ze stanowiska wiceprzewodniczącego Zgromadzenia Narodowego.
W celu przezwyciężenia narastających problemów żywnościowych w kraju, 16 maja 1943 Fiłow powołał Najwyższy Komisariat Gospodarki Wojennej (bułg. "Върховното комисарство на военновременното стопанство"). Mimo to w miarę trwania wojny problemy z zaopatrzeniem nasilały się.
Po niespodziewanej śmierci cara Borysa III 28 sierpnia 1943 został tymczasowym regentem Carstwa Bułgarii, zaś 9 września oficjalnie wstąpił w obowiązki członka Rady Regentów, które pełnił do 8 września 1944. W trzyosobowej radzie odgrywał dominującą rolę.
Polityka Fiłowa do samego końca była oparta o sojusz z nazistowskimi Niemcami, nawet wówczas, gdy klęska Hitlera stała się kwestią czasu. Po przewrocie 9 września 1944 i przejęciu władzy w kraju przez prosowiecki Front Ojczyźniany, został aresztowany, następnie wywieziony na 3 miesiące do ZSRR w celu przesłuchania. Powołany przez bułgarskich komunistów Sąd Ludowy w styczniu 1945 wydał na niego wyrok śmierci, ponadto skazał go na konfiskatę majątku i 5 mln lewów grzywny. W nocy z 1 na 2 lutego Fiłow został rozstrzelany. W 1996 Sąd Najwyższy unieważnił wyrok Sądu Ludowego z 1945, dopatrując się poważnych naruszeń w przebiegu procesu.
W okresie Ludowej Republiki Bułgarii większa część dorobku naukowego Fiłowa była celowo zapomniana. Dopiero na początku lat 90. wiele jego publikacji wydano powtórnie.
Życie prywatne.
W 1932 Bogdan Fiłow poślubił Ewdokiję Wasilewą Petewą (1900–1980), córkę generała i etnografkę.
Funkcje sprawowane przez Fiłowa w Radzie Ministrów.
Bogdan Fiłow zajmował następujące stanowiska w rządach Carstwa Bułgarii (w porządku chronologicznym):
Wykaz ważniejszych książek i publikacji naukowych Fiłowa.
Fiłow jest autorem kilkudziesięciu książek i publikacji naukowych, takich jak:

</doc>
<doc id="678257" url="https://pl.wikipedia.org/wiki?curid=678257" title="Epizootiologia weterynaryjna">
Epizootiologia weterynaryjna



</doc>
<doc id="678262" url="https://pl.wikipedia.org/wiki?curid=678262" title="Montella i Martinet">
Montella i Martinet



</doc>
<doc id="678263" url="https://pl.wikipedia.org/wiki?curid=678263" title="Potoroidae">
Potoroidae



</doc>
<doc id="678267" url="https://pl.wikipedia.org/wiki?curid=678267" title="Olopte">
Olopte

Olopte – miejscowość w Hiszpanii, w Katalonii, w prowincji Girona, w gminie Isòvol.
Według danych z 2005 roku miejscowość zamieszkiwało 45 osób.

</doc>
<doc id="678269" url="https://pl.wikipedia.org/wiki?curid=678269" title="Związek Gmin Jeziora Rożnowskiego">
Związek Gmin Jeziora Rożnowskiego

Związek Gmin Jeziora Rożnowskiego – związek międzygminny, którego celem jest powstrzymanie degradacji ekologicznej zbiorników wodnych Rożnów i Czchów, ich rekultywacja oraz stworzenie warunków do rozwoju turystyki i rekreacji w szczególności poprzez poprawę infrastruktury.
Cele związku.
Nadrzędnym celem jest uporządkowanie gospodarki wodno – ściekowej, tak aby wody powierzchniowe spływające z sąsiednich gmin do zbiornika miały klasę czystości dającą możliwość wykorzystania Jeziora Rożnowskiego jako akwenu przydatnego do rozwoju sportów wodnych. Gminy członkowie porozumienia realizują samodzielnie zadania w zakresie budowy systemu kanalizacji sanitarnej i oczyszczalni ścieków oraz uporządkowania gospodarki odpadami z położeniem szczególnego nacisku na selektywną zbiórkę odpadów. Równolegle prowadzone są prace dotyczące zagospodarowania obrzeży Zbiornika Rożnowskiego umożliwiające stworzenie kompleksowego rozwoju terenu przy wykorzystaniu naturalnych walorów krajobrazu.

</doc>
<doc id="678272" url="https://pl.wikipedia.org/wiki?curid=678272" title="Biochemia zwierząt">
Biochemia zwierząt

Biochemia zwierząt – nauka weterynaryjna zajmująca się badaniem wszelkich procesów biochemicznych (czyli z pogranicza biologii i chemii), które zachodzą w organizmach zwierzęcych. 
Jest nauką podstawową wobec medycyny weterynaryjnej, czerpią z niej między innymi takie dziedziny, jak fizjologia zwierząt, patofizjologia zwierząt, farmakologia weterynaryjna.

</doc>
<doc id="678273" url="https://pl.wikipedia.org/wiki?curid=678273" title="Missy Elliott">
Missy Elliott

 
Missy Elliott, właściwie Melissa Arnette Elliott (ur. 1 lipca 1971 w Portsmouth) – amerykańska raperka i producentka, laureatka MTV Video Vanguard Award w 2019.
Współpracowała głównie z kobietami, m.in. z Christiną Aguilerą, Monicą, Destiny’s Child, Whitney Houston, Aaliyah, Mariah Carey, Fantasią, Madonną, Nelly Furtado, Ciarą, Lil’ Kim, Keyshią Cole, Triną, Janet Jackson, Lil’ Mo, Tamią, Mary J. Blige czy Little Mix.
Lady Marmalade.
W 2001 roku wraz z Christiną Aguilerą, Lil’ Kim, Myą i P!nk nagrały cover singla Patti Labelle – "Lady Marmalade", na soundtrack do filmu "Moulin Rouge!". Utwór okazał się hitem. W 2001 roku singel zdobył nagrody na MTV Video Music Awards, były to: MTV Video Music Award – teledysk roku oraz MTV Video Music Award for Best Video from a Film. Pod koniec października 2007 r. była gościem specjalnym w telewizyjnej gali stacji VH1 – "Hip Hop Honors 2007".

</doc>
<doc id="678274" url="https://pl.wikipedia.org/wiki?curid=678274" title="Potorous tridactylus">
Potorous tridactylus



</doc>
<doc id="678275" url="https://pl.wikipedia.org/wiki?curid=678275" title="Patofizjologia zwierząt">
Patofizjologia zwierząt

Patofizjologia zwierząt - nauka przedkliniczna w dziedzinie medycyny weterynaryjnej traktująca o wszelkich informacjach z zakresu etiologii chorób zwierzęcych (ich podłoża), czy też patogenezy procesów chorobowych.
Jest nauką podstawową wobec nauk klinicznych, takich jak choroby wewnętrzne zwierząt czy epizootiologia weterynaryjna.

</doc>
<doc id="678276" url="https://pl.wikipedia.org/wiki?curid=678276" title="Miguel Angel Nadal">
Miguel Angel Nadal



</doc>
<doc id="678277" url="https://pl.wikipedia.org/wiki?curid=678277" title="Sergi Barjuan">
Sergi Barjuan



</doc>
<doc id="678279" url="https://pl.wikipedia.org/wiki?curid=678279" title="Farba (zespół muzyczny)">
Farba (zespół muzyczny)

Farba – polski zespół rockowy.
Historia.
Zespół powstał w październiku 1999 r. w Gdyni. Grupę założyli wokalistka Joanna Kozak, perkusista Jacek Woźniak oraz gitarzysta Artur Przygoda. Nazwa zespołu "Farba" powstała podczas jednego z koncertów, kiedy sponsor imprezy rzucił ze sceny na widzów saszetki reklamowe z farbą do włosów, które popękały i niedługo potem każdy miał na sobie trochę farby. "Farba" ma za sobą występy m.in. na Krajowym Festiwalu Piosenki Polskiej w Opolu, czy koncerty na imprezie "Destination Chicago 2003" w Stanach Zjednoczonych. Zespół znany jest z żywiołowości na koncertach i charyzmy wokalistki – Joanny Kozak.
W październiku 2008 roku grupę opuścił Adam Drywa. Zespół Farba, na potrzeby sezonu koncertowego 2009, występował z Piotrem Łopackim na instrumentach klawiszowych, ale oficjalnie, od odejścia Adama Drywy do letniego sezonu 2010 była kwartetem.
W maju 2010 zespół wziął udział w międzynarodowym festiwalu piosenki Carpathia Festival i wydał płytę zatytułowaną "10", podsumowującą dekadę działalności zespołu. Jedyny singiel z tej płyty – "Ostatnia Noc" znalazł się (obok przeboju "Chcę tu zostać") na ścieżce dźwiękowej do filmu Roberta Glińskiego "Świnki".
W 2012 roku z zespołu odszedł gitarzysta Artur Przygoda, a grupa w czteroosobowym składzie zaczęła dodawać do swojego stylu elementy electro popu. W roku 2015 skład Farby opuścił Piotr Łopacki, a doszedł gitarzysta sesyjny Artur Chyb, który związał się z zespołem. W 2020 roku odszedł wieloletni basista zespołu, Maciej Warda oraz Artur Chyb. Zespół stanowi obecnie małżeństwo Joanna Kozak i Jacek Woźniak (https://rozrywka.trojmiasto.pl/Farba-z-nowym-singlem-Zabierz-n148898.html) 

</doc>
<doc id="678282" url="https://pl.wikipedia.org/wiki?curid=678282" title="Patomorfologia zwierząt">
Patomorfologia zwierząt

Patomorfologia zwierząt – nauka zajmująca się rozpoznawaniem, klasyfikacją, a także ustalaniem czynników terapeutycznych na podstawie zmian struktury i wyglądu tkanek i narządów zwierząt.
Wywodzi się z anatomii patologicznej zwierząt, która zajmuje się badaniem szerszego zakresu zagadnień.
W nomenklaturze weterynaryjnej jest częścią bardziej ogólnej nauki, traktującej o wszelkich nieprawidłowościach w ustroju zwierzęcia, jaką jest patologia zwierząt.

</doc>
<doc id="678283" url="https://pl.wikipedia.org/wiki?curid=678283" title="Andrzej Werblan">
Andrzej Werblan

Andrzej Werblan (ur. 30 października 1924 w Tarnopolu) – polski historyk, politolog i polityk, działacz socjalistyczny i komunistyczny, profesor nauk politycznych, Budowniczy Polski Ludowej.
Członek Rady Naczelnej Polskiej Partii Socjalistycznej (1948). Poseł na Sejm PRL I, III, IV, V, VI, VII i VIII kadencji, w latach 1971–1982 wicemarszałek Sejmu V, VI, VII i VIII kadencji. Członek (1956–1981) i sekretarz (1974–1980) Komitetu Centralnego Polskiej Zjednoczonej Partii Robotniczej, w 1980 członek Biura Politycznego KC PZPR. Kierownik wydziałów: propagandy (1956–1960) oraz nauki i oświaty (1960–1963, 1964–1971) KC PZPR. Wykładowca Uniwersytetu Śląskiego w Katowicach i Europejskiej Wyższej Szkoły Prawa i Administracji.
Życiorys.
Syn Jana i Eugenii. W 1940 został wraz z rodziną zesłany na Syberię, gdzie pracował jako robotnik w radzieckich kołchozach. Po układzie Sikorski-Majski starał się dostać do Polskich Sił Zbrojnych formowanych w ZSRR, zachorował jednak na tyfus. Od 1943 do 1947 służył w Wojsku Polskim, wziął udział w bitwie pod Studziankami. Od sierpnia 1946 członek Polskiej Partii Socjalistycznej (w 1948 zasiadał w Radzie Naczelnej partii i pełnił funkcję I sekretarza Wojewódzkiego Komitetu w Białymstoku), od grudnia 1948 członek Polskiej Zjednoczonej Partii Robotniczej. Zaliczany do byłych członków PPS zbliżonych do „puławian” podczas walki o władzę w kierownictwie PZPR w latach pięćdziesiątych.
W aparacie PZPR pełnił funkcje II sekretarza Komitetu Wojewódzkiego w Kielcach (1948–1952), zastępcy członka (1948–1956) i członka (1956–1981) Komitetu Centralnego PZPR, od 1974 do 1980 jego sekretarza, a w 1980 członka Biura Politycznego KC PZPR. W Sekretariacie KC inspektor (1954–1956) i jego członek (1971–1974), ponadto był kierownikiem wydziałów: propagandy i agitacji (1956), propagandy i prasy (1956), propagandy (1956–1960) oraz nauki i oświaty (1960–1963, 1964–1971). W latach 1971–1982 pełnił funkcję wicemarszałka Sejmu V, VI, VII i VIII kadencji.
Początkowo studiował na Uniwersytecie Warszawskim, w latach 50. kontynuował studia w Instytucie Nauk Społecznych przy KC PZPR. Historyk (magister od 1954), profesor doktor i autor licznych prac naukowych z najnowszej historii Polski. W 1974 objął stanowisko profesora zwyczajnego Uniwersytetu Śląskiego w Katowicach, wykładał nauki polityczne. Był redaktorem naczelnym czasopisma KC PZPR „Nowe Drogi” (1972–1974) i dyrektorem Instytutu Podstawowych Problemów Marksizmu-Leninizmu (1974–1981). Przez wiele lat był głównym ideologiem partyjnym. W marcu 1968 analizował szkodliwy wpływ Żydów na polski ruch komunistyczny, szczególnie w okresie stalinizmu. W czerwcu tego samego roku wszedł w skład Komitetu Honorowego obchodów 500. rocznicy urodzin Mikołaja Kopernika.
W maju 1972 został członkiem prezydium Zarządu Głównego, a w latach 1974–1985 wchodził w skład Rady Naczelnej Związku Bojowników o Wolność i Demokrację. W latach 1981–1983 członek prezydium Ogólnopolskiego Komitetu Frontu Jedności Narodu. 28 listopada 1988 wszedł w skład Honorowego Komitetu Obchodów 40-lecia Kongresu Zjednoczeniowego PPR-PPS – powstania PZPR.
W okresie legalnego działania „Solidarności”, w latach 1980–1981 uchodził w ramach kierownictwa PZPR za protektora ruchu struktur poziomych.
Zięć Bolesława Podedwornego.
Ostatni żyjący członek rady naczelnej PPS z lat 40.

</doc>
<doc id="678284" url="https://pl.wikipedia.org/wiki?curid=678284" title="Gustaf Otto Stenbock">
Gustaf Otto Stenbock

Gustaf Otto Stenbock (ur. 7 września 1614 na zamku Torpa w Västra Götaland, zm. 24 września 1685 w Sztokholmie) – szwedzki dowódca i polityk, ojciec Magnusa Stenbocka.
1 czerwca 1658 zawarł związek małżeński w Göteborgu z Kristiną Katariną de la Gardie, córką Jacoba de la Gardie. W 1652 został tajnym radcą dworu, w 1656 marszałkiem polnym, w latach 1658–1664 generalnym gubernatorem Skanii, w latach 1664–1676 Lordem Admirałem. Z tego ostatniego stanowiska został zwolniony przez króla Karola XI – oskarżony o zaniedbania podczas budowy floty, i skazany na wysoką karę finansową. W latach 1666–1684 był kanclerzem uniwersytetu w Lund.

</doc>
<doc id="678285" url="https://pl.wikipedia.org/wiki?curid=678285" title="Hotel Gevora">
Hotel Gevora

Hotel Gevora (Gevora Hotel, także: Ahmed Abdul Rahim Al Attar Tower) – wieżowiec w Dubaju w Zjednoczonych Emiratach Arabskich.
Budynek ma 357,80 m wysokości całkowitej (wraz z masztem antenowym i 356,30 m wysokości mierząc ją do dachu) oraz 75 pięter nadziemnych i 2 podziemne.
Budowa konstrukcji budynku została zakończona w 2010 roku, a jego oddanie do użytku nastąpiło w 2017 roku.
Budowa została wstrzymana w okresie od listopada 2006 do maja 2007, ponieważ deweloper zerwał umowę z głównym wykonawcą (Al Fara'a Contracting). Później budowa została wznowiona; głównym wykonawcą był Naresco Contracting Co.

</doc>
<doc id="678286" url="https://pl.wikipedia.org/wiki?curid=678286" title="Anatomia patologiczna zwierząt">
Anatomia patologiczna zwierząt

Anatomia patologiczna zwierząt – dziedzina medycyny weterynaryjnej, traktująca o wszelkich, wywołanych chorobą, zmianach anatomicznych w tkankach, narządach, a także układach narządowych zwierząt.
Z anatomią patologiczną zwierząt związane są:
Jednakże ta ostatnia jest całkiem odrębną dziedziną weterynarii, choć w dużym stopniu czerpiącą z anatomii patologicznej zwierząt.

</doc>
<doc id="678287" url="https://pl.wikipedia.org/wiki?curid=678287" title="The Address Downtown Dubai">
The Address Downtown Dubai

The Address Downtown Dubai, wcześniej zwany The Address Downtown Burj Dubai, () – wieżowiec w Dubaju, którego wysokość całkowita wynosi 302 m.

</doc>
<doc id="678288" url="https://pl.wikipedia.org/wiki?curid=678288" title="Histopatologia zwierząt">
Histopatologia zwierząt

Histopatologia zwierząt - dziedzina nauk weterynaryjnych zajmująca się badaniem mikroskopowych preparatów histopatologicznych, przede wszystkim pod kątem chorób zwierząt, które są spowodowane zmianami histopatologicznymi w tkankach.
Jedną z technik histopatologicznych jest badanie immunohistochemiczne, czy też badanie immunoenzymatyczne, które to badania polegają na swoistych zasadach barwienia preparatów lub - jak to jest w przypadku badania immunoenzymatycznego - na stosowaniu specjalnych enzymów podczas wykonywania tych preparatów.

</doc>
<doc id="678290" url="https://pl.wikipedia.org/wiki?curid=678290" title="Tinduf">
Tinduf

Tinduf (arab.: تيندوف, fr. "Tindouf") – miasto w Algierii, stolica prowincji Tinduf; ok. 58 tys. mieszkańców (2012). W pobliżu znajduje się kilka algierskich baz wojskowych oraz obozy dla uchodźców z Sahary Zachodniej (zob. Sahrawi). W jednym z nich działa front Polisario, walczący o niezależność Sahary Zachodniej od Maroka.
Historia.
Osada została założona w pobliżu pojedynczej oazy na Saharze w 1852 roku przez plemię Tajakant, lecz zniszczyli je członkowie innego plemienia Reguibat w 1895 roku. Miejsce pozostało niezamieszkane aż do czasu przybycia wojsk francuskich w 1934 roku. Po uzyskaniu przez Algierię niepodległości w 1962 roku miasto się rozrastało, m.in. ze względu na strategiczne położenie w pobliżu zbiegu granic z Mauretanią, Marokiem i Saharą Zachodnią, ale także ze względu na duży napływ uciekinierów z Sahary Zachodniej.
W lutym 2006 roku miasto poważnie ucierpiało w wyniku powodzi.

</doc>
<doc id="678292" url="https://pl.wikipedia.org/wiki?curid=678292" title="Baron Harlech">
Baron Harlech

Baronowie Harlech 1. kreacji (parostwo Zjednoczonego Królestwa)
Następca 6. baron Harlech: Jasset David Cody Ormsby-Gore

</doc>
<doc id="678293" url="https://pl.wikipedia.org/wiki?curid=678293" title="War Rock">
War Rock

War Rock (kor.: 워록) – gra z gatunku FPS, wyprodukowana przez południowokoreańską firmę Dream Execution, która udostępnia innym firmom licencję na jej wykorzystanie. Gra oferuje możliwość przeprowadzania batalii na współczesnym polu bitwy wyspecjalizowanymi jednostkami piechoty. Gracz ma również szeroki arsenał różnego rodzaju broni do wykorzystania począwszy od pojazdów mechanicznych poprzez helikoptery, samoloty skończywszy na łodziach.
Obecnie dostępne jest sześć edycji gry:

</doc>
<doc id="678294" url="https://pl.wikipedia.org/wiki?curid=678294" title="Duch">
Duch



</doc>
<doc id="678296" url="https://pl.wikipedia.org/wiki?curid=678296" title="William Richard Ormsby-Gore, 2. baron Harlech">
William Richard Ormsby-Gore, 2. baron Harlech



</doc>
<doc id="678298" url="https://pl.wikipedia.org/wiki?curid=678298" title="Histologia zwierząt">
Histologia zwierząt

Histologia zwierząt zajmuje się badaniem i obserwowaniem prawidłowych, czyli nie zmienionych patologicznie tkanek pobranych od zwierząt.
Jest dziedziną stosowaną wykładaną na wydziałach weterynaryjnych, bądź wydziałach biologii.
Bardzo często z tej dziedziny wiedzy czerpią również studenci medycyny, czy też sami naukowcy związani z medycyną człowieka. Jest to związane przede wszystkim z dużą czytelnością niektórych preparatów histologicznych tkanek zwierzęcych, jak np. zraziki wątrobowe świni. Preparaty takie mogą posłużyć wyjaśnieniu pewnych zjawisk, czy też zależności zachodzących pomiędzy poszczególnymi strukturami tkankowymi w organizmie człowieka.
Słowo „histologia” wzięło swoje pochodzenie od dwóch łacińskich słów: „histos” – tkanka, utkanie oraz „logos” – nauka, słowo.

</doc>
<doc id="678299" url="https://pl.wikipedia.org/wiki?curid=678299" title="Grób Nieznanego Żołnierza w Krakowie">
Grób Nieznanego Żołnierza w Krakowie

Grób Nieznanego Żołnierza – cenotaf upamiętniający poległych na polach bitewnych nieznanych polskich żołnierzy, usytuowany w Krakowie na placu Matejki przed pomnikiem Grunwaldzkim. Na marmurowym postumencie znajduje się znicz z brązu, zapalany podczas uroczystości.
Historia.
Odsłonięcie Grobu Nieznanego Żołnierza w Warszawie spowodowało podobne akcje w wielu innych miastach Polski. W Krakowie z inicjatywą ufundowania pomnika wystąpiła redakcja „Gońca Krakowskiego” i rozpoczęła akcję zbierania funduszy na ten cel. Pomysłu jednak nie zrealizowano ponieważ w nocy z 13 na 14 czerwca 1925 pod pomnik Grunwaldzki podjechała platforma, z której wyładowano gotową płytę pomnika z napisem: „Nieznanemu żołnierzowi polskiemu poległemu za Ojczyznę 1914-1920”. W południe 14 października odbyła się manifestacja mieszkańców Krakowa, o udział w której apelował Ilustrowany Kurier Codzienny. Do zgromadzonych tłumów przemawiali: Witold Ostrowski, profesor Boleslaw Pochmarski, Stanisław Klimecki i Jan Łobodycz. Fundator pomnika chciał pozostać anonimowy, ale w kolejnych dniach zbyt dużo informacji pojawiało się w „Ilustrowanym Kurierze Codziennym”, którego właścicielem i wydawcą był Marian Dąbrowski. Miasto domyślało się, że to właśnie właściciel IKC-a był anonimowym fundatorem pomnika. Pomnik był miejscem manifestacji patriotycznych do momentu zniszczenia go wraz z Pomnikiem Grunwaldzkim przez Niemców w listopadzie 1939.
W 1946 na wysokich metalowych prętach umieszczono urnę z ziemią z pól bitewnych II wojny światowej, gdzie walczył polski żołnierz. Tutaj składano wieńce i kwiaty. W związku z odbudową pomnika Grunwaldzkiego konstrukcję rozebrano, urnę zaś złożono w 1976 w piwniczce obecnego pomnika – Grobu Nieznanego Żołnierza wykonanego z czarnego marmuru według projektu prof. Wiktora Zina. Pomnik zdobi metalowy znicz zasilany gazem, który zapalany jest podczas uroczystości organizowanych pod pomnikiem, na nim wyryte zostały miejsca bitew żołnierzy polskich w latach ostatniej wojny: Warszawa, Kutno, Westerplatte, Kock, Tobruk, Monte Cassino, Berlin, Studzianki, Lenino, Kołobrzeg, Odra, Nysa.

</doc>
<doc id="678303" url="https://pl.wikipedia.org/wiki?curid=678303" title="Ringsheim">
Ringsheim

Ringsheim – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Ortenau, wchodzi w skład wspólnoty administracyjnej Ettenheim. Leży ok. 27 km na południowy zachód od Offenburga, przy drodze krajowej B3.

</doc>
<doc id="678304" url="https://pl.wikipedia.org/wiki?curid=678304" title="Nowe Drogi">
Nowe Drogi

Nowe Drogi – polski miesięcznik ideologiczny, „organ teoretyczny i polityczny” KC PZPR (wcześniej KC PPR) wydawany w Warszawie w latach 1947–1989 przez „RSW Prasa-Książka-Ruch”. Zamieszczał obszerne artykuły wyjaśniające założenia poczynań partii w dziedzinie polityki wewnętrznej i zagranicznej oraz omawiał zagadnienia ideologiczne i organizacyjne Partii. 
Był lekturą obowiązkową dla działaczy PZPR.
Pierwszy numer czasopisma ukazał się 28 stycznia 1947.
Cenzura PRL.
W PRL informacje zawarte w gazecie, jak również publikowane na temat czasopisma podlegały cenzurze prewencyjnej. Dodatkowo nie można było krytycznie komentować informacji w niej opublikowanych lub wdawać się z nimi w polemikę. Wszelkie krytyczne i polemiczne materiały cenzura eliminowała przed wydrukowaniem. Zalecenia cenzorskie zanotował Tomasz Strzyżewski, który w swojej książce o peerelowskiej cenzurze opublikował notkę informacyjną z 1975 roku Głównego Urzędu Kontroli Prasy, Publikacji i Widowisk. Wytyczne dla cenzorów głosiły: "Nie należy dopuszczać do żadnych polemik z materiałami opublikowanymi na łamach „Trybuny Ludu” i „Nowych Dróg”. Treść tego zapisu nie może być przekazywana redakcjom.".
Siedziba.
Redakcja mieściła się w al. Stalina 9 (1948-1949), al. Róż 2 (1954-1955), przy ul. Górnośląskiej 18 (1964-1966), ul. Piotra Maszyńskiego (1970-1984), ul. Kruczej 36 (1987-1990).

</doc>
<doc id="678306" url="https://pl.wikipedia.org/wiki?curid=678306" title="Chelsea Tower (Dubaj)">
Chelsea Tower (Dubaj)

Chelsea Tower – budynek znajdujący się przy Sheik Zayed Road w Dubaju w Zjednoczonych Emiratach Arabskich. Wieżowiec był piąty pod względem wysokości w Dubaju w momencie zakończenia budowy w 2005 roku i mierzy 250 m. Zwieńczony jest 40-metrową iglicą.

</doc>
<doc id="678308" url="https://pl.wikipedia.org/wiki?curid=678308" title="Rust (Niemcy)">
Rust (Niemcy)

Rust – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Ortenau, wchodzi w skład wspólnoty administracyjnej Ettenheim. Leży ok. 27 km na południowy zachód od Offenburga. W Rust znajduje się park rozrywki Europa-Park.

</doc>
<doc id="678310" url="https://pl.wikipedia.org/wiki?curid=678310" title="William Ormsby-Gore (4. baron Harlech)">
William Ormsby-Gore (4. baron Harlech)

William George Arthur Ormsby-Gore, 4. baron Harlech KG, GCMG (ur. 11 kwietnia 1885 w Londynie, zm. 14 lutego 1964 tamże) – brytyjski arystokrata i polityk, jedyne dziecko George’a Ormsby-Gore’a, 3. barona Harlech, i lady Margaret Ethel Gordon, córki 10. markiza Huntly.
Życiorys.
Był politykiem Partii Konserwatywnej. Z jej ramienia od 1910 zasiadał w Izbie Gmin jako reprezentant okręgu Denbigh (od 1918 r. reprezentował okręg wyborczy Stafford). W Izbie Gmin zasiadał do 1938, kiedy to odziedziczył po śmierci swojego ojca tytuł barona Harlech i zasiadł w Izbie Lordów. W międzyczasie był m.in. parlamentarnym podsekretarzem stanu w Ministerstwie ds. Kolonii (1922-1929), poczmistrzem generalnym (1931), pierwszym komisarzem ds. prac publicznych (1931-1936) oraz ministrem kolonii (1936-1938). Podczas II wojny światowej był wysokim komisarzem w Związku Południowej Afryki (1941-1944).
Po wojnie zasiadał w zarządzie Midland Bank, właściciela domu bankierskiego założonego przez rodzinę Ormsby-Gore. W 1948 r. został kawalerem Orderu Podwiązki.
12 kwietnia 1913 r. poślubił lady Beatrice Edith Mildred Cecil (10 sierpnia 1891 - 1980), córkę Jamesa Gascoyne-Cecila, 4. markiza Salisbury, i lady Ciceli Alice Gore, córki 5. hrabiego Arran. William i Beatrice mieli razem trzech synów i trzy córki:

</doc>
<doc id="678311" url="https://pl.wikipedia.org/wiki?curid=678311" title="Komunistyczna Partia Czechosłowacji (1995)">
Komunistyczna Partia Czechosłowacji (1995)

Komunistyczna Partia Czechosłowacji (cz. "Komunistická strana Československa - KSČ"), mała czeska partia komunistyczna powstała w 1995, do 1999 działająca pod nazwą "Partia Czechosłowackich Komunistów" ("Strana československých komunistů").
KSČ uważa się za jedyną prawdziwą kontynuatorkę Komunistycznej Partii Czechosłowacji rządzącej w kraju do 1989. Z tego powodu też kontynuuje numerowanie swoich zjazdów. Partia powstała, ponieważ niektórzy działacze Komunistycznej Partii Czech i Moraw (Komunistická strana Čech a Moravy) uznali, iż KSČM jest w swych działaniach zbyt mało radykalna. Przewodniczącym partii był Miroslav Štěpán, przed rokiem 1989 sekretarz praskiego komitetu KPCz (najważniejsza funkcja partyjna w Pradze).
Komunistyczna Partia Czechosłowacji odwołuje się do marksizmu-leninizmu oraz . KSČ wydawała miesięcznik "Československý komunista/JISKRA" (Czechosłowacki komunista).
W 2001 nastąpił w ugrupowaniu rozłam, w wyniku którego powstała Komunistyczna Partia Czechosłowacji - Czechosłowacka Partia Pracy, której przewodniczącym został Ludvík Zifčák. W tym samym roku Sąd Najwyższy Republiki Czeskiej odmówił zawieszenia działalności partii, wniosek o zawieszenie zawierał uzasadnienie nie zdania sprawozdania finansowego za lata 1996 - 1997. W lutym 2006 odbył się XXI zjazd KPCz.

</doc>
<doc id="678312" url="https://pl.wikipedia.org/wiki?curid=678312" title="William George Arthur Ormsby-Gore, 4. baron Harlech">
William George Arthur Ormsby-Gore, 4. baron Harlech



</doc>
<doc id="678313" url="https://pl.wikipedia.org/wiki?curid=678313" title="Mistrzostwa Polski Seniorów w Lekkoatletyce 2005">
Mistrzostwa Polski Seniorów w Lekkoatletyce 2005

81. Mistrzostwa Polski Seniorów w Lekkoatletyce – zawody sportowe, które rozgrywane były w Białej Podlaskiej na stadionie AWF Biała Podlaska w dniach 24–26 czerwca 2005 roku.
Biegi przełajowe.
77. mistrzostwa Polski w biegach przełajowych rozegrano 5 marca w Policach. Kobiety rywalizowały na dystansie 4 km, a mężczyźni na 10 km.
Maraton.
Mistrzostwa Polski w maratonie kobiet i mężczyzn zostały rozegrane 10 kwietnia w Dębnie.
Bieg na 10 000 m.
Zawody mistrzowskie w biegu na 10 000 metrów kobiet i mężczyzn odbyły się 7 maja w Międzyzdrojach.
Wieloboje.
Mistrzostwa w dziesięcioboju mężczyzn i w siedmioboju kobiet zostały rozegrane 4 i 5 czerwca w Kielcach.
Chód na 20 km.
Mistrzostwa w chodzie na 20 kilometrów kobiet i mężczyzn zostały rozegrane 12 czerwca w Rumi.
Półmaraton.
Mistrzostwa Polski w półmaratonie rozegrano 11 września w Pile.
Chód na 50 km.
Zawody mistrzowskie w chodzie na 50 kilometrów mężczyzn odbyły się 2 października w Wiedniu w Austrii.

</doc>
<doc id="678314" url="https://pl.wikipedia.org/wiki?curid=678314" title="Kippenheim">
Kippenheim

Kippenheim – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Ortenau, wchodzi w skład wspólnoty administracyjnej Lahr/Schwarzwald. Leży ok. 20 km na południowy zachód od Offenburga, przy drodze krajowej B3.

</doc>
<doc id="678318" url="https://pl.wikipedia.org/wiki?curid=678318" title="Pomnik Nieznanego Żołnierza">
Pomnik Nieznanego Żołnierza



</doc>
<doc id="678321" url="https://pl.wikipedia.org/wiki?curid=678321" title="Wombaty">
Wombaty



</doc>
<doc id="678322" url="https://pl.wikipedia.org/wiki?curid=678322" title="Dubai World Trade Centre">
Dubai World Trade Centre

Dubai World Trade Centre (DWTC) (arab. مركز التجارة العالمي دبي) – biznesowy kompleks w Dubaju w Zjednoczonych Emiratach Arabskich wybudowany przez szejka Rashida bin Saeed al Maktouma. 
Kompleks składa się z wybudowanej w 1979 roku wieży, ośmiu sal wystawowych, Dubai International Convention Centre oraz apartamentów. 39-piętrowy budynek wznosi się na wysokość 149 m i większość z jego pięter jest handlowa. Gdy wieżowiec został ukończony, był najwyższym budynkiem w Dubaju. Wizerunek budynku znajduje się na banknocie o wartości 100 diramów.

</doc>
<doc id="678328" url="https://pl.wikipedia.org/wiki?curid=678328" title="Kodowanie znaków">
Kodowanie znaków



</doc>
<doc id="678329" url="https://pl.wikipedia.org/wiki?curid=678329" title="Polskie Centrum Akredytacji">
Polskie Centrum Akredytacji

Polskie Centrum Akredytacji (PCA) – krajowa jednostka akredytująca upoważniona do akredytacji jednostek oceniających zgodność na podstawie ustawy z dnia 13 kwietnia 2016 r. o systemach oceny zgodności i nadzoru rynku ().
Polskie Centrum Akredytacji posiada status państwowej osoby prawnej i jest nadzorowane przez ministra właściwego do spraw gospodarki.
Siedziba PCA znajduje się przy ul. Szczotkarskiej 42 w Warszawie.
Opis.
Zgodnie z rozporządzeniem Parlamentu Europejskiego i Rady (WE) nr 765/2008 z dnia 9 lipca 2008 r. ustanawiającym wymagania w zakresie akredytacji i nadzoru rynku odnoszącym się do warunków wprowadzania produktów do obrotu i uchylającym rozporządzenie (EWG) nr 339/93, Polskie Centrum Akredytacji zostało wskazane jako jedyna krajowa jednostka akredytująca w świetle ww. rozporządzenia.
System akredytacji prowadzony przez PCA jest dostępny dla wszystkich jednostek oceniających zgodność, niezależnie od ich wielkości, statusu prawnego oraz uczestnictwa w jakiejkolwiek organizacji lub grupie organizacji, a udział w nim jest dobrowolny.
PCA prowadzi ocenę i potwierdza kompetencje laboratoriów badawczych, laboratoriów wzorcujących, jednostek certyfikujących systemy zarządzania, jednostek certyfikujących wyroby, jednostek certyfikujących osoby, jednostek inspekcyjnych oraz innych podmiotów gospodarczych lub osób działających w systemie oceny zgodności. Podstawę oceny stanowią normy międzynarodowe. Formalnym potwierdzeniem kompetencji jest certyfikat akredytacji.
Polskie Centrum Akredytacji jest sygnatariuszem wielostronnych porozumień w ramach organizacji międzynarodowych działających w obszarze akredytacji:

</doc>
<doc id="678330" url="https://pl.wikipedia.org/wiki?curid=678330" title="Karabin Ruger AC556">
Karabin Ruger AC556

Ruger AC556 (Ruger Mini-14GB) – skonstruowany w latach 70. XX wieku amerykański karabin szturmowy. Ruger AC556 miał konstrukcje podobną do wprowadzonego jednocześnie na rynek karabinu samopowtarzalnego Ruger Mini-14, różnił się od niego tylko konstrukcją mechanizmu spustowego. Według planów AC556 miał być bronią wojskową, ale żadna armia nie zdecydowała się na zakup większej partii tych karabinów, a głównym odbiorcą tego karabinu stała się amerykańska policja.

</doc>
<doc id="678331" url="https://pl.wikipedia.org/wiki?curid=678331" title="Sąd Ozyrysa">
Sąd Ozyrysa

Sąd Ozyrysa – w mitologii egipskiej rytuał, jakiemu musiała poddać się dusza w Sali dwóch Prawd, gdzie zasiadał trybunał Ozyrysa sądzący zmarłego, doprowadzonego na sąd przez Anubisa. W sali ustawiona była waga, na której ważono serce zmarłego (na drugiej szali kładziono pióro – symbol bogini prawdy Maat). Ozyrys z Neftydą, Izydą i 42 asesorami, po wysłuchaniu spowiedzi zmarłego, wydawał wyrok. Jeśli ciężar grzechów przeważył szalę, duszę zabierał potwór Ammit – pół lew, pół hipopotam z głową krokodyla. „Usprawiedliwionego głosem” Ozyrys wprowadzał do raju (Pola Jaru). Według wierzeń starożytnych Egipcjan Sąd Ozyrysa był sądem ostatecznym, od którego nie istniała możliwość apelacji.
Koncepcja sądu Ozyrysa zaczyna kształtować się w religii staroegipskiej w początkach Średniego Państwa (XXII–XXI w. p.n.e.), aby ostateczny kształt przybrać w okresie Nowego Państwa.

</doc>
<doc id="678332" url="https://pl.wikipedia.org/wiki?curid=678332" title="Dersław z Rytwian">
Dersław z Rytwian



</doc>
<doc id="678339" url="https://pl.wikipedia.org/wiki?curid=678339" title="Aksu">
Aksu



</doc>
<doc id="678340" url="https://pl.wikipedia.org/wiki?curid=678340" title="Poczmistrzowie generalni Wielkiej Brytanii">
Poczmistrzowie generalni Wielkiej Brytanii

Lista osób pełniących funkcję Postmaster-General
XVII wiek.
W latach 1681–1823 bywało dwóch poczmistrzów, by torysi i wigowie mogli podzielić się patronatem.
XX wiek.
W 1969 r. urząd zlikwidowano, a jego kompetencje przejął minister poczty i telekomunikacji.

</doc>
<doc id="678341" url="https://pl.wikipedia.org/wiki?curid=678341" title="Rockvale">
Rockvale

Rockvale – miejscowość w Stanach Zjednoczonych, w stanie Kolorado, w hrabstwie Fremont, na obrzeżach zespołu miejskiego Florence - Cañon City.
Miasto w II poł XIX w. i I poł XX w. było węglowym ośrodkiem górniczym. Większość osadników była imigrantami, dużo mieszkańców ma wśród przodków Włochów oraz Polaków.

</doc>
<doc id="678352" url="https://pl.wikipedia.org/wiki?curid=678352" title="Idalin">
Idalin



</doc>
<doc id="678353" url="https://pl.wikipedia.org/wiki?curid=678353" title="Robert Harley">
Robert Harley



</doc>
<doc id="678354" url="https://pl.wikipedia.org/wiki?curid=678354" title="Henry St.John">
Henry St.John



</doc>
<doc id="678356" url="https://pl.wikipedia.org/wiki?curid=678356" title="Mirjana Lucić">
Mirjana Lucić



</doc>
<doc id="678358" url="https://pl.wikipedia.org/wiki?curid=678358" title="Stuart Craig">
Stuart Craig

Norman Stuart Craig OBE (ur. 14 kwietnia 1942 w Norwich) – brytyjski scenograf filmowy. W 2003 roku został odznaczony OBE ("Officer of the British Empire").
Rodzina.
Od 1965 jest żonaty z Patricią Stangroom, z którą ma dwójkę dzieci.

</doc>
<doc id="678359" url="https://pl.wikipedia.org/wiki?curid=678359" title="Earl Russell">
Earl Russell



</doc>
<doc id="678360" url="https://pl.wikipedia.org/wiki?curid=678360" title="Konwersja (chrześcijaństwo)">
Konwersja (chrześcijaństwo)

Konwersja (z „zmienić”) – zmiana wyznania w obrębie religii chrześcijańskiej lub przejście z innej religii na chrześcijaństwo. Osoba zmieniająca wyznanie chrześcijańskie to konwertyta.
Konwersje są charakterystyczne dla społeczności zróżnicowanych narodowościowo oraz wyznaniowo.
Według badań Artura Markowskiego definicja ograniczająca to pojęcie do zmian wyznania jedynie w obrębie religii chrześcijańskiej (lub z innej religii na religię chrześcijańską, ale nie odwrotnie) funkcjonuje nie tylko w źródłach związanych z chrześcijaństwem. Autor przytacza również definicję ze "Słownika socjologicznego", potwierdza ją również "Słownik Języka Polskiego PWN" oraz "Słownik wyrazów obcych i zwrotów obcojęzycznych Władysława Kopalińskiego".
Procedura konwersji, szczególnie na inne wyznanie chrześcijańskie prowadzona był zwykle po uprzednim zapoznaniem przyszłego konwertyty z nauką teologiczną danego wyznania oraz jego organizacją. Niekiedy dokonuje się również złożenia deklaracji przez osobę zainteresowaną, w której musi ona uzasadnić swoją decyzję. Decyzja o przyjęciu do wyznania należy zwykle do proboszcza parafii oraz władz kościelnych. Procedura dopełniana jest specjalną uroczystością podczas nabożeństwa, która w przypadku protestantyzmu równoważna jest z aktem konfirmacji.

</doc>
<doc id="678364" url="https://pl.wikipedia.org/wiki?curid=678364" title="Rynowirus">
Rynowirus



</doc>
<doc id="678365" url="https://pl.wikipedia.org/wiki?curid=678365" title="Rhinowirus">
Rhinowirus



</doc>
<doc id="678366" url="https://pl.wikipedia.org/wiki?curid=678366" title="Rada Najwyższa Narodowa (1830)">
Rada Najwyższa Narodowa (1830)

Rada Najwyższa Narodowa – rząd powstańczy w czasie powstania listopadowego, powołany 21 grudnia 1830 przez dyktatora Józefa Chłopickiego w miejsce rozwiązanego Rządu Tymczasowego. Istniała do 30 stycznia 1831, gdy powołano Rząd Narodowy.
Była kolegialnym organem doradczym dyktatora, przekazywała jego rozporządzenia do wykonania odpowiednim komisjom rządowym.
Prezes: 
Członkowie:

</doc>
<doc id="678368" url="https://pl.wikipedia.org/wiki?curid=678368" title="Rhinowirusy">
Rhinowirusy



</doc>
<doc id="678370" url="https://pl.wikipedia.org/wiki?curid=678370" title="Idalin (Radom)">
Idalin (Radom)

Idalin - dzielnica w południowo-wschodniej części Radomia.
W latach 90. XX wieku na terenie dzielnicy powstało osiedle domów wielorodzinnych. 
Na terenie Idalina znajduje się szkoła podstawowa oraz kościół parafialny pod wezwaniem św. Stefana. Przy parafii działają organizacje katolickie; wśród nich są szczepy Stowarzyszenia Harcerstwa Katolickiego "Zawisza".

</doc>
<doc id="678372" url="https://pl.wikipedia.org/wiki?curid=678372" title="Piotr Krasnow">
Piotr Krasnow

Piotr Nikołajewicz Krasnow, (ur. w Petersburgu, zm. 16 lub 17 stycznia 1947 w Moskwie) – rosyjski wojskowy (generał kawalerii), publicysta, pisarz i działacz polityczno-wojskowy, teoretyk wojskowości, ataman Wojska Dońskiego, współpracował z Niemcami podczas II wojny światowej.
Wczesne życie.
Pochodził ze znanej rodziny Kozaków dońskich, od pokoleń służącej w armii rosyjskiej. Jego dziadek Iwan I. Krasnow i ojciec Mikołaj I. Krasnow mieli stopnie generalskie. Piotr N. Krasnow ukończył 1 gimnazjum klasyczne w Petersburgu, w 1887 r. aleksandrowski korpus kadetów, a w 1888 1 Pawłowską Szkołę Wojskową. W tym samym roku dostał przydział do Atamańskiego Pułku Kozaków Lejbgwardii. Od 1891 roku pisał książki i artykuły z zakresu teorii wojskowości do pism „Военный инвалид”, „Разведчик”, „Вестник русской конницы” i innych. Miał silne poglądy monarchistyczne i uważał, że wojskowi powinni zajmować w społeczeństwie rosyjskim uprzywilejowaną pozycję. W 1892 roku przez rok był słuchaczem w Nikołajewskiej Akademii Sztabu Generalnego. W tym też roku opublikował swoją pierwszą książkę pt. „На озере”. Następnie napisał historię swojego pułku „Атаманская памятка. Краткий очерк истории лейб-гвардии Его императорского Высочества Государя Наследника Цесаревича полка” oraz powieści i prace „Атаман Платов”, „Донцы”, „Ваграм” i „Донской казачий полк в начале XIX века”.
Podczas powstania bokserów w Chinach 1899-1901 i wojny rosyjsko-japońskiej 1904-1905 pełnił funkcję korespondenta wojennego. Pomimo tego brał czynny udział w walkach z Japończykami, za co otrzymał m.in. Order Świętego Włodzimierza 4 klasy. Swoje bojowe przeżycia opisał w książce pt. „Год войны”. W 1907 ukończył oficerską szkołę kawaleryjską, po czym służył w niej jako instruktor prowadzący „kursy podnoszenia kwalifikacji”, a następnie dowódca kozackiego oddziału szkolnego. W 1909 awansował do stopnia pułkownika. W latach 1911-1913 dowodził 1 Syberyjskim Pułkiem Kozaków, który stacjonował nad granicą chińską, a od października 1913 r. – 10 Pułkiem Kozaków Dońskich, stacjonującym w Zamościu. W międzyczasie odbył na zlecenie cara Mikołaja II liczne podróże służbowe (prawdopodobnie o charakterze wywiadowczym) do Abisynii, Mandżurii, Indii, Chin i Japonii. Na ich podstawie napisał powieści „Казаки в Африке”, „Казаки в Абиссинии”, „Борьба с Китаем”, „По Азии”.
Brał udział w I wojnie światowej na frontach w Galicji i Bukowinie. W listopadzie 1914 został odznaczony Orderem św. Jerzego 4 klasy. W tym czasie awansował do stopnia generała majora, a następnie objął dowództwo I brygady 1 Dywizji Kawalerii Kozaków dońskich. W maju 1915 roku został dowódcą III brygady Kaukaskiej Dywizji Kawalerii, od lipca tego roku w stopniu generała lejtnanta 3 Dywizji Kawalerii Kozaków dońskich, zaś od września 2 Mieszanej Dywizji Kawalerii. Podczas swojej wojennej służby napisał książki „Картины былого Тихого Дона”, „В житейском море”, „Погром”, „Потерянные”, „Фарфоровый кролик”, „Волшебная песня”, a także wydał zbiory rozkazów wojskowych.
Rewolucje rosyjskie i wojna domowa 1917-1921.
Marsz na Petersburg.
Po wybuchu rewolucji lutowej 1917 roku, nie zaangażował się w działalność polityczną, ale pełnił wiernie służbę wojskową. 4 maja tego roku został aresztowany przez zrewolucjonizowanych żołnierzy w miasteczku Widibor, po czym odesłany do komitetu żołnierskiego w Mińsku, ale niebawem oswobodziły go oddziały wierne caratowi. W czerwcu tego roku został dowódcą 1 Dywizji Kawalerii Kozaków kubańskich, zaś pod koniec sierpnia III Korpusu Kawalerii. Przez krótki czas pełnił też funkcję szefa sztabu głównodowodzącego armią rosyjską gen. Michaiła Aleksiejewa. Dostał stopień generała kawalerii. Był gorącym przeciwnikiem bolszewików. W listopadzie 1917, bezpośrednio po przewrocie bolszewickim w Piotrogrodzie, do dowództwa Korpusu stacjonującego niedaleko Piotrogrodu przedostał się premier Rządu Tymczasowego Aleksander Kiereński, nakazując zajęcie miasta i obalenie rządów bolszewickich. 9 listopada gen. Piotr Krasnow wydał proklamację, wzywającą do „wyzwolenia miasta od anarchistów, agentów cesarza Wilhelma II i plagi głodu”. Z powodu strajku kolejowego, spowodowanego przez Lwa Trockiego, 700-osobowe oddziały kozackie (sześć sotni 9 Pułku Kawalerii Kozaków dońskich i cztery sotnie 10 Pułku Kawalerii Kozaków dońskich), wydzielone z Korpusu, posuwały się powoli, nękane dodatkowo przez agitatorów bolszewickich. 10 listopada opanowały one radiostację w Carskim Siole, a następnie doszło do niewielkich potyczek koło Gatczyny. Do decydującej walki doszło między Carskim Siołem a Krasnym Siołem. Silny ogień artylerii bolszewickiej zdezorganizował Kozaków, którzy wycofali się, natomiast generał Krasnow dostał się do niewoli. Został uwięziony w głównej siedzibie rewolucjonistów, Instytucie Smolnym w Petersburgu. Istnieje kilka wersji dotyczących jego uwolnienia. Jedna mówi, że udało mu się zbiec przy pomocy Kozaków stojących po stronie bolszewików. Inna, że ucieczkę zorganizował Lew Trocki w zamian za zobowiązanie, że generał kozacki nie będzie walczył przeciwko bolszewikom. Według kolejnej wersji został on po prostu zwolniony przez bolszewików zobowiązawszy się, że nie wystąpi przeciwko nowej władzy.
Republika Dońska.
Generał P. N. Krasnow przedostał się nad Don do Nowoczerkaska. Początkowo ukrywał się przed bolszewikami w stanicy Konstantinowskiej. Po zajęciu tych ziem przez wojska niemieckie w marcu 1918 r., sformował dywizję Kozaków dońskich (wcześniej odrzucił ofertę pokierowania antybolszewickimi siłami tworzonymi przez Kozaków, twierdząc, że im nie ufa). Z pomocą Niemców zdobył do maja ziemie kozackie, likwidując Dońską Republikę Radziecką. 11 maja tego roku wybrano doński rząd tymczasowy. 16 maja gen. P. N. Krasnow został obwołany atamanem „Wszechwielkiego Wojska Dońskiego” z uprawnieniami dyktatorskimi. 5 czerwca ogłosił on powstanie Republiki Dońskiej. Z pomocą Niemców i Brytyjczyków zorganizował armię kozacką, która w krótkim czasie wyparła oddziały bolszewickie z terytorium państewka. Prowadził politykę bezwzględnego terroru wobec wszystkich przeciwników. Pojmanych bolszewików natychmiast po przesłuchaniu rozstrzeliwano, przeprowadzano masowe egzekucje, prześladowano Żydów, których uważano za komunistów, a także miejscową ludność, która była w większości pochodzenia niekozackiego. Ataman P. N. Krasnow opierał się całkowicie na Niemcach, pisząc listy do cesarza Wilhelma II, w których gratulował mu zwycięstw, zapewniał o niewzruszonej lojalności Kozaków oraz prosił o dostawy sprzętu wojennego i żywności. Taka polityka doprowadziła do stopniowego zmniejszania się poparcia tradycyjnie antyniemieckiej ludności kozackiej. Po wybuchu rewolucji w Niemczech i wycofaniu wojsk niemieckich znad Donu, armia kozacka zmuszona została do walki z Czerwonymi na 2 fronty. Współdziałanie z wojskami rosyjskimi gen. Antona I. Denikina było słabe. Generał A. I. Denikin odrzucił sugestie gen. P. N. Krasnowa, aby uderzyć wspólnie na Carycyn i poprzez gubernię saratowską w kierunku Moskwy. Uznał, że w pierwszej kolejności należy oczyścić z bolszewików południe Rosji, stworzyć tam solidną bazę do dalszych działań i dopiero wówczas uderzyć na stolicę. Generał P. N. Krasnow dzięki pomocy niemieckiej w sierpniu dysponował już ok. 40 tys. żołnierzy. Jednakże jego możliwości działania ograniczała trudna sytuacja wewnętrzna na kontrolowanych obszarach, a zwłaszcza konflikty między Kozakami a ludnością niekozacką, poddaną licznym gwałtom i grabieżom. Pojawiały się także konflikty między samymi Kozakami. Na początku sierpnia Kozacy uderzyli na Carycyn i Kamyszyn z zamiarem opanowania obszaru mogącego zapewnić łączność między admirałem Aleksandrem W. Kołczakiem a gen. A. I. Denikinem i zarazem przecięcia szlaku komunikacyjnego, przez który zaopatrywana była centralna Rosja w żywność.
Na początku września Kozacy zmuszeni jednak zostali do wycofania się za Don. Na początku października ponowili uderzenie na Kamyszyn i Carycy doprowadzając do okrążenia tego ostatniego. Najcięższe walki trwały 14-16 października i przyniosły sukces obrońcom miasta. W połowie listopada linia frontu ponownie ustabilizowała się na Donie. W końcu listopada armia gen. P. N. Krasnowa po raz trzeci ruszyła na Carycyn, tym razem dochodząc do przedmieść Kamyszyna. Ofensywa bolszewicka w kierunku Rostowa i przekroczenie linii Donu spowodowało, że gen. P. N. Krasnow zarządził odwrót na kierunku carycyńsko-woroneskim, aby osłonić Rostów i Nowoczerkask. Po wycofaniu się Niemiec z wojny uznał ostatecznie władzę gen. A. I. Denikina i przekazał mu resztki swojej armii. Połączone wojska przybrały nazwę Sił Zbrojnych Południa Rosji. Ze względu na pogarszającą się sytuację militarną gen. P. N. Krasnow 15 lutego 1919 r. ustąpił z zajmowanej funkcji atamana Wojska Dońskiego.
Wyjechał przez Batumi do Estonii, gdzie wstąpił do wojsk gen. Nikołaja N. Judenicza. Służył w sztabie, kierując oddziałem propagandowo-politycznym. Wydawał gazetę „Приневский край”. Przebył cały szlak bojowy wojsk gen. N. N. Judenicza, od Narwy pod Piotrogród. Po ich klęsce w walkach z bolszewikami przebywał przez pewien czas w Tallinnie, gdzie w styczniu 1920 r. jako przedstawiciel Armii Ochotniczej uczestniczył w rozmowach z estońskim rządem o ewakuacji rosyjskich żołnierzy i oficerów, po czym wyemigrował do Niemiec.
Na emigracji.
W Niemczech prowadził kurs wojskowy „Военная психология”. W listopadzie 1923 r. przeniósł się do Francji, gdzie mieszkał na zamku w Dammarie-les-Lys jako doradca wielkiego księcia Mikołaja Mikołajewicza. W kwietniu 1936 r. powrócił do Niemiec. W obu państwach kierował jedną z antykomunistycznych organizacji rosyjskich emigrantów Bractwem Rosyjskiej Prawdy, która prowadziła partyzancko-terrorystyczną działalność na terytorium ZSRR. Współpracował z Rosyjskim Związkiem Ogólnowojskowym i innymi organizacjami o charakterze monarchistycznym. Prowadził wykłady w ramach wyższych kursów wojskowo-naukowych prowadzonych przez gen. Nikołaja N. Gołowina. Redagował pismo o charakterze monarchistycznym „Двуглавый Орел”. Poświęcił się też w dużym stopniu pracy literackiej. Napisał ponad 20 książek, głównie powieści historycznych, ale znajdują się wśród nich także opowiadania dla dzieci. Był autorem m.in. wspomnień z okresu wojny domowej w Rosji pt. „На внутреннем фронте” i „Всевеликое войско Донское”, epopei pt. „От Двуглавого Орла к красному знамени”, opisującej rosyjską historię od 1894 do 1922 r., powieści historycznych „Цесаревна”, „Екатерина”, „Цареубийцы”, „Ложь” i „За Чертополохом”, powieści z życia carskiej armii „Опавшие листья”, „Единая неделимая”, „Все проходит”, „Понять – простить”, „За чертополохом”, „Ларго”, „Выпаши”, „Домой” oraz autobiografii, opisującej stosunki w armii rosyjskiej i na carskim dworze petersburskim przed rewolucją i w czasie I wojny światowej. Jego utwory były przetłumaczone na wiele języków. Generał P. N. Krasnow wyraził w nich pełne oddanie dawnej Rosji i jej wartościom, wierność wobec dynastii Romanowów i Kościoła prawosławnego oraz nienawiść do ideologii komunistycznej. Występowały w nich silne wątki antysemickie. Z jego twórczości literackiej – przy ogólnej niechęci i podejrzliwości wobec nierosyjskich i nieprawosławnych narodów – przebijała pewna sympatia do Polski i Polaków.
Okres II wojny światowej.
W okresie II wojny światowej gen. P. N. Krasnow podjął współpracę z Niemcami. Od 1942 r. współuczestniczył w formowaniu kozackich oddziałów wojskowych na służbie niemieckiej. Stanął na czele Centralnego Biura do Spraw Kozackich i Administracji Wojsk Kozackich w Berlinie, chociaż oba urzędy nie miały faktycznie realnej władzy. We wrześniu 1943 r. na prośbę Niemców spacyfikował wrogie nastroje wśród żołnierzy kozackich formowanej w Mławie 1 Kozackiej Dywizji Kawalerii. Pod koniec wojny jego ideologia coraz bardziej zbliżała się do teorii rasowej narodowego socjalizmu. Według niej Kozacy byli potomkami skrzyżowanych ras nordyckiej i dynarskiej, z krwi Gotów i Czerkiesów, którzy już w IV wieku po narodzeniu Chrystusa posiadali własne państwo Kazakię. Zwolennikiem tej teorii był Alfred Rosenberg i uzyskała ona aprobatę Heinricha Himmlera. 30 marca 1944 r. gen. P. N. Krasnow stanął na czele Głównego Zarządu Wojsk Kozackich w Berlinie. Pod koniec października tego roku przybył do północnych Włoch, gdzie w rejonie Tolmezzo skoncentrowały się kozackie kolaboracyjne formacje wojskowe. Władze III Rzeszy obiecały Kozakom utworzyć na tym obszarze ich państewko Kazakię. Według planów SS miejscowa ludność włoska miała być stopniowo wysiedlana, zaś teren przejęty przez Kozaków, którzy mieli stworzyć bastion chroniący Wielką Rzeszę przed partyzantami włoskimi i jugosłowiańskimi. Generał P. N. Krasnow zabronił jednak prześladowań ludności włoskiej, w tym rozstrzeliwania podejrzanych o współpracę z partyzantami. Pełnił on rolę atamana, czyli głowy państwa, zaś Timofiej I. Domanow – atamana polnego, czyli dowódcy wojskowego. Generał P. N. Krasnow wraz z Radą Kozacką pracował nad projektem konstytucji, administrował zajmowanymi terenami, nadawał ordery i tytuły szlacheckie. Założono szkołę dla kozackich dzieci i szkołę kadetów dla młodzieży. Dzięki powszechnemu szacunkowi, który budziła postać gen. P. N. Krasnowa, który odwiedzał okoliczne miejscowości w limuzynie, pod eskortą 48 Kozaków w paradnych mundurach, stosunki między rodzimą ludnością a Kozakami stały się poprawne. W ostatnich miesiącach wojny doszło do konfliktu między obydwoma atamanami. Generał P. N. Krasnow chciał zachować niezależność i wierzył do końca w zwycięstwo III Rzeszy, podczas gdy T. I. Domanow pragnął podporządkować Kozaków gen. Andriejowi A. Własowowi. W lutym 1945 r. zwolennicy T. I. Domanowa uzyskali przewagę w Radzie Kozackiej, w wyniku czego gen. P. N. Krasnow zrzekł się funkcji atamana, ale zachował swą pozycję jako najwyższy autorytet wśród Kozaków. W kwietniu tego roku, po zajęciu przez wojska brytyjskie okolic Wenecji, udał się bez zezwolenia Niemców do Padwy, gdzie przebywał brytyjski marszałek Harold Alexander, osobisty znajomy generała z czasów wojny domowej w Rosji, i prosił go o uratowanie Kozaków. Ustalono, że poddadzą się oni Brytyjczykom, gdy tylko dotrą do Tolmezzo, ale gdy gen. P. N. Krasnow powrócił do miasteczka, zaczęła się już zarządzona przez T. I. Domanowa ewakuacja Kozaków do Austrii. Generał P. N. Krasnow w takiej sytuacji przyłączył się do nich. 4 maja Kozacy przekroczyli granicę austriacką. 7 maja, wysłany do Brytyjczyków jako parlamentariusz wnuk gen. P. N. Krasnowa Nikołaj N. Krasnow, otrzymał zezwolenie na zakwaterowanie się Kozaków (z kobietami i dziećmi było ich około 20-30 tys.) w dolinie Drawy i obietnicę, że nie zostaną wydani władzom ZSRR. Jednakże w ramach operacji „Keelhaul” Brytyjczycy przygotowali ich deportację. Aby wykonać swoje zobowiązania, zastosowali fortel; najpierw rozbroili wszystkich Kozaków, a potem wezwali oficerów na dzień 28 maja na „konferencję” do miejscowości Spittal. Po przybyciu do Spittalu oficerowie kozaccy zostali umieszczeni w obozie otoczonym drutem kolczastym i pilnowanym przez brytyjskich żołnierzy. 29 maja przewieziono ich autobusami i ciężarówkami do miasteczka Judenburg, gdzie przebiegała linia demarkacyjna między strefą brytyjską i sowiecką. 29 maja Brytyjczycy przekazali ich Armii Czerwonej. Pomimo tego, że gen. P. N. Krasnow jako biały emigrant nie podlegał wydaniu, podobnie jak duża część innych oficerów, także został deportowany.
W sowieckiej niewoli.
Generał P. N. Krasnow wraz z synami Nikołajem i Siemionem N. Krasnowem oraz wnukiem Nikołajem został przewieziony najpierw do opuszczonej fabryki koło Judenburga, a następnie do więzienia policyjnego w Grazu, stamtąd do Baden pod Wiedniem. W końcu załadowano ich wraz z innymi wyższymi oficerami kozackimi do samolotu, który wylądował w Moskwie 4 czerwca. Trafili do więzienia śledczego NKWD na Łubiance. Jesienią 1946 r. przed Kolegium Wojskowym Sądu Najwyższego ZSRR doszło do procesu gen. P. N. Krasnowa, gen. Helmutha von Pannwitza, atamana T. I. Domanowa, płk. S. N. Krasnowa i innych wyższych oficerów kozackich. Wszystkich skazano na karę śmierci przez powieszenie.
Postać gen. P. N. Krasnowa współcześnie.
W 1998 r. gen. P. N. Krasnowowi, gen. H. von Pannwitzowi, atamanowi T. N. Domanowowi i innym przywódcom kozackich formacji wojskowych w służbie niemieckiej wystawiono na dziedzińcu cerkwi pw. Wszystkich Świętych w Moskwie pomnik z napisem "Воинам русского общевоинского союза, русского корпуса, казачьего стана, казакам 15 кавалерийского корпуса, павшим за веру и отечество", co stanowi przedmiot licznych kontrowersji.
4 sierpnia 2006 r. w stanicy Jelanskaja w regionie rostowskim został postawiony kompleks pamiątkowy, poświęcony pamięci Kozaków dońskich, poległych w walkach z bolszewikami. Pośrodku stanął brązowy pomnik atamana P. N. Krasnowa.
Narodowe i monarchistyczne organizacje rosyjskie, w kraju i za granicą, stale kierują prośby do sądów Federacji Rosyjskiej o rehabilitację kolaboracyjnych kozackich oddziałów wojskowych na służbie niemieckiej i ich dowódców. 25 grudnia 1997 r. Główna Prokuratura Wojskowa Federacji Rosyjskiej uznała jednak, że nie podlegają oni rehabilitacji. 17 stycznia 2008 r. ataman Kozaków dońskich, deputowany Dumy Państwowej, Wiktor Wodołacki podpisał ukaz o powołaniu grupy roboczej ds. rehabilitacji P. N. Krasnowa.
W 2007 r. w mieście Jełańska pod Rostowem nad Donem biznesmen kozacki Władimir Mielichow w swoim obejściu postawił pomnik sławiący gen. P. N. Krasnowa. Memoriał „Kozacy dońscy w walce z bolszewikami” budzi kontrowersje i prokuratura prowadzi dochodzenie za propagowanie faszyzmu. Prokuratura twierdzi, że oddawanie czci gen. P. N. Krasnowowi uwłacza pamięci Rosjan i jest propagowaniem faszyzmu. Mielichow broni atamana, twierdząc, że memoriał jest poświęcony tragedii wojny domowej.
Rodzina.
Piotr Krasnow poślubił (przypuszczalnie w r. 1895) Lidię z inflanckich baronów von Wolff (rodzina pochodziła z Żagania i przeniosła się na tereny nadbałtyckie na początku XVIII wieku). Małżonkowie mieli troje dzieci- synów Mikołaja i Siemiona i córkę Tatianę. Mikołaj i Siemion walczyli wraz z ojcem w czasie wojny domowej 1917-21, po emigracji z Rosji udali się do Jugosławii, gdzie wstąpili do tamtejszej armii i otrzymali obywatelstwo Królestwa Jugosławii (Siemion uzyskał nawet stopień generała-majora). O losie córki niewiele wiadomo, wyszła za mąż w Finlandii.
Po upadku Jugosławii (1941) synowie i wnuk Mikołaj Mikołajewicz przyłączyli się do ojca i dzielili z nim odtąd losy „Kazakii” aż do smutnego końca w 1945 roku. Dowiedziawszy się o deportacji Kozaków panie Krasnow uciekły z Lienzu do różnych wiosek alpejskich i udało im się uchronić przed sowieckimi gułagami. Żona generała przedostała się później do Niemiec, gdzie zmarła 23 lipca 1949 roku. Żona Mikołaja Piotrowicza schroniła się w USA, gdzie zmarła w 1956 roku w Nowym Jorku. Żona Mikołaja Mikołajewicza Lili przedostała się do Argentyny, gdzie w 1956 roku połączyła się z mężem. Żona Siemiona (nieznanego imienia) wraz z urodzonym 15 lutego 1945 roku w szpitalu wojskowym w Lienzu synem Michaiłem Siemionowiczem schroniła się w Chile.
Jak opisano wyżej, Piotra i Siemiona Krasnowów zgładzono w Moskwie w 1947 roku, Mikołaj Piotrowicz i Mikołaj Mikołajewicz zostali wysłani na Syberię na ciężkie roboty. Mikołaj Piotrowicz, którego syn jeszcze zobaczył w 1946 roku w więzieniu Butyrki, zmarł w gułagu ok. r. 1950. Wnuk generała Mikołaj Mikołajewicz przebył całą gehennę różnych gułagów, od okolic Marinska do Omska, przy końcu katorgi pracował w kopalni węgla w Karagandzie. W roku 1955 został zwolniony i uzyskał jako obywatel jugosłowiański wizę do Szwecji, gdzie przebywał u kuzynki, prawdopodobnie córki Tatiany Krasnowej. W Szwecji Mikołaj napisał swe wspomnienia „Ukryta Rosja”, które ukazały się w małym rosyjskim wydawnictwie emigracyjnym w Nowym Jorku i zostały potem przetłumaczone na angielski i niemiecki. Jednocześnie Krasnow pracował w Szwecji jako drwal, by zarobić pieniądze na przejazd do Argentyny. Z żoną połączył się po 11 latach niewidzenia w grudniu 1956 roku. Rok później zmarł, najprawdopodobniej zamordowany przez agentów MWD. O dalszych losach żony nic nie wiadomo. Byli bezdzietni.
Urodzony w Lienzu syn Siemiona Michaił Siemionowicz Krasnow, jako obywatel Chile zwany Miguel Krasnoff Marchenko, wybrał (wbrew woli matki) karierę oficerską. Jako najlepszy ze swego rocznika ukończył w 1964 roku amerykańską Szkołę Ameryk w Panamie. Po powrocie do Chile pracował od początku lat 70. w wiernej generałowi Pinochetowi tajnej policji DINA i brał udział w przesłuchaniach i torturach lewicowych przeciwników dyktatora. Po odejściu Pinocheta w r. 1990 Krasnoff został oskarżony o łamanie praw człowieka. Do roku 2003 poddano go, jak się wyraził w wywiadzie dla prasy, tysiącowi przesłuchań. W tym samym roku skazano go na 10 lat więzienia za jego przestępstwa. Od wyroku odwołał się do wyższej instancji.
Miguel Krasnoff, emerytowany generał-major armii Chile, mieszka w Santiago i jest menadżerem hotelu wojskowego w tym mieście. Ma żonę, dzieci i wnuki.
Bibliografia.
Dzieła Piotra Krasnowa.
Wydane w Rosji
Wydane w Niemczech
Wydane we Francji

</doc>
<doc id="678375" url="https://pl.wikipedia.org/wiki?curid=678375" title="William Oefelein">
William Oefelein

William Anthony „Bill” Oefelein (ur. 29 marca 1965 w Fort Belvoir w stanie Wirginia) – amerykański astronauta, komandor porucznik United States Navy w stanie spoczynku, inżynier i przedsiębiorca.
Wykształcenie i służba wojskowa.
Jako pilot wylatał ponad 3000 godzin na ponad pięćdziesięciu typach samolotów. Wykonał ponad 200 lądowań na lotniskowcach.

</doc>
<doc id="678385" url="https://pl.wikipedia.org/wiki?curid=678385" title="Plusy dodatnie, plusy ujemne">
Plusy dodatnie, plusy ujemne



</doc>
<doc id="678388" url="https://pl.wikipedia.org/wiki?curid=678388" title="AMX-13 DCA">
AMX-13 DCA

AMX-13 DCA – francuskie samobieżne działo przeciwlotnicze wykorzystujące podwozie czołgu lekkiego AMX-13.
Na podwoziu umieszczona jest wieża S401A mieszcząca dwie armaty Hispano-Suiza HSS-831A i radar dopplerowski "DR-VC-1A Oeil Noir 1" (antena radaru jest w położeniu marszowym składana). Kąt ostrzału armat jest równy 360° w poziomie i od –8° do +85° w pionie. Donośność maksymalna 13 500 m, skuteczna do celów latających 3500 m. Działo AMX-13 DCA zostało przyjęte do uzbrojenia armii francuskiej w 1966 roku.

</doc>
<doc id="678391" url="https://pl.wikipedia.org/wiki?curid=678391" title="Ralph Fiennes">
Ralph Fiennes

Ralph Fiennes (wym. reɪf ˈfaɪnz), właśc. Ralph Nathaniel Twisleton-Wykeham-Fiennes (ur. 22 grudnia 1962 w Ipswich, Suffolk) – angielski aktor i reżyser.
Życiorys.
Wczesne lata.
Urodził się w Ipswich w katolickiej rodzinie jako najstarszy z sześciorga dzieci Marka Twisletona-Wykehama-Fiennesa (ur. 11 listopada 1933, zm. 30 grudnia 2004), fotografa i ilustratora, i Jennifer Anne Mary Alleyne Lash (ur. 27 lutego 1938, zm. 28 grudnia 1993), pejzażystki i pisarki publikującej swoje książki pod pseudonimem Jini Fiennes. Jego siostra Martha (ur. 5 lutego 1965) została reżyserką teatralną, a w 1999 zadebiutowała na dużym ekranie realizując z Ralphem "Oniegina". Muzykę do filmu skomponował ich brat Magnus Hubert (ur. 1965). Druga siostra, Sophia Victoria (ur. 1967), została producentką, a najmłodszy brat, Joseph (ur. 27 maja 1970 z bratem bliźniakiem Jacobem Markiem, który został leśniczym) także został aktorem. Ma także przybranego brata Michaela „Micka” Emery (ur. 31 grudnia 1952), z zawodu archeologa. Jest kuzynem brytyjskiego badacza Sir Ranulpha Fiennesa, a także wujkiem aktora Hero Fiennes Tiffina. Jest również w ósmym pokoleniu kuzynem króla Karola.
Zamiłowanie do sztuki wyniósł z domu. Uczęszczał do szkoły dla chłopców Bishop Wordsworth. Zamierzał zostać malarzem i rozpoczął naukę w Chelsea College of Art &amp; Design. Po roku przeniósł się do Royal Academy of Dramatic Art.
Kariera.
W 1985 trafił do zespołu Regents Park Theatre, z którym występował przez kolejne dwa lata. Od roku 1987 grał z Royal National Theatre, a w 1988 został członkiem elitarnej grupy teatralnej Royal Shakespeare Company. W ciągu trzech lat zagrał m.in. Romea, Henryka VI, Troilusa w romansie "Troilus i Kresyda", Klaudia w "Wiele hałasu o nic" i Edmunda w "Królu Lirze". W 1995 występując na Broadwayu odebrał nagrodę teatralną Tony Award za tytułową rolę tytułowego duńskiego księcia w "Hamlecie" Szekspira w reżyserii Jonathana Kenta z Almeida Theatre Company.
W 1990 dostał pierwszą rolę T.E. Lawrence'a, awanturnika i poszukiwacza przygód w dramacie telewizyjnym "Niebezpieczny człowiek – Lawrence po Arabii" ("A Dangerous Man: Lawrence After Arabia"), a rok później pojawił się w miniserialu "Główny podejrzany" ("Prime Suspect", 1991). Rola Heathcliffa, pełnego sprzeczności, porywczego buntownika o wrażliwości romantyka w melodramacie "Wichrowe Wzgórza" ("Wuthering Heights", 1992) z Juliette Binoche sprawiła, że Steven Spielberg zaangażował go do biograficznego dramatu wojennego "Lista Schindlera" ("Schindler's List", 1993), gdzie zagrał autentyczną postać sadysty-oficera SS Amona Götha, okrutnego i bezdusznego nazistowskiego komendanta obozu koncentracyjnego w Płaszowie, który dla zabawy strzela do ludzi. Za tę rolę otrzymał nominację do Oscara i Złotego Globu oraz nagrodę nowojorskich, chicagowskich, bostońskich i londyńskich krytyków filmowych i Brytyjskiej Akademii Filmowej BAFTA.
W obsypanym nagrodami melodramacie wojennym "Angielski pacjent" ("The English Patient", 1996) zagrał nominowaną do Oscara i Złotego Globu rolę ciężko rannego pilota László Almásy. W dramacie "Kropla słońca" ("Sunshine", 1999) zagrał aż trzy postacie wcielając się w rolę dziadka, ojca i wnuka.
Był na okładkach magazynów takich jak „GQ”, „Entertainment Weekly”, „Esquire”, „Film” i „Variety”. Nie przerywając pracy w londyńskim teatrze z klasycznym szekspirowskim repertuarem, grał w filmach fantastycznonaukowych, dreszczowcach i komediach romantycznych. Specjalizuje się w rolach rozdartych wewnętrznie, tajemniczych bohaterów miotanych skrajnymi namiętnościami.
Zajmuje się także dubbingiem. W 1998 użyczył głosu Ramzesowi w biblijnym filmie animowanym "Książę Egiptu" ("The Prince of Egypt").
Został ambasadorem dobrej woli UNICEF.
Życie prywatne.
We wrześniu 1993 poślubił aktorkę Alex Kingston. W 1995, podczas realizacji spektaklu "Hamlet" poznał aktorkę Francescę Annis, dla której rozwiódł się z żoną 28 października 1997. Od 7 lutego 2006 para pozostaje jednak w separacji.

</doc>
<doc id="678392" url="https://pl.wikipedia.org/wiki?curid=678392" title="Indiana Pacers">
Indiana Pacers

Indiana Pacers – amerykański klub koszykarski, mający siedzibę w Indianapolis, w stanie Indiana. Występują w Central Division, Konferencji Wschodniej w National Basketball Association (NBA). Swoje domowe spotkania Pacers rozgrywają w Bankers Life Fieldhouse. Do tej pory największym sukcesem klubu był występ w finałach NBA w 2000 roku, przegrany z Los Angeles Lakers.
Historia.
Przez pierwsze 9 lat klub grał w lidze ABA, zdobywając tam 3 mistrzostwa, a pięciokrotnie grając w finale. W 1976, razem z New York Nets, Denver Nuggets i San Antonio Spurs, Pacers dołączyli do NBA. Przez pierwsze lata pobytu w nowej lidze klub był w trudnej sytuacji finansowej, co rzutowało także na wyniki sportowe. Do tego dochodziły słabe wybory w drafcie i nie najszczęśliwsza polityka kadrowa. Jedyne sukcesy przez pierwsze 13 lat gry w NBA to dwukrotne wejście do fazy playoff oraz występ dwóch graczy Billy Knighta i Dona Buse w All-Star Game w 1977.
Sytuacja zmieniła się pod koniec lat 80., po wyborze w kolejnych draftach dwóch przyszłych gwiazd zespołu – Reggie Millera i Rika Smitsa oraz pozyskaniu w udanej wymianie Detlefa Schrempfa. W 1990 Reggie Miller zagrał w meczu gwiazd, a klub regularnie zaczął pojawiać się w fazie playoff (choć niestety odpadał w pierwszych rundach). W następnym sezonie Schrempf zdobył tytuł najlepszego rezerwowego ligi, a w 1993 wystąpił w Meczu Gwiazd.
W 1994 klub osiągnął pierwszy duży sukces, dochodząc do finału konferencji, przegranego z New York Knicks. Wspaniałe występy Reggiego Millera w finałowych grach zaowocowały powołaniem go do drugiego Dream Teamu, który zdobył mistrzostwo świata w 1994. Rok później zespół wywalczył pierwszy tytuł mistrza Konferencji Wschodniej oraz drugi raz wystąpił w finałach konferencji, ulegając tam Orlando Magic.
Po dwóch latach słabszych występów w 1997 Pacers zatrudnili na stanowisku trenera, pochodzącego z Indiany, byłego wybitnego koszykarza Larry’ego Birda. Bird, mając do dyspozycji m.in. Chrisa Mullina, Dale’a Davisa, Antonio Davisa i Derricka McKey doprowadził zespół w następnym roku do finału konferencji, w którym zespół przegrał po wspaniałej walce z kończącymi mistrzowski cykl Chicago Bulls. Kolejny rok to kolejny występ w finale konferencji, zakończony porażką z Knicks, ale już rok 2000 to największy sukces w historii zespołu – pierwszy występ w finałach NBA. Niestety, na drodze Pacers stanął po raz kolejny Phil Jackson, prowadzący tym razem Los Angeles Lakers.
Po tym sezonie odeszła większość gwiazd zespołu, z trenerem Birdem na czele. Całkowicie przebudowany zespół, z wciąż aktywnym Reggie Millerem oraz młodymi gwiazdami Ronem Artestem i Jermaine O’Nealem, dość regularnie występował w playoffach, ale nie odnosił większych sukcesów. Nawet, powołany na prezydenta ds. operacji koszykarskich, Larry Bird nie zdołał tego zmienić. Największym echem z udziałem Pacers w ostatnich latach odbiła się awantura podczas meczu z Detroit Pistons, 19 listopada 2004, po której wielu zawodników zostało zawieszonych.
Po sezonie 2004-2005 karierę zakończył największy gracz w historii Indiana Pacers – Reggie Miller.
Zawodnicy.
Kadra w sezonie 2021/22.
"Stan na 26 października 2021"
Zastrzeżone numery.
1 "Jako trener; numer reprezentuje liczbę 529 zwycięstw z Pacers".
Włączeni do Koszykarskiej Galerii Sław.
a "Bird i Thomas zostali wybrani jako zawodnicy, nie trenerzy."
Nagrody i wyróżnienia.
ABA.
Nominowani do meczu gwiazd ABA

</doc>
<doc id="678393" url="https://pl.wikipedia.org/wiki?curid=678393" title="Kościół Chrześcijan Adwentystów">
Kościół Chrześcijan Adwentystów

Kościół Chrześcijan Adwentystów – ewangeliczny kościół protestancki, powstały wskutek tzw. przebudzenia adwentowego, jakie miało miejsce na terenie Stanów Zjednoczonych w XIX wieku. Charakteryzuje się on na tle innych współczesnych wyznań adwentystycznych nieuznawaniem soboty jako dnia świętego, podobnie jak było to w pierwotnym ruchu Williama Millera. Jest jednym z sześciu wyznań wyrosłych bezpośrednio z ruchu millerowskiego.
Historia.
William Miller.
Chociaż pierwsze "Stowarzyszenie Chrześcijan Adwentystów" zostało założone w roku 1860 w Salem, w stanie Massachusetts, to jednak początki kształtowania się kościoła sięgają czasów nauczania baptystycznego kaznodziei Williama Millera w Pittsfield, w stanie Massachusetts. Od wielu lat Miller badał proroctwa starotestamentowej Księgi Daniela i nowotestamentowej Księgi Objawienia. Po dokonaniu na ich podstawie wielu obliczeń, obwieścił w 1831 roku, że powtórne przyjście Chrystusa nastąpi w 1843 bądź 1844 roku. Tysiące ludzi uwierzyło mu i sprzedali swoje posiadłości. Jego zwolennicy, nazwani Millerytami, oczekiwali powrotu Chrystusa i końca świata.
Jonathan Cummings, Charles F. Hudson, George Storrs.
Jonathan Cummings (1785-1867), uczeń Millera, który przełożył przewidywania Millera na rok 1854, również miał istotny wpływ na osoby, które dały początek "Stowarzyszeniu Chrześcijan Adwentystów". Trzeci korzeń wiary Chrześcijan Adwentystów możemy zauważyć w rozkwicie nauki o warunkowej nieśmiertelności wśród kaznodziejów adwentystycznych takich, jak Charles F. Hudson (1795-1881) i George Storrs (1796-1879). Odrzucając to, co było ich zdaniem grecką filozofią (nieśmiertelność duszy), nauczali, że chociaż ludzie stworzeni zostali nieśmiertelnymi, to jednak nieśmiertelność tę utracili w konsekwencji upadku Adama. Zmarli, według nich, oczekują w nieświadomości zmartwychwstania, kiedy to pobożni otrzymają życie wieczne, a bezbożni zostaną ostatecznie zgładzeni. Te nauki oddzieliły "Stowarzyszenie Chrześcijan Adwentystów" od Kościoła Ewangelicznych Adwentystów.
Nauka.
„Deklaracja Zasad” "Kościoła Chrześcijan Adwentystów" naucza, że:
Kościół oficjalnie zaakceptował również następujące wyznania wiary:
Od pozostałych kościołów ewangelicznych, "Kościół Chrześcijan Adwentystów" różni się przede wszystkim nauką o warunkowej nieśmiertelności i postrzeganiem śmierci, jako stanu nieświadomości człowieka, aż do zmartwychwstania.
Działalność.
Kościół prowadzi misje, posiada placówki oświatowe (m.in. Uniwersytet Aurora), wydaje literaturę, organizuje konferencje i obozy. Generalna Konferencja kościoła zjeżdża się raz na trzy lata. Centrala "Kościoła Chrześcijan Adwentystów" znajduje się w Charlotte, w stanie Karolina Północna.
Statystyki.
Kościół Chrześcijan Adwentystów posiada na terenie Stanów Zjednoczonych i Kanady 35.000 członków w 325 zborach. Największe skupisko zborów znajduje się na wschodnim wybrzeżu USA, w stanach: Georgia, Karolina Północna, Karolina Południowa, Wirginia i Wirginia Zachodnia.
Obszarem działalności Kościoła, poza USA i Kanadą, objętych jest obecnie 11 krajów świata – Indie, Japonia, Malezja, Nowa Zelandia, Filipiny, Meksyk, Honduras, Chorwacja, Nigeria, Liberia, Ghana, gdzie łączna liczba członków wynosi 28.000.
Ogólnoświatowa liczba dorosłych, ochrzczonych wyznawców kościoła to około 63 000 osób.
Kościół Chrześcijan Adwentystów jest członkiem "Ewangelicznej Rady Odpowiedzialności Finansowej", "Stowarzyszenia Ewangelicznych Misji Zagranicznych" i "Narodowego Stowarzyszenia Ewangelicznych Chrześcijan".

</doc>
<doc id="678395" url="https://pl.wikipedia.org/wiki?curid=678395" title="Stanisław Radziwiłł (1722–1787)">
Stanisław Radziwiłł (1722–1787)

Stanisław Radziwiłł książę herbu Trąby (ur. 8 maja 1722, zm. 22 kwietnia 1787) – poseł, krajczy wielki litewski, podkomorzy litewski; syn Mikołaja Faustyna, brat Albrechta, Udalryka Krzysztofa i Jerzego, ojciec Anny Olimpii Mostowskiej.
Od 1752 krajczy wielki litewski, następnie podkomorzy wielki litewski w latach (1759–1779). Był także generałem-lejtnantem wojsk litewskich. W 1756 roku wybrany posłem nowogródzkim na sejm. Poseł powiatu lidzkiego na sejm 1760 roku. Poseł na sejm 1762 roku. Był członkiem konfederacji radomskiej 1767 roku. W załączniku do depeszy z 2 października 1767 roku do prezydenta Kolegium Spraw Zagranicznych Imperium Rosyjskiego Nikity Panina, poseł rosyjski Nikołaj Repnin określił go jako posła właściwego dla realizacji rosyjskich planów na sejmie 1767 roku, poseł powiatu lidzkiego na sejm 1767 roku. 23 października 1767 roku wszedł w skład delegacji Sejmu, wyłonionej pod naciskiem posła rosyjskiego Nikołaja Repnina, powołanej w celu określenia ustroju Rzeczypospolitej.
Członek konfederacji Andrzeja Mokronowskiego w 1776 roku i poseł na sejm 1776 roku z województwa nowogródzkiego.
Stanisław Radziwiłł był fundatorem m.in. kościoła Znalezienia Krzyża Świętego w Żyrmunach.
Był odznaczony bawarskim Orderem św. Huberta w 1753, polskim Orderem Orła Białego 3 sierpnia 1757, holsztyńskim Orderem św. Anny oraz rosyjskim Orderem św. Aleksandra Newskiego do 1779 i w tymże roku polskim Orderem św. Stanisława.

</doc>
<doc id="678396" url="https://pl.wikipedia.org/wiki?curid=678396" title="Kłodzko Miasto">
Kłodzko Miasto

Kłodzko Miasto – stacja kolejowa w Kłodzku, w województwie dolnośląskim. Według klasyfikacji PKP ma kategorię dworca regionalnego.
Pasażerowie.
W roku 2017 wymiana pasażerska wyniosła 402 tys. osób (1,1 tys. dziennie).
W roku 2018 wymiana pasażerska wyniosła 365 tys. osób (1 tys. dziennie).
W roku 2019 przystanek obsługiwał 1,1 tys. pasażerów na dobę (łącznie 402 tys. osób).
W roku 2020 wymiana pasażerska wyniosła 700-1000 osób dziennie.
W roku 2021 wymiana pasażerska wyniosła 402 tys. osób (1,1 tys. dziennie).
Lokalizacja.
Stacja kolejowa Kłodzko Miasto położona jest w samym centrum miasta, na prawym brzegu Nysy Kłodzkiej. Od placu Bolesława Chrobrego (Rynku) oddalony jest o ok. 370 m na południowy wschód.
Historia.
Lata 1875–1900.
W 1875 r. wybudowano dworzec Kłodzko Główne, który był znacznie oddalony od miasta (znajdował się we wsi Goszyce), co znacznie utrudniało pasażerom korzystanie z niego. Dlatego też władze miasta postanowiły w pobliżu obecnego pl. Jedności wybudować przystanek osobowy. Teren pod jego budowę został przekazany kolei przez miasto bezpłatnie. Nowo powstały przystanek został wciśnięty między istniejącą zabudowę. Zwiększenie się ruchu pasażerskiego spowodowało konieczność jego rozbudowy, o czym dyskutowano na sesjach rady miejskiej.
1900–1945.
Na początku XX w. wzniesiono niewielki budynek dworca miejskiego. Istniejący przystanek kolejowy był tymczasowym rozwiązaniem, stąd też przed I wojną światową opracowano plan jego przebudowy. Koszty tego projektu oszacowano na 16 mln marek i dlatego z niego zrezygnowano. W 1934 r. wrócono do tych planów. Inwestycja miała być realizowana przez 5 lat i kosztować ok. 4 mln nowych marek. Pracę przy niej miało znaleźć 200 osób, co znacznie zmniejszyłoby bezrobocie, panujące wówczas w Kłodzku.
Po roku widoczne były efekty wstępnych robót: wykonano wysoki nasyp i estakadę oraz przebudowano okoliczne ulice. Wybudowano również dodatkowe dwa perony, z których każdy posiadał dwie skrajnie. Przebieg istniejącego peronu został poddany korekcie. Wykonano połączenie peronów przejściem podziemnym, tunel techniczny z szybami dla wind towarowych. Wskutek wybuchu w 1939 r. II wojny światowej inwestycji nie zakończono.
Okres po 1945 roku.
Po 1945 r. Kłodzko na mocy porozumień trzech konferencji pokojowych znalazło się w granicach Polski. W latach 70. XX wieku, w związku z przebudową pl. Jedności powrócono do planów rozbudowy dworca. Wybudowano wówczas m.in. przyczółki na dodatkowy wiadukt nad jezdnią na prowadzący na niego trzeci tor. Prace jednak wkrótce wstrzymano, tłumacząc to względami finansowymi oraz koniecznością wyburzenia dworca PKS. Przy tej okazji, w 1974 r. wyburzono gmach dworca. W tym samym roku między torami wybudowano skromny budynek kasy, w której mieściła się również poczekalnia. W styczniu 2021 r. zakończono modernizację z przebudową przystanku kolejowego na stację kolejową. Wybudowano drugi peron i nastawnię KM. Zbudowano pochylnię na peron 1 od ulicy Kościuszki i zamontowano windy na wszystkie perony. Pociągi mogą teraz kończyć lub rozpoczynać bieg. Umowę w tej sprawie podpisano 11 czerwca 2018 z firmą Infra Silesia.
Linie kolejowe.
Przez Kłodzko Miasto przechodzi linia kolejowa nr 276 z Wrocławia do Międzylesia oraz z Kłodzka do Kudowy-Zdroju nr 309 Pierwsza z nich jest w pełni zelektryfikowana od lat 90. XX w., dwutorowa. Z kolei druga jest niezelektryfikowana i jednotorowa.
Maksymalne dozwolone prędkości na szlakach w okolicy Kłodzka Miasta:
Pociągi.
Pociągi osobowe.
Przez przystanek Kłodzko Miasto przejeżdża dwanaście par pociągów osobowych relacji Międzylesie (Bystrzyca Kłodzka Przedmieście)-Wrocław i z powrotem oraz pięć autobusów szynowych Kolei Dolnośląskich z Kudowy-Zdroju do Legnicy i trzy z Kudowy-Zdroju do Wałbrzycha Głównego.
Pociągi towarowe.
Przez Kłodzko Miasto przejeżdżają kilka razy dziennie pociągi towarowe, głównie z Wrocławia oraz Kłodzka Głównego, w tym należące do spółki PKP Cargo.
Infrastruktura.
Dworzec.
Budynek dworca został wyburzony w 1974 r. w związku z planowaną modernizacją i przebudową tutejszej stacji kolejowej. Została ona zastąpiona przez wzniesiony pospiesznie budynek kasowy, umiejscowiony pomiędzy dwoma torami na peronie pierwszym, który był położony jest na estakadzie położonej pomiędzy pl. Jedności, a ul. Słowackiego. W 2019 roku podczas przebudowy stacji budynek wyburzono i obecnie nie ma kas i poczekalni. Do stacji prowadzą dwa wejścia: pierwsze od strony pl. Jedności i Kościuszki, drugie od ul. Słowackiego.
Perony.
Na stacji znajdują się dwa perony, każdy ma dwie krawędzie peronowe. Na każdy peron można dotrzeć windą. 

</doc>
<doc id="678404" url="https://pl.wikipedia.org/wiki?curid=678404" title="Aleksandra Radziwiłłowa">
Aleksandra Radziwiłłowa

Aleksandra Radziwiłłowa z domu Stecka herbu Radwan, znana również jako „urocza Olesia” (ur. 1796 r., zm. 14 lipca 1864 r. w ) – polska malarka amatorka, twórczyni rezydencji w Szpanowie na Wołyniu.
Życiorys.
Była córką Karola Steckiego herbu Radwan i Marii z Morsztynów herbu Leliwa. 12 lipca 1815 r. wyszła za mąż za generała Michała Gedeona Radziwiłła hebru Trąby. W posagu swojemu mężowi wniosła Szpanów na Wołyniu i Czarkowy w pobliżu Starego Korczyna. Zainspirowana przez teściową Helenę z Przeździeckich Radziwiłłową, korzystając z usług architekta Henryka Ittara oraz projektanta ogrodów Dioniozego Miklera, przebudowała pałac i park w Szpanowie tak, że stały się jedną ze wspanialszych rezydencji na Wołyniu. Wygląd Szpanowa znany jest między innymi dzięki akwarelom namalowanym przez Aleksandrę Radziwiłłową. Z małżeństwa z Michałem Gedeonem miała córkę Michalinę oraz synów Karola Andrzeja i Zygmunta.
Po upadku powstania listopadowego w 1831 r. podążyła wraz z dziećmi za mężem, który został zesłany w głąb Rosji do Jarosławia. Car Mikołaj I skonfiskował majątki Michała Gedeona, a następnie podarował je swojemu adiutantowi Leonowi Radziwiłłowi, bratankowi Michała Gedeona, męża Aleksandry. Leon Radziwiłł przelał swe prawa do majątków w Nieborowie i Bolimowie w Królestwie Kongresowym na dzieci Aleksandry i Michała Gedeona. Aleksandra wraz z mężem powróciła do kraju w 1836 r. Zamieszkali w Warszawie w pałacu Stanisława Potockiego na Krakowskim Przedmieściu stroniąc od życia towarzyskiego. Powstanie listopadowe i kilkuletnia niewola w Jarosławiu złamały psychicznie Michała Gedeona, co zmusiło Aleksandrę do zajmowania się majątkiem rodzinnym. 
Od 1838 r. Aleksandra Radziwiłłowa była w imieniu nieletnich synów kuratorką dóbr nieborowskich. Wzbogaciła bibliotekę Radziwiłłów w Nieborowie rodowym księgozbiorem Steckich ze Szpanowa. Od początku 1842 r. z jej inicjatywy dokonywano zmian architektonicznych w pałacu w Królikarni z udziałem architekta Franciszka Marii Lanciego. W tym samym czasie podjęła próbę przekształcenia parku w Królikarni w duchu romantyzmu, z wykorzystaniem rzeźb. Po śmierci męża w 1850 r. Aleksandra przeniosła się na stałe do Nieborowa. W Nieborowie malowała akwarelowe widoki Arkadii. W latach 1855–1859 wybudowała dla siebie willę w Arkadii według projektu Franciszka Marii Lanciego, która dziś już nie istnieje. Towarzystwo Zachęty Sztuk Pięknych w Warszawie zaliczyło Aleksandrę Radziwiłłową w poczet członków honorowych.
Od 1863 r. mieszkała w Paryżu we Francji. Zmarła w Passy (od 1860 r. dzielnicy Paryża). Została pochowana w tamtejszym kościele.

</doc>
<doc id="678405" url="https://pl.wikipedia.org/wiki?curid=678405" title="Petra Marklund">
Petra Marklund

Petra Linnea Paula Eos Marklund (dawniej pod pseudonimem September) (ur. 12 września 1984 w Älcie) – szwedzka piosenkarka, wykonująca muzykę z gatunku pop i dance.
Życiorys.
Petra urodziła się w miejscowości Älta, położonej niedaleko Sztokholmu. Ojciec September jest szwedzkim profesorem astrofizyki, zaś jej matka, Słowenka, zajmowała się wcześniej muzyką, m.in. brała udział w słoweńskich eliminacjach do konkursu Eurowizji. Starsza siostra Petry, Anna, jest projektantką mody. Od 2009 roku mieszka w Londynie.
Kariera.
2003–2004: "September".
W wieku 18 lat, zaraz po ukończeniu szkoły średniej, Petra podpisała pierwszy kontrakt z wytwórnią "Stockholm Records", nakładem której wydany został debiutancki album wokalistki pt. "September", oraz single promujące tenże album: La La La (Never Give It Up), We Can Do It oraz September All Over. Ze względu na niski poziom promocji, album osiągnął umiarkowany sukces na listach sprzedaży.
2005–2007: "In Orbit".
W lipcu 2005 roku September wydała pierwszy singiel „Satellites”, promujący jej drugi studyjny album: "In Orbit". Singiel został pozytywnie przyjęty w Szwecji, gdzie sprzedał się w nakładzie ponad 20 000 kopii, uzyskując status platynowej płyty. Po sukcesie singla w Szwecji i innych krajach (m.in. w Polsce – 3 miejsce na liście 30 Ton) piosenka została wydana również w Stanach Zjednoczonych, gdzie dwa razy osiągnęła ósmą pozycję na liście "Billboard Hot Dance Airplay Chart". 19 października 2005 roku, na tydzień przed ukazaniem się albumu "In Orbit", do sklepów trafił kolejny singiel artystki – „Looking for Love”. W przeciwieństwie do swojego poprzednika, singiel ten nie odniósł komercyjnego sukcesu w Szwecji, ani w innych krajach. 26 października wydany został drugi studyjny album piosenkarki, pt. "In Orbit". Album ten nie odniósł dużego sukcesu na liście sprzedaży albumów w Szwecji, jednak został tam doceniony, poprzez nominację a później wygraną szwedzkiej nagrody "Grammis" (szwedzki odpowiednik amerykańskich nagród "Grammy") w kategorii 'Best Club / Dance Album' (Najlepszy klubowy / taneczny album). Również w Finlandii album zdobył nagrodę "NRJ Music Awards" w kategorii 'Best Dance Album'. W Polsce natomiast dzięki wysokiej sprzedaży, album uzyskał status złotej płyty, sprzedając się w nakładzie ponad 10 000 kopii. Dzięki wysokiej sprzedaży albumu w Polsce, nakładem wytwórni Magic Records została wydana reedycja albumu, przeznaczona tylko na rynek polski. Rozszerzona edycja albumu, zawierała dodatkowo trzy remiksy, oraz płytę DVD z czterema teledyskami, oraz galerią zdjęć. Kolejną piosenką, promującą wydany już album, został utwór pt. Flowers on the Grave. Piosenka wydana została tylko w Szwecji, w marcu 2006 roku. Przez bardzo niską sprzedaż wytwórnia zdecydowała, że w innych krajach europejskich trzecim singlem promującym album "In Orbit" zostanie piosenka It Doesn't Matter, która latem 2006 roku została wysłana do stacji radiowych, m.in. w Polsce. Piosenka w żadnym kraju nie została wydana jako CD singiel, również nie powstał teledysk do tego utworu, co było powodem przeciętnych sukcesów piosenki na listach airplay. Ostatnim singlem promującym album September została piosenka Cry for You, wydana w listopadzie 2006 roku. W Szwecji singiel sprzedał się w nakładzie ponad 10 000 kopii i uzyskał status złotej płyty. Cry for You został drugą piosenką September wydaną również w Stanach Zjednoczonych, gdzie przez trzy tygodnie utrzymywał się na pierwszym miejscu listy "Billboard Hot Dance Airplay".
Latem 2007 roku, September wzięła udział w letniej trasie koncertowej TVP2 i Radia Eska – "Hity na czasie". Zdobyła również nagrodę "Eska Music Awards 2007" w kategorii "Hit Roku Świat" (piosenka Satellites). September z piosenką "Cry for You" została zakwalifikowana do finału w konkursie o Bursztynowego Słowika 44. Międzynarodowego Sopot Festival, 1 września 2007 roku, gdzie zajęła trzecie miejsce w głosowaniu telewidzów, pokonując m.in. Sophie Ellis-Bextor czy grupę Monrose. Wokalistka odwiedziła Polskę również w październiku gdzie zagrała na imprezie promującej ofertę Orange Music. Przebój Cry for You stał się motywem spotu promującego taryfę Orange. September promowała też swój album na wielu innych, mniejszych imprezach w Polsce (np. na koncertach w czasie tzw. "dni miast").
2007–2010: "Dancing Shoes" i międzynarodowa kariera.
W czerwcu 2007 roku wydany został singiel pt. "Can't Get Over". Zapowiadał on trzeci, studyjny album wokalistki: "Dancing Shoes", który został wydany 26 września 2007 roku w Szwecji. Później płytę wydano również m.in. w Polsce, Rumunii i Czechach. Piosenkarka otrzymała złotą płytę za album Dancing Shoes w programie Dzień Dobry TVN, jednak certyfikat ten nigdy nie został oficjalnie przyznany przez ZPAV. Kolejnym singlem promującym longplay wokalistki została piosenka "Until I Die", która odniosła sukces zarówno w Szwecji (5 pozycja na liście Top 60 Singli) jak i w Polsce (2 pozycja na liście Top 5 Airplay). Utwór jak i teledysk został wykorzystany w kampanii promującej taryfę MixPlus. Ostatnią piosenką promującą album był remiks ballady pt. "Because I Love You", wykonany przez Dave Ramone'a. Ze względu na brak promocji utwór nie osiągnął sukcesu komercyjnego w Szwecji. Jak w przypadku albumu "In Orbit" swoje najnowsze wydawnictwo Petra promowała w Polsce, występując na wielu imprezach, np. podczas Sylwestra 2007 na placu Defilad w Warszawie, gali Eska Music Awards 2008, czy jako gwiazda wieczoru Sopot Hit Festiwalu 2009, a także na licznych, lokalnych imprezach.
Po zakończeniu promocji swojego trzeciego albumu we wschodniej Europie, Petra podpisała kontrakt z brytyjską wytwórnią płytową (Hard2Beat Records), która wydała zremiksowaną wersję singla "Cry for You" (tzw. UK Radio Edit) latem 2008 roku, na terenie Anglii i Irlandii. Piosenka osiągnęła ogromny sukces utrzymując się przez dwa tygodnie na piątej pozycji listy Top 100 singli w Anglii i sprzedając się w nakładzie ponad 200 000 kopii, zyskując status srebrnej płyty w tym kraju. Dzięki temu osiągnięciu piosenkarka mogła podpisać kontrakty z innymi wytwórniami na świecie, które wydały zremiksowaną wersję singla w innych krajach europejskich (m.in. Niemcy, Francja (srebrna płyta), Rosja, Austria, Szwajcarii (złota płyta), Dania (złota płyta)), a także w Australii (złota płyta za sprzedaż powyżej 35 000 kopii) i Nowej Zelandii. Nowy miks piosenki został ponownie wydany w Stanach Zjednoczonych i w Kanadzie (złota płyta za sprzedaż ponad 20 000 kopii tylko w wersji digital download – brak wydania w formacie CD). Kolejnym singlem został remiks piosenki "Can't Get Over", który w przeciwieństwie do singla go poprzedzającego, nie został dobrze przyjęty przez słuchaczy w Anglii i z tego powodu nie został wydany w większości państw, w których wydano "Cry for You" (tylko Australia i Stany Zjednoczone). Następnym singlem zostać miał nowy utwór "Leave it all Behind", jednak z niewiadomych przyczyn wytwórnia zmieniła zdanie i singlem miał zostać kolejny remiks, tym razem piosenki pt. "Until I Die". Singiel ten jak i dwa poprzednie, miał promować wydawnictwo September Cry for You - The Album, jednak ponownie oficjalna premiera singla została odwołana, a album wydano tylko w formacie digital download, przez co nie odniósł on komercyjnego sukcesu. Nigdy nie podano oficjalnych informacji wyjaśniających zaprzestanie promocji poszczególnych wydawnictw piosenkarki.
W listopadzie 2010 roku September otrzymała złotą płytę za sprzedaż 500 000 kopii singla "Cry for You" w Stanach Zjednoczonych. September jest pierwszą od ponad dziesięciu lat szwedzką artystką, która zdobyła złotą płytę w Ameryce (wcześniej zespół Ace of Base zdobył złotą płytę w 1999 roku za sprzedaż singla Cruel Summer).
2011–2012: "Love CPR".
14 lutego 2011 roku czwarty studyjny album wokalistki "Love CPR" wydany został w formacie digital w internetowym sklepie iTunes Store na terenie całej Skandynawii, a dwa dni później, płyta trafiła do sklepów w formacie CD. Wydawnictwo, dzięki sukcesowi singli promujących album: Resuscitate Me, Mikrofonkåt, Party In My Head, Kärlekens tunga, Vem ska jag tro på i Baksmälla, oraz licznym występom artystki w programach radiowych i telewizyjnych, trafiło na szczyt Top 60 Album Charts w Szwecji, a także osiągnęło status złotej płyty (sprzedaż ponad 20 000 kopii) w Szwecji.
2012–2015: "Inferno, Allsång på Skansen".
We wrześniu 2012 roku poinformowała, że rezygnuje ze swojego pseudonimu i zapowiedziała, że od tej pory nagrywa pod swoim prawdziwym nazwiskiem - Petra Marklund. 14 września 2012 roku opublikowała singiel "Händerna mot himlen", a 17 września teledysk do nowego utworu. 17 października 2012 roku wydała piąty studyjny, a zarazem pierwszy szwedzkojęzyczny album "Inferno", który pokrył się złotem w pierwszym tygodniu sprzedaży w Szwecji. Album zadebiutował na pierwszym miejscu szwedzkiej listy przebojów Sverigetopplistan i utrzymywał się na niej przez 38 tygodni. Ostatecznie zyskał miano platynowej płyty sprzedając się w ponad 100 000 egzemplarzy. 17 stycznia 2013 roku opublikowano teledysk do drugiego singla "Sanningen".
W latach 2014–2015 prowadziła "Allsång på" "Skansen" w telewizji SVT.

</doc>
<doc id="678407" url="https://pl.wikipedia.org/wiki?curid=678407" title="Wybory prezydenckie w Bułgarii w 2006 roku">
Wybory prezydenckie w Bułgarii w 2006 roku

Wybory prezydenckie w Bułgarii w 2006 roku odbyły się na terenie całego kraju oraz w kilkudziesięciu obwodach wyborczych ulokowanych za granicą. W wyniku głosowania prezydentem Bułgarii został ponownie Georgi Pyrwanow. Pierwsza tura wyborów miała miejsce 22 października 2006 roku, druga, do której przeszli Pyrwanow oraz Wolen Siderow, tydzień później – 29 października 2006.
O urząd prezydenta ubiegało się siedmiu kandydatów. Zdecydowanym faworytem w przedwyborczych sondażach był urzędujący prezydent Georgi Pyrwanow, popierany przez rządzącą od 2005 roku Bułgarską Partię Socjalistyczną. Partie centroprawicowe nie potrafiły wyłonić wspólnego kandydata. Lider Związku Sił Demokratycznych, prezydent w latach 1997-2001 Petyr Stojanow zrezygnował z udziału w wyborach na rzecz mało znanego byłego szefa Trybunału Konstytucyjnego 78-letniego Nedełczo Beronowa, ale wiele partii prawicowych nie zaakceptowało tej kandydatury. W ich imieniu do wyborów startował Georgi Markow.
Podział prawej strony politycznej i rosnące w kraju nastroje nacjonalistyczne sprawiły, że do drugiej tury przeszedł lider skrajnie prawicowej partii Ataka Wolen Siderow, w którego kampanii dominowały akcenty antyunijne, antytureckie i antyromskie.
Głosowanie.
Bułgarzy głosowali w 11,4 tysiącach lokali wyborczych. W kraju było 6,4 miliona uprawnionych do głosowania. To prawie 500 tysięcy mniej w porównaniu z wyborami parlamentarnymi w 2005 roku, ponieważ z list wyborczych zostali wykreśleni obywatele przebywający za granicą dłużej niż dwa miesiące.
Obywatelom bułgarskim stworzono możliwość głosowania w 49 państwach świata. Najwięcej punktów wyborczych otwarto w Turcji (40 ze wszystkich 144).
Ostatni sondaż.
19 października agencja badania opinii publicznej "Sowa-Charis" na zlecenie dziennika "24 czasa" przygotowała ostatni przed ogłoszeniem ciszy wyborczej sondaż. Szacowano, że Georgi Pyrwanow zdobędzie 50% głosów, Wolen Siderow 25%, Nedełczo Beronow 15%, a Georgi Markow – 7-8%.
Wyniki.
Pierwsza tura.
Zdecydowanym zwycięzcą pierwszej tury wyborów został urzędujący prezydent socjalista Georgi Pyrwanow (64%). Drugie miejsce zajął lider nacjonalistycznej partii
Ataka Wolen Siderow (21,5%). Obaj kandydaci spotkali się w drugiej turze.
Według bułgarskiej konstytucji tylko ponad pięćdziesięcioprocentowa frekwencja pozwala wyłonić prezydenta już w pierwszym głosowaniu. Tymczasem do urn poszło niewiele ponad 40% Bułgarów.
Druga tura.
Zgodnie z przewidywaniami w drugiej turze zwyciężył Georgi Pyrwanow, który pokonał Wolena Siderowa ponad pięćdziesięcioprocentową różnicą głosów. Pyrwanow jest pierwszym prezydentem w historii republiki, który został po raz drugi wybrany na to stanowisko.
Frekwencja, podobnie jak i w pierwszej turze, wyniosła mniej niż 50%. Do urn poszło 41,21% obywateli, co oznacza, że w porównaniu z pierwszym głosowaniem frekwencja była mniejsza o 1,3%.

</doc>
<doc id="678408" url="https://pl.wikipedia.org/wiki?curid=678408" title="Kibitka">
Kibitka



</doc>
<doc id="678411" url="https://pl.wikipedia.org/wiki?curid=678411" title="Ignacy Hanusz">
Ignacy Hanusz

Ignacy Hanusz – architekt, projektant terenów zielonych, urzędnik carskiej Rosji w Polsce, w latach 1846-1916 dyrektor Ogrodu Botanicznego UW w Warszawie. Igancy Hanusz założył Park Zdrojowy i Park Miejski w Busku-Zdroju.

</doc>
<doc id="678414" url="https://pl.wikipedia.org/wiki?curid=678414" title="AMX-30 DCA">
AMX-30 DCA

AMX-30 DCA – francuskie samobieżne działo przeciwlotnicze wykorzystujące podwozie czołgu podstawowego AMX-30. Przyjęta do uzbrojenia armii francuskiej w 1977 roku. Na podwoziu umieszczona jest wieża S401A mieszcząca dwie armaty Hispano-Suiza HSS-831A i radar dopplerowski "DR-VC-1A Oeil Noir 1" (antena radaru jest w położeniu marszowym składana). Kąt ostrzału armat jest równy 360° w poziomie i od -8° do +85° w pionie. Donośność maksymalna 13 500 m, skuteczna do celów latających 3500 m. Wieża działa samobieżnego AMX-30 DCA jest taka sama jak w starszym AMX-13 DCA. Działa przeciwlotnicze AMX-30 DCA zostały przyjęte do uzbrojenia przez siły zbrojne Arabii Saudyjskiej

</doc>
<doc id="678420" url="https://pl.wikipedia.org/wiki?curid=678420" title="Wirus RSV">
Wirus RSV

Wirus RSV (ang. "respiratory syncytial virus"), syncytialny wirus oddechowy – wirus RNA o wielkości 150–300 nm, należący do rodziny "Paramyxoviridae", rodzaju "Pneumovirus".
Nazwa wirusa jest związana z faktem, że w trakcie replikacji wirusa dochodzi do łączenia się sąsiednich komórek w duże wielojądrzaste zespólnie ("syncytia").
Obecnie rozróżnia się 2 typy antygenowe wirusa (A i B), w obrębie których istnieją bardzo liczne serotypy.
Zakażenie szerzy się drogą kropelkową, za pomocą bezpośredniego kontaktu. Okres wylęgania choroby wynosi od 4 do 6 dni, natomiast okres wydalania wirusa około 14 dni.
Leczenie.
Stosuje się leczenie objawowe. Niekiedy konieczna okazuje się intubacja i prowadzenie oddechu wspomaganego (respirator). Obowiązuje nawodnienie chorego, odsysanie wydzieliny z dróg oddechowych, stosuje się leki rozszerzające oskrzela. . .

</doc>
<doc id="678423" url="https://pl.wikipedia.org/wiki?curid=678423" title="Paramyxoviridae">
Paramyxoviridae



</doc>
<doc id="678427" url="https://pl.wikipedia.org/wiki?curid=678427" title="Wirus RS">
Wirus RS



</doc>
<doc id="678428" url="https://pl.wikipedia.org/wiki?curid=678428" title="Anna Kettler">
Anna Kettler

Anna z Kettlerów Radziwiłłowa (ur. 1567 lub 29 stycznia 1571 w Mitawie, zm. 19 września 1617 w Tykocinie) – księżniczka kurlandzka, marszałkowa wielka litewska.
Życiorys.
Córka Gotarda Kettlera, pierwszego księcia Kurlandii i Semigalii, siostra Fryderyka Kettlera. Dnia 12 stycznia 1586 poślubiła Albrychta Radziwiłła w Mitawie. Pod wpływem męża przeszła z luteranizmu na katolicyzm. Za życia męża przebywała głównie w Kownie, towarzyszyła w podróżach i podczas rezydencji na dworze królewskim Stefana Batorego. W październiku 1590 przyjechała na dwór Zygmunta III Wazy. 25 maja 1592 Radziwiłłowie otrzymali przywilej królewski na dożywotnie władanie dzierżawą wisztyniecką. Z małżeństwa z Albrechtem miała dwójkę dzieci syna Jana Albrychta i córkę Barbarę od 1612 żonę podskarbiego litewskiego Mikołaja Kiszki (zm.1620). Po niespodziewanej śmierci męża opuściła dwór królewski opiekunami jej nieletnich dzieci zostali: Mikołaj Radziwiłł i Jerzy kardynał Radziwiłł oraz Andrzej Bobola szybko uzyskali od króla potwierdzenia wszystkich praw do majątku i związanych z tym przywilejów. W sierpniu 1593 powróciła na dwór królewski była jedną z dam dworu królowej Anny Austriaczki dwór w Warszawie opuściła po śmierci królowej na początku 1598. W następnych latach przebywała na Litwie administrując rozległym majątkiem po mężu jak i królewszczyznami. W 1601 wyjechała z chorą córka do uzdrowiska w Karlsbadzie, w 1607 przebywała we Włoszech w Wenecji, Bolonii gdzie studiował syn i później w Rzymie.
W Olwicie ufundowała kościół parafialny do którego przekazała obraz Matki Boskiej Loretańskiej przywieziony z Rzymu. Pod koniec życia (od 1614) osiadła przy hospicjum jezuitów przy kościele św. Barbary w Krakowie poświęcając się dewocji. Pochowana została w habicie kapucyńskim w którym pielgrzymowała do Rzymu w kościele Bernardynów w Krakowie tablica epitafijna zachowała się do dziś.

</doc>
<doc id="678429" url="https://pl.wikipedia.org/wiki?curid=678429" title="Wirus syncytialny">
Wirus syncytialny



</doc>
<doc id="678431" url="https://pl.wikipedia.org/wiki?curid=678431" title="Ludzki syncytialny wirus oddechowy">
Ludzki syncytialny wirus oddechowy



</doc>
<doc id="678440" url="https://pl.wikipedia.org/wiki?curid=678440" title="Magdalena Wołłejko">
Magdalena Wołłejko

Magdalena Wołłejko (ur. 27 maja 1955 w Warszawie) – polska aktorka teatralna i filmowa, autorka sztuk teatralnych (pseudonim Meggie W. Wrightt), scenariuszy telewizyjnych oraz filmowych (pseudonim Maciej Pisz) i tekstów piosenek.
Życiorys.
Jest córką aktorów Haliny Czengery i Czesława Wołłejki i młodszą siostrą aktorki Jolanty Wołłejko. W 1978 ukończyła studia na Wydziale Aktorskim PWST w Warszawie. Zadebiutowała, będąc dzieckiem w 1962 w filmie "Między brzegami". Uczyła się w szkole baletowej, lecz naukę przerwała, aby zagrać w serialu "Chłopi". Związana z teatrami warszawskimi Kwadrat (1978-1981 i 1986-1988), Teatrem na Woli (1983–1986), Komedia, Capitol i Syrena.
Była żoną aktora Piotra Skargi i aktora Piotra Polka.
Filmografia.
Źródło: Filmpolski.pl.
Gościnnie.
Źródło: Filmpolski.pl.

</doc>
<doc id="678442" url="https://pl.wikipedia.org/wiki?curid=678442" title="Placki ziemniaczane">
Placki ziemniaczane

Placki ziemniaczane, placki kartoflane – prosta potrawa przygotowywana ze startych ziemniaków, placki smażone na tłuszczu (oleju lub smalcu).
Głównymi składnikami są starte na tarce surowe ziemniaki z dodatkiem cebuli (niekiedy składnik ten pomija się, jeśli placki podaje się na słodko), jajek, niewielkiej ilości mąki i soli. 
Według niektórych przepisów starte ziemniaki z cebulą zalewa się wrzącym mlekiem. 
Placki ziemniaczane podaje się zaraz po usmażeniu, aby pozostały chrupkie. W wersji na słono mogą być podawane z gulaszem lub z różnego rodzaju sosami, kwaśną śmietaną, pokruszoną bryndzą, z gzikiem, itd. Na słodko podaje się je z cukrem i śmietaną lub twarogiem, a także z konfiturami, zagotowanymi z cukrem kiszonymi brusznicami (kuchnia białoruska), musem jabłkowym, etc.
Regionalnie w Wielkopolsce, na Warmii i Mazurach potrawa ta nosi nazwę plendze, plindze lub plyndze (niem. Plinse).
Inne odmiany placków.
Wśród rozmaitych polskich regionalnych placków z tartych ziemniaków, wpisanych na "Listę produktów tradycyjnych" polskiego Ministerstwa Rolnictwa i Rozwoju Wsi, znaleźć można też takie pieczone w piecu, np. wytwarzane w Starej Kornicy „placki ziemniaczane pieczone na blasze”.
Na tej samej liście znajdują się też placki przyrządzane z gotowanych ziemniaków, będą to: wypiekane w piecu lub piekarniku „dziędziuchy – placki z gotowanych ziemniaków z Dokudowa” (Dokudów w powiecie bialskim w woj. lubelskim), wypiekane na blasze „moskole” (Podhale) i „placki po rytersku” (z suszonymi jagodami, Rytro w woj. małpolskim). Zobacz też: racuchy ziemniaczane i kotlety ziemniaczane.
Duże placki-zapiekanki z tartych ziemniaków to tzw. babki ziemniaczane.

</doc>
<doc id="678444" url="https://pl.wikipedia.org/wiki?curid=678444" title="Sound of the Underground (album)">
Sound of the Underground (album)

Sound of the Underground to tytuł debiutowego albumu brytyjskiej grupy Girls Aloud.
Singel (Sound of the Underground) został wydany 16 grudnia 2002, sprzedał się (w ciągu pierwszego tygodnia) w nakładzie 213 000 kopii. Girls Aloud, zespół utworzony podczas brytyjskiej wersji programu Idol, w edycji „The Rivals” (w którym została utworzona damska i męska grupa, mająca na celu walczyć o bożonarodzeniowy hit numer 1) pokonały swoich rywali z „One True Voice”. Debiutowy album o tej samej nazwie został wydany 26 maja 2003, zajmując miejsce 2.
Drugą wersją albumu wydano 1 grudnia 2003, z paroma nowymi piosenkami, w tym, z czwartym singlem „Jump (for My Love)” z filmu Love Actually, oraz ścieżką dźwiękową do filmu „Zakręcony piątek” pt. „You Freak Me Out”. Usunięto natomiast brytyjskie bonusy tj. „Love Bomb” i „Everything You Ever Wanted” oraz „Don't Want You Back”.
Sprzedaż.
W pierwszym tygodniu, sprzedaż albumu wyniosła 30 077 kopii, zaś reedycja sprzedała się w nakładzie ok. 26 000 kopii (w ciągu pierwszego tygodnia). Całkowicie, album sprzedał się w liczbie 316 000 kopii i uzyskał miano platynowej płyty, co jednakże nie uratowało go przed osiągnięciem tytułu „Najgorzej sprzedającego się albumu Girls Aloud”.

</doc>
<doc id="678446" url="https://pl.wikipedia.org/wiki?curid=678446" title="Konstantin Balmont">
Konstantin Balmont

Konstantin Balmont, (ur. we wsi Gumniszczi w guberni włodzimierskiej, zm. 23 grudnia 1942 w Noisy-le-Grand) – rosyjski poeta symbolista. 
Życiorys.
W 1886 rozpoczął studia prawnicze na Uniwersytecie Moskiewskim, lecz wkrótce został zawieszony w prawach studenta za udział w protestach. Z powodu nieporozumień z pierwszą żoną usiłował popełnić samobójstwo. W roku 1901 za antypaństwowy wiersz „Maleńki sułtan” został pozbawiony prawa pobytu w miastach uniwersyteckich na okres trzech lat. 
Już w czasach studenckich rozpoczął Balmont przekłady z języków zachodnioeuropejskich, w tym z polskiego. Na przełomie stuleci wydał kilka tomów własnych poezji. Był członkiem moskiewskiej grupy "Błękitna róża". (Голубая роза). Poparł powstanie 1905 r. W końcu 1905 wyjechał do Paryża, do Rosji powrócił dopiero w roku 1913. Rewolucję lutową 1917 poparł entuzjastycznie, natomiast nie poparł rewolucji październikowej. 1920 przez Estonię i Niemcy wyemigrował do Francji. Wiele jeździł po krajach europejskich. Utrzymywał się z przekładów literackich. W roku 1932 zapadł na chorobę psychiczną. Zmarł w niedostatku w rosyjskim domu opieki we Francji.
Twórczość.
Balmont był także tłumaczem poezji obcojęzycznej - dokonał m.in. przekładu poematu "Dzwony" Edgara Allana Poe, który posłużył za kanwę symfonii chóralnej "Dzwony" Rachmaninowa.

</doc>
<doc id="678450" url="https://pl.wikipedia.org/wiki?curid=678450" title="Synagoga w Tarnowskich Górach">
Synagoga w Tarnowskich Górach

Synagoga w Tarnowskich Górach – nieistniejąca synagoga, która znajdowała się w Tarnowskich Górach na obecnym placu targowym, przy skrzyżowaniu ulic Teofila Królika i Jana Szymały.
Historia.
Koncepcje budowy nowej synagogi narodziły się w latach 60. XIX wieku, kiedy to liczebność tarnogórskiej gminy żydowskiej zaczęła szybko rosnąć. W listopadzie 1862 roku otrzymano od władz rejencji opolskiej zezwolenie na jej budowę. W sierpniu 1863 roku architekt Constantin von Koschützky ukończył projekt architektoniczny budowli. W tym samym roku na miejscu gdzie stała stara bożnica rozpoczęto wznoszenie nowej synagogi. Jej uroczyste otwarcie nastąpiło 1 września 1864 roku. 
Podczas II wojny światowej w 1939 roku hitlerowcy spalili synagogę. W 1943 roku ostatecznie usunięto jej ruiny, w celu poszerzenia ulicy. Po zakończeniu wojny budynku synagogi nie odbudowano. Zachowały się jedynie drzewa, które wyznaczają miejsce budynku.
19 listopada 2006 roku, w miejscu gdzie stała synagoga, odsłonięto pomnik w kształcie kolumny, ufundowany przez Tarnogórską Fundację Kultury i Sztuki w ramach projektu "Tarnogórzanie dla pamięci". Autorami projektu są Artur Lubos oraz Krzysztof Mazik. Koszty budowy pomnika zostały pokryte ze zbiórki społecznej oraz dotacji: Urzędu Miejskiego, Starostwa Powiatowego oraz Urzędu Marszałkowskiego Województwa Śląskiego.
Na pomniku widnieje gwiazda Dawida oraz cytat z Księgi Rodzaju (28,17) w języku polskim i hebrajskim: "Nic to innego tylko Dom Boży i brama do nieba" wykuty w kamieniu przez Rafała Trybusa. Przed obeliskiem znajduje się wmurowana w ziemię tablica z treścią w języku polskim:
Wieczorami na ścianie jednej z kamienic przy placu, gdzie stała synagoga, pojawia się jej zarys. Kontury zaznaczane są przez specjalny reflektor zakupiony przez Tarnogórską Fundację Kultury i Sztuki, dzięki dotacji Fundacji im. Stefana Batorego i Fundacji Forda w ramach programu "Dla Tolerancji"
W 2021 roku podczas prac remontowych prowadzonych na placu w miejscu dawnej synagogi odkryto dobrze zachowane ceglane fundamenty budowli oraz pozostałości kotłowni. Decyzją Śląskiego Wojewódzkiego Konserwatora Zabytków remont wstrzymano i nakazano przeprowadzenie badań archeologicznych. W ich trakcie istniejące wykopy pogłębiono, a dawną kotłownię odgruzowano, odnajdując takie artefakty jak fragmenty metalowych lamp, klamki z zamkami do drzwi, fragmenty szkła, sztukaterii elewacyjnej i dachówek, elementy pieca oraz tabliczkę z nazwą ulicy "Obergasse". Zachowały się również pozostałości murów fundamentowych starszej synagogi z I połowy XIX wieku.
Architektura.
Murowany budynek synagogi wzniesiono na planie prostokąta o części frontowej nieco szerszej od głównego korpusu od strony zachodniej, w stylu mauretańskim. W jej wnętrzu we wschodniej części znajdowała się główna sala modlitewna, którą z trzech stron otaczały galerie dla kobiet. W zachodniej części znajdował się przedsionek.
Fasada synagogi w pewnym stopniu nawiązywała do synagogi Tempelgasse w Wiedniu projektu Ludwiga Förstera, na co wskazywać może trójpodział fasady z wyższą i szerszą częścią środkową. Część centralna o kształcie pseudobaszty, otoczonej sterczynami została zwieńczona kopułą. Frontową część synagogi obiegały attyki grzebieniowe.
Ściana wschodnia, zwieńczona gzymsem koronującym, również w uproszczony sposób nawiązywała do fasady wiedeńskiej synagogi, gdzie centralna część została nieco podwyższona. W ich narożnikach znajdowały się smukłe sterczyny zwieńczone kopułkami. Do ściany przylegała niewielka prostokątna apsyda, która do pewnego stopnia przypominała oprawę Aron ha-kodesz w synagodze w Gorzowie Wielkopolskim czy Ostrowie Wielkopolskim. Nad apsydą znajdował się okulus, a na osiach skrajnych po dwa półokrągle zakończone okna.
Elewacje boczne, również zwieńczone gzymsem koronującym, posiadały po osiem półkoliście zakończonych okien, po cztery na piętrze, oddzielone od siebie pseudopilastrami oraz po cztery na parterze. Całość była nakryta dachem czterospadowym.

</doc>
<doc id="678454" url="https://pl.wikipedia.org/wiki?curid=678454" title="Stara Synagoga w Tarnowskich Górach">
Stara Synagoga w Tarnowskich Górach

Stara Synagoga w Tarnowskich Górach – pierwsza bożnica w Tarnowskich Górach, założona najprawdopodobniej w 1815 roku, w domu tokarza Kolonki. W 1864 roku na miejscu bożnicy na gruntach Żydów: Gruszki, Kolonki, Schwillińskiego, Hurgota oraz Skowrona, wzniesiono okazałą nową synagogę.
W 2021 roku podczas prac remontowych prowadzonych na placu u zbiegu ulic Szymały i Teofila Królika oprócz dobrze zachowanych fundamentów nowej synagogi, odkryto również nieliczne pozostałości murów fundamentowych starej synagogi.

</doc>
<doc id="678455" url="https://pl.wikipedia.org/wiki?curid=678455" title="Wiera Badalska">
Wiera Badalska

Wiera Badalska-Majewska (ur. 19 lipca 1915 w Taszkencie, zm. 14 stycznia 1981 w Warszawie) – polska pisarka, autorka książek i wierszy dla dzieci, podręczników (m.in. język polski "Rośniemy razem. Wypisy dla klasy II"), tekstów piosenek. Tłumaczyła z języka rosyjskiego i języka czeskiego.
Absolwentka filologii polskiej na Uniwersytecie Warszawskim. Debiutowała w roku 1946 na łamach „Świerszczyka” (prowadziła tam cykl "Kolorowe literki") i „Płomyka”. Przez wiele lat współpracowała z różnymi pismami dziecięcymi, pracowała także jako nauczycielka i bibliotekarka. Jest autorką audycji radiowych i scenariuszy do filmów animowanych.

</doc>
<doc id="678457" url="https://pl.wikipedia.org/wiki?curid=678457" title="Syncytialny wirus oddechowy">
Syncytialny wirus oddechowy



</doc>
<doc id="678458" url="https://pl.wikipedia.org/wiki?curid=678458" title="Potyczka pod Księtem">
Potyczka pod Księtem

Potyczka pod Księtem () – jedno z ostatnich, jeśli nie ostatnie znane starcie powstania listopadowego (nie licząc obrony twierdz: zamojskiej i modlińskiej), stoczona 5 października 1831 roku. Zakończyła się zwycięstwem wojsk polskich.
Tło historyczne.
Upadek powstania był przesądzony. Regularna armia i oficjele polscy przekraczali granicę austriacką lub pruską. Oddziały rosyjskie napierały na polskie nawet w strefie przygranicznej. Maciej Rybiński ciągnął ku granicy pruskiej silny dwudziestotysięczny korpus, w tym jazdę i artylerię. W jego ariergardzie stały resztki 13 Pułku Ułanów, a ostatnim polskim oddziałem było kilkudziesięciu karabinierów konnych pod dowództwem podpułkownika Alojzego Janowicza.
Przebieg utarczki.
Jazda Henryka Dembińskiego zdążyła przejść przez Księte, gdzie natknęła się na osiem dział artylerii konnej, które przez zaniedbanie nie zostały jeszcze wysłane do Prus. Na stojącego z tyłu Janowicza natarł w blisko czterysta koni nieprzyjaciel, który nie widział pozostałych wojsk polskich. Karabinierzy Janowicza salwami powstrzymali na ulicy wsi szarżującą jazdę rosyjską, a kiedy jeszcze odezwały się polskie działa, natarcie poszło całkowicie w rozsypkę. W pogoni za uchodzącymi wysłano pułk litewsko–wołyński pod podpułkownikiem Kamieńskim, który w zajadłości nie słuchał kilkakrotnych wezwań do cofnięcia się.
Znaczenie potyczki.
Militarnego znaczenia utarczka nie miała żadnego. Warta jest wspomnienia tylko z tego powodu, że jako ostatnie starcie w polu regularnej armii polskiej tego zrywu była ona starciem zwycięskim. 
Straty obu stron pozostają nieznane. 

</doc>
<doc id="678460" url="https://pl.wikipedia.org/wiki?curid=678460" title="Coatzacoalcos">
Coatzacoalcos

Coatzacoalcos – miasto w południowo-wschodnim Meksyku, w stanie Veracruz, u ujścia rzeki Coatzacoalcos do Zatoki Meksykańskiej. Przemysł petrochemiczny; port wywozu ropy naftowej i jej produktów oraz siarki.
W Cotzacoalcos urodziła się aktorka Salma Hayek.

</doc>
<doc id="678462" url="https://pl.wikipedia.org/wiki?curid=678462" title="Anna Katarzyna Sanguszko">
Anna Katarzyna Sanguszko

Anna Katarzyna z Sanguszków Radziwiłłowa (ur. 23 września 1676, zm. 23 grudnia 1746 w Białej), kanclerzyna wielka litewska, starosta człuchowski w latach 1719-1743.
Życiorys.
Córka Hieronima Sanguszki i Konstancji z Sapiehów, siostra Kazimierza Antoniego i Pawła Karola.
Dnia 6 marca 1692 poślubiła w Wilnie Karola Stanisława Radziwiłła, kanclerza wielkiego litewskiego w Wilnie. Ich małżeństwo miało utwierdzić stosunki ówczesnego podkanclerza z dworem.
Matka Hieronima Floriana i Michała Kazimierza zwanego Rybeńko. Znana była z despotycznego charakteru, winiona jest za dziwactwa Hieronima Floriana Radziwiłła, który znajdował się pod jej silnym wpływem. Znana jest też jako współtwórczyni olbrzymiej fortuny jej potomków. Prowadziła ożywiona działalność gospodarczą w swoich posiadłościach, zakładała manufaktury: huty szkła i szlifiernie w Nalibokach i Urzeczu, produkcję sukna w Białej i Słucku. W 1732 doprowadziła do rezygnacji Sapiehów z ich pretensji do "dóbr neuburskich" pozostałych w spadku po Ludwice Karolinie Radziwiłł.
Popiersie Anny Katarzyny Radziwiłłowej znajduje się na bramie zamku w Białej Podlaskiej – zbudowanego w stylu rokokowym po śmierci jej męża. Widnieje tam z odsłoniętym biustem, jako cesarzowa Sarmatów, bogini wojny totalnej.

</doc>
<doc id="678467" url="https://pl.wikipedia.org/wiki?curid=678467" title="Tonalá">
Tonalá

Tonalá – miasto w środkowym Meksyku, w stanie Jalisco, na obszarze Mesy Centralnej, w aglomeracji Guadalajary, na wysokości 1700 metrów. W 2010 roku miasto zamieszkiwało blisko 480 tys. mieszkańców.

</doc>
<doc id="678469" url="https://pl.wikipedia.org/wiki?curid=678469" title="Mistrzowie Australian Open w grze mieszanej">
Mistrzowie Australian Open w grze mieszanej

Lista meczów finałowych Australian Open w grze mieszanej.

</doc>
<doc id="678475" url="https://pl.wikipedia.org/wiki?curid=678475" title="Zapopan">
Zapopan

Zapopan – miasto w Meksyku, w stanie Jalisco, w aglomeracji Guadalajary, na północny zachód od tego miasta. Przez Zapopan płynie rzeka Río Atemajac. W 2014 roku miasto liczyło 1 202,9 tysięcy mieszkańców. 
W mieście rozwinął się przemysł elektroniczny, tytoniowy, mineralny oraz chemiczny.

</doc>
<doc id="678477" url="https://pl.wikipedia.org/wiki?curid=678477" title="Urubamba">
Urubamba

Urubamba, Río Urubamba – rzeka w południowym Peru, w górnym biegu nazywana Vilcanota, jedna ze źródłowych rzek Amazonki. Jej długość wynosi 725 km, źródła w Andach Środkowych. Po połączeniu z rzeką Apurímac tworzy rzekę Ukajali. Występują na niej liczne progi i wodospady. Liczne elektrownie wodne. 
Wzdłuż górnego i środkowego biegu znajdują się ruiny osiedli Inków, z których najsłynniejsze to Pisac, Machu Picchu i Ollantaytambo. Na zboczach dolin, w pobliżu miejscowości Maras znajduje się kompleks ponad 5000 salin.

</doc>
<doc id="678478" url="https://pl.wikipedia.org/wiki?curid=678478" title="AD San Agustín">
AD San Agustín

Club Deportivo Colegio San Agustín, zwany często Colegio San Agustín albo nawet tylko San Agustín, jest peruwiańskim klubem piłkarskim z siedzibą w mieście Lima
Historia.
Klub założony został 9 sierpnia 1970 r. Po zdobyciu mistrzostwa drugiej ligi w 1984 zadebiutował w 1985 w pierwszej lidze peruwiańskiej. Druga połowa lat 80. XX w. to był złoty okres w historii Colegio San Agustín, którego ukoronowaniem było mistrzostwo Peru w 1986 i w konsekwencji udział w Copa Libertadores w roku 1987. W połowie lat 90. wskutek pogarszającej się sytuacji finansowej klubu nastąpił spadek z pierwszej ligi w roku 1996. Z tego upadku klub jak dotąd nie zdołał się podnieść.

</doc>
<doc id="678481" url="https://pl.wikipedia.org/wiki?curid=678481" title="Tlaquepaque">
Tlaquepaque

Tlaquepaque – miasto w środkowym Meksyku, w stanie Jalisco, w aglomeracji Guadalajary. Około 624,7 tys. mieszkańców.

</doc>
<doc id="678482" url="https://pl.wikipedia.org/wiki?curid=678482" title="Club Deportivo Colégio San Agustín">
Club Deportivo Colégio San Agustín



</doc>
<doc id="678486" url="https://pl.wikipedia.org/wiki?curid=678486" title="Michaił Aleksiejew (generał)">
Michaił Aleksiejew (generał)

Michaił Wasiljewicz Aleksiejew, (ur. w Twerze, zm. 8 października 1918 w Jekaterynodarze) – generał armii Imperium Rosyjskiego, jeden z twórców i pierwszych dowódców białej Armii Ochotniczej.
Życiorys.
Kariera wojskowa w Imperium Rosyjskim.
Urodził się 15 listopada (3 listopada starego stylu) 1857 w guberni twerskiej w rodzinie wojskowego. Ukończył moskiewską junkierską szkołę piechoty w 1876 i Mikołajewską Akademię Sztabu Generalnego w 1890. Brał udział w wojnie rosyjsko-tureckiej 1877–1878. W latach 1896–1904 kierował katedrą historii wojskowości w Akademii Sztabu Generalnego. Od października 1904, podczas wojny rosyjsko-japońskiej zajmował stanowisko generalnego kwatermistrza 3. Armii Mandżurskiej, po zakończeniu działań wojennych powrócił do pracy wykładowcy Akademii.
W 1904 uzyskał stopień generał-majora, a w 1908 generał-lejtnanta. Od 1908 był szefem sztabu kijowskiego okręgu wojskowego. W latach 1912–1914 dowodził 13. Korpusem wojsk.
I wojna światowa i rewolucja.
Po wybuchu I wojny światowej, początkowo od sierpnia 1914 został szefem sztabu Frontu Południowo-Zachodniego, otrzymując w październiku stopień generała piechoty ("gienierał ot infanterii"), następnie od marca 1915 był dowódcą wojsk Frontu Północno-Zachodniego. Od sierpnia 1915 do marca 1917 zajmował stanowisko szefa sztabu wodza naczelnego. Od objęcia stanowiska wodza naczelnego przez samego cara Mikołaja II w miejsce ks. Mikołaja Mikołajewicza jesienią 1915, na Aleksiejewie faktycznie spoczęło dowodzenie wszystkimi operacjami wojskowymi, gdyż car nie miał żadnego doświadczenia wojskowego. Aleksiejew nie był dobrze widziany na dworze, szybko przekonał się również, że względy polityczne niejednokrotnie były przy planowaniu działań armii rosyjskiej ważniejsze niż czynniki czysto militarne. Starał się być doradcą cara nie tylko w kwestiach wojskowych, tworzyć przeciwwagę dla wpływów Rasputina.
Był zwolennikiem monarchii, lecz w imieniu oficerów przekonał cara Mikołaja II do abdykacji. Jego poglądy polityczne były bliskie partii kadetów. Po rewolucji lutowej i obaleniu caratu w marcu 1917, przejściowo do maja stał na czele armii jako wódz naczelny. Przyjął to stanowisko, chociaż był już wtedy poważnie chory, a także pesymistycznie oceniał perspektywy dalszego rozwoju sytuacji w Rosji. Z powodu krytyki Rządu Tymczasowego został przeniesiony ponownie na stanowisko szefa sztabu wodza naczelnego.
Podczas tzw. puczu Korniłowa 30 sierpnia 1917 stanął po stronie Rządu Tymczasowego, polecił aresztować gen. Ławra Korniłowa i jego stronników, faktycznie jednak, kierując go do twierdzy w Bychowie, uratował go przed procesem o zdradę stanu. Pozostawał z aresztowanymi oficerami w stałym kontakcie. Następnie 11 września 1917 r. zrezygnował ze stanowiska.
Współtwórca Armii Ochotniczej.
Po przewrocie bolszewickim (rewolucji październikowej), 13 listopada, Aleksiejew opuścił Piotrogród i dwa dni później dotarł do Nowoczerkaska, wzywając innych oficerów, za pośrednictwem swojego zaufanego, by uczynili to samo. Jeszcze wcześniej, pod koniec października 1917 pod jego kierownictwem powstała Aleksiejewska Organizacja. W Nowoczerkasku przystąpił do tworzenia zupełnie nowej formacji zbrojnej, która podjęłaby czynną walkę z bolszewikami. Dążył do uczynienia południa Rosji potężną bazą białych, starał się sprowadzać do Nowoczerkaska nie tylko wojskowych, ale i propagandzistów i dziennikarzy, a także stworzyć namiastkę rządu. Wbrew swoim rachubom, Aleksiejew nie zdołał zapoczątkować masowego ruchu antybolszewickiego. Większość mieszkańców Nowoczerkaska była nieprzychylna zamiarom oficerów, a liczba zgłaszających się do Armii Ochotniczej była mniejsza, niż Aleksiejew się spodziewał – zgłaszali się niemal wyłącznie wyżsi oficerowie rozproszonej armii carskiej, pewna grupa młodych oficerów oraz kadeci. Przez dwanaście tygodni przebywania w Nowoczerkasku, a następnie Rostowie nad Donem, skąd Aleksiejew na prośbę Aleksieja Kaledina wyparł zbrojne oddziały bolszewickie, biali nie osiągnęli spodziewanego poparcia. Uzyskali jedynie niewielkie wsparcie finansowe Ententy oraz rosyjskich kół biznesowych (chociaż Aleksiejew miał liczne kontakty wśród zamożnych Rosjan, otrzymał w końcu 1917 r. na tworzenie białej armii zaledwie kilka tysięcy rubli).
31 grudnia 1917 r. Aleksiejewska Organizacja oficjalnie przyjęła nazwę Armii Ochotniczej, a Aleksiejew i Korniłow, który przybył do Nowoczerkaska 19 grudnia, podzielili się przywództwem w ruchu białych. Korniłow został naczelnym dowódcą Armii, natomiast wszelkie sprawy administracyjne, finansowe oraz związane z kontaktami zewnętrznymi miał rozstrzygać Aleksiejew. Obaj zgodzili się również, by pełnię władzy nad Donem powierzyć Kaledinowi, a wszyscy trzej mieli tworzyć kierujący ruchem triumwirat decydujący wspólnie o najważniejszych kwestiach. W rzeczywistości Korniłow stale wtrącał się w zakres kompetencji Aleksiejewa, a między obydwoma stale dochodziło do ostrych sporów.
Tymczasem tworzona naprędce grupa wojsk czerwonych pod dowództwem Władimira Antonowa-Owsiejenki bezpośrednio zagroziła tworzącym się siłom białych, zmierzając w kierunku Nowoczerkaska i Rostowa. Nie chcąc dopuścić do całkowitego rozbicia tworzonych sił antybolszewickich, generałowie Korniłow i Aleksiejew postanowili opuścić obydwa ośrodki. Z decyzją taką nie chciał się pogodzić Kaledin, który odmówił odejścia znad Donu i 12 maja popełnił samobójstwo. Siły białych opuściły Rostów w uporządkowany sposób w nocy z 21 na 22 lutego, rozpoczynając pierwszy marsz kubański w kierunku Jekaterynodaru. Podczas szturmu Jekaterynodaru w kwietniu 1918 zginął Korniłow. Aleksiejew został wówczas szefem Rady Specjalnej – namiastki rządu.
8 października 1918 schorowany Aleksiejew (cierpiał m.in. na raka) zmarł w Jekaterynodarze. Jedynym przywódcą Armii Ochotniczej został wówczas Anton Denikin.
Został pochowany w Belgradzie.
Był odznaczony m.in. Orderem Świętego Włodzimierza II, III i IV klasy, Orderem św. Stanisława I, II i III klasy z Mieczami, Orderem św. Anny I, II, III i IV klasy, złotą szablą i wieloma innymi odznaczeniami.

</doc>
<doc id="678489" url="https://pl.wikipedia.org/wiki?curid=678489" title="Nezahualcóyotl">
Nezahualcóyotl

Nezahualcóyotl – miasto w środkowym Meksyku, w stanie Meksyk, w strefie metropolitalnej miasta Meksyk. Około 1,25 mln mieszkańców.

</doc>
<doc id="678493" url="https://pl.wikipedia.org/wiki?curid=678493" title="Tlalnepantla de Baz">
Tlalnepantla de Baz

 
Tlalnepantla de Baz – miasto w środkowym Meksyku, w stanie Meksyk, na północ od miasta Meksyk. Około 715 tys. mieszkańców.

</doc>
<doc id="678495" url="https://pl.wikipedia.org/wiki?curid=678495" title="Nikita Zacharyn">
Nikita Zacharyn

Nikita Romanowicz Zacharyn (ros. Никита Романович Захарьин; zm. 23 kwietnia 1586) – bojar rosyjski, okolniczy.
Syn Romana Juriewicza Zacharyna-Koszkina, brat Anastazji i przez to szwagier Iwana Groźnego.
Pierwsza informacja o nim pochodzi z roku 1547, kiedy to car mianował go stolnikiem. W latach 1547–1548 brał udział w wyprawie wojennej przeciwko chanatowi kazańskiemu. Uczestniczył także w pochodzie na Szwedów w 1551 r. i Litwę w 1559 r. W 1563 r. został bojarem i dworzaninem. Ufundował Monaster św. Nikity w Moskwie.
Pod koniec życia złożył śluby mnisze, przyjmuję imię zakonne Nifont. Został pochowany w klasztorze Nowospasskim.
Miał czterech synów, w tym Filareta, późniejszego patriarchę moskiewskiego i całej Rusi. Jego wnukiem był Michał Romanow, który zakończył Wielką smutę i był pierwszym carem z dynastii Romanowów.

</doc>
<doc id="678496" url="https://pl.wikipedia.org/wiki?curid=678496" title="Berghaupten">
Berghaupten

Berghaupten – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Ortenau, wchodzi w skład wspólnoty administracyjnej Gengenbach. Leży ok. 20 km na południowy zachód od Offenburga, przy drodze krajowej B33.

</doc>
<doc id="678497" url="https://pl.wikipedia.org/wiki?curid=678497" title="Nitjap Geremi">
Nitjap Geremi



</doc>
<doc id="678498" url="https://pl.wikipedia.org/wiki?curid=678498" title="Pierwotny Kościół Chrześcijan Adwentystów">
Pierwotny Kościół Chrześcijan Adwentystów

Pierwotny Kościół Chrześcijan Adwentystów – wspólnota Chrześcijan Adwentystów, którzy oddzielili się od Kościoła Chrześcijan Adwentystów. Oba kościoły mają wspólną historię. Adwentyści, którzy przyjęli naukę o warunkowej nieśmiertelności i śmierci pojmowanej jako sen, stworzyli w Salem, w stanie Massachusetts w roku 1860 "Stowarzyszenie Chrześcijan Adwentystów".
Podobnie, jak pierwotni baptyści, Pierwotny Kościół Chrześcijan Adwentystów wykorzystał przymiotnik "pierwotny" aby podkreślić, że reprezentuje on pierwotne nauczanie Kościoła. Od Kościoła Chrześcijan Adwentystów różni się w dwóch punktach: członkowie przestrzegają obrzędu umywania nóg przed Wieczerzą Pańską oraz nauczają o konieczności ponownego przyjmowania chrztu przez osoby, które kiedyś już przyjęły chrzest, lecz odstąpiły od Boga.
Urzędnikami w Pierwotnym Kościele Chrześcijan Adwentystów są pastorzy, starsi zboru i diakoni. Konferencja Kościoła zjeżdża się raz do roku.
Kościół posiada 345 członków w 10 zborach (dane z 1993 r.). Wszyscy mieszkają w Wirginii Zachodniej.

</doc>
<doc id="678503" url="https://pl.wikipedia.org/wiki?curid=678503" title="Ohlsbach">
Ohlsbach

Ohlsbach – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Ortenau, wchodzi w skład wspólnoty administracyjnej Gengenbach. Leży w Schwarzwaldzie, ok. 20 km na południowy zachód od Offenburga.

</doc>
<doc id="678510" url="https://pl.wikipedia.org/wiki?curid=678510" title="Fischerbach">
Fischerbach

Fischerbach – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Ortenau, wchodzi w skład wspólnoty administracyjnej Haslach im Kinzigtal. Leży w Schwarzwaldzie, ok. 23 km na południowy wschód od Offenburga. Najwyższym wzniesieniem gminy jest Brandenkopf.

</doc>
<doc id="678512" url="https://pl.wikipedia.org/wiki?curid=678512" title="Wirus paragrypy">
Wirus paragrypy

Wirus paragrypy (wirus grypy rzekomej) – wirus zawierający jednoniciowy RNA o wielkości 150–250 nm, należący do rodziny "Paramyxoviridae" i rodzaju "Paramyxovirus". Posiada otoczkę, której glikoproteiny mają aktywność neuraminidazy i hemaglutyniny. Istnieją 4 serotypy wirusa, oznaczane 1, 2, 3, 4.
Typy 1 i 2 są przyczyną jesiennych infekcji nasilającym się co drugi rok (pod koniec XX w. były to lata nieparzyste), natomiast typ 3 odpowiada za coroczne epidemie wiosenne. Typ 4 rzadko jest stwierdzany jako czynnik etiologiczny zakażeń.
Wirusy paragrypy odpowiadają za 5–20% infekcji dróg oddechowych u dzieci i poniżej 5% u dorosłych.
Objawy chorobowe.
Wirus paragrypy jest jedną z najczęstszych przyczyn infekcji dróg oddechowych u małych dzieci (ustępuje pierwszeństwa tylko wirusowi RSV). Okres wylęgania choroby wynosi 3–6 dni.
Choroby wywoływane przez wirusa paragrypy:
Choroba rozpoczyna się wysoką gorączką. Następnie dołączają się objawy takie jak ból gardła, chrypka, kaszel – początkowo suchy, szczekający, który może doprowadzić do stridoru. Objawy ustępują po 1–3 dniach, jednak w niektórych przypadkach ulegają nasileniu, doprowadzając do pojawienia się duszności.
U osób dorosłych przebiega jako przeziębienie i chrypka.
Leczenie.
Stosuje się leczenie objawowe. W przypadku powikłań bakteryjnych konieczne jest stosowanie antybiotyków. W przypadku pojawienia się duszności konieczne mogą się okazać leki rozszerzające oskrzela i glikokortykosteroidy. Nieznany jest specyficzny lek przeciwwirusowy, lecz zaobserwowano poprawę po zastosowaniu rybawiryny.
Dotychczas nie opracowano szczepionki przeciwko wirusowi grypy rzekomej.

</doc>
<doc id="678515" url="https://pl.wikipedia.org/wiki?curid=678515" title="Wirus grypy rzekomej">
Wirus grypy rzekomej



</doc>
<doc id="678516" url="https://pl.wikipedia.org/wiki?curid=678516" title="Paragrypa">
Paragrypa



</doc>
<doc id="678518" url="https://pl.wikipedia.org/wiki?curid=678518" title="Synagoga w Ustroniu">
Synagoga w Ustroniu

Synagoga w Ustroniu – nieistniejąca synagoga, która znajdowała się w Ustroniu przy ulicy Ogrodowej 10.
Synagoga została zbudowana w latach 1901-1902. Według austriackiego spisu ludności z 1900 r. w Ustroniu mieszkało 110 osób wyznających judaizm, stanowiąc 2,3% populacji gminy, w 1910 r. było to 107 osób (2,5%), a w 1921 r. 139 (3,5%). Podczas II wojny światowej, w 1939 r. Niemcy spalili synagogę. Po zakończeniu wojny jej zgliszcza usunięto, a teren po niej wyrównano. Obecnie przez jej miejsce przebiega ulica dzielnicy Willowej.
12 czerwca 1997 r. odsłonięto pomnik w kształcie żydowskiego nagrobka upamiętniający miejsce, na którym stała synagoga. Został ufundowany przez Ottona Windholza, ustrońskiego Żyda, mieszkającego obecnie w Australii. Treść w języku polskim i hebrajskim brzmi:
Pomnik został otoczony żelaznym ogrodzeniem, w które została wkomponowana menora i dwie gwiazdy Dawida, oraz różnymi gatunkami krzewów.

</doc>
<doc id="678519" url="https://pl.wikipedia.org/wiki?curid=678519" title="Hofstetten (Badenia-Wirtembergia)">
Hofstetten (Badenia-Wirtembergia)

Hofstetten – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Ortenau, wchodzi w skład wspólnoty administracyjnej Haslach im Kinzigtal. Leży w Schwarzwaldzie, ok. 25 km południe od Offenburga.

</doc>
<doc id="678523" url="https://pl.wikipedia.org/wiki?curid=678523" title="Mühlenbach (Badenia-Wirtembergia)">
Mühlenbach (Badenia-Wirtembergia)

Mühlenbach – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Ortenau, wchodzi w skład wspólnoty administracyjnej Haslach im Kinzigtal. Leży w Schwarzwaldzie, ok. 27 km na południowy wschód od Offenburga, przy drodze krajowej B294.

</doc>
<doc id="678528" url="https://pl.wikipedia.org/wiki?curid=678528" title="Steinach (Badenia-Wirtembergia)">
Steinach (Badenia-Wirtembergia)

Steinach – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Ortenau, wchodzi w skład wspólnoty administracyjnej Haslach im Kinzigtal. Leży w Schwarzwaldzie, nad rzeką Kinzig, ok. 20 km na południe od Offenburga, przy drodze krajowej B33.
Współpraca.
Miejscowości partnerskie:

</doc>
<doc id="678540" url="https://pl.wikipedia.org/wiki?curid=678540" title="Droga wojewódzka nr 474">
Droga wojewódzka nr 474

Droga wojewódzka nr 474 (DW474) - droga wojewódzka w Gdyni. W jej skład wchodzą ulice: Wielkopolska i Chwaszczyńska. Ma ona także znaczenie w dojeździe mieszkańców południowych dzielnic Gdyni do centrum.

</doc>
<doc id="678541" url="https://pl.wikipedia.org/wiki?curid=678541" title="Owen Arthur">
Owen Arthur

Owen Seymour Arthur (ur. 17 października 1949, zm. 27 lipca 2020) – historyk, ekonomista i polityk z Barbadosu, premier w latach 1994-2008. Przywódca Partii Pracy Barbadosu od 1993 do 2008
Zarys biografii.
Po studiach na Barbadosie i Jamajce przez kilka lat pracował w administracji państwowej tego ostatniego kraju. Po powrocie do ojczyzny, zasilił kadry Ministerstwa Finansów i Planowania. W 1983 został mianowany członkiem Senatu, a rok później uzyskał mandat w izbie niższej parlamentu. W 1993 wybrano go liderem opozycji. Po raz pierwszy stał na czele rządu w latach 1994-1999. Następną kadencję spędził znów w ławach opozycji, by po raz kolejny zwyciężyć w wyborach w 2003. 
15 stycznia 2008 Partia Pracy Barbadosu przegrała wybory parlamentarne, zdobywając tylko 10 miejsc w 30-osobowym parlamencie. 16 stycznia 2008 nowym premierem został lider zwycięskiej Demokratycznej Partii Pracy, David Thompson. 19 stycznia 2008 Arthur zrezygnował z funkcji lidera Partii Pracy Barbadosu i został zastąpiony przez Mię Mottley.

</doc>
<doc id="678545" url="https://pl.wikipedia.org/wiki?curid=678545" title="Triada Virchowa">
Triada Virchowa

Triada Virchowa – opisany w 1856 roku przez Rudolfa Virchowa zespół trzech czynników, uważany w tamtych latach za czynniki ryzyka zakrzepicy żylnej.
W skład triady Virchowa wchodzą:
Aktualnie te czynniki nadal są uznawane za predysponujące do rozwoju choroby, jednakże znanych jest dużo więcej czynników ryzyka rozwoju zakrzepicy.

</doc>
<doc id="678551" url="https://pl.wikipedia.org/wiki?curid=678551" title="Biblioznawstwo">
Biblioznawstwo



</doc>
<doc id="678552" url="https://pl.wikipedia.org/wiki?curid=678552" title="Khandu Wangchuk">
Khandu Wangchuk

Khandu Wangchuk (ur. 1950) – polityk bhutański, premier w latach 2001–2002 i 2006–2007. W latach 2003–2006 kierował bhutańską dyplomacją, by we wrześniu 2006 powrócić na stanowisko szefa rządu.

</doc>
<doc id="678561" url="https://pl.wikipedia.org/wiki?curid=678561" title="Judianna Makovsky">
Judianna Makovsky

Judianna Makovsky (ur. 24 sierpnia 1967 w New Jersey w USA) – amerykańska kostiumolog.

</doc>
<doc id="678565" url="https://pl.wikipedia.org/wiki?curid=678565" title="Ekstraliga">
Ekstraliga

Nazwy najwyższych klas rozgrywek ligowych w następujących dyscyplinach:

</doc>
<doc id="678569" url="https://pl.wikipedia.org/wiki?curid=678569" title="Gutach (Schwarzwaldbahn)">
Gutach (Schwarzwaldbahn)

Gutach (Schwarzwaldbahn) – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Ortenau, wchodzi w skład wspólnoty administracyjnej Hausach. Leży w Schwarzwaldzie, nad rzeką Gutach, ok. 33 km na południowy wschód od Offenburga, przy drodze krajowej B33.
Współpraca.
Miejscowości partnerskie:

</doc>
<doc id="678570" url="https://pl.wikipedia.org/wiki?curid=678570" title="Ptolemeusz (krater księżycowy)">
Ptolemeusz (krater księżycowy)

Ptolemeusz – stary krater uderzeniowy na Księżycu, położonym blisko centrum widocznej z Ziemi strony. Na północnym zachodzie znajduje się krater Alphonsus a na południu krater Arzachel i Albategnius oraz na północy krater Herschel.
Cechy krateru Ptolemeusz uwydatniają się gdy słońce jest nachylone pod małym kątem podczas pierwszej i ostatniej fazy. Podczas pełni słońce świeci bezpośrednio na powierzchnię i kontury krateru stają się trudniejsze do rozpoznania.
Krater ma niski, nieregularny zewnętrzny brzeg, który jest mocno zniszczony oraz posiada mniejsze kratery. Brzeg ma kształt wielokąta, pomimo to pozostaje kolisty. Najwyższy ze szczytów wzdłuż brzegu, nazwany Ptolemeusz Gamma (γ), ma wysokość 2,9 km i znajduje się wzdłuż północno-zachodniego brzegu. Krater nie posiada żadnych centralnych szczytów, a wnętrze jest zalane lawą.
We wnętrzu krateru Ptolemaeus wyróżnia się kilka "kraterów duchów", powstałych, gdy strumień lawy zalał istniejące poprzednio kratery. Pozostawiają niewielkie wzniesienia gdzie kiedyś istniał ich brzeg i obecnie są trudne do wykrycia. Na nowej powierzchni powstały nowe mniejsze kratery, a w szczególności krater Ammonius w północno-wschodniej części.

</doc>
<doc id="678572" url="https://pl.wikipedia.org/wiki?curid=678572" title="Soe Win">
Soe Win

Generał Soe Win (ur. 1948, zm. 12 października 2007) – wojskowy i polityk birmański, wysoki funkcjonariusz rządzącej Birmą junty, premier w latach 2004–2007.
Po raz pierwszy zasłynął w 1988, kiedy dowodził brutalną pacyfikacją studentów protestujących w Rangunie przeciw rządom wojska. Począwszy od 2003 zajmował kierownicze stanowiska na najwyższych stanowiskach państwowych.
Był praktykującym buddystą. 

</doc>
<doc id="678573" url="https://pl.wikipedia.org/wiki?curid=678573" title="Polscy generałowie">
Polscy generałowie



</doc>
<doc id="678574" url="https://pl.wikipedia.org/wiki?curid=678574" title="Stragan">
Stragan

Stragan (z niem. "Schragen") – rodzaj niewielkiego prowizorycznego sklepu, pod namiotem lub w drewnianej budce, a czasem stół lub ława z rozłożonym towarem.

</doc>
<doc id="678577" url="https://pl.wikipedia.org/wiki?curid=678577" title="Andrzej Barański">
Andrzej Barański

Andrzej Barański (ur. 2 kwietnia 1941 w Pińczowie) – polski reżyser i scenarzysta filmowy.
Życiorys.
Absolwent Technikum Budowlanego w Kielcach, następnie studiował na Politechnice Śląskiej w Gliwicach. Ukończył studia na PWSFTviT w Łodzi (1973).
Na początku lat 60. współpracował ze Studenckim Teatrem Poezji „Step”, którym opiekował się Tadeusz Różewicz. Barański napisał dla tego teatru ok. 20 sztuk. Potem zdecydował się na edukację w szkole filmowej. Jego filmem dyplomowym była etiuda "Księżyc". Początkowo zajmował się filmami oświatowymi w Wytwórni Filmów Oświatowych, od 1979 roku tworzy również filmy fabularne.
Twórczość.
Znany jest z produkcji podejmujących problematykę polskiej prowincji, obrazów uderzających w tony liryczne, ale też z odcieniami refleksyjnymi i filozoficznymi, czasem pojawiają się w nich wątki autobiograficzne. W niektórych filmach sięga Barański do poetyki absurdu.
Spektakle Teatru Telewizji.
"Źródło: Filmpolski.pl"

</doc>
<doc id="678579" url="https://pl.wikipedia.org/wiki?curid=678579" title="Proces technologiczny">
Proces technologiczny

Proces technologiczny – uporządkowany zbiór czynności zmieniających właściwości fizyczne lub chemiczne przedmiotów pracy. Proces technologiczny razem z czynnościami pomocniczymi (np. przemieszczanie materiału) stanowią proces produkcyjny, w wyniku którego otrzymywany jest produkt.
Zespół podstawowych aparatów i urządzeń produkcyjnych, służących do przeprowadzenia procesu technologicznego, współdziałających ze sobą według określonego planu, nazywa się układem technologicznym lub ciągiem technologicznym.
Ważny udział w procesie mają także urządzenia pomocnicze, służące do transportu materiałów i do ich przechowywania, a także urządzenia, za pomocą których kieruje się przebiegiem procesu.
Kompletna aparatura złożona z urządzeń produkcyjnych i pomocniczych, wykonująca określony program produkcyjny nazywa się instalacją produkcyjną.

</doc>
<doc id="678580" url="https://pl.wikipedia.org/wiki?curid=678580" title="Przyśpieszenie ziemskie">
Przyśpieszenie ziemskie



</doc>
<doc id="678582" url="https://pl.wikipedia.org/wiki?curid=678582" title="Kompania reprezentacyjna">
Kompania reprezentacyjna

Kompania reprezentacyjna () inaczej nazywana też Kompanią Honorową – kompania ze sztandarem i orkiestrą oddająca honory dostojnikom państwowym i wojskowym oraz asystująca przy uroczystościach.

</doc>
<doc id="678589" url="https://pl.wikipedia.org/wiki?curid=678589" title="Ricardo Zamora">
Ricardo Zamora

Ricardo Zamora Martínez (ur. 21 stycznia 1901 w Barcelonie, zm. 8 marca 1978 tamże) – hiszpański piłkarz o przydomku "El Divino". Grał na pozycji bramkarza. 46 razy wystąpił w reprezentacji Hiszpanii.
Swą karierę rozpoczął w Espanyolu Barcelona w 1916 roku, by w 1919 przenieść się do zespołu lokalnego rywala, FC Barcelona. Grając w tym klubie, zadebiutował w meczu międzypaństwowym 28 sierpnia 1920 r., podczas IO w Antwerpii (zwycięstwo 1:0 z Danią), Hiszpania zdobyła na tych igrzyskach srebrny medal. W kolejnych igrzyskach w jakich brał udział Hiszpania zajęła 17. miejsce.
Zamora dwukrotnie zwyciężył z Barceloną w rozgrywkach Copa del Rey. Następnie, w 1922 r., powrócił do Espanyolu, odnosząc kolejny triumf w tych rozgrywkach w 1929 r. W tym samym roku zagrał w reprezentacji Hiszpanii, która pokonała Anglię 4:3. Była to pierwsza porażka Anglików z zespołem spoza Wysp Brytyjskich.
Jesienią 1930 r. Zamora opuścił RCD Espanyol po raz drugi, przenosząc się do Realu Madryt, gdzie święcił największe sukcesy w swojej karierze. Pomógł "Królewskim" zdobyć pierwsze w historii tego klubu mistrzostwo kraju w sezonie 1931/1932, i obronić je rok później. Zdobył też kolejne dwa Puchary Króla.
Zamora pożegnał się z futbolem w 1936 roku. Po wybuchu hiszpańskiej wojny domowej cudem uniknął śmierci. Dzięki argentyńskiej ambasadzie uciekł do Francji. Po powrocie do kraju był trenerem kilku hiszpańskich zespołów (Atlético Madryt, Celty Vigo, Malagi oraz Espanyolu).
Imię Zamory nosi nagroda przyznawana każdego roku bramkarzowi, który w danym sezonie puścił najmniej bramek w hiszpańskiej Primera División.
Ricardo Zamora został zaliczony przez magazyn World Soccer do grona najlepszych piłkarzy XX wieku.
Kazimierz Wierzyński poświęcił bramkarzowi wiersz w tomie poetyckim "Laur olimpijski" z 1927.

</doc>
<doc id="678590" url="https://pl.wikipedia.org/wiki?curid=678590" title="Jerzy Rogalski">
Jerzy Rogalski

Jerzy Rogalski (ur. 11 kwietnia 1948 w Oleśnicy) – polski aktor teatralny, filmowy i telewizyjny.
Życiorys.
Absolwent Wydziału Aktorskiego w Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi (1970). W latach 1970–1974 był związany z Bałtyckim Teatrem Dramatycznym im. Juliusza Słowackiego w Koszalinie, a od 1974 do 1975 roku z Teatrem Polskim w Szczecinie. Od 1976 aż do przejścia na emeryturę był aktorem Teatru im. Juliusza Osterwy w Lublinie. Przez wiele lat związany z lubelskim kabaretem „Loża 44”. Dużą popularność przyniosły mu role porucznika Jaszczuka w serialu telewizyjnym "07 zgłoś się" i Tośka w "Plebanii".

</doc>
<doc id="678594" url="https://pl.wikipedia.org/wiki?curid=678594" title="Funkcja arytmetyczna">
Funkcja arytmetyczna

Funkcja arytmetyczna – dowolna funkcja formula_1 określona na zbiorze liczb naturalnych o wartościach w zbiorze liczb zespolonych:
Do najważniejszych funkcji arytmetycznych należą funkcje multiplikatywne i addytywne.

</doc>
<doc id="678595" url="https://pl.wikipedia.org/wiki?curid=678595" title="Analiza zdalna">
Analiza zdalna

Analiza zdalna zwana teleanalizą to analiza chemiczna badanych obiektów dokonywana na odległość - bez sprowadzania obiektów do laboratorium. Stosowana jest przede wszystkim do badania obiektów, których w normalnych warunkach laboratoryjnych nie można przebadać, m.in. do badania składu atmosfery, badania ciał niebieskich.
Do najczęściej stosowanych teleanaliz zaliczana jest analiza widmowa.

</doc>
<doc id="678596" url="https://pl.wikipedia.org/wiki?curid=678596" title="Teleanaliza">
Teleanaliza



</doc>
<doc id="678599" url="https://pl.wikipedia.org/wiki?curid=678599" title="Ewa Hutny">
Ewa Hutny

Ewa Hutny (ur. 1964) – dziennikarka związana z tematyką komputerową. W latach 1992-2004 pracowała w wydawnictwie Lupus, gdzie od 1994 do 2004 roku była redaktor naczelną miesięcznika Enter. W 2006 roku przygotowywała debiut miesięcznika komputerowego PC Format w nowym kształcie w Wydawnictwie Bauer. Od lutego 2006 (debiutu rynkowego) do grudnia 2009 roku redaktor naczelna PC Formatu.

</doc>
<doc id="678607" url="https://pl.wikipedia.org/wiki?curid=678607" title="Koalicja na rzecz Bułgarii">
Koalicja na rzecz Bułgarii

Koalicja na rzecz Bułgarii () – sojusz polityczny ośmiu partii zawiązany w styczniu 2001 roku, pod przewodnictwem Bułgarskiej Partii Socjalistycznej. W wyborach parlamentarnych w 2001 roku koalicja zdobyła 17,1% głosów i 48 miejsc w Zgromadzeniu Narodowym. Cztery lata później – 34,2% głosów i 83 miejsca w izbie wyższej bułgarskiego parlamentu, co oznaczało możliwość samodzielnego rządzenia. 16 sierpnia 2005 roku został powołany rząd popierany przez KnRB, na którego czele stanął Sergej Staniszew.
Członkami koalicji są:

</doc>
<doc id="678612" url="https://pl.wikipedia.org/wiki?curid=678612" title="ITF-14">
ITF-14

ITF-14 - implementacja kodu kreskowego Przeplatany 2 z 5 w standardzie GS1 wykorzystywana do kodowania Globalnego Numeru Jednostki Handlowej. Standard ITF-14 stosowany jest głównie do oznaczania opakowań zbiorczych produktów (ze względu na mniejsze wymagania odnośnie do papieru, na którym jest nadrukowywany).
Kod ITF-14 należy do grupy kodów numerycznych. Kodowane jest zawsze 14 cyfr dziesiętnych. Każda cyfra składa się z pięciu pasków (białych albo czarnych - cyfry kodowane są parami), z których dwa są szersze. Dookoła kodu występuje czarna ramka ochronna. Wymagane jest też stosowanie cyfry kontrolnej.

</doc>
<doc id="678614" url="https://pl.wikipedia.org/wiki?curid=678614" title="Vali Ionescu">
Vali Ionescu

Vali Ionescu (właściwie Valeria Ionescu; ur. 31 sierpnia 1960 w Turnu Măgurele) – rumuńska lekkoatletka, skoczkini w dal, rekordzistka świata, mistrzyni Europy, medalistka olimpijska.
W 1982 Ionescu zdobyła brązowy medal halowych mistrzostw Europy przegrywając z Niemkami Sabine Everts i Karin Hänel. Później tego samego roku, 1 sierpnia 1982], Vali Ionescu i jej rodaczka Anișoara Cușmir pobiły, jedna po drugiej, rekord świata, wynoszący wówczas 7,09 m, a należący do reprezentantki ZSRR Vilmy Bardauskienė. Najpierw Cușmir skoczyła na rekordową odległość 7,15 m, później Ionescu oddała skok o długości 7,20 m. Obie Rumunki były zatem faworytkami rozgrywanych we wrześniu tego samego roku mistrzostw Europy. Tytuł mistrzowski zdobyła wówczas Ionescu oddając skok na odległość 6,79 m, a Cușmir była druga z wynikiem 6,73 m. Trzecie miejsce zajęła reprezentantka ZSRR Jelena Iwanowa, a czwarte - Niemka Heike Daute, znana później pod nazwiskiem Heike Drechsler.
Rok później, 15 maja 1983, Cușmir odebrała Ionescu rekord świata, poprawiając go o 1 cm. Cușmir poprawiała go później jeszcze dwa razy. Ionescu zdobyła brązowy medal na letniej uniwersjadzie w 1983 w Edmonton. Na mistrzostwach świata tego samego roku Ionescu startowała słabo i z wynikiem 6,62 m zajęła dopiero 9. miejsce. Za to na Igrzyskach Olimpijskich w Los Angeles w 1984 Ionescu zdobyła srebrny medal oddając skok na odległość 6,81 m. Przegrała wówczas jedynie ze swoją utytułowaną rodaczką Cușmir-Stanciu. Z powodu bojkotu Igrzysk nieobecna była ich największa rywalka reprezentująca NRD Heike Drechsler.
Na mistrzostwach Europy w 1986 Vali Ionescu z wynikiem 6,81 m zajęła 4. miejsce.

</doc>
<doc id="678615" url="https://pl.wikipedia.org/wiki?curid=678615" title="Anişoara Cuşmir">
Anişoara Cuşmir



</doc>
<doc id="678616" url="https://pl.wikipedia.org/wiki?curid=678616" title="Jan Janczewski">
Jan Janczewski

Jan Janczewski (ur. 4 lipca 1928 w Warszawie, zm. 29 października 2007 w Łodzi) - operator filmowy.
Życiorys.
Studia ukończył w 1951 roku w Łodzi w PWSF na wydziale operatorskim. Był zatrudniany głównie jako operator kamery, ale też robił zdjęcia do filmów.
Pochowany na Cmentarzu Radogoszcz w Łodzi.

</doc>
<doc id="678617" url="https://pl.wikipedia.org/wiki?curid=678617" title="Kariokineza">
Kariokineza

Kariokineza – powszechny typ podziału jądra komórkowego, z wyróżnicowaniem się chromosomów. Rozróżnia się dwa rodzaje: kariokineza somatyczna (mitoza) oraz kariokineza redukcyjna (mejoza).
Jej odkrywcą jest polski lekarz i histolog Wacław Mayzel.

</doc>
<doc id="678618" url="https://pl.wikipedia.org/wiki?curid=678618" title="Lleida (prowincja)">
Lleida (prowincja)

Lleida (hiszp. "Lérida", okc. "Lhèida") – prowincja Hiszpanii współtworząca wspólnotę autonomiczną Katalonii. Powstała w roku 1833. Graniczy z prowincjami: Girona, Barcelona, Tarragona, Saragossa oraz Huesca, a także z Andorą i Francją. Stolicą jest miasto o tej samej nazwie.
Prowincja liczyła w 2004 roku 385 092 mieszkańców, z czego 30% zamieszkałych w stolicy. Inne ważne miasta to m.in.: La Seu d’Urgell, Mollerussa, Cervera i Tàrrega.
W granicach prowincji znajduje się comarca Val d’Aran (kat. "Vall d’Aran") o specjalnym statusie i rozszerzonej autonomii, w której dodatkowym, trzecim językiem urzędowym jest dialekt języka oksytańskiego zwany aranejskim ("aranès").

</doc>
<doc id="678622" url="https://pl.wikipedia.org/wiki?curid=678622" title="Wydrzyk tęposterny">
Wydrzyk tęposterny

Wydrzyk tęposterny, wydrzyk żółtoszyi ("Stercorarius pomarinus") – gatunek ptaka z rodziny wydrzyków (Stercorariidae) wielkości mewy siwej.
Występowanie.
To gatunek arktyczny. Gnieździ się na północnych krańcach Europy (od Półwyspu Kanin do Uralu), Azji i Ameryki, również w zachodniej Grenlandii. Na przelotach, głównie w październiku i listopadzie, pojawia się na wybrzeżach Morza Północnego (wyjątkowo nawet Morza Śródziemnego) i Bałtyckiego, a niekiedy i w głębi Polski. Przeloty jesienne nad Bałtykiem od sierpnia do listopada, wiosenne w kwietniu i maju. Od lipca i sierpnia wzdłuż wybrzeży kieruje się na zimowiska przy wybrzeżach Ameryki Południowej i Środkowej, Afryki, Australii i na Oceanie Indyjskim.
W Polsce i na polskich wodach przybrzeżnych do końca 2017 roku odnotowano około 258 stwierdzeń ptaków tego gatunku, łącznie obserwowano około 704 osobników. Po 2017 roku stwierdzenia tego gatunku nie podlegają weryfikacji przez Komisję Faunistyczną Sekcji Ornitologicznej Polskiego Towarzystwa Zoologicznego.
Morfologia.
U starych ptaków w szacie godowej dwie środkowe sterówki 7–10 cm dłuższe od innych sterówek, poza tym szpachlowato rozszerzone, ścięte i skręcone (od tego wzięła się ich nazwa rodzajowa). Upierzony czarnobrązowo z białym brzuchem i szyją oraz żółtymi policzkami. Dawna nazwa „żółtoszyi” nie była szczęśliwie dobrana, gdyż barwa szyi nie zawsze może służyć jako cecha rozpoznawcza. Czerń na wierzchu głowy sięga aż do nasady dzioba. U samców może czasem brakować typowej brązowej obroży na szyi. W upierzeniu spoczynkowym szyja i wierzch głowy białoplamiste. Młode na grzbiecie mają rude poprzeczne prążki, a sterówki wystają im za linię ogona tylko na 0,5–1,5 cm, krótsze są też u dorosłych ptaków w upierzeniu spoczynkowym. Lata prostoliniowo, wolno i równomiernie; płytko uderza skrzydłami.
Nie wyróżnia się podgatunków, występują natomiast dwie odmiany barwne: 
Większy od mewy śmieszki. Jest mniejszy od wydrzyka wielkiego, ale większy i bardziej krępy od podobnego wydrzyka ostrosternego (zwłaszcza osobniki młodociane). Na ogół znacznie rzadszy od wydrzyka ostrosternego. Ma jaśniejsze lotki I rzędu, spokojniejszy lot i mocniejszy dziób.
Status i ochrona.
Międzynarodowa Unia Ochrony Przyrody (IUCN) uznaje wydrzyka tęposternego za gatunek najmniejszej troski (LC – "Least Concern") nieprzerwanie od 1988 roku. W 2015 roku organizacja BirdLife International szacowała liczebność europejskiej populacji na około 40 tysięcy dorosłych osobników; wstępnie obliczona w oparciu o te dane liczebność światowej populacji wynosi około 400 tysięcy dorosłych osobników. Ze względu na brak dowodów na spadki liczebności bądź istotne zagrożenia dla gatunku BirdLife International ocenia globalny trend liczebności populacji jako stabilny; trend liczebności populacji europejskiej nie jest znany.
W Polsce wydrzyk tęposterny jest objęty ścisłą ochroną gatunkową.

</doc>
<doc id="678627" url="https://pl.wikipedia.org/wiki?curid=678627" title="Koalicja dla Bułgarii">
Koalicja dla Bułgarii



</doc>
<doc id="678632" url="https://pl.wikipedia.org/wiki?curid=678632" title="Mosjøen">
Mosjøen

Mosjøen – miasto w środkowej Norwegii, w gminie Vefsn w okręgu Nordland. Położone u ujścia rzeki Vefsna. Mieszka w nim 9 820 mieszkańców (2016). Zostało założone na przełomie XVII i XVIII wieku, a prawa miejskie otrzymało w 1875 roku. W mieście znajduje się huta aluminium. Atrakcją turystyczną jest ulica Sjøgata z dziewiętnastowieczną drewnianą zabudową, na której znajduje się m.in. najstarszy hotel w północnej Norwegii.

</doc>
<doc id="678633" url="https://pl.wikipedia.org/wiki?curid=678633" title="Mosjoen">
Mosjoen



</doc>
<doc id="678634" url="https://pl.wikipedia.org/wiki?curid=678634" title="Synagoga w Koniecpolu">
Synagoga w Koniecpolu

Synagoga w Koniecpolu – nieistniejąca synagoga, która znajdowała się w Koniecpolu przy ulicy Tadeusza Kościuszki 7.
Synagoga została zbudowana w drugiej połowie XIX w. Podczas II wojny światowej hitlerowcy zdewastowali wnętrze synagogi. Po zakończeniu wojny budynek przeznaczono na magazyn Gminnej Spółdzielni "Samopomoc Chłopska". W połowie lat 90. XX w. została rozebrana.

</doc>
<doc id="678641" url="https://pl.wikipedia.org/wiki?curid=678641" title="Rzeź Ochoty">
Rzeź Ochoty

Rzeź Ochoty – fala masowych pogromów, grabieży, podpaleń, rozstrzeliwań i gwałtów, jakie przetoczyły się przez warszawską dzielnicę Ochota w czasie powstania warszawskiego w dniach 4–25 sierpnia 1944 roku. Największe zbrodnie popełniono w szpitalach Ochoty, w budynku Instytutu Radowego, kolonii Staszica i obozie przejściowym na tzw. Zieleniaku (róg ul. Grójeckiej i Opaczewskiej). Ich sprawcą był głównie, tłumiący powstanie warszawskie w ramach sił niemieckich, pułk brygady SS RONA (Rosyjska Wyzwoleńcza Armia Ludowa). Ogółem śmierć w powstaniu poniosło ok. 10 tysięcy mieszkańców Ochoty.
Przybycie RONA i pierwsze zbrodnie.
W dniu wybuchu powstania warszawskiego SS-Reichsführer Heinrich Himmler wydał rozkaz zniszczenia miasta i wyniszczenia ludności cywilnej Warszawy znajdującej się w obrębie granic miasta. 4 sierpnia 1944 r. o godzinie 10 na Ochotę wkroczyły siły SS RONA pod dowództwem płk. Bronisława Kamińskiego. Sztab RONA, dowodzący łącznie 1700 żołnierzami, ulokował się w budynku Wolnej Wszechnicy Polskiej na ul. Opaczewskiej 2a (dzisiaj ul. Banacha 2), a jeden batalion RONA w budynku Liceum im. Hugona Kołłątaja przy ul. Grójeckiej 93, z zadaniem zwalczania powstańczej Reduty Kaliskiej.
Początkowo oddziały RONA miały realizować rozkazy zwalczania tylko sił powstańczych, zgodnie jednak z wcześniejszym rozkazem Himmlera z 1 sierpnia 1944 roku, już 4 sierpnia oddziały z RONA rozpoczęły serię gwałtów, rabunków i morderstw na ludności cywilnej z ul. Opaczewskiej. Luźne grupy RONA wpadały do mieszkań, wyrzucając lokatorów, strzelając do starców lub ociągających się z opuszczeniem lokalu. Morderstwa na cywilach były połączone z rabunkami mienia, niszczeniem i podpaleniami budynków – większość budynków ul. Opaczewskiej w tym dniu spłonęła. W dniach 4–5 sierpnia 1944 r. ludzi mordowano także w pobliskich ogródkach działkowych, a do piwnic okolicznych domów, w których ukrywali się ludzie, wrzucano granaty.
Masowych mordów RONA oraz oddziały niemieckie dopuściły się, pacyfikując w dniach 4–5 sierpnia okolice ul. Grójeckiej. Zginęli wówczas m.in. lokatorzy domów: Grójecka 20B (160 ofiar), Grójecka 24 (około 40 ofiar), Grójecka 62 i Grójecka 81 (kilkanaście ofiar). Zabijano głównie młodych mężczyzn podejrzewanych o udział w powstaniu. Około 70 mieszkańców domu przy ul. Grójeckiej 104 zabito, wrzucając granaty do piwnicy, w której się ukrywali.
Należy mieć na uwadze, że według badań oddziałom RONA można przypisać ogółem w toku powstania około 700 mordów, często natomiast kolaboracyjne formacje na służbie niemieckiej były w relacjach utożsamiane i nawzajem mylone (RONA była praktycznie czysto rosyjska, bez Ukraińców i innych wschodnich narodowości).
Zieleniak.
5 sierpnia 1944 r. wskutek stale rosnącej liczby wyrzucanych z mieszkań ludzi zapadła decyzja o utworzeniu obozu przejściowego (będącego etapem na drodze do kolejnego obozu przejściowego w Pruszkowie), na terenie byłego targowiska warzywnego, tzw. Zieleniaka (dzisiejsze Hale Banacha). Do wieczora 5 sierpnia 1944 r. zgromadzono w nim kilkanaście tysięcy osób, a w kulminacyjnym momencie przebywało w nim kilkadziesiąt tysięcy mieszkańców Ochoty i najbliższych okolic. Miejsce to, otoczone ceglanym murem, uniemożliwiało ucieczkę zgromadzonej ludności. W dawnym budynku administracji targowiska urządziła swoją siedzibę załoga obozu, a budki dozorców przy bramach wjazdowych zostały zamienione na wartownie.
Od początku swojego istnienia Zieleniak stał się miejscem masowych zbrodni, ludzie najpierw byli ograbiani, wyciągani siłą z podpalanych domów na Ochocie i pędzeni w stronę obozu. Po drodze byli bici bądź zabijani, a najczęściej pijani żołnierze RONA wyciągali kobiety z kolumn ludności cywilnej i gwałcili je w okolicznych domach, po czym zwykle mordowali. Przy bramie Zieleniaka byli rewidowani w poszukiwaniu kosztowności lub pieniędzy, następnie rozlokowywani na brukowanym placu targowiska. Od początku pobytu w obozie więźniom groziła śmierć: żołnierze RONA niejednokrotnie strzelali do osadzonych dla rozrywki, na terenie obozu nie było urządzeń sanitarnych ani wody (jedyne jej ujęcie zostało bardzo szybko wyczerpane), żywności (osadzeni otrzymywali jedynie co jakiś czas porcje spleśniałego chleba), brak było leków i pomocy lekarskiej. Nocami pijani ronowcy wyciągali z tłumu młode kobiety, które gwałcili na placu bądź w budynku pobliskiego Liceum im. Hugona Kołłątaja przy ul. Grójeckiej 93.
Wizytujący teren obozu dowódca sił niemieckich zwalczających powstanie warszawskie, Erich von dem Bach, stwierdził jednak, że "nie dostrzegł nic zdrożnego, wszystko było w porządku".
7 sierpnia obóz był całkowicie zapełniony ludnością cywilną; rosła liczba ofiar śmiertelnych. Ciała zmarłych układano w stertach przy murze obozowym lub próbowano pośpiesznie grzebać. W tym dniu kilkaset osób pochodzenia innego niż polskie wyprowadzono do podobnego obozu na Okęciu. 9 sierpnia wyprowadzono z Zieleniaka pierwszy transport więźniów do większego obozu przejściowego w Pruszkowie. Wskutek upadku kolejnych punktów obrony w powstaniu warszawskim obóz po raz kolejny zapełnił się ludźmi – z kolonii Lubeckiego i bloków ZUS przy ul. Filtrowej. Po upadku reduty „Wawelska” 11 sierpnia napłynęła kolejna fala wyrzuconych z mieszkań ludzi.
Zwłoki zamordowanych i zmarłych więźniów obozu palono w sali gimnastycznej Liceum im. Hugona Kołłątaja. W ten sposób 10 sierpnia spalono 80 chorych i rannych osób rozstrzelanych tego samego dnia pod murem Zieleniaka; zwłoki zostały przetransportowane przez przymuszoną do tego ludność cywilną, ułożone na stosach, oblane przez żołnierzy RONA spirytusem i podpalone. 12 września hitlerowcy zastrzelili na terenie Zieleniaka trzech harcerzy z Batalionu Gustawa schwytanych w powstaniu warszawskim (w tym 12-letniego chłopca); oficer niemiecki strzelił im w tył głowy w czasie, gdy składali do wykopanego dołu zwłoki z terenu obozu.
13 sierpnia rozpoczęła się końcowa ewakuacja ludności do obozu przejściowego w Pruszkowie. Przybywające w tym czasie grupy mieszkańców Ochoty przetrzymywano na terenie obozu krótko i zaraz potem były wywożone. Wybranych mężczyzn wcielano siłą do oddziałów zajmujących się paleniem zwłok pomordowanych warszawiaków (niem. "Verbrennungskommando"). Obóz działał do 19 sierpnia, kiedy to dokonano masowego mordu na 50 pacjentach z Instytutu Radowego. Jednostki SS RONA wycofały się z Ochoty w dniach 22–25 sierpnia 1944 roku.
Łącznie w okresie powstania warszawskiego przez Zieleniak przeszło blisko 60 tysięcy mieszkańców stolicy. W ten sposób stał się on najbardziej znanym – obok kościoła św. Wojciecha na Woli – punktem zbornym dla wypędzanej ludności Warszawy. W czasie kilkunastodniowego okresu funkcjonowania obozu setki więźniów umarły z głodu, pragnienia, skrajnego wyczerpania lub zostały zastrzelone przez żołnierzy RONA. Ogółem na terenie obozu przejściowego Zieleniak śmierć poniosło ok. 1000 mieszkańców miasta, z czego blisko 300 zostało zamordowanych przez ronowców.
Instytut Radowy.
5 i 6 sierpnia oddziały RONA wtargnęły do Instytutu Radowego M. Skłodowskiej-Curie przy ul. Wawelskiej 15, dokonując rabunku mienia szpitalnego i należącego do personelu placówki oraz przebywających tam chorych, a następnie demolując obiekt (podpalono bibliotekę, zniszczono zapasy żywności, zdemolowano aptekę i zniszczono wyposażenie szpitala). 90 pacjentów instytutu i 80-osobowy personel lekarski i pomocniczy wraz z rodzinami planowano natychmiast rozstrzelać, po pół godzinie zdecydowano pozostawić jedynie pacjentów i osiem osób personelu, a resztę odprawić do obozu przejściowego na Zieleniaku; zastrzelono członka rodziny jednego z lekarzy. W nocy 5 sierpnia rozpoczęto gwałty na pozostawionym w placówce personelu szpitala. 6 sierpnia rozpoczęto podpalanie budynku i mordowanie pacjentów (podpalając materace łóżek, na których leżeli). 60 pozostałych osób schroniło się w piwnicy budynku oraz kominach i dzięki temu uniknęło śmierci.
Między 9 a 10 sierpnia żołnierze RONA ponownie podpalili szpital, gdy zauważyli pozostałe przy życiu osoby, a 19 sierpnia wyciągnęli z budynku wszystkich pozostałych przy życiu pacjentów i personel, zabijając na miejscu kilku najciężej chorych. 50 pozostałych przy życiu pacjentów Instytutu Radowego wysłano do obozu przejściowego na Zieleniaku i 19 sierpnia rozstrzelano (według relacji naocznych świadków, strzałem w tył głowy) i spalono na stosie w sali gimnastycznej Liceum im. Hugona Kołłątaja. Jednej pacjentce pochodzenia ukraińskiego, przeznaczonej do rozstrzelania, darowano życie. Łącznie śmierć poniosło ok. 90 osób – pacjentów oraz kilku pracowników szpitala.
Kolonia Staszica.
Pierwsze zbrodnie na terenie kolonii Staszica, kolonii Lubeckiego oraz na pobliskiej ul. Białobrzeskiej, Kopińskiej i Szczęśliwickiej RONA popełniła 5 sierpnia 1944 r., a ich kulminacja miała miejsce po 11 sierpnia 1944 r., gdy upadł ostatni większy punkt oporu na Ochocie – Reduta Wawelska. Powszechne były gwałty, rabunki mienia, podpalenia budynków, rozstrzeliwania, morderstwa na ukrywającej się w piwnicach ludności cywilnej, zwykle przeprowadzane przez wrzucanie do budynków granatów.
Na terenie kolonii Lubeckiego została spustoszona ul. Mianowskiego i Mochnackiego, południowa strona ul. Filtrowej oraz blok mieszkalny na ul. Pługa 1/3. 7 sierpnia pod budynkiem przy ul. Filtrowej 83 zginął od strzału w głowę 82-letni malarz Wiktor Mazurowski, zabity ponieważ nie nadążał za kolumną pędzoną w stronę Zieleniaka. Zastrzelona została także jego żona, pianistka Jadwiga Zaleska-Mazurowska.
Kolonia Staszica 6 sierpnia była systematycznie plądrowana przez żołnierzy RONA, podpalających budynki i poszukujących w domach alkoholu i kosztowności. Kolejna zbrodnia została popełniona w powstańczym szpitalu polowym przy ul. Langiewicza 11/13, gdzie przebywało 15 rannych; pięciu rannych zabito wrzuconymi do środka granatami (reszcie udało się schronić w piwnicy budynku), a sanitariuszki zgwałcono. Następnie rozstrzelano pięciu nieuzbrojonych powstańców na rogu ul. Suchej i Filtrowej. RONA przystąpiła do dalszej grabieży, podpaleń oraz wyciągania ludzi z budynków; z willi przy ul. Jesionowej 3 wyprowadzono aktora dramatycznego Mariusza Maszyńskiego wraz z żoną Niną, jego dwie siostry – malarki Halinę i Stanisławę oraz gospodynię Józefę Milewską. Z drugiej części budynku wyciągnięto architekta Stefana Tomorowicza z żoną – wszyscy zostali zamordowani przez RONA w pierwszych dniach sierpnia.
Jedna z największych masakr na terenie kolonii Staszica miała miejsce 7 sierpnia w kamienicy przy al. Niepodległości 217/223. Żołnierze RONA zamordowali tam około 50 osób po tym, gdy okazało się, iż mieszkańcy domu obrabowani przez inną grupę żołnierzy nie mogą im zapewnić łupów. Wśród zamordowanych przeważały kobiety, dzieci i osoby starsze.
Ofiary i straty.
Liczba ofiar śmiertelnych pacyfikacji Ochoty wynosi ok. 10 tysięcy, w tym 1000 pomordowanych na terenie obozu przejściowego na Zieleniaku.
Miejsc większych zbiorowych egzekucji, oznaczonych tablicami upamiętniającymi śmierć od kilkudziesięciu do ponad stu ofiar, jest na warszawskiej Ochocie kilkadziesiąt. Miejsca mniej licznych mordów są w większości nieznane, ale można przyjąć, że prawie każde podwórko tej dzielnicy było miejscem kaźni. Większość zbrodni zakończyła się na terenie Ochoty wraz z upadkiem ostatniej reduty powstańczej w budynku Wojskowego Instytutu Geograficznego 13 sierpnia 1944, jednak jeszcze 19 sierpnia dokonano masowego mordu na 60 ewakuowanych pacjentach Instytutu Radowego, których rozstrzelano i spalono na stosie w sali gimnastycznej Liceum Kołłątaja. 20 sierpnia zlikwidowano obóz przejściowy na Zieleniaku, a 25 sierpnia bito i mordowano pacjentów i personel z ewakuowanego Szpitala Dzieciątka Jezus przy dawnej ul. Lindleya 4.
Szczególnie tragiczny był los kobiet i dziewcząt Ochoty masowo gwałconych przez żołnierzy RONA. Liczba ofiar pozostaje trudna do oszacowania.
Od połowy sierpnia do początku października trwał na terenie opuszczonej przez ludność cywilną rabunek pozostawionego w domach i lokalach majątku. Zagrabione rzeczy Niemcy ładowali do pociągów towarowych na stacji Warszawa Zachodnia i odprawiali do Rzeszy, natomiast szosą w kierunku Piotrkowa wyruszały załadowane zrabowanym majątkiem konwoje samochodów. W końcu przystąpiły do działania niemieckie oddziały niszczycielskie (niem. "Vernichtungskommando"), które podpalały kolejno ulicę za ulicą, dokonując dalszych zniszczeń.

</doc>
<doc id="678642" url="https://pl.wikipedia.org/wiki?curid=678642" title="Adolph Dubs">
Adolph Dubs

Adolph Dubs (ur. 4 sierpnia 1920 w Chicago, zm. 14 lutego 1979 w Kabulu) – amerykański dyplomata, ambasador Stanów Zjednoczonych w Kabulu od 13 maja 1978 do 1979. Zginął podczas wymiany ognia i nieudanej próby uwolnienia go z rąk porywaczy.
Życiorys.
Adolph Dubs urodził się w Chicago, w stanie Illinois, USA. W czasie II wojny światowej służył w United States Marine Corps. Pomiędzy styczniem 1973 a marcem 1974 pełnił obowiązki Chargé d’affaires ad interim USA w Moskwie. W 1978 został mianowany ambasadorem Stanów Zjednoczonych w Afganistanie. 14 lutego 1979 został porwany przez maoistowskie ugrupowanie "Setem-I-Milli", żądające uwolnienia Barrudina Bahesa – jednego ze swoich przywódców. Tego samego dnia afgańska służba bezpieczeństwa KHAD zlokalizowała porywaczy i przystąpiła do próby odbicia zakładnika. Dubs zginął wkrótce potem podczas wymiany ognia. CIA podejrzewało, iż cała akcja została zainspirowana przez radzieckie KGB, nie mając jednak konkretnych dowodów. Wydarzenie spowodowało iż Stany Zjednoczone zrezygnowały z utrzymywania swojego ambasadora w Afganistanie aż do roku 2002, tuż po likwidacji Talibanu, która nastąpiła wskutek amerykańskiej interwencji w 2001. Wtedy to został mianowany na to stanowisko Robert Finn.
Adolph Dubs został pochowany na Narodowym Cmentarzu w Arlington.

</doc>
<doc id="678646" url="https://pl.wikipedia.org/wiki?curid=678646" title="Vilma Bardauskienė">
Vilma Bardauskienė

Vilma Bardauskienė (właściwie Vilhelmina Bardauskienė; ur. 15 czerwca 1953 w Pokrojach) – litewska radziecka lekkoatletka, skoczkini w dal, była rekordzistka świata, mistrzyni Europy.
Bardauskienė była "pierwszą kobietą, która pokonała granicę 7 metrów w skoku w dal". 18 sierpnia 1978 na zawodach w Kiszyniowie oddała skok na odległość 7,07 m. Jedenaście dni później podczas eliminacji na mistrzostwach Europy w Pradze uzyskała rekordową odległość 7,09 m. W zawodach finałowych zajęła pierwsze miejsce oddając skok na odległość 6,88 m. Jej rekord utrzymał się cztery lata, kiedy pobiła go rumuńska zawodniczka Anișoara Cușmir.

</doc>
<doc id="678652" url="https://pl.wikipedia.org/wiki?curid=678652" title="23 Marina">
23 Marina

23 Marina – mieszkalny wieżowiec w Dubaju. Budynek ma 89 pięter i 395 m wysokości. 23 Marina jest drugim 
co do wysokości budynkiem mieszkalnym w Dubaju oraz na świecie. Znajduje się w nim 57 basenów. Budowa wieżowca zakończyła się w 2012 roku. 

</doc>
<doc id="678661" url="https://pl.wikipedia.org/wiki?curid=678661" title="Muzeum Lubuskie">
Muzeum Lubuskie



</doc>
<doc id="678662" url="https://pl.wikipedia.org/wiki?curid=678662" title="Princess Tower">
Princess Tower

Princess Tower – budynek mieszkalny znajdujący się w Dubaju. Wieżowiec został ukończony w 2010 roku i ma 107 pięter i 414 m wysokości. Budynek zdobył tytuł najwyższego budynku mieszkalnego na świecie. Wg stanu na grudzień 2022 jest czwarty na świecie w tej kategorii.

</doc>
<doc id="678668" url="https://pl.wikipedia.org/wiki?curid=678668" title="GKP Gorzów Wlkp.">
GKP Gorzów Wlkp.



</doc>
<doc id="678672" url="https://pl.wikipedia.org/wiki?curid=678672" title="Panga">
Panga



</doc>
<doc id="678678" url="https://pl.wikipedia.org/wiki?curid=678678" title="Strzykawka bezigłowa">
Strzykawka bezigłowa

Strzykawka bezigłowa – technika podawania leków przy użyciu strzykawek, w których nie jest wymagane zastosowanie igieł. Zasada działania tej strzykawki polega na wyrzuceniu bardzo cienkiego strumienia cieczy z olbrzymią prędkością przez końcówkę strzykawki przyłożoną bezpośrednio do skóry, dzięki czemu lek przenika przez tkanki bez konieczności nakłucia.
W strzykawkach tego typu do przesunięcia tłoka z dużą prędkością wykorzystuje się ciśnienie dwutlenku węgla (system Biojector®) uwalnianego ze specjalnego zasobnika lub zwolnienie uprzednio napiętej sprężyny (system Vitaject®). Dzięki temu strumień wytryskującego płynu osiąga prędkość około 800 km/h.
Strzykawka jest zakończona otworem o średnicy kilku mikrometrów (zależy ona od wielkości cząsteczki leku), który jest przykładany z lekkim naciskiem do skóry i następnie uruchamiany jest przycisk zwalniający. Przy tak dużej szybkości przesuwu tłoka lek jest w ciągu ułamków sekundy „przeciskany” przez skórę, co jest praktycznie bezbolesne.
Technologia strzykawek bezigłowych ma poważne ograniczenia:
Niewątpliwymi zaletami jest ograniczenie bólu podczas zastrzyku oraz brak zużytych igieł, będących potencjalnym materiałem zakaźnym.
Powyższe ograniczenia i zalety powodują, że system jest odpowiedni do zastosowania, gdy konieczne jest:
W fikcji.
Urządzenia do iniekcji działające na zasadzie strzykawki bezigłowej pojawiają się pod nazwą "hypospray" w serii "Star Trek".

</doc>
<doc id="678684" url="https://pl.wikipedia.org/wiki?curid=678684" title="François Jouffroy">
François Jouffroy

François Jouffroy (ur. 1 lutego 1806 w Dijon, zm. 25 czerwca 1882 w Laval) – francuski rzeźbiarz. 
Życiorys.
Syn piekarza. Ukończył szkołę rysunku w Dijon, po czym przyjęto go do École nationale supérieure des beaux-arts w Paryżu. W 1832 wygrał stypendium "Prix de Rome". W czasach II Cesarstwa (1851–1870) uczestniczył w dekorowaniu wielu budynków rządowych oraz użyteczności publicznej.

</doc>
<doc id="678686" url="https://pl.wikipedia.org/wiki?curid=678686" title="Francois Jouffroy">
Francois Jouffroy



</doc>
<doc id="678690" url="https://pl.wikipedia.org/wiki?curid=678690" title="Trichomonas vaginalis">
Trichomonas vaginalis



</doc>
<doc id="678702" url="https://pl.wikipedia.org/wiki?curid=678702" title="Ljuben Petrow">
Ljuben Petrow

Ljuben Petrow (ur. 22 kwietnia 1938 w Elenowie) – bułgarski generał i polityk. Jest absolwentem Wyższej Szkoły Wojskowej im. Wasyla Lewskiego w Wielikim Tyrnowie. Edukację kontynuował w szkołach wojskowych w Moskwie.
Od 1991 do 1994 roku pełnił funkcję szefa Sztabu Generalnego Bułgarskich Sił Wojskowych. Od 1998 roku jest członkiem Bułgarskiej Partii Socjalistycznej. Dwukrotnie – w latach 1995–1997 i 2001–2005 – był posłem w bułgarskim Zgromadzeniu Narodowym.
W wyborach prezydenckich w 2006 roku wystartował jako kandydat lewicowej koalicji Obywatelski Sojusz Patriotyczny. Jest socjaldemokratą, nie ukrywa swoich sympatii do komunistów.

</doc>
<doc id="678703" url="https://pl.wikipedia.org/wiki?curid=678703" title="Diodora">
Diodora

Diodora — imię żeńskie pochodzenia greckiego, od "Διοδωρος (Diodoros)", co oznacza „dar Zeusa” („dar Boga”). Żeński odpowiednik imienia Diodor. Wśród patronów — św. Diodor, wspominany razem ze św. Rodopianem. 
Diodora imieniny obchodzi 3 maja i 11 września. 

</doc>
<doc id="678708" url="https://pl.wikipedia.org/wiki?curid=678708" title="Dolina Pandższeru">
Dolina Pandższeru

Dolina Pandższeru (pers. دره پنجشير - "Dara-ye Panjšēr") – obszar na terytorium Afganistanu, leżący w północno-wschodniej części kraju. Według danych z 2004 roku zamieszkiwany przez 300 000 ludzi.
Dolina w prowincji Pandższir, rozpościerająca się po obu stronach rzeki Pandższer, była głównym miejscem zaciekłych walk między wojskami ZSRR i afgańskimi mudżahedinami w czasie radzieckiej interwencji w Afganistanie w latach 1979–1989.
W czasie wojny w Afganistanie Dolina Pandższeru była także główną bazą Ahmada Szaha Masuda, głównego przywódcy Sojuszu Północnego, w walkach przeciwko wspieranemu przez ZSRR prezydentowi Mohammadowi Nadżibullahowi. W 1996 na obszarze Doliny Pandższeru toczyły się także walki pomiędzy wojskami Masuda a Talibami.
W czasie wojny w latach 1979–1989 Dolina Pandższeru była stale atakowana przez wojska ZSRR, jednak żadna z 9 ofensyw w tym rejonie nie zakończyła się pełnym powodzeniem – ocenia się, iż blisko 60% żołnierzy radzieckich poległo w walkach w tym rejonie. Również Talibowie nie byli w stanie, podczas walk w latach 90 XX w., trwale zająć Dolinę Pandższeru.
Słowo "pandższer" znaczy w dosłownym tłumaczeniu "Pięć Lwów", i nawiązuje do legendarnych pięciu braci, duchowych przywódców lokalnych społeczności zamieszkujących ten rejon, będących niegdyś strażnikami doliny ("Wali").

</doc>
<doc id="678711" url="https://pl.wikipedia.org/wiki?curid=678711" title="Juwenalis (imię)">
Juwenalis (imię)

Juwenalis — imię męskie pochodzenia łacińskiego, pierwotnie przydomek, którym był wyraz pospolity "iuvenalis" — "młody, młodzieńczy, nierozważny", notowane w Polsce od 1248 roku. 
Juwenalis imieniny obchodzi:
Znane osoby noszące imię Juwenalis:
Zobacz też:

</doc>
<doc id="678712" url="https://pl.wikipedia.org/wiki?curid=678712" title="Wsk Świdnik">
Wsk Świdnik



</doc>
<doc id="678713" url="https://pl.wikipedia.org/wiki?curid=678713" title="Live in Sao Paulo">
Live in Sao Paulo



</doc>
<doc id="678714" url="https://pl.wikipedia.org/wiki?curid=678714" title="Dworce kolejowe w Gorzowie Wielkopolskim">
Dworce kolejowe w Gorzowie Wielkopolskim



</doc>
<doc id="678718" url="https://pl.wikipedia.org/wiki?curid=678718" title="Bluebox">
Bluebox



</doc>
<doc id="678720" url="https://pl.wikipedia.org/wiki?curid=678720" title="Próba Trendelenburga">
Próba Trendelenburga

Próba Trendelenburga – próba diagnostyczna, służąca do oceny wydolności żył głębokich oraz do oceny zastawek żył kończyny dolnej w celu stwierdzenia przewlekłej niewydolności żylnej.
Próbę wykonuje się następująco: u leżącego badanego unosi się kończynę dolną, co skutkuje opróżnieniem żylaków z krwi. Następnie zakłada się opaskę uciskową w jednej trzeciej górnej części uda. Poleca się wstać pacjentowi i obserwuje się wypełnianie żylaków poniżej opaski. Jeżeli wypełnią się szybko, wówczas świadczy to o niewydolności żył przeszywających. Natomiast jeżeli wypełnienie następuje po upływie ok. 20- 35 sekund, to żyły przeszywające są wydolne.
W drugim etapie badany ponownie przyjmuje pozycje leżącą. Unosi się kończynę dolną. Po opróżnieniu żylaków zakłada się opaskę uciskową w tym samym miejscu. Pacjent wstaje i ściąga się opaskę. Szybkie pojawienie się żylaków w obrębie żyły odpiszczelowej świadczy o niewydolności zastawek w obrębie ujścia żyły odpiszczelowej oraz w pniu tej żyły.

</doc>
<doc id="678721" url="https://pl.wikipedia.org/wiki?curid=678721" title="2S1">
2S1



</doc>
<doc id="678723" url="https://pl.wikipedia.org/wiki?curid=678723" title="Bitwa w rejonie Góry św. Anny">
Bitwa w rejonie Góry św. Anny

Bitwa w rejonie Góry św. Anny (także Bitwa o Górę św. Anny, niem. "Sturm auf den Annaberg") – seria zaciekłych walk powstańców śląskich z niemieckim Freikorpsem w czasie III powstania śląskiego, stoczonych w dniach 21–26 maja 1921 pod Górą Świętej Anny.
Przebieg.
Atak na zajętą przez powstańców 4 maja górę przeprowadziły bataliony Freikorpsu „Oberland” z Bawarii od strony wzgórza Oleszyce leżącego na północ od Góry św. Anny. Następnie oddziały niemieckie przystąpiły do dalszego ataku na powstańczy 8 pułk piechoty (d-ca kpt. Franciszek Rataj) po opanowaniu Kamienia, Kamionka, Dąbrówki, Obrowica, Strzebniowa, Wygody, Zakrzowa i Oleszki. W związku z silnym naporem oddziałów niemieckich, ciężar walk obronnych od 8 pp Rataja, przejął powstańczy 1 pułk katowicki Walentego Fojkisa oraz bataliony strzelecko-toszeckie „Bogdana” (d-ca kpt. Teodor Kulik). Doszło do kontrataku oddziałów szturmowych marynarzy por. Roberta Oszka, Watoły i Walerusa, w trakcie którego Krępna, Rozwadza, Żyrowa przechodziły z rąk do rąk. Jednakże na wielu odcinkach powstańcy śląscy nie byli w stanie utrzymać swoich pozycji obronnych.
Następna linia obronna powstała na wysokości Wielmierzowic, Krasowej, Zalesia Śląskiego i Popic i główne walki miały miejsce na zachodnich i północno-zachodnich przedpolach Masywu Chełmskiego. W trakcie walk, według meldunku gen. Hoefera, niektóre z niemieckich batalionów zachowały jedynie od 10 do 15% swoich pierwotnych stanów osobowych. Po południu 21 maja powstańcy wyparli oddziały niemieckie z Kalinowa, Poznowic, Sprzęcic i ze stacji Kamień.
22 maja powstańcy śląscy odbili też Raszowę i Daniec, natomiast w rejonie Januszkowic 2 pułk zabrski kpt. Cymsa powstrzymywał próby sforsowania Odry.
Przed świtem 23 maja powstańcy zdobyli Kamień, Kamionek, Siedlce, Poznowice i Kalinowice, jednak ich natarcie zostało wkrótce powstrzymane na skutek ognia niemieckiej artylerii. Powstańcy odbili też Lichynię, Raszowę, Krasowę, Januszkowice i Wielmierzowice oraz Łąki Kozielskie. Następnie powstańcy skoncentrowali się na zdobyciu Leśnicy o którą prowadzono ciężkie walki wręcz. Jednocześnie oddziały niemieckie zaatakowały i zajęły Dolną, Olszową i Klucz. Następnie oddziały z Bawarii natarły przy wykorzystaniu artylerii i kawalerii na powstańców pomiędzy Leśnicą i Lichynią. W Lichyni, Leśnicy, Kluczu, Zalesiu walczono o poszczególne budynki. Podobnie ciężkie walki miały miejsce w rejonie Januszkowic, Krasowej i Łąk Kozielskich.
Pod koniec dnia 23 maja, w związku z niepowodzeniem zwrotu zaczepnego w centrum frontu, powstańcy śląscy zajmowali pozycje na wysokości: Krośnicy, Izbicka, Otmic, stacji Kamień, Kalinowa, Księżego Lasu, Olszowy, Popic, Klucza, Zalesia Śląskiego, Łąk Kozielskich, Raszowej i Januszkowic. Aby uniemożliwić przysyłanie posiłków w rejon Góry Świętej Anny 23 maja Niemcy zaatakowali również na południu Górnego Śląska pod Olzą. W następnych dniach walki były mniej intensywne, a 25 maja dowództwo Selbstschutzu przedłożyło propozycję zawieszenia broni.
W dniu 26 maja Naczelna Komenda Wojsk Powstańczych wydała rozkaz zabraniający podejmowania akcji zaczepnych przeciw Niemcom w związku z podjęciem rokowań w sprawie rozejmu. W momencie wydania ww. rozkazu, linia frontu przebiegała od północy od Krośnicy, Izbicka, Otmic, Poznowic, Kalinowic, Dolnej, Czarnocina, Lichyni, Łąk Kozielskich, Krasowej i Wielmierzowic.
Po podziale Górnego Śląska w 1921 r. Góra św. Anny pozostała w granicach Niemiec.
Walki powstańców zostały upamiętnione po 1990 r. na jednej z tablic pól bitewnych na Grobie Nieznanego Żołnierza w Warszawie napisem „GÓRA ŚWIĘTEJ ANNY 21 - 27 V 1921”

</doc>
<doc id="678728" url="https://pl.wikipedia.org/wiki?curid=678728" title="Nedełczo Beronow">
Nedełczo Beronow

Nedełczo Krumow Beronow, bułg. Неделчо Крумов Беронов (ur. 22 lipca 1928 w Nowej Zagorze, zm. 4 lipca 2015 w Sofii) – bułgarski prawnik, polityk i nauczyciel akademicki, deputowany, sędzia i prezes Sądu Konstytucyjnego.
Życiorys.
W 1951 ukończył studia prawnicze na Uniwersytecie Sofijskim im. św. Klemensa z Ochrydy. W 1972 doktoryzował się w instytucie ekonomicznym WII „Karl Marks” w Sofii. Od połowy lat 50. do lat 90. był zawodowo związany z arbitrażem, pracował m.in. jako główny arbiter w państwowym arbitrażu w Starej Zagorze, Sliwenie i Warnie. Przez ponad 20 lat pełnił funkcję arbitra w sądzie arbitrażowym przy Bułgarskiej Izbie Przemysłowo-Handlowej. Zajął się również działalnością dydaktyczną jako wykładowca różnych uczelni.
W 1997 z ramienia Związku Sił Demokratycznych uzyskał mandat posła do Zgromadzenia Narodowego 38. kadencji. Jeszcze w tym samym roku powołany w skład Sądu Konstytucyjnego. W lutym 2003 po śmierci Christa Danowa był jego tymczasowym przewodniczącym. Później w tymże roku został przewodniczącym Sądu Konstytucyjnego, którym kierował do końca swojej kadencji w 2006.
Wystartował w wyborach prezydenckich w 2006 jako niezależny kandydat popierany przez ugrupowania centroprawicowe. W pierwszej turze zajął 3. miejsce, otrzymując 9,8% głosów.
Był żonaty z Anną, profesor na Uniwersytecie Medycznym w Warnie. Miał syna Kamena, matematyka i wykładowcę w Japonii. W 2013 odznaczony Orderem Stara Płanina I klasy.

</doc>
<doc id="678730" url="https://pl.wikipedia.org/wiki?curid=678730" title="Próba Trendelenburga odwrotna">
Próba Trendelenburga odwrotna

Próba Trendelenburga odwrotna – próba diagnostyczna stosowana w diagnostyce przewlekłej niewydolności żylnej do oceny drożności żył głębokich kończyny dolnej.
Próba polega na założeniu u stojącego badanego z wypełnionymi żylakami kończyny dolnej opaski uciskowej w połowie uda, a następnie położeniu badanego i uniesieniu obserwowanej kończyny. Opróżnianie się żył powierzchniowych w tej sytuacji świadczy o wydolności (prawidłowym krążeniu) w obrębie żył głębokich kończyny dolnej.

</doc>
<doc id="678732" url="https://pl.wikipedia.org/wiki?curid=678732" title="Histologia i embriologia zwierząt">
Histologia i embriologia zwierząt



</doc>
<doc id="678738" url="https://pl.wikipedia.org/wiki?curid=678738" title="Cmentarz Bernardyński">
Cmentarz Bernardyński

Cmentarz Bernardyński (lit. "Bernardinų kapinės") – cmentarz w Wilnie, na Zarzeczu, założony w 1810.
Historia.
Cmentarz ma długą i złożoną historię, podobną do losów cmentarza Na Rossie. Pierwszy cmentarz znajdował się przy kościele oo. Bernardynów, przed kościołem św. Anny. W związku z przeprowadzeniem na jego terenie ulicy św. Anny, na podstawie decyzji magistratu wileńskiego z 25 lutego 1810, na wniosek Katolickiej Kongregacji Niemieckiej św. Marcina przy kościele św. Anny, cmentarz przeniesiono na dzisiejsze miejsce. Wykonanie planu cmentarza Bernardyńskiego przypisuje się Józefowi Poussierowi. Najstarszą, liczącą najcenniejsze i najstarsze nagrobki, jest część zachodnia cmentarza, od bramy głównej do końca kolumbariów, sięgająca do ścieżki nad nabrzeżnym zboczem. Zdaniem historyków przewyższa on dziś swą wartością zespół budowli cmentarnych na Rossie, zwłaszcza po zburzeniu tamtejszych kolumbariów. Wymagającą dziś odbudowy kaplicę cmentarną zbudowano w latach 1825–1827 według planów Józefa Poussiera.
Na cmentarzu Bernardyńskim spoczywa wiele postaci zasłużonych dla miasta, jak profesorowie byłego Uniwersytetu Wileńskiego z okresu dwu wieków, literaci, poeci, malarze, artyści fotografowie, aktorzy, śpiewacy, muzycy, kompozytorzy, pedagodzy, nauczyciele, działacze społeczni, oświatowi i polityczni, lekarze i prawnicy, inżynierowie i budowniczy, księża, kapłani i zakonnicy, historycy sztuki, wojskowi i powstańcy 1863 roku. 
Twórcami najstarszych nagrobków są wileńscy artyści, m.in. J. Rosiński, J. Kozłowski, J. Sobolewski, L. Andruszkiewicz, W. Łabanowski, B. Jacuński, J. Korkuć oraz J. Horbacewicz. Liczne pomniki żeliwne pochodzą w manufaktury w Wiszniewie.
Cmentarz Bernardyński, zamknięty w latach 90. XX wieku, uznano za zespół zabytkowy chroniony prawem. Dzięki inicjatywie Rady Ochrony Pamięci Walk i Męczeństwa, oraz współdziałającej z nią polskiej Fundacji Wspierania Współpracy Polsko-Litewskiej im. A. Mickiewicza, za pieniądze rządu polskiego do dnia dzisiejszego odrestaurowano około 150 nagrobków. Z funduszy miasta Wilna odbudowano część ogrodzenia, odrestaurowano bramę i wzmocniono skarpę.
Obecnie cmentarz znajduje się na liście najpiękniejszych cmentarzy w Europie. 
Pochowani.
Na Cmentarzu Bernardyńskim spoczywają także potomkowie polskiego malarza Ferdynanda Ruszczyca, jak również matka Feliksa Dzierżyńskiego – Helena z Januszewskich.

</doc>
<doc id="678740" url="https://pl.wikipedia.org/wiki?curid=678740" title="Selva">
Selva

Selva – położona nad brzegiem Morza Śródziemnego comarca ("powiat") we wspólnocie autonomicznej Katalonia w Hiszpanii, położona między masywem górskim Puigsacalm a Costa Brava. Jest podzielona między prowincje: Girona i Barcelona – gmina Fogars de la Selva leży w tej drugiej, podczas gdy reszta gmin podlega lokalnemu rządowi w Gironie.
Stolicą Selvy jest Santa Coloma de Farners – trzecie (po Blanes i Lloret de Mar) co do wielkości miasto w granicach tej comarki.
Selva graniczy z comarcami: Maresme, Vallès Oriental, Osona, Garrotxa, Gironès i Baix Empordà.
Linki zewnętrzne.
selva - wiecznie zielony, wilgotny las równikowy pokrywający niemal całą Nizinę Amazonki

</doc>
<doc id="678741" url="https://pl.wikipedia.org/wiki?curid=678741" title="Specjalizacje lekarsko-weterynaryjne">
Specjalizacje lekarsko-weterynaryjne



</doc>
<doc id="678743" url="https://pl.wikipedia.org/wiki?curid=678743" title="Specjalizacja weterynaryjna">
Specjalizacja weterynaryjna



</doc>
<doc id="678744" url="https://pl.wikipedia.org/wiki?curid=678744" title="Specjalizacja lekarsko-weterynaryjna">
Specjalizacja lekarsko-weterynaryjna



</doc>
<doc id="678745" url="https://pl.wikipedia.org/wiki?curid=678745" title="Specjalizacje weterynaryjne">
Specjalizacje weterynaryjne



</doc>
<doc id="678747" url="https://pl.wikipedia.org/wiki?curid=678747" title="Renenutet">
Renenutet

Renenutet – w mitologii egipskiej bogini zbiorów owoców i żniw. Przedstawiana jako kobieta z głową kobry.
Opiekunka władców Egiptu, często łączona z boginią Uadżet.
Renenutet kierowała ludzkim losem, dlatego była identyfikowana z Maat. Jej świątynia z czasów Amenemhata III i IV (XIX-XVIII wiek p.n.e.) znajdowała się w oazie Fajum.

</doc>
<doc id="678757" url="https://pl.wikipedia.org/wiki?curid=678757" title="Statek głupców">
Statek głupców

Statek głupców – (niem. "Narrenschiff"; łac. "Stultifera Navis") - motyw pojawiający się w wielu dziełach literackich, malarskich, muzycznych. To statek z załogą, której członkowie reprezentują różne klasy i stany społeczne, różne postawy etyczne, wzorce osobowe, a podróżują w poszukiwaniu szczęścia.
Oryginalnie "statek głupców" jest tytułem (oryg. "Daß Narrenschyff ad Narragoniam") i głównym motywem poematu Sebastiana Branta wydanego w 1494 r. Tematyką omawianego utworu jest podróż głupców w kierunku ich ziemi obiecanej Naragonii. Na statku podróżują przedstawiciele wszystkich klas społecznych i zawodów. Przed katastrofą trafiają do krainy zwanej Szlarafią lub Kukanią (niem. "Schlaraffenland", ang. "Land of Cocaigne", fr. "Cocagné") - krainy wiecznej obfitości.
Źródło tego motywu analizował Michel Foucault w "Historii szaleństwa w dobie klasycyzmu". W średniowieczu praktykowano pozbywanie się osób obłąkanych, niesprawnych umysłowo przez wysyłanie ich w podróż statkiem czy innymi środkami transportu. Wypędzanych powierzano grupom pielgrzymów lub kupcom, oddawano ich pod opiekę marynarzy, którzy czasami wysadzali swojego pasażera wcześniej niż to zostało umówione. Wypędzeni w ten sposób trafiali do innych miejscowości, ośrodków kultu słynących z uzdrowień. Należy zwrócić uwagę na symboliczne znaczenie tego sposobu wykluczenia. Osoba odstająca od obowiązującego porządku społecznego była wysyłana w podróż morską bez ścisłego przeznaczenia.
Motyw wypędzenia obłąkanych spotykamy także w innych dziełach. Nawiązuje do niego Hieronim Bosch w obrazie datowanym między 1490 a 1500 rokiem pt. "Statek głupców". Przedstawienie rzeźbiarskie o tej samej tematyce, dzieło Jürgena Webera można zobaczyć w niemieckich miastach Norymberdze i Hameln. Motyw ten pojawia się także jako tytuł jednej z piosenek zespołu The Doors na płycie "Morrison Hotel/Hard rock cafe" - "Ship of fools", podobnie jak np. Erasure na albumie "The Innocents", oraz w jednym z utworów zespołu Vesania pt. "Narrenschyff".

</doc>
<doc id="678758" url="https://pl.wikipedia.org/wiki?curid=678758" title="Tanis (Egipt)">
Tanis (Egipt)

Tanis (egip. Dżanet, współcześnie San al-Hadżar al-Kiblijja) – starożytne miasto w Egipcie w północno-wschodniej Delcie, istniejące już w połowie III tysiąclecia p.n.e.
Około 1670–1570 p.n.e. silnie ufortyfikowane przez Hyksosów. Kolejny okres rozkwitu przeżyło Tanis pod rządami Ramzesa II (ok. 1304–1237 p.n.e.) jako ośrodek kultu Seta.
Z Tanis wywodził się Smendes, założyciel XXI dynastii, który podniósł je ponownie do rangi stolicy. Zachowały się ruiny 3 świątyń. W pobliżu nekropolia królów z XXI i XXII dynastii. Okolice Tanis należą obecnie do najbogatszych terenów archeologicznych w Egipcie.
Miasto w kulturze popularnej.
W filmie "Poszukiwacze zaginionej Arki" Tanis było ostatnim miejscem przechowywania Arki Przymierza, którą ukryto w tajnej krypcie. Filmowe Tanis było błędnie określone jako zaginione miasto zniszczone podczas burzy piaskowej, odkryte dopiero w 1936 roku na obrzeżach Kairu.

</doc>
<doc id="678760" url="https://pl.wikipedia.org/wiki?curid=678760" title="Fiodor Bondarczuk">
Fiodor Bondarczuk

Fiodor Siergiejewicz Bondarczuk (ros. Фёдор Сергеевич Бондарчук, ur. 9 maja 1964 w Moskwie) – rosyjski aktor, reżyser filmowy i telewizyjny, scenarzysta, osobowość telewizyjna (prowadzący programów na kanale STS – "Kino w detalach", "Fotel", "Ty, supermodel"), pochodzi z rodziny o tradycjach aktorskich i reżyserskich, jego matka Irina Skobcewa była aktorką, zaś ojciec Siergiej Bondarczuk reżyserem i aktorem. Jako reżyser filmowy Fiodor Bondarczuk zadebiutował w 2005 roku filmem "9 kompania".

</doc>
<doc id="678763" url="https://pl.wikipedia.org/wiki?curid=678763" title="Gabriel Pontello">
Gabriel Pontello

Gabriel Pontello, właśc. Leonardo Codazzo – francuski aktor, producent, reżyser i scenarzysta filmów pornograficznych pochodzenia włoskiego.
Kariera.
Swoją pracę w branży porno zapoczątkował w roku 1973. Był obsadzany w scenach seksu grupowego w filmach Johna Thomasa: "Hard Love" ("La Vie sentimentale de Walter Petit", 1975) z Marcelem Dalio, "Love Play" ("L’Essayeuse", 1975), "Excès" (1976) i "Hurlements de plaisir" (1976). Występował także w filmach: "Cukierkowa Candy" ("Candice Candy", 1976), "Kochanek porno" ("Prouesses porno", 1977), "Porwanie Sabinek" ("Enlèvement des Sabines", 1977) jako dr Paul Benoit i "Excitation au soleil" (1978) jako Marc.
W latach 1977–1985 zyskał sławę jako komisarz porno, główny bohater pornograficznej fotonoweli „Supersex”, wyprodukowanego we Francji, a później także we Włoszech. Zrealizował także kolejną serię powieści fotograficznych, tym razem w kolorze, "Erotik", na wzór parodii najbardziej znanego Diabolika.
W marcu 1979 i styczniu 1980 pojawił się w magazynie „Playgirl” w serii erotycznych zdjęć. Pontello został przedstawiony na zdjęciu jako Francuz z fikcyjną biografią jako paryski edytor zdjęć z małym mieszkaniem na Avenue Victor Hugo, niedaleko Avenue des Champs-Élysées. Te zdjęcia zostały pokazane na początku lat 80. w "Playgirl" pod tytułem „Mężczyźni Europy”.
Wystąpił w filmach: "Słodkie marzenia" ("Les mauvaises rencontres", 1980), "Erotyczny pamiętnik z Tajlandii" ("Le Journal érotique d’une Thailandaise", 1980), "Zwariowane wakacje Szwedek w Paryżu" ("Gräsänkor på skandalsemester", 1980) jako Pierre, "Profesor Rasputin" ("Ta' Mej Doktorn/Le professeur Raspoutine", 1981) jako profesor Rasputin, seksuolog i seryjny morderca autostopowiczów, "Sześć Szwedek na Ibizie" ("Sechs Schwedinnen auf Ibiza", 1981) jako José, "Julie la douce" (1982) jako Edouard, "Uwielbiam sporty zimowe" ("L’amour aux sports d’hiver", 1982), "Belles de Ręve" (1983) jako psychoanalityk specjalizujący się w seksuologii, "Gra miłości" ("Les jeux de l’amour", 1983) jako Roland, "Educating Tricia" ("Les bas de soie noire", 1981) jako Jean-Louis, "Emmanuelle rusza do Cannes" ("Emmanuelle à Cannes", 1984) jako Frank, "Marilyn, moja miłość" ("Marilyn, mon amour", 1985) i "Fantastyczna Moana" ("Fantastica Moana", 1987) z Moaną Pozzi.
W "Porno Poker" (1984), "Cicciolina Number One" (1986), "I racconti sensuali di Cicciolina" (1986), "Banane al Cioccolato" (1986) i "La bottega del piacere" (1988) jego ekranową partnerką była Cicciolina. Hans Moser zaangażował go do "Les Folies de Teresa/Térésa superstar/Les folies de Térésa" (1985), "Foxy Lady 2" (1986), "Foxy Lady 3" (1986), "Best of Foxy Lady 1" (1987), "Backdoor Lust" (1988) i "Very Best Of Foxy Lady" (1996) z udziałem Teresy Orlowski. Pojawił się też w produkcji "Traci, kocham Cię" ("Traci, I Love You", 1987) z Traci Lords jako fotograf Jean-Paul.
Stał się idolem w okresie dojrzewania dla Rocco Siffrediego, którego poznał w 1984 w paryskim Club 106 i pomógł mu w karierze w przemyśle porno, przedstawiając go francuskim producentom i reżyserom takim jak Marc Dorcel czy Michel Ricaud. Rocco Siffredi wystąpił także w reżyserowanym przez Pontello filmie dla dorosłych Vidéo Marc Dorcel (VMD) "Urzekające modelki" ("Mannequins Envoutants/Piege A filles/Snatch Shots", 1989).
W latach 1991–2006, z pseudonimem Gabriela Ponti, wyreżyserował pięćdziesiąt filmów, szczególnie na rynek niemiecki, z ekstremalnymi scenami typu BDSM, fisting i urofilia. W wyreżyserowanym przez siebie dramacie Goldlight Film Production "Perwersyjny kardynał" ("Der Perverse Kardinal", 2005) z Markusem Waxeneggerem wystąpił w tytułowej roli brutalnego księcia kościoła, który stosuje nieortodoksyjne metody w lokalnej parafii, próbujących za pomocą atrapy prącia odpędzić perwersyjne myśli kobiet i zakonnic.

</doc>
<doc id="678764" url="https://pl.wikipedia.org/wiki?curid=678764" title="Landkreis Sanok">
Landkreis Sanok

Powiat Sanok (niem. Landkreis Sanok, Kreishauptmannschaft Sanok, pol. "powiat sanocki") – jednostka administracyjna samorządu terytorialnego dystryktu krakowskiego w Generalnym Gubernatorstwie. Funkcjonowała od 26 października 1939 do sierpnia 1944, siedzibą władz powiatu oraz starostwa był Sanok.
Historia.
Od 10 do 12 września 1939 Sanok oraz okolice zostały zajęte przez jednostki niemieckie oraz słowackie, były to; Gebirgsjägerregiment 138, Gebirgsjägerregiment 139 oraz "grupa szybka" armii polowej Bernolak w składzie 3 Dywizji Górskiej oraz 1 DG. Jednostka słowacka została wycofana z Sanoka 1 października 1939 roku.
Przez Sanok na rzece San ustalona została granica międzypaństwowa niemiecko-sowiecka. Prawobrzeżna strona Sanoka, chroniona następnie na Sanie sowiecką Linią Mołotowa należała do przemyskiego rejonu umocnień. Naprzeciwko Linii Mołotowa Niemcy wybudowali system umocnień granicznych tzw. „Pozycji Granicznej Galicja”. Jeden z bunkrów wchodzących w skład systemu znajduje się do dziś na wzgórzu zamkowym w Sanoku. Rejon przygraniczny w Sanoku do maja 1940 patrolowała m.in. 54. Landesschützenkompanie ze Stuttgartu pod dowództwem Behringera.
Druga część powiatu znalazła się w okresie 1939–1941 pod okupację sowiecką. Mieszkańcy tej części regionu zostali następnie deportowani do Białoruskiej i Ukraińskiej Republiki ZSRR. Na mocy porozumienia niemiecko-sowieckiego z listopada 1939, tym mieszkańcom Sanoka, którzy po 17 września 1939 znaleźli się pod okupacją sowiecką, stworzono możliwość powrotu do domów. W ten sposób w grudniu 1939 i kwietniu 1940 do Sanoka i okolicznych miejscowości powróciło wielu mieszkańców.
Od 26 października 1939 powiat sanocki znalazł się w dystrykcie krakowskim, któremu podlegały komisariaty wiejskie w Sanoku, Brzozowie i Baligrodzie. Pierwszym starostą (Landrat) został dr Albert Schaar. Całkowita powierzchnia powiatu wynosiła do listopada 1941 2585,6 km² i liczyła 245 704 mieszkańców. Powiat sanocki był najbardziej wysuniętym na południowy wschód obszarem Generalnego Gubernatorstwa.
Na wiosnę 1941 rozpoczęła się w "powiecie sanockim" koncentracja sił niemieckich przed atakiem na ZSRR. Przez Zarszyn w stronę Sanoka w niewielkich grupach ciągnęły baterie armat, pojedyncze czołgi oraz piechota niemiecka. Na północ od Sanoka, w rejonie wsi Jaćmierz, zakwaterowane zostały oddziały dywizji piechoty z Magdeburga, przybyłe tu z Francji. W maju 1941 władze niemieckie zarządziły, by właściciele koni i furmanek zjawili się ze sprzężajem na sanockich Błoniach nad Sanem celem rekrutacji podwód wojennych przed wyprawą na Rosję. Na Błoniach zgromadziło się w tym czasie kilkaset zaprzęgów, które Rosjanie mogli obserwować z drugiej strony rzeki od strony Olchowiec. 18 czerwca 1941 nastąpił wymarsz spod Jaćmierza dywizji magdeburskiej, kierującej się następnie w stronę Dynowa nad Sanem. Jednocześnie pod Sanokiem stawili się polscy chłopi wyekwipowani w zaprzęgi parokonne. 22 czerwca od strony Krosna i Iwonicza nadleciały pierwsze bombowce niemieckie kierujące się w stronę Chyrowa i Sambora. Od strony południowej przez Przełęcz Łupkowską do Sanoka przebijała się słowacka Rýchla skupina, forsując razem z 454 dywizją niemiecką linię Mołotowa na Sanie. Powrót mieszkańców powiatu sanockiego z tej „wyprawy wojennej” zakończył się w połowie listopada 1941, wtedy też większość z nich powróciła spod Charkowa, Kijowa, Połtawy i Krzemieńczuka do rodzinnych domów.
15 listopada 1941 do powiatu sanockiego włączono 9 gmin położonych na wschód od Sanu, m.in. Lesko i Ustrzyki Dolne, natomiast wyłączono gminę Rymanów, Jaśliska oraz komisariat brzozowski razem z gminami, które przyłączono do nowo powstałego powiatu krośnieńskiego. Powiat sanocki graniczył z dwoma państwami: Słowacją oraz Węgrami.
Do 1944 powiat należał do krakowskiego, a później tarnowskiego okręgu wojskowego z nadkomendanturą polową nr 226 (Oberfeldkommandantur 226) i komendanturą polową w Sanoku, łącznie z oddziałem Einsatzgruppe I (Einsatzkommando I). i oddziałem operacyjnym Gestapo pod dowództwem dr. Ludwiga Hahna.
W październiku 1939 władze niemieckie przy użyciu Einsatzgruppen wysiedliły do ZSRR mieszkających w Sanoku Żydów. Przesiedlenia ludności żydowskiej do sowieckiej strefy okupacyjnej rozpoczęto 26 września 1939 r. o godzinie 18.00. Wcześniej rozplakatowano rozporządzenie mówiące, że 150 rodzin żydowskich z Sanoka ma się przenieść w ciągu 14 godzin za San. Ci, którzy pozostali, trafili następnie do dwóch gett na terenie miasta. Sanockie getto mieściło się w trójkącie pomiędzy ulicami Berka Joselewicza, Cerkiewną i Żydowską. W roku 1942 wszyscy mieszkający w Sanoku Żydzi zostali odtransportowani do obozu w Zasławiu, a następnie większość została zgładzona w latach 1942–1943. Holocaust przeżyło 560 sanockich Żydów.
Do lipca 1944 na terenie przyległym do fabryki wagonów (obecnie Autosan) mieściły się zakłady naprawcze sprzętu wojskowego dla armii niemieckiej pod nazwą Panzer-Instandsetzungs-Kraftfahr-Werken, Instandsetzungsgruppe „Süd” (w skrócie K-Werk), w których remontowano m.in. czołgi, wozy pancerne oraz działa armii niemieckiej.
Przy obecnej ul. Żwirki i Wigury w latach 1941–1944 działała utworzona przez Niemców polska szkoła handlowa „Polnische Öffentliche Handelsschule”. W okresie od 1942 do 1943 powiat znalazł się w kręgu zainteresowań „badaczy” z sekcji rasowej i ludoznawczej Instytutu Niemieckich Prac na Wschodzie z Krakowa. „Badania” prowadzono m.in. w miejscowościach Sanok, Nowotaniec, Mymoń, Besko i Czerteż. W Komańczy badania medyczne prowadziła m.in. dr Elfriede Fliethmann.
W Sanoku Niemcy utworzyli również dwie szkoły Hitlerjugend: przy ulicy Sobieskiego i Chopina, które w marcu 1943 wizytował Hans Frank, oraz szkołę policji dla Ukraińców . Funkcjonował również przejściowy obóz niemieckich przesiedleńców z Bukowiny.
We wrześniu 1939 Zamek Królewski w Sanoku został splądrowany, a następnie urządzono w nim Muzeum Łemkowszczyzny. W sierpniu 1944 lokalne władze niemieckie wywiozły z sanockiego zamku ocalałe najstarsze pamiątki kultury polskiej, część z nich została odnaleziona po wojnie w okolicach Legnicy, a następnie przekazana do AGAD i archiwum rzeszowskiego.
Względny "spokój" panujący w powiecie w latach 1939–1944 oraz brak działań partyzanckich spowodowany był m.in. nagromadzeniem znacznych sił niemieckich w strefie przygranicznej oraz umiejętnym wykorzystywaniem przez władze tendecji separatystycznych wśrd narodowości żyjących w tym regionie, tj. polskiej, ukraińskiej, rusińskiej i niemieckiej.
Ludność narodowości niemieckiej oraz ci, którzy chcieli opuścić miasto przed wkraczającą od wschodu Armią Czerwoną, zostali ewakuowani przez Niemców w drugiej połowie lipca 1944. Do tego też czasu stacjonujące na linii Sanu oddziały niemieckie i słowackie przy pomocy polskiej ludności cywilnej stawiały zapory nad Sanem celem powstrzymania ofensywy idącej ze wschodu. 28 lipca 1944 samoloty sowieckie dokonały pierwszego bombardowania Sanoka. 29 lipca 1944 oddziały niemieckie i słowackie opuściły teren rezygnując z obrony linii Sanu. 30 lipca 1944 miasto Sanok praktycznie „zamarło”. Po wycofaniu się Niemców sowieci 3 sierpnia zajęli miasto bez walki. Następnego dnia miasto zostało ponownie odbite przez Niemców. Po tym kontruderzeniu zostały zdemontowane m.in. urządzenia fabryki wagonów oraz zakłady naprawcze armii niemieckiej, a część fabryki została wysadzona w powietrze przed jej przejęciem przez Sowietów. Sanok został ponownie opanowany przez armię sowiecką 10 sierpnia 1944. Po przesunięciu się frontu na zachód ostatni żołnierze niemieccy opuścili Bukowsko 15 września, Dudyńce 16 września, Komańczę 24 września, Mrzygłód 2 września, Tyrawę Wołoską 10 września, a Zagórz 10 września 1944. Opuszczony przez Niemców obszar przechodził następnie pod wojskowe zarządy Armii Czerwonej tzw. „wojenkomaty”.
Kreishauptmannschaft – Starostwo.
Siedziba Kreishauptmannschaft Sanok mieściła się w budynku ratusza pod adresem Adolf-Hitler-Platz 1.
Kreisschulamt – Inspektorat Oświaty.
W Sanoku placówki szkół podstawowych funkcjonowały w budynkach przy ul. Juliusza Słowackiego, ul. Władysława Sikorskiego, ul. Kazimierza Lipińskiego i ul. Franciszkańskiej.
Policja.
Posterunek policji niemieckiej w Sanoku znajdował się przy Rynku Głównym, obok klasztoru franciszkanów.
Obozy koncentracyjne.
Po inwazji na ZSRR wszyscy Żydzi mieszkający w większych skupiskach w powiecie sanockim zostali zmuszeni do zamieszkania w gettach. Takie getta w powiecie sanockim istniały w Sanoku, Trepczy i Bukowsku. Do gett przy współudziale policji żydowskiej zwożono również Żydów z okolicznych wsi. W roku 1942 wszyscy "sanoccy Żydzi" zostali odtransportowani do obozu w Zasławiu
Zgromadzeni w gettach Żydzi wykorzystywani byli między innymi do pracy w kamieniołomach w Trepczy, i przy budowie i remontach dróg. Dzięki niewolniczej pracy Żydów zostały również wybudowane baraki pod stalag jeniecki w Olchowcach dla żołnierzy sowieckich, którzy zostali pojmani podczas wygranej ofensywy niemieckiej 22 czerwca 1941. Obóz ten funkcjonował do lipca 1944 roku.
Podział administracyjny powiatu.
Powiat podzielony był na komisariaty wiejskie w Sanoku, Brzozowie i Baligrodzie. 15 listopada 1941 do powiatu sanockiego włączono 9 gmin położonych na wschód od Sanu m.in. Lesko i Ustrzyki Dolne, natomiast wyłączono gminę Rymanów, Jaśliska oraz komisariat brzozowski razem z gminami, które przyłączono do nowo powstałego powiatu krośnieńskiego. Do 1944 powiat należał do krakowskiego, później tarnowskiego okręgu wojskowego z nadkomendanturą polową nr 226 (Oberfeldkommandantur 226), komendanturą polową w Sanoku, łącznie z oddziałem Einsatzgruppe I (Einsatzkommando I) i oddziałem operacyjnym Gestapo pod dowództwem dr Ludwiga Hahna, której podlegał obóz pracy przymusowej w Zasławiu.
Położenie.
Całkowita powierzchnia powiatu wynosiła początkowo 2585,6 km², powiat liczył maksymalnie 245 704 mieszkańców. Był najbardziej wysuniętym na południowy wschód obszarem GG. Powiat sanocki graniczył z dwoma państwami: Słowacją oraz Węgrami. Od wschodu graniczył z powiatem przemyskim, a od północy i zachodu z krośnieńskim. Przez Sanok na rzece San w roku 1939 ustalona została granica międzypaństwowa niemiecko-sowiecka. Prawobrzeżna strona Sanoka oraz część powiatu sanockiego znalazły się w okresie wrzesień 1939 – czerwiec 1941 pod okupację sowiecką. W październiku 1939 władze niemieckie wysiedliły do ZSRR mieszkających w Sanoku Żydów (ponad 100 rodzin), których miejsce zajęła ludność ukraińska (1939 1800 osób, 1940 – ponad 3000 osób).
Gmina Bukowsko.
Wybuch II wojny światowej ujawnił skrywane dotąd konflikty narodowościowe, jakie istniały tu przed wybuchem wojny. Dojrzewająca świadomość narodowa ludności ukraińskiej zmaterializowała się szeregiem ludobójczych aktów przemocy i pogromów. 12 września 1939 po wycofaniu się z Bukowska oddziałów słowackich, koalicjantów III Rzeszy, ludność polska i żydowska stała się obiektem ataków ukraińskich nacjonalistów i popierającej ją ludności. W czasie uroczystości po wkroczeniu Niemców nacjonaliści ukraińscy urządzili w Bukowsku okolicznościowe „przechrzczenie” św. Jana Nepomucena na Iwana. Dopiero wkroczenie do miasteczka jednostek Wehrmachtu położyło kres anarchii i pogromów. Niestety kilka miesięcy później administrację w mieście objęli za przyzwoleniem Niemców nacjonaliści ukraińscy. Nowy wójt, Ukrainiec Włodzimierz Mazur, okazał się aktywnym konfidentem Gestapo znienawidzonym przez Polaków. W okresie okupacji na ludność miejscową denuncjowali przede wszystkim nacjonaliści ukraińscy. 4 marca 1940 na skutek donosów Niemcy urządzili w Bukowsku obławę, rewidując każde gospodarstwo. Latem 1944 po pierwszych informacjach o akcjach UPA wymierzonych przeciwko ludności polskiej wójt Mazur został zastrzelony wyrokiem sądu AK. Następnie Bukowsko było trzykrotnie palone przez oddziały UPA: w marcu, kwietniu i listopadzie 1946 roku. W tym też roku utraciło prawa miejskie.
W okresie wojny w Bukowsku mieścił się sztab niemieckich wojsk okupacyjnych gen. Würtza. W tym też czasie Bukowsko przynależało do placówki nr IV w Nowotańcu, podległej Komendzie Obwodu AK w Sanoku. We wrześniu 1944 podczas operacji dukielsko-preszowskiej w miasteczku stacjonowała niemiecka 68. Infanterie-Division (XXIV. Panzerkorps) oraz 96. Infanterie-Division pod dowództwem Generalleutnanta Richarda Wirtza, broniąca pozycji przed nacierającym od wschodu radzieckim 67 Korpusem piechoty oraz 167 i 129 Korpusem strzelców (107 Dywizji Piechoty).
Gmina Baligród.
30 lipca 1944 roku oddział UPA zamordował w lesie pod Baligrodem mieszkańców Średniej Wsi. Z 5 na 6 sierpnia 1944 miasteczko zostało sterroryzowane przez silny oddział UPA, który zamordował 42 Polaków i spalił część zabudowań. W toku działań wojennych i późniejszych walk z UPA Baligród został częściowo zniszczony, oraz doznał poważnych strat ludnościowych. Przez stacjonujących tu żołnierzy zwany był "Diabligrodem", gdyż w czasie okupacji Niemcy wybrukowali część tutejszego rynku kamieniami z żydowskiego cmentarza.
Ruch oporu.
Działała tu placówka AK Baligród nr VII. Dowódcą od maja 1943 do 1944 był Jan Marciak „Dąb”.
Gmina Czarna.
W latach 1939–1941 (na mocy paktu Związku Radzieckiego z hitlerowskimi Niemcami) oraz 1944–1951 wieś należała do ZSRR. Od października 1941 do sierpnia 1944 wieś była siedzibą urzędu gminy.
Ruch oporu.
Miejscowość ta, jak i Polana była czysto polska i dlatego w czasie II wojny światowej można było tu powołać aż dwa plutony AK i drużynę dywersyjną. Dowódcą VIII Placówki AK był ppor. Bolesław Knebloch "Łachman", a pierwszym dowódcą kpt. Bolesław Rudziński ps. „Irka”, zaś zastępcą por. Paweł Rudyński. W czasie wojny oddziały AK spaliły w Czarnej 2 zbiorniki z ropą.
Gmina Komańcza.
12 września 1939 po agresji Niemiec na Polskę do Komańczy wkroczyły jednostki Wehrmachtu, radośnie witane przez ukraińskich nacjonalistów. W lesie Osławica oprawcy hitlerowscy rozstrzelali 26 Romów, a we wrześniu 1943 roku trzech miejscowych Żydów. Jednak przedtem prawie wszystkich Żydów wywieziono do obozu pracy przymusowej w Zasławiu.
Gmina Lutowiska.
W latach 1939–1941 miejscowość należała do ZSRR. Sowieci przeprowadzali nacjonalizację mienia bogatych Żydów i Polaków. Miejscowemu przedsiębiorcy Januszowi Ziółkowskiemu zabrali olejarnię, tartak i jedyną bieszczadzką elektrownię spalinową. (Ziółkowski zelektryfikował Lutowiska zaledwie dwa lata wcześniej.) Od października 1939 do sierpnia 1944 wieś była siedzibą urzędu gminy. W czerwcu 1942 gestapowcy Johann Bäkcer i Arnold Doppke, którzy przybyli z Ustrzyk Dolnych, rozstrzelali ok. 650 miejscowych Żydów, kilku Polaków i 30 Romów. Na miejsce kaźni ofiary spędziła i zwiozła policja ukraińska. Po zlikwidowaniu Żydów spalono ich zabudowania, czyli całą drewnianą zabudowę zlokalizowaną przy rynku oraz synagogę. W 1943 dokonano egzekucji na ludności w wąwozie za kościołem. Brali w niej udział gestapowcy Juni i Henemilck. 18 lipca 1944 roku Niemcy ewakuowali volksdeutschów, administrację, nadleśnictwo, pracowników kopalni ropy i wszystkich, którzy mogli im się przydać. Wywozili całe rodziny. 20-22 lipca 1944 w Lutowiskach wymordowano polskie rodziny (np. górali Góraszewskich, Kukurowskich, Raszowskich, Samborskich, Ziółkowskich i Federeszczaka). Nie jest do końca wyjaśnione, kto jest odpowiedzialny za tę zbrodnię, niektóre źródła przypisują to UPA.
Gmina Zagórz.
1 września 1939 powstał w Zagórzu Ochotniczy Pluton Samoobrony w celu ochrony linii kolejowej, którego członkowie wspierali m.in. ewakuację ludności. Walki obronne z nacierającymi wojskami hitlerowskimi toczyła 3 Brygada Górska dowodzona przez płk. Jana Kotowicza wchodząca w skład grupy operacyjnej gen. bryg. Kazimierza Orlika-Łukoskiego. W dniu 9 września 1939 przez Lesko do Ustrzyk wycofywali się żołnierze batalionu Obrony Narodowej „Sanok” (dowódca batalionu kpt. Tadeusz Kuniewski) i toczyli walki w celu opóźnienia marszu Niemców na wschód. Do 12 września 1939 Zagórza bronił Ochotniczy Pluton Samoobrony.
12 września 1939 do Zagórza wkroczyły jednostki Wehrmachtu, radośnie witane przez ukraińskich nacjonalistów.
Ruch oporu.
W Zagórzu od maja 1943 do stycznia 1944 działała Placówka Zagórz nr X OP-23 AK, którą dowodził Alojzy Bełza ps. „Alik”, prowadząc działalność dywersyjną i sabotażową. W konspirację zaangażowani byli: Olga Sulimirska, właścicielka dworu w Zasławiu (gdzie był obóz pracy przymusowej) oraz rodziny Krasickich i Gubrynowiczów, a ich zameczek przy drodze do Poraża, był ważnym ogniwem akowskiej konspiracji w Obwodzie Sanok. Proboszcz – ks. Władysław Wójcik – za pomoc udzielaną Armii Krajowej i uciekinierom został aresztowany i wywieziony do Oświęcimia. Od stycznia 1944 Placówką AK dowodził ppor. Stanisław Żebrowski „Zebra”. We wrześniu 1944 do Zagórza po walkach wkroczyła Armia Czerwona.
Kwatera poległych żołnierzy sowieckich znajduje się przy trasie z Sanoka do Leska.
Stadtkommisar – Urząd komisarza miejskiego.
Po upadku Polski Ukraińcy samorzutnie przejęli władzę w mieście eliminując Polaków ze wszystkich stanowisk. Urząd burmistrza od 16 października 1939 do wiosny 1940 sprawował Stepan Wanczyckyj.
Religia.
Kościół rzymskokatolicki.
W wyniku podziału Polski i ustanowieniu granicy niemiecko-radzieckiej na Sanie, dekanat sanocki został podzielony. W ZSRR znalazła się parafia Tyrawa Wołoska, część parafii Sanok (Bykowce, Międzybrodzie, Olchowce, Wujskie i Załuż). Po 21 czerwca 1941 cały dekanat znalazł się w Generalnym Gubernatorstwie. 30 listopada 1943 Załuż i Wujskie przyłączone zostały do dekanatu Lesko. 8 kwietnia 1945 utworzona została parafia Najświętszego serca Pana Jezusa na Posadzie Olchowskiej, która objęła Bykowce, Dolinę, Zahutyń i Stróże.
W Baligrodzie w roku 1940 został aresztowany przez sowietów ks. Chmurowicz, który następnie zmarł w więzieniu w Lesku. W parafii Wołkowyja za pomoc udzielaną uciekinierom został aresztowany przez Rosjan ks. Siuzdak.
Działalność duszpasterska i społeczna Kościoła do 1945 uległa znacznym ograniczeniom. Nie działała Akcja Katolicka i Caritas. Zniesione zostało święto polityczno-religijne 3 maja, zakazano śpiewania pieśni patriotyczno-religijnych "Boże, coś Polskę", "Serdeczna Matko" i odmawiania wezwania "Królowo Korony Polskiej". Zniesione zostały święta kościelne Wniebowstąpienia Pańskiego, Boże Ciało, Piotra i Pawła, Wniebowstąpienia NMP. Nie odprawiano początkowo mszy św. wieczornej. Porządek nabożeństw niedzielnych ustalił się po zmianach w ten sposób, że pierwsza msza św. "cicha" była o godz 7.00, druga o godz 8.00, trzecia o godz. 9.00. Suma z kazaniem i organami była odprawiana o godz. 16.00. U Franciszkanów posługiwano się kazaniami ks. Totha. Franciszkanie odprawiali również Nowennę do Niepokalanego Poczęcia z codziennym kazaniem.
W Nowotańcu w roku 1941 odbywały się misje. W miasteczku tym miały również w dniu 11 maja 1941 prymicje ks. Eugeniusza Tomaszewskiego. W roku 1941 odbyły się także rekolekcje parafialne w Bukowsku odprawiane przez franciszkanów, oraz Hoczwi. W roku 1943 odprawiono rekolekcje w Dudyńcach, Baligrodzie, Hoczwi, Lesku, w Sanoku w roku 1942 i 1943 u franciszkanów natomiast w roku 1944 w farze. W roku 1944 rekolekcje odbyły się jeszcze w Jasieniu, Lesku, Uhercach, Tarnawie Górnej, Baligrodzie i Hoczwi. Pasterka został odprawiona dwa razy w parafii Dudyńce.
We wszystkich parafiach dekanatu sanockiego nauka religii odbywała się w szkołach w wymiarze jednej godziny w tygodniu. Dzwonów używano w parafiach Nowotaniec i Niebieszczany, dzięki interwencjom proboszczów u gubernatora Franka, udało się je oficjalnie uchronić przed zarekwirowaniem. Wysoką frekwencją cieszyło się czterdziestogodzinne nabożeństwo stale odprawiane w kościele franciszkańskim.
Dla stacjonujących w Sanoku żołnierzy niemieckich odbywały się nabożeństwa, dla katolików najpierw u franciszkanów, natomiast dla protestantów w kościele pw. Przemienienia Pańskiego. Następnie nastąpiła zamiana protestanci uczęszczali na nabożeństwo do franciszkanów, a katolicy do parafii. W Hoczwi odbywały się msze dla stacjonujących żołnierzy Wehrmachtu. Katolicy szanowali ustalony przez władze kościelne porządek mszy, dla protestantów na życzenie odprawiano msze św. o godz 9.00 w parafii. U franciszkanów msze odprawiał potajemnie niemiecki duchowny katolicki, ksiądz Buchner, który był przy niemieckim wojsku pomocnikiem kapelana z zakazem odprawiania mszy św.
Do najbardziej wzruszających mszy z udziałem ludności polskiej i wojska słowackiego dochodziło od wiosny 1941. Wiosną 1941 przed uderzeniem Niemiec na ZSRR w czerwcu 1941 w Zagórzu, a po przerwaniu frontu w Ustrzykach Dolnych stacjonowały liczne oddziały armii słowackiej, koalicjantów III Rzeszy. Miejscowa ludność nawiązywała z nimi wręcz przyjacielskie kontakty. Słowaccy żołnierze brali udział we wspólnych z Polakami mszach św. "Na nabożeństwa przychodzili żołnierze zgrupowani w dużych oddziałach. Ludność polska mieszała się w kościele z wojskiem i razem śpiewała pieśni nabożne, a zwłaszcza do Matki Boskiej. Melodie naszych pieśni oraz ich treść były bardzo podobne do słowackich. Tak się utarło, że myśmy zaczynali jedną zwrotkę, a Słowacy śpiewali drugą." "Jak wiadomość o tych nabożeństwach rozeszła się wśród ludzi, to przychodziły takie tłumy, że kościół ani połowy nie mógł pomieścić. Ludzie stali wokół kościoła zwartym tłumem i wspólnie z wojskiem w podniosłym nastroju śpiewali nabożne pieśni. Punktem kulminacyjnym było zawsze zakończenie, gdy żołnierze słowaccy gromkim głosem śpiewali swój hymn narodowy. Melodia tego hymnu jest niemalże identyczna z polskim hymnem. Wszyscy wstawali wówczas na baczność".
Msze św. w intencji powstania warszawskiego odbyły się w sierpniu 1944 w kościołach w Zagórzu, Porażu i Lesku. Specjalne msze św. miały miejsce również w Zagórzu po śmierci gen. Władysława Sikorskiego oraz po aresztowania gen. Grota-Roweckiego.
Po zajęciu przez armię radziecką Sanoka i okolic w sierpniu 1944 Sowieci rozszabrowali sprzęt kościelny i szaty liturgiczne, zniszczyli nuty i książki. Na pastwę rabunków poszło również całe mienie plebańskie. W okolicach Sanoka i Rymanowa powstawały bandy rozbójnicze składające się ze zbiegłych z obozów w Rymanowie i Olchowcach jeńców sowieckich, które obrabowały m.in. plebanie w Nowotańcu, dwór w Nadolanach, i Woli Sękowej.
Ruch oporu.
W okresie II wojny światowej w Sanoku mieściła się Komenda Obwodu AK, podzielona na 10 placówek. Komendantem Obwodu, a następnie oddziału partyzanckiego o kryptonimie OP-23 został kpt. Adam Winogrodzki. Siedzibą komendy był zamek baronów Gubrynowiczów w Porażu. Powołano również Kierownictwo Dywersji (Kedyw). Członkowie organizacji podziemnej byli we wszystkich głównych urzędach i instytucjach starostwa sanockiego. W Wirtschaftsamcie Jan Hołowiński, w Forstinspektoracie Józef Huppenthal i Antoni Kondyjowski, w policji granatowej Władysław Skałkowski, w Kripo Stanisław Wójcik, w bankowości Janina Czaja, w więzieniu Nestor Kiszka, w fabryce wagonów Filip Schneider oraz w Gestapo Rudolf Probst. Od połowy roku 1944 sanocki oddział AK prowadził również walkę ze zbrojnym ramieniem frakcji ukraińskich nacjonalistów UPA
Oddziały niemieckie.
W okresie od lutego do sierpnia 1944 (akcja „Burza”) przez powiat sanocki przemieszczały się niemieckie oddziały: 23 pułk policji SS, 45, 96 i 68 dywizja piechoty, 24 korpus pancerny, 18 brygada SS LIX Armee-Korps, 17 Armee, 96. Infanterie-Division; XXXXIV. Armee-Korps, 68. Infanterie-Dividion – (Heeresgruppe Südukraine); 24. Panzer-Division, 18. SS-Freiwilligen-Panzergrenadier-Division "Horst Wessel", w składzie której w okresie ofensywy karpackiej w dniach 10–20 sierpnia 1944 walczyła również francuska dywizja Charlemagne.

</doc>
<doc id="678765" url="https://pl.wikipedia.org/wiki?curid=678765" title="Mahapralaja">
Mahapralaja

Mahapralaja (Wielki Potop) – pojęcie pochodzące z sanskrytu oznaczające potop lub pożar świata fizycznego,
ostateczny rozpad przejawionego wszechświata, ogień z nieba, "ekpyrosis". Może oznaczać koniec życia Brahmy.
Mahapralaja obejmuje mniejsze pralaje. Istoty zanurzone w mahapralaji mogą posiadać zupełnie rozpuszczone zmysły i nie podlegać reinkarnowaniu.

</doc>
<doc id="678774" url="https://pl.wikipedia.org/wiki?curid=678774" title="Czasowniki modalne w języku niemieckim">
Czasowniki modalne w języku niemieckim

Czasowniki modalne w języku niemieckim, podobnie jak czasowniki modalne w innych językach, służą w zdaniu do określania stosunku podmiotu lub mówcy do czynności wyrażanej przez czasownik główny.
Niemieckie czasowniki modalne to:
Odmiana w czasie teraźniejszym.
Czasowniki modalne charakteryzują się nietypową na tle innych czasowników niemieckich odmianą w czasie teraźniejszym trybu orzekającego ("Indikativ Präsens"). Przyjmują równe, nieregularne formy pierwszej i trzeciej osoby liczby pojedynczej. Druga osoba liczby pojedynczej tworzona jest przez dodanie regularnej końcówki fleksyjnej "-st" do form osoby pierwszej i trzeciej (a nie do tematu).
Poniżej przedstawiono formy niemieckich czasowników modalnych w czasie teraźniejszym trybu orzekającego ("Indikativ Präsens").
Inne formy.
Czasowniki "dürfen", "können", "mögen", "müssen" są czasownikami mieszanymi, a "wollen" i "sollen" tworzą formy Imperfekt, Partizip II i Konjunktiv II jak czasowniki regularne. Forma Partizip II czasowników modalnych jest jednak rzadko używana.
Odmiana w czasach złożonych.
W czasach złożonych, kiedy w zdaniu występuje czasownik posiłkowy, czasowniki modalne zachowują zawsze formę bezokolicznika (także w czasach przeszłych), np. "Ich habe das machen müssen", a nie: *"Ich habe das machen gemusst." Nie dotyczy to sytuacji, kiedy czasownik modalny występuje w zdaniu w funkcji czasownika głównego, np. "Ich habe ihn sehr gemocht."
W konstrukcjach zdań podrzędnych wymagających szyku końcowego czasownik posiłkowy zajmuje pozycję przed dwoma bezokolicznikami (przed czasownikiem głównym i modalnym), np. "Er sagt, dass ich das werde machen müssen", a nie: *"Er sagt, dass ich das machen müssen werde."

</doc>
<doc id="678775" url="https://pl.wikipedia.org/wiki?curid=678775" title="Komnata świec">
Komnata świec



</doc>
<doc id="678776" url="https://pl.wikipedia.org/wiki?curid=678776" title="Kilkenny (piwo)">
Kilkenny (piwo)

Kilkenny – marka irlandzkiego piwa, warzonego w stylu czerwonego ale ("Irish Red Ale") w hrabstwie Kilkenny przez browar St. Francis Abbey Brewery. Browar ten jest najstarszym działającym browarem w Irlandii i znajduje się w przebudowanym klasztorze z XII wieku, a od 1965 r. wchodzi w skład koncernu St. James’s Gate Brewery, a tym samym jest częścią jeszcze większego międzynarodowego koncernu alkoholowego Diageo. Od lipca 2011 roku Kilkenny dystrybuowane jest w Polsce przez Grupę Żywiec.
Nazwa.
Kiedy w 1965 r. Guinness przejmował browar St. Francis Abbey Brewery pozyskał również prawa do receptury oraz marki tradycyjnego piwa Smithwick's warzonego od 1710 r. Piwo to było również eksportowane za granicę w wersji z nieco większą zawartością alkoholu. Guinness już w momencie przejęcia browaru zdecydował się na zmianę nazwy na Kilkenny argumentując, że wymowa słowa Smithwick's w niektórych regionach ma konotacje obsceniczne, co z kolei wpływa na mniejszą sprzedaż piwa. Obecnie obie marki funkcjonują równolegle.
Poza Irlandią i Wielką Brytanią piwo Kilkenny dostępne jest w takich krajach jak: Australia, Austria, Bahrajn, Belgia, Białoruś, Bośnia i Hercegowina, Brazylia, Bułgaria, Chiny, Chorwacja, Dania, Estonia, Finlandia, Francja, Grecja, Holandia, Indie, Irlandia, Islandia, Izrael, Japonia, Kanada, Korea Południowa, Liban, Luksemburg, Łotwa, Malezja, Malta, Niemcy, Norwegia, Nowa Zelandia, Polska, Portugalia, Południowa Afryka, Rosja, Rumunia, Serbia, Singapur, Słowenia, Szwajcaria, Szwecja, Tajlandia, Ukraina, Węgry, Włochy, Zjednoczone Emiraty Arabskie.
Charakterystyka.
Kilkenny to najstarsze irlandzkie piwo typu ale, o objętości alkoholu 4,3% i zawartości ekstraktu 9,86%. Jego oryginalny bursztynowo-czerwony kolor to zasługa specjalnej odmiany palonego słodu jęczmiennego, którego używa się do produkcji tego piwa. Pozostałe składniki Kilkenny to: woda, słód jęczmienny, chmiel, drożdże. Gęsta i kremowa piana Kilkenny jest – podobnie jak w przypadku Guinnessa – efektem azotowania piwa.

</doc>
<doc id="678777" url="https://pl.wikipedia.org/wiki?curid=678777" title="0,(9)">
0,(9)

0,(9) (lub 0,999...) – alternatywny zapis liczby 1 w postaci ułamka dziesiętnego nieskończonego. Równość 0,(9) = 1 można udowodnić na kilka sposobów.
Dowody.
Dowód 1..
Dowód wykorzystuje przedstawienie ułamka formula_1 w postaci liczby dziesiętnej formula_2 Z równości formula_3 natychmiast wynika
Podobnie ułamek formula_5 można przedstawić w postaci liczby dziesiętnej formula_6 Stąd
W dowodzie można także wykorzystać dowolny rozkład liczby 0,(9) na sumę co najmniej dwóch ułamków dziesiętnych nieskończonych, o których wiadomo, jakich ułamków zwykłych są rozwinięciem. Przykładowo:
Podobnie dla poniższych rozkładów
Dowód 2..
Dowód polega na pomnożeniu liczby 0,(9) przez 10, odjęciu od otrzymanego wyniku 0,(9), a następnie na podzieleniu całości przez 9:
Dowód 3..
Liczbę 0,(9) można przedstawić jako sumę nieskończonego szeregu geometrycznego:
i korzystając ze wzoru na sumę szeregu geometrycznego, w którym formula_12 dostaniemy:
Uwagi.
Pierwszy dowód opiera się na algorytmie wyznaczania rozwinięcia dziesiętnego liczby rzeczywistej.
Dla ułamków postaci formula_14 zachodzi równość
z której wynika, że kolejne cyfry rozwinięcia dziesiętnego powstające w trakcie stosowania algorytmu powtarzają się cyklicznie formula_16 tzn.
Ten algorytm zawodzi jednak dla ułamka formula_18 stąd nieoczywista równość
którą należy wykazać.
Dowód 2. jest zastosowaniem ogólnej metody zamiany na ułamek zwykły każdej liczby dziesiętnej okresowej z dowolnie długim okresem.
Ściśle biorąc, dwa pierwsze dowody, chociaż bardzo intuicyjne, korzystają "implicite" z pewnych własności szeregów zbieżnych:

</doc>
<doc id="678780" url="https://pl.wikipedia.org/wiki?curid=678780" title="ZU-23-2">
ZU-23-2



</doc>
<doc id="678782" url="https://pl.wikipedia.org/wiki?curid=678782" title="Stanisław Ryszard Burzyński">
Stanisław Ryszard Burzyński

Stanisław Ryszard Burzyński (ur. 19 października 1948 w Gdańsku, zm. 5 listopada 1991 w Gdyni) – polski piłkarz występujący na pozycji bramkarza, reprezentant Polski.
Kariera piłkarska.
Stanisław Burzyński karierę piłkarską rozpoczął w 1965 roku w Lechii Gdańsk. Następnie w 1969 roku przeszedł do Arki Gdynia, z którą w sezonie 1973/1974 awansował do ekstraklasy na sezon 1974/1975. Potem w 1975 roku przeszedł do Widzewa Łódź, z którym odnosił największe sukcesy w karierze piłkarskiej: trzykrotne wicemistrzostwo Polski (1977, 1979, 1980) oraz finał Pucharu Ligi (1977). Do 1980 roku rozegrał w barwach Widzewa Łódź 133 mecze w ekstraklasie.
W 1980 prowadził samochód, będąc pod wpływem alkoholu i potrącił ze skutkiem śmiertelnym przechodzącego w niedozwolonym miejscu, 86-letniego mężczyznę. Bramkarz został skazany na karę pozbawienia wolności i wyrok odbywał w więzieniu w okolicach Opola, co mu przekreśliło transfer do angielskiego Ipswich Town. Na wolność wyszedł pod koniec 1981 roku.
Potem grał w klubach: Bałtyk Gdynia (1982–1983), Arka Gdynia (1983–1985) i MOSiR Gdańsk, gdzie w 1988 roku zakończył piłkarską karierę.
5 listopada 1991 roku w Gdyni w wieku 43 lat popełnił samobójstwo, skacząc z balkonu ze swojego mieszkania na dziewiątym piętrze. Został pochowany na cmentarzu Srebrzysko w Gdańsku (rejon X, kwatera V-7-22).
Reprezentacja Polski.
Stanisław Burzyński w 1976 roku dwukrotnie wystąpił w reprezentacji Polski. Debiut zaliczył dnia 24 marca 1976 roku w Chorzowie w przegranym 1:2 meczu towarzyskim z reprezentacją Argentyny. Ostatni mecz rozegrał dnia 24 kwietnia 1976 roku w Lens, w którym reprezentacja Polski przegrała 0:2 z reprezentacją Francji.

</doc>
<doc id="678790" url="https://pl.wikipedia.org/wiki?curid=678790" title="Stanisław Burzyński (polityk)">
Stanisław Burzyński (polityk)



</doc>
<doc id="678793" url="https://pl.wikipedia.org/wiki?curid=678793" title="Chodniki owadzie">
Chodniki owadzie

Chodniki owadzie – wada drewna z grupy uszkodzeń mechanicznych polegająca na naruszeniu tkanek drzew rosnących, składowanych w postaci drewno okrągłego lub tarcicy przez owady. Chodniki owadzie występują w drewnie wszystkich gatunków drzew. Ze względu na głębokość dzielą się je na:
ze względu na ich wielkość dzielą się na:
Chodniki powierzchowne występują na pograniczu kory i drewna i wnikają na głębokość nie większą niż 3 mm. W niewielkim stopniu obniżają jakość techniczną drewna. Nie wykonuje się ich pomiarów, a stwierdza jedynie występowanie.
Chodniki płytkie sięgają od 3 do 15 mm w głąb drewna okrągłego. Obniżają jakość drewna w stopniu zależnym od liczby i średnicy otworów. Przy masowym występowaniu mierzy się ich długość strefy porażenia przez owady w cm, natomiast przy pojedynczym występowaniu oblicza się liczbę chodników na 1 m pobocznicy pnia.
Chodniki owadzie głębokie sięgają powyżej 15 mm w głąb drewna okrągłego, a ich pomiar dokonuje się jak w przypadku chodników płytkich.
Chodniki owadzie małe to chodniki, których średnica otworów wylotowych nie przekracza 3 mm wywołanych przez drwalniki, kołatki, cetyńca mniejszego itp.). Występując w dużej liczbie znacznie obniżają jakość drewna. Owady drążące małe otwory w drewnie wprowadzone na składnicę mogą spowodować wskutek intensywnego rozmnażania i żerowania - znaczne straty materialne.
Chodniki owadzie duże mają średnicę otworów wylotowych większą niż 3 mm. Ich wpływ na jakość drewna zależy od liczby chodników i gatunku owadów, które je zrobiły. Ze względu na higienę składnicy, gatunki te uważa się za mniej szkodliwe niż gatunki owadów drążących chodniki małe. Owady, których larwy żerują kilka lat w drewnie, nawet po jego przetarciu i zastosowaniu do konstrukcji są groźnymi szkodnikami w budownictwie. Przykładem są larwy spuszczela (Hylotrupes bajulus L.), których rozwój i żerowanie trwa co najmniej 3-4 lata, zawleczone z drewnem konstrukcyjnym do budynków, niszczą w nich drewno drążeniem splątanych chodników.

</doc>
<doc id="678794" url="https://pl.wikipedia.org/wiki?curid=678794" title="Stanisław Burzyński (komunista)">
Stanisław Burzyński (komunista)

Stanisław Burzyński, pseud. "Beczka", "Bur", "Gruszka", "Kamiński", "Sokół" (ur. 13 listopada 1892 w Warszawie, zm. 20 września 1937 w Moskwie) – polski polityk komunistyczny, członek Komitetu Centralnego i Biura Politycznego KC Komunistycznej Partii Polski (KPP).
Życiorys.
Syn rzemieślnika Wincentego. Działacz Związku Zawodowego Kapeluszników w Polsce. W 1921 wstąpił do KPRP (od 1925: KPP). Od ok. 1924 członek Komitetu Warszawskiego KPRP i sekretarz egzekutywy Wydziału Zawodowego przy tym komitecie. Delegat na IV Konferencję KPP w listopadzie-grudniu 1925 w Moskwie. Latem 1927 na IV Zjeździe KPP pod Moskwą został zaocznie wybrany na zastępcę członka Komitetu Centralnego (KC) KPP. Brał udział w IV i V Kongresie Czerwonej Międzynarodówki Związków Zawodowych ("Profinternu") (marzec-kwiecień 1928 i sierpień 1930 w Moskwie). Uczestnik polsko-niemieckiej konferencji antywojennej w Zabrzu w 1930. Wziął udział w VI Plenum KC KPP w czerwcu 1929 w Berlinie i w V Zjeździe KPP w sierpniu 1930 w Peterhofie, na którym został wybrany do KC KPP. W latach 1930–1932 pełnił mandat posła na Sejm III kadencji; członek Komunistycznej Frakcji Poselskiej. Od września 1931 był I zastępcą kierownika Wydziału Organizacyjnego Profinternu.
18 marca 1932 Sejm pozbawił go mandatu poselskiego z powodu działalności komunistycznej i wydał władzom sądowym. Zagrożony aresztowaniem wyemigrował i działał odtąd we władzach KPP w Kopenhadze i Berlinie. Uczestnik VI Zjazdu KPP w październiku 1932 pod Mohylewem i I Plenum KC, na którym został członkiem Biura Politycznego KC KPP. Od marca 1934 sekretarz Profinternu i kierownik jej sekcji polsko-nadbałtyckiej. W lipcu-sierpniu 1935 brał udział w VII Kongresie Kominternu. Na IV Plenum KC KPP w lutym 1936 został usunięty z BP i KC.
W czasie „wielkiej czystki” 23 lipca 1937 aresztowany przez NKWD w Moskwie. 20 września 1937 skazany przez Kolegium Wojskowe Sądu Najwyższego ZSRR z zarzutu o "udział w terrorystycznej organizacji dywersyjnej", stracony tego samego dnia. Ciało skremowano w krematorium na Cmentarzu Dońskim, prochy pochowano anonimowo.
Zrehabilitowany 31 grudnia 1955 postanowieniem Kolegium Wojskowego SN ZSRR.

</doc>
<doc id="678795" url="https://pl.wikipedia.org/wiki?curid=678795" title="Stewardesa">
Stewardesa

Stewardesa, steward (pol. konwojent pokładu samolotu) – osoba pracująca w samolotach i na statkach. Obsługa pasażerów nie jest jedynym obowiązkiem stewardesy, ale ponieważ jest łatwa do zaobserwowania zawód bywa kojarzony bardziej z serwisem pokładowym niż z kwestiami bezpieczeństwa i obsługi samolotu.
Prócz obsługi pasażerów (przez np. podawanie posiłków) najważniejszym zadaniem stewardes lub stewardów w samolotach jest zapewnienie bezpieczeństwa pasażerów i lotu. Członkowie załogi są wyszkoleni w zakresie udzielania pierwszej pomocy przedlekarskiej, sztuki przetrwania, gaszenia pożarów na pokładzie oraz ewakuacji. Wszystkie działania z zakresu obowiązków podlegają międzynarodowemu prawu i są uszczegółowione w procedurach i sekwencjach działania zwanych drylami.
Historia.
Pierwszą osobą zatrudnioną w tym charakterze był mężczyzna, Jack Sanderson, który odbył swój pierwszy lot 2 kwietnia 1922 samolotem De Havilland 34 linii Daimler Airways na trasie z Londynu do Paryża.
Pierwszą stewardesą była Ellen Church, debiutująca 15 maja 1930 w Boeingu 80A linii United Airlines na trasie z Oakland do Cheyenne.
Air France zaczęła zatrudniać stewardesy w 1931, Swissair dwa lata później, Lufthansa w 1938. W Polsce pierwszą stewardesą i zarazem organizatorką służby stewardes była Zofia Glińska, która opracowała oraz wdrożyła plan ich pozyskania i wyszkolenia w 1945 roku. Z ponad trzystu chętnych wybrano sześć: Ludmiłę Gajewską, Marię Lubkiewicz, Irenę Petrykowską, Krystynę Sipowską, Monikę Sokolińską i Aldonę Skirgiełło. Pierwszą stewardesą, która znalazła się na pokładzie rejsowego samolotu LOT (był nim Li-2), została Aldona Skirgiełło. Lot odbył się 27 sierpnia 1945 roku na trasie z Warszawy do Paryża.

</doc>
<doc id="678798" url="https://pl.wikipedia.org/wiki?curid=678798" title="Lee Hae Chan">
Lee Hae Chan



</doc>
<doc id="678806" url="https://pl.wikipedia.org/wiki?curid=678806" title="Han Myung-Sook">
Han Myung-Sook



</doc>
<doc id="678808" url="https://pl.wikipedia.org/wiki?curid=678808" title="Muzeum Luwru">
Muzeum Luwru



</doc>
<doc id="678809" url="https://pl.wikipedia.org/wiki?curid=678809" title="Kardynał szkarłatny">
Kardynał szkarłatny

Kardynał szkarłatny ("Cardinalis cardinalis") − gatunek ptaka z rodziny kardynałów (Cardinalidae). Występuje na wschodzie i południu Ameryki Północnej, od południowych krańców Kanady po południowe obszary Stanów Zjednoczonych (Teksas), Meksyk oraz północne krańce Gwatemali i Belize. Spotykany również na Wielkiej Wyspie na Hawajach. Preferuje obszary zalesione, ogrody, zarośla i bagna.
Średniej wielkości ptak śpiewający osiągający długość 21–23 cm. Zarówno samica, jak i samiec posiadają grzebień z piór umiejscowiony z tyłu głowy, który potrafią stroszyć. Maska samca jest czarna, zaś samicy szara lub brązowa. Dymorfizm płciowy zaznacza się poprzez kolor ubarwienia ptaków. Samce są żywo czerwone, samice zaś bladoczerwone, beżowe lub brązowawe. Kardynał szkarłatny odżywia się głównie nasionami, rzadziej owadami i owocami. Samce są bardzo terytorialne. Lęg odbywa się dwa do czterech razy w roku. Jednorazowo samica składa od trzech do czterech jaj. Gatunek ten był bardzo popularny jako zwierzę domowe, jednakże w Stanach Zjednoczonych od 1918 roku zabrania się trzymania go w niewoli.
Taksonomia i systematyka.
Kardynał szkarłatny jest jednym z trzech gatunków rodzaju "Cardinalis", zaliczanego do rodziny Cardinalidae.
Jest jednym z wielu gatunków zwierząt opisanych przez Karola Linneusza w 1758 roku w 10. edycji "Systema Naturae", którą uważa się za początek nomenklatury zoologicznej. Początkowo opisany został jako przedstawiciel rodzaju "Loxia", który obecnie obejmuje jedynie krzyżodzioby. W 1838 roku umieszczono go w rodzaju "Cardinalis" jako "C. virginianus" czyli „wirginijski kardynał”. Siedemdziesiąt lat później, w roku 1918, przemianowano go na "Richmondena cardinalis", honorując amerykańskiego ornitologa Charlesa W. Richmonda. Jednakże w 1983 przywrócono do łask poprzednią nazwę, "C. cardinalis". Zwyczajowa nazwa rodzajowa „kardynał” (ang. "Cardinal") nawiązuje do kardynałów Kościoła Rzymskokatolickiego, w związku z kolorem upierzenia bliskim z kolorem szat i nakryć głów katolickich kardynałów. Polska nazwa gatunkowa „szkarłatny”, odnosi się również do charakterystycznego ubarwienia tego gatunku, zaś angielska nazwa "Northern Cardinal" wskazuje miejsce występowania.
Wyróżniono kilkanaście podgatunków "C. cardinalis":
Wygląd.
Kardynał szkarłatny jest średniej wielkości ptakiem śpiewającym osiągającym długość 21–23 cm i rozpiętość skrzydeł równą 25–31 cm. Waży około 45–50 gramów. Samiec jest nieznacznie większy od samicy.
Kolor upierzenia samców jest zależny od ilości karotenoidowego pigmentu zawartego w pożywieniu. Ubarwienie wytwarzane jest zarówno dzięki żółtym jak i czerwonym karotenoidom występujących w komórkach chloroplastycznych i chromoforycznych spożywanych pokarmów roślinnych. Samce posiadają zdolność metabolizowania karotenoidowych pigmentów, by wytworzyć kolor upierzenia odmienny od koloru spożywanych pigmentów. Podczas okresu głodu samce pomimo spożywania jedynie żółtego pigmentu, stają się bladoczerwone, nie żółte.
Występowanie i środowisko.
Kardynał szkarłatny występuje obficie w środkowej i wschodniej części Stanów Zjednoczonych, na południu Kanady w prowincjach Ontario, Quebec i Nowa Szkocja. Rozpowszechniony jest również w Meksyku, na północy Gwatemali i Belize. W 1700 roku został wprowadzony na Bermudach, a później także na Hawajach oraz w południowej Kalifornii. Naturalnym środowiskiem występowania kardynała szkarłatnego są obszary zalesione, zarośla i bagna, choć preferuje również obszary zaludnione, np. parki i ogrody w miastach. Ptaki te są bardzo terytorialne, lecz są w stanie migrować w celu uniknięcia ekstremalnych warunków pogodowych lub głodu, spowodowanego brakiem wystarczających ilości pożywienia na zamieszkiwanych przez nie obszarach.
Komisja Faunistyczna Sekcji Ornitologicznej Polskiego Towarzystwa Zoologicznego wymienia kardynała szkarłatnego na liście gatunków stwierdzonych w Polsce, lecz nie zaliczonych do awifauny krajowej (kategoria E w klasyfikacji AERC – pojaw nienaturalny).
Ekologia.
Na kardynała szkarłatnego poluje szeroka gama rodzimych, północnoamerykańskich drapieżników, w tym: krogulec czarnołbisty, dzierzba siwa, dzierzba srokosz, wiewiórka szara, sowa uszata i syczoń krzykliwy. Na jaja i pisklęta poluje np. wąż królewski mleczny, "Coluber constrictor", modrosójka błękitna, pręgowiec amerykański, wiewiórka czarna czy sosnowiórka czerwona.
Dieta.
Dieta kardynała szkarłatnego składa się głównie (aż w 90 procentach) z nasion chwastów, ziaren zbóż i owoców. Jest to jeden z wielu gatunków ptaków pożywiających się blisko przy ziemi. Ptak ten podskakuje po ziemi w poszukiwaniu odpowiedniego pokarmu. Czasami, lecz rzadziej pożywia się na drzewach lub w zagajnikach. W skład jego diety wchodzą chrząszcze, cykady, koniki polne, ślimaki, dzikie owoce i jagody, zboże (gł. kukurydza i owies), nasiona słonecznika, kwiaty i kora wiązów oraz sok klonowy, pobierany za pomocą otworów wybitych przez dzięcioły z rodzaju "Sphyrapicus" (przykład komensalizmu). Podczas lata, ptaki te są wybredne w wybieraniu odpowiedniego pokarmu, preferując głównie nasiona i owoce. Zimą zwierzęta te są mniej wybiórcze, pożywiają się wszystkim co znajdą z powodu małej ilości pokarmu. Kardynał szkarłatny stosunkowo rzadko pożywia się owadami, choć są one najważniejszym składnikiem diety piskląt.
Status.
IUCN uznaje kardynała szkarłatnego za gatunek najmniejszej troski (LC, "Least Concern") nieprzerwanie od 1988 roku. W 2020 roku organizacja Partners in Flight szacowała liczebność populacji na około 130 milionów dorosłych osobników. Trend liczebności populacji oceniany jest jako stabilny.
Kardynał szkarłatny w kulturze.
Ptak ten jest symbolem aż siedmiu stanów USA.
Studio CD Projekt, zajmujące się produkcją oraz dystrybucją gier komputerowych, od 2014 roku w swoim logo posiada kardynała szkarłatnego. Według Adama Badowskiego, szefa spółki, ptak ten został wybrany z powodu koloru, kojarzonego z marką, jak również z racji wyróżniających go "niezależności i niezłomności".

</doc>
<doc id="678811" url="https://pl.wikipedia.org/wiki?curid=678811" title="Pełna grupa liniowa">
Pełna grupa liniowa

Pełna grupa liniowa (ogólna grupa liniowa), GL(n, R) – grupa wszystkich odwracalnych macierzy kwadratowych stopnia formula_1 nad danym pierścieniem formula_2 z mnożeniem macierzy jako działaniem określonym w grupie.
Definicja formalna.
Pełną grupą liniową formula_3 nazywamy uporządkowaną czwórkę formula_4 gdzie:
Dowolną podgrupę pełnej grupy liniowej nazywa się po prostu grupą liniową. Z punktu widzenia teorii kategorii operator formula_7 jest funktorem z kategorii pierścieni w kategorię grup.
Przestrzenie liniowe.
Jeżeli formula_8 jest przestrzenią liniową nad ciałem formula_9 wówczas pełną grupą liniową przestrzeni liniowej oznaczaną przez formula_10 lub formula_11 nazywamy grupę wszystkich automorfizmów formula_12 tzn. zbiór wszystkich wzajemnie jednoznacznych przekształceń liniowych formula_13 ze składaniem funkcji jako działaniem grupowym.
Jeżeli przestrzeń formula_8 ma skończony wymiar formula_15 to formula_10 oraz formula_17 są izomorficzne. Jednakże izomorfizm nie jest kanoniczny, gdyż zależy od wyboru bazy w formula_18 Jeżeli formula_19 jest bazą uporządkowaną formula_12 zaś formula_21 automorfizmem formula_22 to mamy
dla pewnych stałych formula_24 Macierz odpowiadająca formula_21 składa się po prostu z wyrazów formula_26
Podobnie grupa formula_3 pierścienia formula_5 może być interpretowana jako grupa automorfizmów wolnego formula_5-modułu o randze formula_30
Wyznaczniki.
Macierz jest odwracalna nad ciałem formula_31 wtedy i tylko wtedy, gdy jej wyznacznik jest różny od zera. Stąd formula_17 może być zdefiniowana jako grupa macierzy o niezerowym wyznaczniku.
Definicja dla pierścienia przemiennego formula_5 jest nieco subtelniejsza: macierz nad formula_5 jest odwracalna wtedy i tylko wtedy, gdy jej wyznacznik jest elementem odwracalnym w formula_2 tzn. jej wyznacznik jest odwracalny w formula_36 Stąd formula_3 może być zdefiniowana jako grupa macierzy o wyznacznikach będących elementami odwracalnymi.
Rozważanie wyznaczników nad pierścieniem nieprzemiennym formula_5 nie ma sensu. W tym przypadku grupa formula_3 może być zdefiniowana jako grupa elementów odwracalnych formula_40
Specjalna grupa liniowa SL(n, R).
Specjalną grupą liniową stopnia formula_1 nad ciałem formula_31 nazywamy grupę liniową zawierającą wszystkie macierze kwadratowe stopnia formula_1 o elementach z ciała formula_9 których wyznacznik jest równy jedności. Specjalną grupę liniową oznacza się przez formula_45 lub formula_46
Rozmaitość algebraiczna.
formula_17 może być rozważana jako otwarta podrozmaitość przestrzeni afinicznej wymiaru formula_58 nad formula_59 
Ciała skończone.
Jeżeli formula_31 jest ciałem skończonym o formula_61 elementach, to zamiast formula_17 piszemy czasami formula_63 Jeżeli formula_64 jest liczbą pierwszą, to formula_65 jest grupą automorfizmów zewnętrznych grupy formula_66 a zarazem grupą automorfizmów, ponieważ formula_67 jest abelowa, zatem grupa automorfizmów wewnętrznych jest trywialna.
Rząd grupy.
Rząd grupy formula_17 wynosi
Można udowodnić ten fakt poprzez zliczanie możliwych kolumn macierzy: pierwsza może być dowolną poza wektorem zerowym, druga – dowolną z wyjątkiem wielokrotności pierwszej, wreszcie formula_70-ta kolumna może być dowolnym wektorem spoza powłoki liniowej pierwszych formula_71 kolumn.
Przykładowo formula_72 ma rząd równy formula_73 Jest to grupa automorfizmów płaszczyzny Fana oraz grupy formula_74
Ogólniej, można policzyć punkty grassmannianianu nad formula_9 innymi słowy: liczbę podprzestrzeni danego wymiaru formula_76 Wymaga to jedynie znalezienia rzędu podgrupy izotropii jednej z takiej podprzestrzeni oraz podzielenia powyższego wzoru na podstawie twierdzenia o stabilizatorze.
Związek między tymi wzorami a liczbami Bettiego grassmannianów zespolonych, był jednym z tropów prowadzących do hipotezy Weila.
Analogiczny wzór dla formula_45 to
Inne podgrupy.
Podgrupy diagonalne.
Zbiór wszystkich odwracalnych macierzy diagonalnych tworzy podgrupę grupy formula_79 nazywaną podgrupą diagonalną, izomorficzną z formula_80 W ciałach takich jak formula_81 czy formula_82 odpowiada ona skalowaniu przestrzeni; są to tzw. dylatacje i kontrakcje.
W szczególności, jeżeli wszystkie elementy na diagonali są równe, to macierz jest tzw. macierzą skalarną, będąca iloczynem stałej liczby oraz macierzy jednostkowej.
Grupy klasyczne.
Tak zwane grupy klasyczne są podgrupami formula_10 zachowującymi pewien rodzaj formy dwuliniowej w przestrzeni liniowej formula_18 Są to między innymi
Grupy te są ważnymi przykładami grup Liego.
Podobne grupy.
Projektywna grupa liniowa.
Projektywna grupa liniowa formula_118 oraz specjalna projektywna grupa liniowa formula_119 są grupami ilorazowymi formula_17 oraz formula_45 przez ich centra (które składają się z pewnych wielokrotności macierzy jednostkowej).
Grupa afiniczna.
Grupa afiniczna formula_122 jest rozszerzeniem formula_123 o grupę przesunięć w formula_124 Zapisuje się ją jako produkt półprosty:
gdzie formula_17 działa na formula_127 w naturalny sposób. Grupa afiniczna może też być postrzegana jako grupa wszystkich przekształceń afinicznych przestrzeni afinicznej nad przestrzenią liniową formula_124
Zobacz też.
Grupy
Inne pojęcia

</doc>
<doc id="678812" url="https://pl.wikipedia.org/wiki?curid=678812" title="I liga argentyńska w piłce nożnej (1992/1993)">
I liga argentyńska w piłce nożnej (1992/1993)

Mistrzem Argentyny turnieju Apertura w sezonie 1992/93 został klub Boca Juniors, natomiast wicemistrzem Argentyny turnieju Apertura został klub River Plate.
Mistrzem Argentyny turnieju Clausura w sezonie 1992/1993 został CA Vélez Sarsfield, natomiast wicemistrzem Argentyny turnieju Clausura został klub Independiente.
Do Copa Libertadores w roku 1994 zakwalifikowały się następujące kluby:
Do Copa CONMEBOL w roku 1993 zakwalifikowały się z Argentyny trzy kluby:
Tabela spadkowa zadecydowała o tym, które kluby spadną do drugiej ligi (Primera B Nacional Argentina). Spadły kluby, które w tabeli spadkowej zajęły dwa ostatnie miejsca – Talleres Córdoba i San Martín Tucumán. Na ich miejsce awansowały dwie najlepsze drużyny z drugiej ligi – CA Banfield i Gimnasia y Tiro Salta.

</doc>
<doc id="678814" url="https://pl.wikipedia.org/wiki?curid=678814" title="Blanes">
Blanes

Blanes to kurort w comarce Selva, w prowincji Girona, w Katalonii, w Hiszpanii. Liczy 30 693 mieszkańców. Graniczy z innym znanym ośrodkiem ruchu turystycznego – Lloret de Mar.
Historia.
W czasach starożytnych Blanes było zamieszkiwane przez Celtoiberów, jak również przez osadnictwa Greków i Fenicjan. W tym czasie wybrzeże stanowiło centrum handlu rudą żelaza pochodzącego z głębi Półwyspu Iberyjskiego.
Atrakcje turystyczne.
Najważniejsze zabytki znajdujące się w Blanes to m.in.:
Ogród Botaniczny Marimurtra powstał w 1928 roku. Zajmuje powierzchnię blisko 16 hektarówch, na których znajduje się około 6000 gatunków roślin pochodzących z całego świata, tj. tropikalne, śródziemnomorskich i afrykańskich. Najlepszą porą roku na zwiedzanie ogrodu jest wiosna, jednak jest on czynny przez cały rok.
Dla turystów Blanes jest doskonałym miejscem na odpoczynek i zwiedzanie okolicznych miejscowości. W niedalekiej odległości od miasta znajduje się Barcelona. Około 50 km dalej znajduje się park krajobrazowy Parc Natural del Montseny. W jego okolicy leży rezerwat Gorg Negre wraz z wodospadami.

</doc>
<doc id="678815" url="https://pl.wikipedia.org/wiki?curid=678815" title="Próba Perthesa">
Próba Perthesa

Próba Perthesa – próba diagnostyczna stosowana w diagnostyce przewlekłej niewydolności żylnej do oceny wydolności żył głębokich, łączących kończyny dolnej.
Próbę wykonuje się następująco: u stojącego badanego, u którego są wypełnione żylaki, zakłada się opaskę uciskową powyżej kolana – w części bliższej uda. Następnie poleca się kilkakrotnie szybko wspiąć się na palce. O drożności żył głębokich i perforatorów świadczy zapadnięcie się żylaków.

</doc>
<doc id="678819" url="https://pl.wikipedia.org/wiki?curid=678819" title="Kitty Hawk">
Kitty Hawk

Kitty Hawk – miasto ("town") w hrabstwie Dare w Karolinie Północnej.
Miasto założone w początkach XVIII wieku pod nazwą "Chickahawk". W 2000 roku liczyło 2991 mieszkańców.
Stało się sławne 17 grudnia 1903 roku, kiedy to Orville, młodszy z braci Wright, dokonał pierwszego w historii kontrolowanego lotu na maszynie cięższej od powietrza.
Nazwę USS „Kitty Hawk” nosiły dwa amerykańskie okręty; nazwano tak też moduł dowodzenia CSM Apollo 14.

</doc>
<doc id="678826" url="https://pl.wikipedia.org/wiki?curid=678826" title="Działko rewolwerowe">
Działko rewolwerowe

Działko rewolwerowe – rodzaj działka automatycznego stosowanego głównie jako uzbrojenie pokładowe samolotów. W broni tej wykorzystuje się obrotowy cylinder z kilkoma komorami nabojowymi (jak w rewolwerze, od którego pochodzi nazwa broni) zamiast jednej, co pozwala skrócić cykl ładowania, strzału i wyrzucenia łuski naboju. Zasada działania działka rewolwerowego podobna jest nieco do kartaczownicy Gatlinga z tym, że w działkach systemu Gatlinga występuje wiele luf, z których każda ma swoją komorę, natomiast działko rewolwerowe posiada tylko jedną lufę i wiele komór nabojowych. Pierwsze automatyczne działka rewolwerowe zbudowano w niemieckiej fabryce Mausera pod koniec II wojny światowej. Do chwili obecnej broń tego typu była i jest nadal produkowana przez wielu producentów głównie europejskich, gdyż zarówno Amerykanie jak i Rosjanie preferują wielolufowe działka systemu Gatlinga.
Historia.
Pierwszą konstrukcją, na której wzorowano wszystkie późniejsze było działko Mauser MG 213. Po zakończeniu działań wojennych zarówno Brytyjczycy jak i Francuzi opierając się na tej konstrukcji zbudowali własne działka kalibru 30 mm ADEN i DEFA, a Amerykanie serię działek M39 o kalibrze zmniejszonym do 20 mm. Obecnie najszerzej znaną bronią tego typu jest Mauser BK-27, który stanowi uzbrojenie budowanych w Europie samolotów Dassault/Dornier Alpha Jet, Eurofighter Typhoon, Panavia Tornado i Saab JAS 39 Gripen. Największym produkowanym obecnie działkiem rewolwerowym jest morski system artyleryjski Rheinmetall Millennium kalibru 35 mm, natomiast najnowszym rozwiązaniem jest działko Rheinmetall RMK30 kalibru 30 mm, które ma być podstawowym uzbrojeniem strzeleckim odmiany transportowej śmigłowców Eurocopter Tiger. Działka rewolwerowe stosowane były także jako morskie armaty przeciwlotnicze (AK-230).
Działka automatyczne systemu Gatlinga posiadają o wiele większą szybkostrzelność niż rewolwerowe, których trwałość i wytrzymałość temperaturowa nie pozwala na zbyt szybkie strzelanie. Wielolufowe działka Gatlinga pozwalają na oddanie do 10 tysięcy strzałów na minutę (tak jak działko GSz-6-23), podczas gdy rewolwerowe tylko 2 tysiące strzałów. Z drugiej strony, aby oddać salwę z obrotowego wielolufowego działka Gatlinga potrzebny jest czas na rozpędzenie zespołu luf wraz z komorami nabojowymi, którego masa w zależności od kalibru może sięgać nawet kilkuset kilogramów. Ponadto konieczność stosowania zewnętrznego źródła napędu zespołu luf, którego moc ze względu na masę nie może być zbyt duża, wpływa na ograniczenie siły niszczącej krótkiej salwy w porównaniu z działającym natychmiast działkiem rewolwerowym. Opóźnienia od naciśnięcia spustu do osiągnięcia nominalnej szybkostrzelności działka Gatlinga mogą dochodzić nawet do pół sekundy. Mniejsza masa zespołu tylko jednej lufy i kilku komór nabojowych pozwala na zastosowanie większych kalibrów działek rewolwerowych niż w konkurencyjnej broni o tej samej masie. Produkowane obecnie jako broń pokładowa myśliwców działka rewolwerowe mają kaliber od 27 do 30 mm, podczas gdy odpowiadające im działka systemu Gatlinga tylko od 20 do 25 mm.
Popularnie nieprecyzyjnie działkami rewolwerowymi, za terminologią anglojęzyczną, określane są także XIX-wieczne wielolufowe działka morskie systemu Gatlinga, np. 37 mm Hotchkiss M1873.

</doc>
<doc id="678839" url="https://pl.wikipedia.org/wiki?curid=678839" title="Śnieżnik europejski">
Śnieżnik europejski

Śnieżnik europejski ("Chionomys syriacus") – gatunek ssaka z podrodziny karczowników (Arvicolinae) w obrębie rodziny chomikowatych (Cricetidae).
Zasięg występowania.
Śnieżnik europejski występuje w Eurazji.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1827 roku holenderski zoolog Anton Brants nadając mu nazwę "Hypudaeus syriacus". Miejsce typowe to góra Sanine w paśmie Mount Lebanon w północnym Libanie. Powszechnie używa się nazwy "Ch. nivalis", lecz badania z 2021 roku wykazały, że nazwa "syriacus", wcześniej traktowana jako synonim "Microtus socialis", reprezentuje ten gatunek, a jako że nie stanowi "nomen oblitum", ponieważ jest używana przez kilku autorów od 1899 roku zgodnie z kodekdem ICZN jest najstarszą dostępną nazwą dla tego gatunku; jednocześnie do ICZN wniesiono sprawę o wykorzystanie jej pełnomocnictwa do ochrony nazwy "nivalis", uzasadniając że jej zmiana spowoduje niestabilność w nomenklaturze.
"Ch. syriacus" należy do grupy gatunkowej "nivalis". Status taksonomiczny formy "layi" z Gór Zagros w Iranie nie jest znany. Podgatunki są niepewne; można je podzielić na dwie grupy: grupę "nivalis" ze wszystkimi podgatunkami z wyjątkiem "dementievi", który tworzy własną grupę (grupa "dementievi"). Autorzy "Illustrated Checklist of the Mammals of the World" rozpoznają trzynaście podgatunków lecz do czasu rozpatrzenia przez ICZN która nazwa jest obowiązująca nie są one tutaj wyróżniane.
Morfologia.
Długość ciała (bez ogona) 107–143 mm, długość ogona 40–75 mm; masa ciała 29,5–62 g. 
Ochrona.
W Polsce jest objęty ścisłą ochroną gatunkową.

</doc>
<doc id="678849" url="https://pl.wikipedia.org/wiki?curid=678849" title="Edward Hartley Angle">
Edward Hartley Angle

Edward Hartley Angle (ur. 1 czerwca 1855 w Herrick w stanie Pensylwania, zm. 11 sierpnia 1930 w Pasadenie) – amerykański ortodonta, nazywany ojcem współczesnej ortodoncji.
W 1899 opisał, używaną do dzisiaj, klasyfikację wad zgryzu opartą na wzajemnym stosunku pierwszych stałych trzonowców szczęki oraz żuchwy. W 1900 roku założył w St. Louis pierwszą na świecie szkołę dla ortodontów – Angle’s School of Orthodontia. W 1906 roku opracował cienkołukowy aparat stały, który zastąpił używane dotychczas aparaty ortodontyczne.

</doc>
<doc id="678850" url="https://pl.wikipedia.org/wiki?curid=678850" title="Andrea Noe">
Andrea Noe



</doc>
<doc id="678853" url="https://pl.wikipedia.org/wiki?curid=678853" title="Granecznik">
Granecznik

Granecznik, dawniej Granicznik – przysiółek w Polsce, położony w województwie wielkopolskim, w powiecie kościańskim, w gminie Kościan.
Wieś leży na terenie Parku Krajobrazowego im. gen. Dezyderego Chłapowskiego.
W latach 80. XIX w. na terenie Granecznika znajdował się jeden dom zamieszkany przez 25 osób. W latach 1975–1998 miejscowość administracyjnie należała do województwa leszczyńskiego.
W pobliżu przysiółka przebiega czarny znakowany szlak pieszy z Krzana przez Kościan do Rąbinia.
Folwark.
Folwark był wzmiankowany od 1722 r. i należał do majątku Choryń.
Zespół folwarczny położony jest przy bocznej drodze prowadzącej z Choryni do Kopaszewa. Pod koniec XIX w. podwórze folwarku miało kształt prostokąta. Przy drodze prowadzącej do Katarzynina usytuowana była cegielnia a naprzeciwko niej staw. Folwark pod koniec XIX w. składał się ze stodoły, budynków gospodarczych, domu mieszkalnego, owczarni, stajni oraz stodoły. 
Dom pracowników folwarcznych zbudowany został z cegły, szczyty wykonane zostały z muru pruskiego. Dom parterowy z użytkowym poddaszem, pokryty dwuspadowym dachem, boczne skrzydła nakryte dachami naczółkowymi, pokrytymi dachówką. Elewacja frontowa bocznych skrzydeł wykonana z muru pruskiego.
Stodoła – budynek na planie prostokąta z dwoma sąsiadującymi klepiskami, murowany z cegły, nakryty dachem dwuspadowym pokrytym dachówką. Szczyty stodoły zakończone drobnym fryzem schodkowym.
Po 1945 owczarnie zamieniono na obory, w 1978 zostały zburzone. Zniszczono także stajnie. Do dnia dzisiejszego zachowały się tylko domy pracowników folwarcznych, stodoła oraz dwa budynki gospodarcze pracowników.

</doc>
<doc id="678860" url="https://pl.wikipedia.org/wiki?curid=678860" title="Triada virchofa">
Triada virchofa



</doc>
<doc id="678864" url="https://pl.wikipedia.org/wiki?curid=678864" title="Triada virchova">
Triada virchova



</doc>
<doc id="678870" url="https://pl.wikipedia.org/wiki?curid=678870" title="Cmentarze na Antokolu">
Cmentarze na Antokolu

Cmentarz „na Antokolu” w Wilnie obejmuje trzy nekropolie: resztki cmentarza przykościelnego w obrębie ogrodzenia kościoła św. Piotra i Pawła na Antokolu, cmentarz parafii pod tym wezwaniem, oraz były cmentarz wojskowy na Antokolu.
Cmentarz przykościelny św. Piotra i Pawła na Antokolu jest największą pozostałością przykościelnych nekropolii. Na murach kościoła, jednej z kaplic i ogrodzenia znajduje się 14 epitafiów z marmuru i żeliwa. Przed wejściem do kościoła tablica upamiętniająca fundatora świątyni, Michała Kazimierza Paca, hetmana wielkiego litewskiego.
Cmentarz parafii kościoła św. Piotra i Pawła (nazywany również Słonecznym) założony w 1830 jest trzecim wileńskim zachowanym do naszych czasów cmentarzem katolickim i taką ma też rangę wśród pomników kultury narodowej. Znajdują się na nim zabytkowe kaplice grobowe Zawiszów, Ogińskich, Sidorowiczów i Meysztowiczów. Cmentarz ten nie jest objęty ochroną jako zespół i nadal jest intensywnie użytkowany ze szkodą dla zabytkowej substancji. Jedynie kilka grobów, w tym Józefa Zawadzkiego, założyciela wileńskiej dynastii wydawców, podlega ochronie.
Cmentarz Antokolski określany jako wojskowy, zajmuje obszar ponad 15 hektarów na pięknych krajobrazowo Rowach Sapieżyńskich. Powstawał on od 1809 roku. Początkowo cmentarz szpitalny, w 1850 roku na wniosek biskupa wileńskiego powiększono jego teren o 2,42 ha z przeznaczeniem na pochówki katolickie. W 1905 roku wzniesiono pierwszą niewielką cerkiew prawosławną (architekt W. Bykowski). W 1918 roku X armia niemiecka zbudowała w jego północnej części wojenny cmentarz niemiecki i rosyjski. W latach 1919–1921 powstał cmentarz żołnierzy polskich, poległych w wojnie polsko-bolszewickiej 1919-1920. W 1939 roku pochowano tam żołnierzy polskich, poległych w walkach z Niemcami. Po II wojnie światowej wzniesiono mauzoleum żołnierzy sowieckich, którzy polegli podczas walk o Wilno pomiędzy 6 a 13 lipca 1944. Obok zbudowano aleję zasłużonych przeznaczoną dla działaczy komunistycznych Litewskiej Socjalistycznej Republiki Radzieckiej. W 1991 roku spoczęli tam Litwini, polegli w walkach z wojskami radzieckimi pod wieżą telewizyjną. W 2001 podczas prac budowlanych w północnej części miasta odkryto szczątki 3 tysięcy żołnierzy napoleońskich, którzy przez Wilno wycofywali się z Rosji, zostały one ekshumowane i pochowane w zbiorowej mogile, na której wybudowano mauzoleum

</doc>
<doc id="678874" url="https://pl.wikipedia.org/wiki?curid=678874" title="Samogłoska przymknięta przednia niezaokrąglona">
Samogłoska przymknięta przednia niezaokrąglona

Samogłoska przymknięta przednia niezaokrąglona – typ samogłoski spotykany w językach naturalnych. Symbol, który przedstawia ten dźwięk w Międzynarodowym Alfabecie Fonetycznym, to (zwykła litera i).
W praktyce.
[] to wymowa polskiego i.
Języki, w których występuje ten dźwięk.
Samogłoska przymknięta przednia niezaokrąglona występuje w językach:

</doc>
<doc id="678878" url="https://pl.wikipedia.org/wiki?curid=678878" title="Samogłoska przymknięta przednia zaokrąglona">
Samogłoska przymknięta przednia zaokrąglona

Samogłoska przymknięta przednia zaokrąglona – typ samogłoski spotykany w językach naturalnych. Symbol, który przedstawia ten dźwięk w Międzynarodowym Alfabecie Fonetycznym, to (zwykła litera y).
W praktyce.
Samogłoska przymknięta przednia zaokrąglona nie występuje w języku polskim. Typowym przykładem jest niemieckie wąskie ü (u-umlaut) w "Mühe" (różne od krótkiego u-umlaut [] wymawianego w "Glück").
Aby ją wymówić, należy ułożyć język jak do polskiego [] i zaokrąglić wargi.
Języki, w których występuje ten dźwięk.
Samogłoska przymknięta przednia zaokrąglona występuje w językach:

</doc>
<doc id="678881" url="https://pl.wikipedia.org/wiki?curid=678881" title="Kościół św. Wawrzyńca w Warszawie">
Kościół św. Wawrzyńca w Warszawie

 
Kościół św. Wawrzyńca, wł. kościół św. Wawrzyńca Diakona Męczennika – kościół znajdujący się w Warszawie w dzielnicy Wola przy ul. Wolskiej w obrębie Fortu Sowińskiego.
Historia.
Początki kościoła we wsi Wielka Wola sięgają XIV w., a pierwsza wzmianka o jego istnieniu pochodzi z dokumentu antypapieża Jana XXIII z 1412. Do XVII w. kościół św. Wawrzyńca był kościołem filialnym parafii św. Jana. W 1611 przy drewnianym kościele w Wielkiej Woli erygowano samodzielna parafię
W czasie potopu szwedzkiego w 1655 drewniany kościółek spłonął. Został odbudowany w 1660 jako drewniany, lecz był skromny i brakowało w nim podstawowych sprzętów kościelnych. W 1695 z inicjatywy dziekana warszawskiego bp. Mikołaja Popławskiego rozpoczęto budowę murowanej świątyni pod wezwaniem świętych męczenników Wawrzyńca i Stanisława. Fundusze na ten cel ofiarowała królowa Marysieńka Sobieska. Po śmierci króla Jana III Sobieskiego prace zostały wstrzymane, a budowę ukończono dopiero w 1755. Początkowo pracami kierował dyrektor królewskiego Urzędu Budowlanego Joachim Daniel Jauch, a po jego śmierci – Johann Friedrich Knöbel. Powstał jednonawowy, późnobarokowy kościół na planie prostokąta z wielobocznie zamkniętym prezbiterium. 
Podczas oblężenia Warszawy przez wojska pruskie w 1794 kościół, który zamieniono na bastion obronny, został częściowo zniszczony. W 1807 został odremontowany i konsekrowany w 1811.
W 1831 świątynia, która znalazła się w obrębie Reduty Wolskiej, została ponownie zniszczona. W pobliżu kościoła zginął Józef Sowiński.
W 1834 kościół został zamieniony na cerkiew-mauzoleum Włodzimierskiej Ikony Matki Bożej, patronki dnia, w którym zdobyto Warszawę. W 1841 wnętrze świątyni przebudowano według projektu Adama Idźkowskiego. Dla upamiętnienia zwycięskiej bitwy w ściany cerkwi wmurowano 12 rosyjskich luf armatnich z kulami, które znajdują się w nich do dzisiaj. W 1845 umieszczono tu również 6 tablic z inskrypcjami, upamiętniających uczestników szturmu oraz jego przebieg. Znajdujący się w kościele obraz Matki Bożej Pocieszenia, nazywany Matką Boską Elekcyjną (zgodnie z tradycją w czasie elekcji królów był przenoszony ze świątyni do kaplicy prymasowskiej w szopie senatorskiej), po przejęciu świątyni przez władze rosyjskie trafił do prywatnej kaplicy rodziny Biernackich. W 1860 umieszczono go w nowo wybudowanym kościele św. Stanisława Biskupa i Męczennika, gdzie znajduje się do dziś.
W 1916 świątynia została zwrócona przez niemieckiego gubernatora Hansa von Beselera Kościołowi rzymskokatolickiemu. Jej oficjalne przejęcie nastąpiło w 1919, a 1 listopada 1923 erygowano nową parafię św. Wawrzyńca. Świątynię zwieńczono sygnaturką, wydłużono nawę i przebudowano wnętrze według projektu Oskara Sosnowskiego. 
W 1939 w czasie obrony Warszawy kościół nie ucierpiał. W sierpniu 1944 podczas rzezi Woli w przykościelnym ogrodzie Niemcy zamordowali kilkaset osób (mężczyzn, kobiet i dzieci), a świątynia została podpalona. Na stopniach ołtarza zginął proboszcz ks. Mieczysław Krygier.
Kościół został odbudowany po wojnie. Obecnie jest to budowla jednonawowa, na planie prostokąta, z wieloboczną absydą.
W ostatnich latach parafia św. Wawrzyńca przeniosła swoją siedzibę do nowego kościoła na ulicy Redutowej na Woli zmieniając patrona na Dobrego Pasterza. Kościół przez pewien czas nie był użytkowany. Od roku 2005 ponownie wznowił działalność i jest świątynią odrębnej parafii św. Wawrzyńca na Reducie Wolskiej, która liczy ok. 1000 parafian.
Kościół jest jedną z najstarszych budowli na terenie Woli, a wraz z szańcem jedynymi zachowanymi budowlami związanymi z dawną wsią Wola. 
Świątynia została wpisana do rejestru zabytków 20 sierpnia 2003 jako element zespołu Reduty Wolskiej.

</doc>
<doc id="678882" url="https://pl.wikipedia.org/wiki?curid=678882" title="Lautenbach (powiat Ortenau)">
Lautenbach (powiat Ortenau)

Lautenbach – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Ortenau, wchodzi w skład wspólnoty administracyjnej Oberkirch. Leży w Schwarzwaldzie, nad rzeką Rench, ok. 15 km na północny wschód od Offenburga, przy drodze krajowej B28.

</doc>
<doc id="678889" url="https://pl.wikipedia.org/wiki?curid=678889" title="Samogłoska przymknięta centralna zaokrąglona">
Samogłoska przymknięta centralna zaokrąglona

Samogłoska przymknięta centralna zaokrąglona – typ samogłoski spotykany w językach naturalnych. Symbol, który przedstawia ten dźwięk w Międzynarodowym Alfabecie Fonetycznym, to (litera u z poziomym przekreśleniem).
W praktyce.
[] to głoska w pewnym sensie pośrednia między polskimi y i u.
Aby ją wymówić należy ułożyć wargi w dzióbek jak do polskiego u, a język jak do polskiego y (lub nieco wyżej, gdyż polskie y jest raczej głoską prawie przymkniętą, a nie przymkniętą).
Języki, w których występuje ten dźwięk.
Samogłoska przymknięta centralna zaokrąglona występuje w językach:
W niektórych językach występuje także samogłoska prawie przymknięta centralna zaokrąglona, nieposiadająca odrębnego oficjalnego symbolu IPA (m.in. Oxford English Dictionary stosuje []), zapisywana [] lub [], kiedy niezbędne jest rozróżnienie:

</doc>
<doc id="678890" url="https://pl.wikipedia.org/wiki?curid=678890" title="Kappelrodeck">
Kappelrodeck

Kappelrodeck – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Ortenau, siedziba związku gmin Kappelrodeck. Leży ok. 20 km północny wschód od Offenburga.

</doc>
<doc id="678892" url="https://pl.wikipedia.org/wiki?curid=678892" title="Uniwersytet w Greifswaldzie">
Uniwersytet w Greifswaldzie

Uniwersytet w Greifswaldzie ("Universität Greifswald", "Alma Mater Gryphiswaldensis", "Universitas Gryphiswaldensis" lub "Academia Gryphica") – jeden z najstarszych uniwersytetów w Niemczech i Europie, założony w Greifswaldzie leżącym w okresie założenia na terenie księstwa pomorskiego w Świętym Cesarstwie Rzymskim, a obecnie na terenie landu Meklemburgia-Pomorze Przednie, w Niemczech.
Został założony w 1456 r. jako drugi uniwersytet w basenie Morza Bałtyckiego. Ze względu na zmiany przynależności państwowej Greifswaldu, uczelnia była w niektórych okresach najstarszym uniwersytetem Szwecji oraz Królestwa Prus.
Obok uniwersytetu w Rostocku jest jednym z dwóch w landzie Meklemburgia-Pomorze Przednie.
Historia.
Powstanie.
Uczelnia została otwarta 17 października 1456 przez księcia pomorskiego Warcisława IX jako "Academia Gryphica", dzięki zaangażowaniu ówczesnego burmistrza Greifswaldu – Heinricha Rubenowa.
Przywileje uzyskała od cesarza, papieża i Warcisława IX. Uroczystość otwarcia miała miejsce w kościele greifswaldzkim pod wezwaniem św. Mikołaja, a udział w niej wziął biskup Henning Iwen. Zdecydowano o otwarciu czterech klasycznych wydziałów: teologii, filozofii, medycyny i prawa.
Dzięki korzystnemu położeniu geograficznemu miasta i dużemu wpływowi Hanzy, uczelnia rozwinęła intensywne kontakty ze Skandynawią. Od 1456 do reformacji (1526 – w tym roku reformacja miała miejsce w Greifswaldzie) studiowało tu 476 Skandynawów, a 22 wykładało. Uczelnia miała też sześciu rektorów z północy kontynentu.
Wiek XVI.
Reformacja w regionie miała bardzo burzliwy przebieg i uniwersytet został zamknięty. W 1539 książę Filip I ponownie otworzył uczelnię, jednak tym razem nadał jej charakter protestancki i po sekularyzacji dóbr kościelnych ofiarował jej majątek klasztoru Eldena i . Zmienił się też sposób wyboru wykładowców i zostali oni mocno powiązani z dworem książęcym.
Następca – książę Ernest Ludwik zainicjował budowę budynków collegium, na którego fundamentach stoi dzisiaj reprezentacyjny, główny budynek uniwersytetu. Natomiast książę Filip Juliusz ufundował uniwersytetowi ceremonialną togę rektorską.
Wiek XVII i XVIII.
W 1604 na Uniwersytecie Greifswaldzkim została uruchomiona pierwsza scentralizowana uniwersytecka biblioteka w Niemczech.
W 1634 książę Bogusław XIV w ramach zaległych uposażeń profesorów, zapisał uniwersytetowi grunty Eldeny (14 tys. ha), przez co uczelnia należała do największych posiadaczy majątków ziemskich spośród uniwersytetów.
Od czasu pokoju westfalskiego z 1648 Pomorze Przednie wraz z uniwersytetem należały do Szwecji, tylko przejściowo, w latach 1715–1720 przechodząc pod duńskie panowanie. W szczególności pod koniec XVIII w. uczelnia odgrywała rolę pomostu kulturowego pomiędzy Szwecją i Niemcami. Ponad 1500 Szwedów studiowało tu lub pracowało jako naukowcy. Jednym z nich był Thomas Thorild (1795–1808). W latach 1747–1750 powstał budynek główny uniwersytetu przy Domstrasse, któremu profesor matematyki, Andreas Mayer, nadał styl północnoniemieckiego późnego baroku. W budynku mieści się piękna aula, która dawniej odgrywała rolę biblioteki.
W okresie przynależności Greifswaldu do Szwecji postulowano przeniesienie uczelni do Szczecina, jednak nie zdecydowano się na to.
Wiek XIX i XX.
Od 1815 uniwersytet w Greifswaldzie należał do Prus, stając się najstarszą pruską szkołą wyższą. W drugiej połowie XIX w. rozwinął się do nowoczesnego "universitas litterarum". Oprócz wydziału medycznego, który posiadał własną klinikę, rozwinęły się również wydziały: prawa, teologiczny, klasyczny i filologiczny.
W 1901 r. pracujący na uniwersytecie w Greifswaldzie niemiecki biolog Paul Uhlenhuth odkrył reakcję pozwalającą na rozróżnianie krwi poszczególnych gatunków, w tym krwi ludzkiej od zwierzęcej, na zasadzie precypitacji; odkrycie to zostało po raz pierwszy wykorzystane do udowodnienia winy seryjnego zabójcy dzieci Ludwiga Tessnowa przed sądem w Greifswaldzie i było potem powszechnie używane w kryminalistyce przy badaniu śladów krwi.
W 1933 r. uniwersytet otrzymał imię Ernsta Moritza Arndta, byłego profesora z Greifswaldu. Nazwa uczelni nawet dzisiaj wzbudza sporo kontrowersji i dlatego wielokrotnie dyskutowano nad zmianą patrona. Arndta do celów propagandowych wykorzystywali hitlerowcy.
Pod koniec II wojny światowej szkołę zamknięto i otwarto ponownie 15 lutego 1946. Na rozkaz sowieckiej administracji zamknięto jednak kolejny raz wydział ekonomiczny.
W czasach NRD dochodziło do innych zmian w strukturze uniwersytetu. Wydział medyczny dostosowano do potrzeb Armii Czerwonej, a prawny całkowicie zamknięto. Pozostawiono wydziały: filozoficzny, teologiczny, medyczny i matematyczno-przyrodniczy, a wydział rolniczy został połączony z założoną w 1835 Akademią Rolniczą Greifswald–Eldena (niem. "Landwirtschaftliche Akademie Greifswald-Eldena"). W latach 1946–1955 istniał wydział pedagogiczny. W 1962 zamknięto istniejący od końca wojny wydział robotniczo-chłopski im. Martina Andersena Nexø ("Arbeiter- und Bauern-Fakultät Martin Andersen Nexø").
Rok 1990 był przełomowym w historii uczelni. Nadano jej nową strukturę i przywrócono autonomię, wolność nauki i programu nauczania.
Uniwersytet posiada dziś pięć wydziałów: teologiczny, prawa i nauk o państwie, medycyny, filozoficzny i matematyczno-przyrodniczy. Prace badawcze koncentrują się głównie na medycynie i fizyce plazmowej.
Wiek XXI.
Rok 2006 to jubileusz 550-lecia uniwersytetu, ale też okres dyskusji nad dalszym kształtem uczelni. Problemy finansowe zmuszają do podjęcia zmian i redukcji części wykładanych przedmiotów.
Inne.
Na Uniwersytecie studiowali m.in. Jan Bugenhagen, Jan Fryderyk, Hugo Lemcke, Jonathan Paul.
W Greifswaldzie studiowali medycynę m.in.:
Rektorem uniwersytetu był Ernest Bogusław von Croy.
Z Uniwersytetem związani byli (jako profesorowie) również:
Uniwersytet Ernsta-Moritza-Arndta miał w historii dwóch laureatów Nagrody Nobla:
W 1912 powstało w Greifswaldzie, z inicjatywy Otto Jaekela (greifswaldzkiego paleontologa), niemieckie Towarzystwo Paleontologiczne ("Paläontologische Gesellschaft").

</doc>
<doc id="678894" url="https://pl.wikipedia.org/wiki?curid=678894" title="Enteropatia z utratą białek">
Enteropatia z utratą białek

Enteropatia z utratą białek, enteropatia wysiękowa – zespół objawów klinicznych związanych z utratą białek osocza krwi do światła jelita.
Etiopatogeneza.
W zdrowym organizmie cały czas zachodzi utrata białek w przewodzie pokarmowym (6–10% albumin ulega degradacji w ciągu 24 godzin, ok. 10% z tej liczby przenika do przewodu pokarmowego), jednak jest ona rekompensowana odpowiednio zwiększoną produkcją w wątrobie. Zmiany chorobowe prowadzą do zachwiania tej równowagi. W wyniku zmian morfologiczno-czynnościowych naczyń chłonnych i z powodu zmienionej zapalnie błony śluzowej jelit dochodzi do nadmiernej utraty białek (ich ucieczka występuje w okolicach szczytów kosmków jelitowych). Prowadzi to do hipoalbuminemii, zmniejszonego ciśnienia onkotycznego i w efekcie tego do obrzęków.
W odróżnieniu od zespołu nerczycowego, utrata białek w enteropatii jest niezwiązana z ich masą cząsteczkową i ładunkiem. Większość białek zostaje strawiona w przewodzie pokarmowym (wyjątkiem jest α1-antytrypsyna – dlatego wykorzystuje się ją w diagnostyce tego schorzenia).
W przebiegu choroby może także dojść do utraty limfocytów i immunoglobulin, chociaż rzadko prowadzi to do klinicznie jawnych zaburzeń odporności, oraz do upośledzonego wchłaniania tłuszczów długołańcuchowych i witamin rozpuszczalnych w tłuszczach.
Przyczyny.
Utrata chłonki:
Utrata z płynem wysiękowym:
Objawy.
Najczęściej występują:
Rozpoznanie.
Enteropatię z utratą białek rozpoznaje się na podstawie objawów oraz zwiększonego wydalania α1-antytrypsyny (jej zawartość nie powinna przekraczać 1,5 mg/g kału) w kale (przed badaniem należy zastosować inhibitory pompy protonowej, gdyż α1-antytrypsyna ulega proteolizie przy pH poniżej 3,5).
Jelitową ucieczkę białka można rozpoznać podając albuminy znakowane 51Cr.
Rozpoznanie różnicowe.
Enteropatię wysiękową należy różnicować z następującymi schorzeniami:
Leczenie.
Leczenie przyczynowe.
W zależności od choroby podstawowej.
Dieta.
Powodują one ustąpienie zaburzeń wchłaniania tłuszczów. Dodatkowo obniżają ciśnienie chłonki a przez to również zmniejszają przechodzenie białka do światła jelita.
Leczenie operacyjne.
Wycięcie części jelita w przypadku wrodzonej naczyniakowatości limfatycznej.
Rokowanie.
Zależne od choroby podstawowej.

</doc>
<doc id="678897" url="https://pl.wikipedia.org/wiki?curid=678897" title="Enteropatia wysiękowa">
Enteropatia wysiękowa



</doc>
<doc id="678899" url="https://pl.wikipedia.org/wiki?curid=678899" title="PLE">
PLE



</doc>
<doc id="678902" url="https://pl.wikipedia.org/wiki?curid=678902" title="Samogłoska przymknięta tylna zaokrąglona">
Samogłoska przymknięta tylna zaokrąglona

Samogłoska przymknięta tylna zaokrąglona – typ samogłoski spotykany w językach naturalnych. Symbol, który przedstawia ten dźwięk w Międzynarodowym Alfabecie Fonetycznym, to (zwykła litera u).
W praktyce.
[] to wymowa polskiego u.
Języki, w których występuje ten dźwięk.
Samogłoska przymknięta tylna zaokrąglona występuje w językach:

</doc>
<doc id="678903" url="https://pl.wikipedia.org/wiki?curid=678903" title="Enteropathia exudativa">
Enteropathia exudativa



</doc>
<doc id="678909" url="https://pl.wikipedia.org/wiki?curid=678909" title="Ottenhöfen im Schwarzwald">
Ottenhöfen im Schwarzwald

Ottenhöfen im Schwarzwald – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Ortenau, wchodzi w skład związku gmin Kappelrodeck. Leży w Schwarzwaldzie, ok. 20 km północny wschód od Offenburga.

</doc>
<doc id="678910" url="https://pl.wikipedia.org/wiki?curid=678910" title="Isla del Rey">
Isla del Rey

Isla del Rey – największa wyspa w archipelagu Wysp Perłowych w Zatoce Panamskiej (część Oceanu Spokojnego). Współrzędne geograficzne: . Najwyższy punkt na wyspie wznosi się na wysokość 221 m n.p.m. Pod względem administracyjnym należy do prowincji Panamá. Najważniejszą miejscowością na wyspie jest San Miguel, które zamieszkuje około 700 mieszkańców. Isla del Rey to druga pod względem powierzchni, po wyspie Coiba, wyspa Panamy.
Wyspa została odkryta w 1513 przez Vasco Núñeza de Balboa podczas jego pierwszej wyprawy na Ocean Spokojny. Nadał wówczas wyspie nazwę Isla Rica, czyli "bogata wyspa". Obecna nazwa oznacza "wyspa króla" i odnosi się najprawdopodobniej do Chrystusa Króla.
Wyspa znana jest ze swoich plaż.

</doc>
<doc id="678913" url="https://pl.wikipedia.org/wiki?curid=678913" title="Samogłoska prawie przymknięta przednia scentralizowana niezaokrąglona">
Samogłoska prawie przymknięta przednia scentralizowana niezaokrąglona

Samogłoska prawie przymknięta przednia scentralizowana niezaokrąglona jest to typ samogłoski spotykany w językach naturalnych. Symbol, który przedstawia ten dźwięk w Międzynarodowym Alfabecie Fonetycznym, to (kapitalik i). Przed rokiem 1989 zapisywana była ona symbolem .
"Handbook of the International Phonetic Association" definiuje tę samogłoskę jako przesunięty ku szwie odpowiednik samogłoski kardynalnej [], więc można ją alternatywnie zapisać .
Języki, w których występuje ten dźwięk.
Samogłoska prawie przymknięta przednia scentralizowana niezaokrąglona występuje w językach:
W niektórych językach występuje samogłoska prawie przymknięta centralna niezaokrąglona, nieposiadająca odrębnego oficjalnego symbolu IPA (m.in. Oxford English Dictionary stosuje []), zapisywana [] lub [], kiedy niezbędne jest rozróżnienie:

</doc>
<doc id="678917" url="https://pl.wikipedia.org/wiki?curid=678917" title="Silesiana">
Silesiana

Silesiana (nazywana również "Pismem Śląskim") – krój pisma powstały na zamówienie władz województwa śląskiego, które są właścicielem wszystkich praw autorskich tego fontu. Silesiana będzie używana w oficjalnych pismach i dokumentach urzędowych. 
Czcionka została oficjalnie zaprezentowana 17 października 2006. Powstała w wyniku badań nad krojami pisma z minionych stuleci, prowadzonych na podstawie zbiorów z Biblioteki Śląskiej i Książnicy Cieszyńskiej.
Śląski mistrz kaligrafii Henryk Sakwerda oraz typograf Artur Frankowski, którzy pracowali nad projektem zadecydowali, że pismo powinno być pochyłe i wywodzić się z tradycyjnej kaligrafii. Krój Silesiany nawiązuje do działalności literniczej Hieronima Wietora, XVI–wiecznego śląskiego wydawcy i typografa oraz do śląskiej kurrenty, odręcznego pisma wywodzącego się z gotyku.
Od 18 kwietnia 2007 roku czcionka jest dostępna dla każdego zainteresowanego na stronie Śląskiego Urzędu Marszałkowskiego na licencji wzorowanej na Creative Commons BY-NC-ND 2.0.

</doc>
<doc id="678918" url="https://pl.wikipedia.org/wiki?curid=678918" title="Arkusz introligatorski">
Arkusz introligatorski

Arkusz introligatorski – jednostka stanowiąca mierniki produkcji przy oprawie książki. Jest nim zadrukowany arkusz o objętości 16 stron niezależnie od jego wielkości. Kartka papieru czyli 2 strony jest jego najmniejszą częścią. Po sfalcowaniu (złamaniu) arkusz tworzy składkę. W myśl nowego nazewnictwa określana jest ona "składką introligatorską".

</doc>
<doc id="678919" url="https://pl.wikipedia.org/wiki?curid=678919" title="Herman Solnik">
Herman Solnik

Herman (Herszel) Solnik, właściwie Zevi Solnik (ur. 25 lutego 1869 w Błaszkach, zm. 1943 w Warszawie) – żydowski działacz społeczny i polityczny, pisarz, poeta, publicysta, syjonista.
Życiorys.
Był synem Szmula i Feiwel Bajli. Około 1890 studiował w rabinackim kolegium w Kaliszu. Pierwszy poemat „Jerusalem” Solnik wydrukował w Londynie w „Yedisher Historiker” – Historyk Żydowski, następnie publikuje artykuły w żydowskich pismach takich jak „Weg” – Droga, „Unzer Leben” – Nasze Życie i w krakowskiej „Hashavua” – Tydzień.
W 1912 napisał cykl poematów, który wydrukowano w tym samym roku w Warszawie pod tytułem „Himel und Erd” – Niebo i Ziemia. W roku 1925 w Łodzi drukuje zbiór składający się z czterech tomów pod tyt. „Di Yetzige Zeit” – Dzisiejszy czas. Od roku 1922 Zevi już wtedy używający swego drugiego imienia Herman redaguje „Kaliszer Blat” – Gazeta Kaliska, a od 1927 r. zostaje redaktorem literackim „Kaliszer Leben” – Życie Kaliskie, drukuje tam liczne opowiadania, wiersze, felietony i artykuły krytycznoliterackie. Mieszkając w Kaliszu i będąc jego znaną osobistością nie zapominał Solnik o swoim rodzinnym miasteczku, z jego projektu zaczęto umieszczać informacje z życia skupisk żydowskich ówczesnego powiatu kaliskiego, a on sam był autorem kilku relacji z Błaszek. W 1931 r. publikuje w Warszawie książkę "Fun alten kloister" – Ze starego klasztoru, zawierającą legendy i opowiadania związane z Błaszkami i ówczesnym powiatem kaliskim.
Był inicjatorem ruchu syjonistycznego na ziemi kaliskiej. Od 1896 r. Solnik był przewodniczącym Organizacji Syjonistycznej w Kaliszu, a w 1900 r. zostaje delegatem na IV Kongres Syjonistyczny odbywający się w Londynie. W listopadzie 1919 r. już w niepodległej Polsce, Solnik jako projektodawca legalnej Organizacji Ogólnych Syjonistów podpisał statut związku. Ze względów zdrowotnych Solnik odmawia uczestnictwa w ostatnim przedwojennym kongresie syjonistycznym, przeznaczając swe honorarium na rzecz delegacji młodzieży syjonistycznej.
Całą jego bogatą twórczość pochłonęła pożoga II wojny światowej, a sam Solnik jak większość kaliskich Żydów zostaje wygnany ze swego miasta. Przyjeżdża do Warszawy. Zostaje zamordowany w 1943 r. podczas powstania w getcie warszawskim. Nie wiadomo gdzie znajduje się jego mogiła; już po wojnie na żydowskim cmentarzu w Kaliszu postawiono symboliczny grób upamiętniający postać literata i organizatora syjonizmu kaliskiego.

</doc>
<doc id="678920" url="https://pl.wikipedia.org/wiki?curid=678920" title="Ministrowie prac publicznych Wielkiej Brytanii">
Ministrowie prac publicznych Wielkiej Brytanii

Ministrowie prac publicznych.
W 1970 r. ministerstwo prac publicznych zostało włączone do ministerstwa środowiska.

</doc>
<doc id="678923" url="https://pl.wikipedia.org/wiki?curid=678923" title="Neli Topałowa">
Neli Topałowa

Neli Atanasowa Topałowa (bułg. Нели Атанасова Топалова, ur. 1 września 1959 w Sofii) – bułgarska aktorka teatralna i filmowa oraz polityk. Karierę aktorską rozpoczęła w wieku 10 lat, kiedy po raz pierwszy pojawiła się na ekranie. Jest absolwentką Wyższej Szkoły Teatralno-Filmowej im. Krustjo Sarafowa w Sofii. Przez wiele lat występowała w teatrach w Gabrowie i Sofii. Zagrała w kilkudziesięciu filmach.
W wyborach prezydenckich w 2006 roku znalazła się w sztabie lewicowego generała Ljubena Petrowa. Topałowa była kandydatką na wiceprezydenta.

</doc>
<doc id="678925" url="https://pl.wikipedia.org/wiki?curid=678925" title="Us">
Us



</doc>
<doc id="678926" url="https://pl.wikipedia.org/wiki?curid=678926" title="U.S.">
U.S.



</doc>
<doc id="678929" url="https://pl.wikipedia.org/wiki?curid=678929" title="Składka introligatorska">
Składka introligatorska



</doc>
<doc id="678931" url="https://pl.wikipedia.org/wiki?curid=678931" title="Avispa Fukuoka">
Avispa Fukuoka

 – japoński klub piłkarski z siedzibą w Fukuoce, obecnie grający w J2 League.

</doc>
<doc id="678933" url="https://pl.wikipedia.org/wiki?curid=678933" title="Licencja komercyjna">
Licencja komercyjna

Licencja komercyjna – licencja pozwalająca na użytkowanie, często markowych, produktów (w tym programów) w celach komercyjnych. Obejmuje ona m.in. programy oparte na innych niekomercyjnych licencjach, które mogą zostać użyte w celach zarobkowych dopiero po wykupieniu licencji komercyjnej. Ograniczenia w tych licencjach dotyczą prawa użytkowania, kopiowania, rozpowszechniania, modyfikowania programów oraz często zabezpieczają ich kody źródłowe.

</doc>
<doc id="678936" url="https://pl.wikipedia.org/wiki?curid=678936" title="Mohendżo Daro">
Mohendżo Daro

Mohendżo-Daro (urdu "موئن جودڑو", sindhi "موئن جو دڙو" IPA: [muˑənⁱ dʑoˑ d̪əɽoˑ] „Kopiec zmarłych”) – osada protomiejska w pobliżu brzegu Indusu (nie nad samą rzeką), znajdująca się na obszarze cywilizacji doliny Indusu, obecnie leżąca na terenie Pakistanu. Odkryta w 1922 przez angielskiego archeologa Johna Marshalla.
Miasto o powierzchni ponad 250 ha, otoczone było murem, którego głównym przeznaczeniem była najprawdopodobniej ochrona miasta przed częstymi wylewami Indusu (chociaż miasto nie było położone bezpośrednio nad brzegiem rzeki, lecz na szczycie wzniesienia, znajdującego się na terenie doliny zalewowej Indusu, co w dużym stopniu chroniło je przed regularnym zalewaniem). Najważniejsze budowle miejskie zidentyfikowane przez archeologów to:
Badania archeologiczne wykazały, że miasto zostało założone na dziewiczym terenie i zbudowane według planu około XXVI wieku p.n.e. Wejścia do domów prowadziły z bocznych uliczek, korytarz wejściowy prowadził na wewnętrzny dziedziniec do którego przylegały inne pomieszczenia. Miasto wyróżniało się również rozbudowaną siecią wodno-kanalizacyjną, stąd w większości domów jednym z pomieszczeń była łazienka z posadzką z wypalanych cegieł, a czasami również toaleta.
Według jednej z teorii zbudowane przez Drawidów w drugiej połowie III tysiąclecia p.n.e. 

</doc>
<doc id="678940" url="https://pl.wikipedia.org/wiki?curid=678940" title="Bononcini (rodzina kompozytorów)">
Bononcini (rodzina kompozytorów)

Bononcini - rodzina kompozytorów włoskich, działających w II poł. XVII w. i w I poł. XVIII.

</doc>
<doc id="678942" url="https://pl.wikipedia.org/wiki?curid=678942" title="Steward">
Steward

Steward – wieś w Stanach Zjednoczonych, w stanie Illinois, w hrabstwie Lee.

</doc>
<doc id="678950" url="https://pl.wikipedia.org/wiki?curid=678950" title="Działko GIAT 30">
Działko GIAT 30

GIAT 30 – seria lotniczych, automatycznych działek rewolwerowych zaprojektowanych w celu zastąpienia starszej konstrukcji DEFA 550 będącej do tej pory podstawowym uzbrojeniem strzeleckim francuskich samolotów bojowych.
GIAT 30 został wprowadzony do uzbrojenia pod koniec lat 80. i w odróżnieniu od poprzedniej konstrukcji jest napędzany elektrycznie i inicjowanie amunicji odbywa się również elektrycznie. Zastosowanie mechanizmów elektrycznych pozwoliło na znaczne zwiększenie szybkostrzelności w porównaniu do przeładowywanego energią gazów prochowych działka DEFA przyczyniając się również do wzrostu niezawodności.
Działko GIAT 30 jest produkowane w dwóch wersjach:
GIAT 30 M781 – skonstruowane jako uzbrojenie śmigłowców i oferowane w wielu odmianach, jako broń zabudowana na stałe, w wieżyczkach strzeleckich i zasobnikach podwieszanych. Długość broni wynosi 1870 mm, a masa 65 kg. Wersja ta może być zasilana tą samą amunicją, co działko DEFA o masie pocisku od 244 gramów dla amunicji burząco-zapalającej do 270 gramów dla amunicji przeciwpancernej burząco-zapalającej. Typowa prędkość wylotowa pocisku to 1025 m/s przy szybkostrzelności 750 strzałów na minutę. Ze względu na bardzo duży odrzut zazwyczaj z działka tego prowadzi się ogień pojedynczy lub bardzo krótkimi seriami. Działko GIAT 30 M781 znajduje się na uzbrojeniu śmigłowców Eurocopter Tiger, oraz jako część morskiego systemu zdalnie sterowanych lekkich działek NARWHAL ("NAval Remote Weapon High Accurate and Light").
GIAT 30 M791 – skonstruowane jako uzbrojenie pokładowe myśliwców, głównie Dassault Rafale. Wersja ta posiada przełącznik szybkostrzelności na 300, 600, 1500 lub 2500 strzałów na minutę i możliwość strzelania krótkimi seriami trwającymi 0,5 lub 1 sekundę. M791 jest zasilane nowym typem amunicji 30 × 150 mm różnych typów.

</doc>
<doc id="678955" url="https://pl.wikipedia.org/wiki?curid=678955" title="Silesiana 2006">
Silesiana 2006



</doc>
<doc id="678957" url="https://pl.wikipedia.org/wiki?curid=678957" title="Teatr działań wojennych">
Teatr działań wojennych

Teatr działań wojennych – obszar (lądowy, morski, powietrzny lub mieszany) stanowiący część teatru wojny. Podczas wojny każdy teatr działań może odgrywać główną lub pomocniczą (drugorzędną) rolę. TDW obejmuje część terytorium kontynentu (z przybrzeżnymi wodami oceanów) z morzami wewnętrznymi i przestrzenią powietrzną nad nimi albo akwenem jednego oceanu (ze znajdującymi się na nich wyspami, morzami do niego przyległymi, przybrzeżnymi połaciami lądów i przestrzeń powietrzna nad nimi) w granicach których mogą być rozwinięte lub są prowadzone działania wojenne zmierzające do zrealizowania zadań strategicznych wojny lub jednego z jej etapów.
Teatr działań wojennych obejmuje część teatru wojny niezbędną do prowadzenia operacji kilku grup armii lub grup frontów, zgodnie z postawionymi zadaniami strategicznymi oraz rozmieszczenia urządzeń tyłowych dla zabezpieczenia tych działań. TDW włącza kilka kierunków strategicznych i rejonów (stref oceanów lub rejonów morskich). Rejony i granice TDW są określane przez organy wojskowo-polityczne i kierownictwo każdego państwa wychodząc z zadań strategicznych wynikających z ogólnego planu wojny, z wyliczenia dążeń politycznych, potrzeb ekonomicznych, geograficznych i własnych czynników wojskowych.
W granice TDW wchodzi terytorium własnego państwa i przeciwnika (potencjalnego przeciwnika). W czasie wojen lokalnych istnieje z reguły jeden TDW pokrywający się z teatrem wojny (Bliski Wschód, Wietnam, Korea). TDW powinien mieć dostateczną szerokość i głębokość w celu stworzenia warunków dla manewru wojsk i zapewnienia ciągłej pracy linii komunikacyjnych. Rozmiary TDW w II wojnie światowej osiągały wzdłuż frontu 300-600 km i miały głębokość 800-1000 km i więcej. Współcześnie TDW mogą mieć większe rozmiary.
W zależności od konkretnych warunków wojskowo-politycznych i sytuacji granice, rola i znaczenie TDW mogą się zmieniać wraz ze zmianą położenia strategicznego. Ważne znaczenie dla działania wojsk (sił flot) ma przygotowanie TDW, które jest prowadzone według wcześniej opracowywanych planów, jeszcze w czasie pokoju, i weryfikuje się je w czasie działań wojennych. Przygotowanie TDW nazywa się operacyjnym przygotowaniem TDW. Do zasadniczych elementów przygotowania TDW należą: rozwój sieci drogowej i kolejowej i wodnej, budowa lotnisk, baz lotniczych i baz morskich, inżynieryjne przygotowanie rejonów rozmieszczenia środków napadu rakietowo-jądrowego i środków obrony przeciwlotniczej, rejonów koncentracji i rozśrodkowania wojsk, tyłów, baz i stacji zaopatrzenia, budowa stanowisk kierowania i dowodzenia oraz węzłów łączności, odpowiednia dyslokacja wojsk.
&lt;br&gt;Częścią TDW była strefa działań bojowych. Głębokość strefy zależna była od ilości wojsk przeznaczonych do działań, charakteru operacji, właściwości terenowych, możliwości zaopatrzenia własnych wojsk, a także możliwości bojowych nieprzyjaciela. Każdy rejon kontrolowany był przez dowódcę odpowiedniego szczebla.
Obszar TDW między tylną granicą teatru, a tylną granicą strefy działań bojowych nosił nazwę strefy komunikacji. W strefie tej
działały jednostki służb zaopatrzenia, transportu, ewakuacji oraz innych niezbędnych dla wsparcia walczących wojsk w strefie działań bojowych.

</doc>
<doc id="678959" url="https://pl.wikipedia.org/wiki?curid=678959" title="San Nicolás de los Garza">
San Nicolás de los Garza

San Nicolás de los Garza – miasto w Meksyku leżące w stanie Nuevo León, będące częścią zespołu miejskiego Monterrey. Miasto położone jest 512 metrów nad poziomem morza i ma obszar wynoszący 86,8 km². Liczba mieszkańców w roku 2005 wynosiła 476 761 osób, a obecnie około 510 tys. osób.
Miasto założone zostało 5 lutego 1597 roku.

</doc>
<doc id="678962" url="https://pl.wikipedia.org/wiki?curid=678962" title="Karol Tichy">
Karol Tichy

Karol Józef Tichy (ur. 2 lutego 1871 w Bursztynie, zm. 26 lub 27 listopada 1939 w Warszawie) – polski malarz i projektant, tworzący w stylu secesji, pedagog.
Życiorys.
Po uzyskaniu matury podjął studia prawnicze na Uniwersytecie Jagiellońskim oraz malarskie (1889–1890) w Szkole Sztuk Pięknych w Krakowie. Edukację artystyczną kontynuował w Monachium oraz w École des beaux-arts w Paryżu.
Zajmował się głównie sztuką użytkową; projektował wnętrza, tkaniny, meble i ceramikę (jeden z pionierów nowoczesnej ceramiki artystystycznej w Polsce). Był współzałożycielem Spółdzielni Artystów „Ład” (1926) oraz członkiem krakowskiego towarzystwa artystycznego Polska Sztuka Stosowana (1901–1914).
Od 1904 był wykładowcą Szkoły Sztuk Pięknych w Warszawie, gdzie prowadził pracownię malarstwa i ceramiki; w latach 1922–1923 był dyrektorem tej szkoły.
Został pochowany na cmentarzu w Niepołomicach.

</doc>
<doc id="678964" url="https://pl.wikipedia.org/wiki?curid=678964" title="Niuserre">
Niuserre

Niuserre – władca starożytnego Egiptu z V dynastii.
Rodzina.
Syn Neferirkare I i jego żony Chentkaus II, brat swojego poprzednika Neferefre i prawdopodobnie Szepseskare. Jego żoną była Reputnebu, córką Chamerernebti. 
Rządy.
Według zniszczonego zapisu w Kanonie Turyńskim rządził przez 25 lat. Prawdopodobnie za jego panowania Egipt stracił kontrolę nad Nubią. W Abu Gurab wzniósł świątynię solarną, obecnie lepiej zachowaną świątynię tego typu z dwóch ocalałych, które zachowały się do naszych czasów (druga została zbudowana przez Userkafa).
Piramida.
Został pochowany w piramidzie w Abusir. Piramida Niuserre usytuowana jest tam między piramidami Sahure i Neferirkare I.

</doc>
<doc id="678968" url="https://pl.wikipedia.org/wiki?curid=678968" title="Type 60">
Type 60

Type 60 – japońskie działo samobieżne wprowadzone do uzbrojenia w latach 60. XX wieku.
Type 60 jest uzbrojone w dwa działa bezodrzutowe kalibru 106 mm i WKM kalibru 12,7 mm. W położeniu marszowym działa są opuszczone do wnętrza odkrytego z góry kadłuba. Przed strzałem są unoszone do góry. Kąt ostrzału w płaszczyźnie poziomej jest równy po 20°, pionowej -5° do +10°. Jednostka ognia to 8 naboi do dział bezodrzutowych.

</doc>
<doc id="678969" url="https://pl.wikipedia.org/wiki?curid=678969" title="Chamerernebti">
Chamerernebti

Chamerernebti – księżniczka egipska, córka władcy starożytnego Egiptu Niuserre z V dynastii i jego żony Reputnebu.
Była żoną Ptahszepsesa, arcykapłana Ptaha w Memfis. Została pochowana w jego mastabie w Abusir – największym prywatnym grobowcu z czasów Starego Państwa.

</doc>
<doc id="678975" url="https://pl.wikipedia.org/wiki?curid=678975" title="Włoch">
Włoch



</doc>
<doc id="678980" url="https://pl.wikipedia.org/wiki?curid=678980" title="Kaliszer Leben">
Kaliszer Leben

Kaliszer Leben (jidysz קאַלישער לעבען; pol. "Życie Kaliskie") – żydowski tygodnik polityczny, społeczny i ekonomiczny wydawany w latach 1927–1939 w Kaliszu.

</doc>
<doc id="678982" url="https://pl.wikipedia.org/wiki?curid=678982" title="Frank Black">
Frank Black

Frank Black (Charles Michael Kittridge Thompson IV, ur. 6 kwietnia 1965 r. w Bostonie) – muzyk amerykański, lider alternatywnego zespołu rockowego Pixies.

</doc>
<doc id="678984" url="https://pl.wikipedia.org/wiki?curid=678984" title="Piramida Niuserre">
Piramida Niuserre

Piramida Niuserre – piramida zbudowana przez Niuserre, władcę starożytnego Egiptu z V dynastii, na nekropoli w Abusir.
Nazwa Piramidy.
&lt;-N5:N35-F12*S29:D21 -&gt;R11-Q1-Q1-Q1-O24
"Dżed-sut-Niuserre" – Trwałe są miejsca Niuserre.
Konstrukcja i wymiary.
Zbudowano ją z miejscowego wapienia przemieszanego z piaskiem i drobnymi kamieniami. Użycie tak słabych materiałów nie zapewniło trwałości konstrukcji i spowodowało, że obecnie jest ona w bardzo dużym stopniu zniszczona. Pierwotnie jej wysokość wynosiła 51 – 52 m przy długości boku 79 m i kącie nachylenia 52°. Nad przedsionkiem i komorą grobową znajduje się dwuspadowy strop, zbudowany z olbrzymich bloków wapienia o wadze do 90 ton.
Kompleks grobowy.
Kompleks obejmuje również:
Świątynia grobowa.
Świątynia grobowa składa się ze świątyni kultu, magazynów i przylegającego drugiego zespołu przeznaczonego na składanie ofiar pośmiertnych dla zmarłego władcy. Wejścia do tego zespołu chronił wielki lew granitowy. Najważniejsze pomieszczenie świątyni miały strop z wizerunkiem nieba. W przedsionku do niego znajdowały się na ścianach reliefy przedstawiające święto sed. Inne reliefy przedstawiały przyjęcie władcy w poczet bogów, natomiast reliefy na rampie pokazywały władcę jako pogromcę obcych krajów.
Świątynia dolna.
W świątyni dolnej znajdowały się dawniej najprawdopodobniej kamienne posągi pojmanych wrogów oraz wyobrażenie bogini Sechmet karmiącej młodego króla.

</doc>
<doc id="678985" url="https://pl.wikipedia.org/wiki?curid=678985" title="Soyapango">
Soyapango

Soyapango – miasto w środkowym Salwadorze, w zespole miejskim San Salvador, stanowi wschodnie przedmieścia stolicy kraju. Ludność: 241,4 tys.(spis z 2007): 428,3 tys. (szacunki z 2013). Drugie co do wielkości miasto kraju. 
Ośrodek handlowy regionu uprawy zbóż i trzciny cukrowej oraz hodowli drobiu. Rozwinął się tutaj przemysł spożywczy i odzieżowy.

</doc>
<doc id="678986" url="https://pl.wikipedia.org/wiki?curid=678986" title="Międlica">
Międlica



</doc>
<doc id="678987" url="https://pl.wikipedia.org/wiki?curid=678987" title="Black Francis">
Black Francis



</doc>
<doc id="678988" url="https://pl.wikipedia.org/wiki?curid=678988" title="Cierlica">
Cierlica



</doc>
<doc id="678989" url="https://pl.wikipedia.org/wiki?curid=678989" title="Apopa">
Apopa

Apopa – miasto w środkowym Salwadorze, w departamencie San Salvador. Położone kilkanaście kilometrów na północ od stolicy kraju San Salvadoru, wchodzi w skład aglomeracji stołecznej. Ludność (2007): 131,3 tys.
W mieście rozwinął się przemysł cukrowniczy, odzieżowy oraz garncarski.

</doc>
<doc id="678990" url="https://pl.wikipedia.org/wiki?curid=678990" title="Jowinian (imię)">
Jowinian (imię)

Jowinian – imię męskie pochodzenia łacińskiego, oznaczające "należący do Jowisza". Patronem tego imienia jest św. Jowinian lektor, zm. w Auxerre ok. 260 roku. 
Jowinian imieniny obchodzi 5 maja. 
Znane osoby noszące to imię: 

</doc>
<doc id="678992" url="https://pl.wikipedia.org/wiki?curid=678992" title="Medicine Hat">
Medicine Hat

Medicine Hat – miasto w Kanadzie, w prowincji Alberta, położone nad rzeką Saskatchewan Południowy. Jest szóstym pod względem wielkości miastem Alberty. Znane jest z leżących pod nim dużych złóż gazu ziemnego.
Liczba mieszkańców Medicine Hat wynosi 56 997. Język angielski jest językiem ojczystym dla 89,7%, francuski dla 1,0% mieszkańców (2006).

</doc>
<doc id="678995" url="https://pl.wikipedia.org/wiki?curid=678995" title="Farben Lehre (album)">
Farben Lehre (album)

Farben Lehre – album zespołu Farben Lehre, zawierający jego największe przeboje. Został wydany z okazji 20-lecia istnienia zespołu. Składa się z dwóch płyt. Na pierwszej z nich znajdują się piosenki stworzone przez Farben Lehre, z kolei na drugiej covery przebojów znanych zespołów punkrockowych i rockowych (m.in. The Clash, Sex Pistols, Nirvana).

</doc>
<doc id="678997" url="https://pl.wikipedia.org/wiki?curid=678997" title="Burnaby">
Burnaby

Burnaby – miasto w Kanadzie, w prowincji Kolumbia Brytyjska, w dystrykcie regionalnym Greater Vancouver. Mieści się tutaj Uniwersytet Simona Frasera.
Liczba mieszkańców Burnaby w 2006 roku wynosiła 202 799. Język angielski jest językiem ojczystym dla 42,6%, francuski dla 0,9% mieszkańców (2006).
W mieście rozwinął się przemysł maszynowy, metalowy, elektryczny oraz elektroniczny.
W 1975 roku w Burnaby urodził się piosenkarz Michael Bublé.

</doc>
<doc id="678999" url="https://pl.wikipedia.org/wiki?curid=678999" title="Nokia 9210e">
Nokia 9210e



</doc>
<doc id="679000" url="https://pl.wikipedia.org/wiki?curid=679000" title="Nokia 9210c">
Nokia 9210c



</doc>
<doc id="679002" url="https://pl.wikipedia.org/wiki?curid=679002" title="Hotel Rwanda">
Hotel Rwanda



</doc>
<doc id="679003" url="https://pl.wikipedia.org/wiki?curid=679003" title="Kelowna">
Kelowna

Kelowna – miasto w Kanadzie, w prowincji Kolumbia Brytyjska, w dystrykcie Central Okanagan. Leży nad jeziorem Okanagan. Dzięki swojemu suchemu klimatowi jest jednym z najszybciej rozwijających się miast w Ameryce Północnej. Kelowna jest trzecim pod względem ludności obszarem miejskim w Kolumbii Brytyjskiej.
Liczba mieszkańców Kelowna wynosi 106 707. Język angielski jest językiem ojczystym dla 83,7%, francuski dla 1,5% mieszkańców (2006).

</doc>
<doc id="679004" url="https://pl.wikipedia.org/wiki?curid=679004" title="General Caballero SC">
General Caballero SC

Club General Caballero de Zeballos Cué jest paragwajskim klubem z siedzibą w mieście Asunción w dzielnicy Zeballos Cué.
Historia.
Klub założony został 6 września 1918 roku pod nazwą Club Deportivo Meilicke. W 1923 roku klub zmienił nazwę na Club General Caballero, a inspiracją dla nowej nazwy klubu był bohater narodowy Paragwaju generał, a później prezydent kraju Bernardino Caballero. W roku 2005 klub spadł z pierwszej ligi (Primera división paraguaya) i w sezonie 2006 gra w drugiej lidze (Segunda división paraguaya).

</doc>
<doc id="679006" url="https://pl.wikipedia.org/wiki?curid=679006" title="Nokia 9000i">
Nokia 9000i



</doc>
<doc id="679008" url="https://pl.wikipedia.org/wiki?curid=679008" title="Nokia 9110i">
Nokia 9110i



</doc>
<doc id="679012" url="https://pl.wikipedia.org/wiki?curid=679012" title="Oligofreno">
Oligofreno



</doc>
<doc id="679016" url="https://pl.wikipedia.org/wiki?curid=679016" title="Petyr Beron (ur. 1940)">
Petyr Beron (ur. 1940)

Petyr Kiriłow Beron, bułg. Петър Кирилов Берон (ur. 14 marca 1940 w Sofii) – bułgarski zoolog, nauczyciel akademicki i polityk, w 1990 przewodniczący Związku Sił Demokratycznych (SDS), parlamentarzysta, kandydat na wiceprezydenta i prezydenta Bułgarii.
Życiorys.
Ukończył studia na wydziale biologiczno-geologiczno-geograficznym Uniwersytetu Sofijskiego im. św. Klemensa z Ochrydy. Od 1963 do 1978 pracował w instytucie zoologii Bułgarskiej Akademii Nauk. W 1978 został kierownikiem wydziału zoologii Narodowego Muzeum Przyrody przy akademii, a w 1985 przewodniczącym krajowej federacji speleologicznej. W 1990 uzyskał doktorat z zakresu biologii, a także został wiceprezesem Bułgarskiego Związku Turystycznego. Od 1993 przez kilkanaście lat pełnił funkcję dyrektora Narodowego Muzeum Przyrody. Jest autorem publikacji naukowych i popularnonaukowych, a także organizatorem wystaw fotograficznych.
Pod koniec lat 80. zaangażował się w działalność ekologicznego ruchu Ekogłasnost. W 1989 objął funkcję sekretarza opozycyjnego Związku Sił Demokratycznych. W 1990 został wybrany w skład konstytuanty (należał do sygnatariuszy bułgarskiej konstytucji), a w sierpniu tegoż roku zastąpił Żelu Żelewa na funkcji przewodniczącego SDS. Pełnił tę funkcję do grudnia 1990. Ustąpił, gdy jego nazwisko znalazło się na ujawnionej liście 70 (na 400) posłów, którzy w okresie komunistycznym byli tajnymi współpracownikami bułgarskiej bezpieki.
W 1992 wystartował u boku Żorża Ganczewa jako kandydat na wiceprezydenta w wyborach prezydenckich. Otrzymali wówczas 16,8% głosów w pierwszej turze, zajmując 3. miejsce. Dwukrotnie Petyr Beron ubiegał startował później w wyborach prezydenckich, nie odnosząc sukcesów. W 2001 otrzymał 1,1% głosów, a w 2006 poparło go 0,8% głosujących.
W 2005 został natomiast wybrany do Zgromadzenia Narodowego, w którym zasiadał do 2009. Mandat uzyskał z ramienia nacjonalistycznej koalicji skupionej wokół Ataki. Pełnił funkcję wiceprzewodniczącego parlamentu 40. kadencji; w jej trakcie, po konflikcie z liderem partii Wolenem Siderowem, opuścił szeregi Ataki.
Dwukrotnie żonaty, ma syna Władimira.

</doc>
<doc id="679017" url="https://pl.wikipedia.org/wiki?curid=679017" title="Nanaimo">
Nanaimo

Nanaimo jest drugim co do wielkości miastem na wyspie Vancouver w Kolumbii Brytyjskiej w Kanadzie. Jest siedzibą jednostki administracyjnej Nanaimo. Nazwa miasta pochodzi od nazwy zamieszkującego do dziś jego okolice plemienia Snuneymuxw, należącego do grupy plemion Saliszów.
Położenie i geografia.
Miasto leży na wyspie Vancouver. Nanaimo jest oddalone od miasta Vancouver o około 55 km, od którego oddziela je cieśnina Strait of Georgia. Miasto ma regularne połączenie promowe z Vancouver. Dzięki niedalekiej odległości od Vancouver, Nanaimo jest „bramą wejściową” do wielu innych miejsc zarówno na głównej wyspie, jak i na Wyspach Zatokowych.
Historia.
Nanaimo od początków XIX wieku było faktorią handlową; w 1849 Ki-et-sa-kun, wódz plemienia Snuneymuxw poinformował Kompanię Zatoki Hudsona o złożach węgla w rejonie i w 1853 kompania zbudowała fort (zachowany do dzisiaj). Odtąd miasto było znane głównie z wydobycia i eksportu węgla.
Założycielem pierwszych kopalń w rejonie portu był Robert Dunsmuir. Po sukcesie pierwszej kompanii, "Dunsmuir and Diggle", w okolicy pojawiło się więcej kopalń. Dunsmuir wykupił od partnera jego udziały i zainwestował w kolej parową. Dunsmuir sprzedawał węgiel Royal Navy, a także eksportował go do miast leżących nad Zatoką Puget i do San Francisco. W 1887 eksplozja w kopalni zabiła 148 górników. W latach 40. XX w. wyrąb drewna stał się głównym źródłem dochodów miasta, ale mieszkańcy pobliskiego miasteczka Lantzville wciąż świętują "Minetown Days".
Demografia.
W 2006 liczba mieszkańców Nanaimo wynosiła 78 692. Język angielski był językiem ojczystym dla 86,0%, francuski dla 1,6% mieszkańców.
Gospodarka.
W mieście rozwinął się przemysł drzewny, papierniczy, spożywczy oraz stoczniowy.
Różne informacje.
Nanaimo jest siedzibą kilku klubów sportowych, m.in. "Nanaimo Clippers", klub hokejowy juniorów, "Vancouver Island Raiders", klub piłkarski juniorów, "Nanaimo Timbermen", męska drużyna seniorów grająca lacrosse w Western Lacrosse League.
W Nanaimo odbywają się co roku wyścigi w specjalnych pływających pojazdach budowanych na bazie wanien. Dlatego Nanaimo jest czasami nazywane „Światową Stolicą Wyścigów Wanien”.
Istnieje także tradycja polegająca na oddawaniu codziennie w południe strzału z armaty (ślepą amunicją) stojącej na wale nanaimskiego bastionu.
W mieście działają trzy stacje radiowe: CHWF-FM, CKWV-FM i CHLY-FM.
Nanaimo jest siedzibą Parku Prowincjonalnego Petroglyph, gdzie można zobaczyć starożytne petroglify. Inny park prowincjonalny leży na Newcastle Island, która była swego czasu popularnym miejscem odwiedzin turystów.
Nazwa Nanaimo pochodzi od ludu Snuneymuxw. Z miasta pochodzi znany deser, "Nanaimo bar".
Polityka.
W Izbie Gmin Parlamentu Kanady, Nanaimo jest reprezentowane przez przedstawicieli okręgów wyborczych "Nanaimo–Cowichan" (Jean Crowder, New Democratic Party) i "Nanaimo–Alberni" (James Lunney, Conservative Party of Canada). W Zgromadzeniu Legislacyjnym Kolumbii Brytyjskiej zasiadają przedstawiciele okręgów wyborczych "Nanaimo" (Leonard Krog, New Democratic Party of British Columbia) i "Nanaimo-Parksville" (Ron Cantelon, British Columbia Liberal Party). Obecnym burmistrzem Nanaimo jest Gary Richard Korpan.

</doc>
<doc id="679018" url="https://pl.wikipedia.org/wiki?curid=679018" title="Sinus Successus">
Sinus Successus

Sinus Successus (łac. "Zatoka Sukcesu") - powstała wzdłuż wschodniego brzegu Mare Fecunditatis formacja przypominająca zatokę. Współrzędne selenograficzne: 0,9° N, 59,0° E. Jej średnica wynosi 132 km.
Wzdłuż wschodniego wybrzeża zatoki znajduje się zalany lawą krater Condon oraz na południowym krańcu krater Webb. Zatoka nie ma żadnych innych znaczących cech charakterystycznych. Na północnym zachodzie tej zatoki wylądowały radzieckie sondy kosmiczne Łuna 18 i Łuna 20.

</doc>
<doc id="679019" url="https://pl.wikipedia.org/wiki?curid=679019" title="Club General Caballero de Zeballos Cué">
Club General Caballero de Zeballos Cué



</doc>
<doc id="679025" url="https://pl.wikipedia.org/wiki?curid=679025" title="David Ormsby-Gore">
David Ormsby-Gore

William David Ormsby-Gore (ur. 20 maja 1918, zm. 26 stycznia 1985) – brytyjski arystokrata i polityk, syn Williama Ormsby-Gore’a, 4. barona Harlech i lady Beatrice Cecil, córki 4. markiza Salisbury. Kształcił się w Eton College i Oksfordzie.
Początki kariery.
Podczas II wojny światowej służył w sekcji wywiadowczej "Phanton". Po wojnie brał udział w życiu politycznym kraju jako polityk Partii Konserwatywnej. W 1950 r. został wybrany do Izby Gmin z okręgu Oswestry. W niższej izbie brytyjskiego parlamentu zasiadał do 1961 r. W tym czasie był m.in. niższym urzędnikiem w Foreign Office za czasów premiera Macmillana (który był teściem siostry Ormsby-Gore’a), a także stanął na czele nastawionego antysowiecko Towarzystwa Angielsko-Białoruskiego.
Kiedy wybory prezydenckie w USA wygrał John F. Kennedy, Ormsby-Gore został mianowany brytyjskim ambasadorem w Waszyngtonie. Stanowisko objął w 1961 r. Ormsby-Gore znał Kennedych z czasów gdy ojciec prezydenta-elekta, Joseph P. Kennedy Sr., był amerykańskim ambasadorem w Londynie. Nawiązał też bliższe relacje z Johnem i jego młodszym bratem Robertem.
Ambasador w Stanach Zjednoczonych.
Pół roku po objęciu przez Kennedy’ego urzędu prezydenta, Ormsby-Gore zjawił się w Waszyngtonie. . Podczas pogrzebu Johna F. Kennedy’ego, Ormsby-Gore był jedną z osób niosących trumnę prezydenta (pozostałymi byli: Robert F. Kennedy, Robert McNamara, John Glenn, Averell Harriman, C. Douglas Dillon, Kirk Billings, Stephen Smith, David Hackett, Jim Whittaker i John Seigenthaler.
Za prezydentury Lyndona Johnsona relacje z Białym Domem stały się bardziej oficjalne, ale pozostały przyjazne. Dzięki temu Ormsby-Gore utrzymał się na tym stanowisku aż do zmiany rządu w Wlk. Brytanii z konserwatywnego na laburzystowski w 1964 r. Rok później Ormsby-Gore został odwołany ze stanowiska ambasadora. Jego miejsce zajął sir Patrick Dean.
Po powrocie do Anglii.
Jeszcze w 1964 r. odziedziczył tytuł barona Harlech oraz przysługujące mu miejsce w Izbie Lordów. Po powrocie do kraju zajął przysługujące mu miejsce w izbie wyższej parlamentu. Wkrótce przeżył dwie tragedie rodzinne. W 1967 r. jego żona zginęła w wypadku samochodowym, a jego syn popełnił samobójstwo w 1974 r. W późniejszych latach lord Harlech odnosił sukcesy w branży telewizyjnej. Był m.in. założycielem Harlech Television (HTV) oraz przewodniczącym British Board of Film Classification.
Był przeciwnikiem naftowej polityki rządu. Pewnego razu stwierdził, że "byłaby to wielka tragedia, gdyby historia rasy ludzkiej sprowadziła się do opowieści małpie bawiącej się pudełkiem zapałek i benzyną".
Rodzina.
9 lutego 1940 r. poślubił Sylvię Thomas (1925-1967), córkę Hugh Lloyda Thomasa i Guendaline Ady Bellew, córki Richarda Bellewa. David i Sylvia mieli razem dwóch synów i trzy córki:
W 1969 r. ożenił się z Pamelą Colin. Ma z nią jedną córkę:

</doc>
<doc id="679026" url="https://pl.wikipedia.org/wiki?curid=679026" title="Abbotsford (Kanada)">
Abbotsford (Kanada)

Abbotsford – miasto w południowo-zachodniej Kanadzie, w prowincji Kolumbia Brytyjska, w dystrykcie regionalnym Fraser Valley, 3 km od granicy z USA. Około 130 tys. mieszkańców (2006). Pod względem zaludnienia zajmuje 5 miejsce w prowincji i 37 w Kanadzie.
Liczba mieszkańców Abbotsford wynosi 123 864. Język angielski jest językiem ojczystym dla 66,3%, francuski dla 1,0% mieszkańców (2006).
W mieście rozwinął się przemysł spożywczy, materiałów budowlanych, chemiczny, tartaczny oraz metalowy.

</doc>
<doc id="679027" url="https://pl.wikipedia.org/wiki?curid=679027" title="Grigor Welew">
Grigor Welew

Grigor Welew (ur. 22 stycznia 1935 w Chaskowie, zm. 4 października 2020 w Sofii) – bułgarski lekarz i polityk.
W 1958 ukończył studia na Wojskowej Akademii Medycznej w Płowdiwie. Od 1985 jest profesorem na tej uczelni.
Jest również założycielem i prezesem Partii Zjednoczonej Bułgarii, głoszącej hasła nacjonalistyczne. Wziął udział w wyborach prezydenckich w 2006.

</doc>
<doc id="679028" url="https://pl.wikipedia.org/wiki?curid=679028" title="Live at Wembley Stadium">
Live at Wembley Stadium



</doc>
<doc id="679029" url="https://pl.wikipedia.org/wiki?curid=679029" title="Rozwiązania Mie">
Rozwiązania Mie

Rozwiązania Mie – dokładne rozwiązanie problemu rozpraszania światła na sferycznych cząstkach w postaci nieskończonego, ale zbieżnego szeregu. Rozwiązania Mie dają informacje o ilości promieniowania zaabsorbowanego lub rozproszonego przez cząstkę. Właściwości rozproszeniowe cząstki obliczone zgodnie z tym rozwiązaniem noszą kolokwialną (ale nieprawidłową) nazwę "rozpraszanie Mie".
Rozwiązanie Mie opisuje rozwiązanie równań Maxwella dla nadchodzącej wiązki fal elektromagnetycznych rozpraszanych na sferycznych cząstkach. Nazwa pochodzi od twórcy rozwiązania niemieckiego fizyka Gustawa Mie.
Rozwiązanie to zostało niezależnie opracowane przez duńskiego fizyka Ludviga Lorenza i dlatego czasami jest nazywane rozwiązaniem Lorenza-Mie.
Dla sferycznych cząstek (i kilku innych geometrii, np. koncentrycznych sfer, a nawet układu sfer) możliwie jest dokładne rozwiązanie równań rozpraszania światła w postaci nieskończonego, ale zbieżnego szeregu. Rozwiązania te są dokładne dla dowolnych współczynników załamania cząstki i dla całego zakresu długości fali świetlnej. Parametrem charakterystycznym jest "parametr wielkości":
gdzie:
Rozpraszanie Rayleigha jest przybliżeniem, które można bezpośrednio uzyskać z rozwiązań Mie dla parametru wielkości znacznie mniejszego od 1 (czyli dla cząsteczek o rozmiarach dużo mniejszych niż długość fali promieniowania elektromagnetycznego).
Opracowano także dokładne metody dla cząstek niesferycznych lub cząstek z niejednorodnym rozkładem współczynnika refrakcji oparte na przybliżeniu dyskretnych dipoli i inne techniki numeryczne.
Zastosowania.
Rozwiązania Mie problemów zgłoszeniowych mają bardzo istotne zastosowania w wielu działach stosowanej fizyki, chemii i przemysłu, m.in. w problemach aktywnej i pasywnej teledetekcji. Dużym działem zastosowań są pomiary wielkości małych cząstek metodami optycznymi. Tego typu mierniki stosowane są w wielu dziedzinach – np. w przemyśle samochodowym do badania wielkości kropli benzyny w gaźnikach, w wielu działach farmaceutyki w zastosowaniach tzw. cytometrii przepływowej, czy do pomiarów wielkości kropli, aerozoli, i nawet (w przybliżeniu) cząstek niesferycznych. Duża grupa algorytmów używanych w teledetekcyjnych metodach satelitarnych (np. teledetekcja aerozoli i chmur) używa rozwiązań Mie. Podobne zastosowania znajdują rozwiązanie Mie w metodach opartych na pomiarach radarowych. Z definicji parametru rozmiaru rozwiązania Mie zależy tylko od stosunku wielkości obiektu do długości fal (i od współczynnika załamania). Wobec tego rozwiązania Mie znajdują też zastosowania w problemach rozpraszania długich fal na obiektach takich jak np. samolot.

</doc>
<doc id="679030" url="https://pl.wikipedia.org/wiki?curid=679030" title="William David Ormsby-Gore, 5. baron Harlech">
William David Ormsby-Gore, 5. baron Harlech



</doc>
<doc id="679032" url="https://pl.wikipedia.org/wiki?curid=679032" title="Kelis">
Kelis

Kelis Rogers-Jones (ur. 21 sierpnia 1979 w Nowym Jorku) – amerykańska piosenkarka i autorka tekstów, była żona rapera Nasa.
Życiorys.
Kelis urodziła się i dorastała w Harlemie, dzielnicy Nowego Jorku. Jej imię to kombinacja imion ojca i matki: Kenneth i Eveliss. Jako dziecko śpiewała w chórach kościelnych, grała na skrzypcach, fortepianie i saksofonie.
Opuściła dom rodzinny w wieku 16 lat, jednak kontynuowała swoją edukację i w wieku 16 lat dostała się do "Fiorello H. LaGuardia High School of Music &amp; Art and Performing Arts", gdzie utworzyła trio R&amp;B pod nazwą BLU (od "Black Ladies United"). Po skończeniu szkoły zaczęła nagrywać z duetem producenckim The Neptunes, by później, z ich pomocą, rozpocząć solową karierę.
Pracowała z takimi artystami jak Duran Duran, Gravediggaz, Busta Rhymes, Foxy Brown, Lil' Kim, OutKast, P. Diddy, Usher, Moby, Richard X, Timo Maas, Björk, No Doubt, Enrique Iglesias, Too $hort, Calvin Harris, Nas czy Ol' Dirty Bastard.

</doc>
<doc id="679036" url="https://pl.wikipedia.org/wiki?curid=679036" title="Francis Ormsby-Gore">
Francis Ormsby-Gore

Francis David Ormsby-Gore (ur. 13 marca 1954, zm. 1 lutego 2016) – brytyjski arystokrata, młodszy syn Davida Ormsby-Gore’a, 5. barona Harlech i ambasadora Wielkiej Brytanii w Waszyngtonie, oraz Sylvii Thomas, córki Hugh Lloyda Thomasa. Dziedzicem tytułów ojcowski został w 1974 r., kiedy jego starszy brat Julian popełnił samobójstwo.
Tytuł barona odziedziczył w 1985 r. po śmierci swojego ojca. Zasiadł również w Izbie Lordów, w której pozostał do 1999 r., kiedy to miejsca pozbawiła go reforma izby przeprowadzona przez rząd Tony’ego Blaira.
Po zakończeniu kariery parlamentarnej lord Harlech zamieszkał w Brogyntyn Hall w Oswenstry. W 1986 r. ożenił się z Amandą Jane Grieve, córką Alana Grieve’a, z którą miał syna i córkę:
W 2001 r. baron został skazany na 100 godzin pracy społecznej za powtórne przyłapanie go na jeździe pod wpływem alkoholu w przeciągu siedmiu lat. Był również na odwyku związanym z jego uzależnieniem od narkotyków.

</doc>
<doc id="679038" url="https://pl.wikipedia.org/wiki?curid=679038" title="Megaewolucja">
Megaewolucja

Megaewolucja - to ewolucja na poziomie wyższym niż makroewolucja. Zajmująca się wyginięciami lub powstawaniem dużych jednostek systematycznych (np. powstaniem paprotników, wyginięciem ryb pancernych czy pojawieniem się ssaków).

</doc>
<doc id="679039" url="https://pl.wikipedia.org/wiki?curid=679039" title="Synagoga w Strzelcach Opolskich">
Synagoga w Strzelcach Opolskich

Synagoga w Strzelcach Opolskich – była synagoga znajdująca się w Strzelcach Opolskich przy placu Stefana Żeromskiego 5a. Budynek sygagogi pełni obecnie funkcję hali sportowej.
W XVIII w. Karl Samuel Colonna, zarządzca posiadłości w Strzelcach Opolskich, zezwolił na osiedlanie się rzemieślników przed Bramą Krakowską, wśród których byli Żydzi. Działając poza granicami miasta, nie musieli oni płacić podatku, co czyniło ich usługi konkurencyjnymi i było powodem protestów rzemieślników z miasta. W 1845 w Strzelcach Opolskich mieszkało 140 Żydów, według spisu z 1871 mieszkało już ich 477, co stanowiło ponad 12% mieszkańców miasta.
Synagoga w Strzelcach Opolskich została zbudowana w 1850 przez zamożnych przedstawicieli gminy żydowskiej. Oprócz miejscowych Żydów korzystali z niej również mieszkańcy Gogolina. W 1901 do władz miasta wpłynęła prośba o wykonanie przybudówki. W wykonanej przybudówce znajdowały się dwustronne schody prowadzące na balkony wewnątrz świątyni. W obliczu powstań śląskich większość Żydów opowiadała się po stronie niemieckiej, wielu wyjeżdżało w głąb Niemiec. Według oficjalnych danych z 1933 mieszkało ich 149 (niecałe 1,5% ogółu mieszkańców). Zajmowali się oni handlem i prowadzili warsztaty rzemieślnicze. Podczas kryształowej nocy oddział SA sprowadzony z Opola wyniósł wyposażenie synagogi i publicznie spalił. Sama synagoga nie została spalona, aby uniknąć ryzyka przeniesienia ognia na sąsiedni budynek destylarni. Żydzi w wyniku tych wydarzeń masowo wyjeżdżali z miasta. 
W 1939 bożnica została przekształcona w magazyn sprzętu wojskowego, a po 1945 władze komunistyczne urządziły w niej magazyn rolno-spożywczy. W 1964 powstał pomysł przebudowy budynku po synagodze na halę sportową, w 1974 wykonano projekt, a w 1976 halę oddano do użytku. W wyniku przebudowy została zatarta dawna bryła i układ budynku.
W 1999 o dawną synagogę upomniała się Gmina Wyznaniowa Żydowska we Wrocławiu. Na mocy porozumienia z 2003 odstąpiła od roszczeń przejęcia obiektu w zamian za odszkodowanie pieniężne.

</doc>
<doc id="679040" url="https://pl.wikipedia.org/wiki?curid=679040" title="Francis David Ormsby-Gore, 6. baron Harlech">
Francis David Ormsby-Gore, 6. baron Harlech



</doc>
<doc id="679044" url="https://pl.wikipedia.org/wiki?curid=679044" title="Mistrzostwa Europy w boksie">
Mistrzostwa Europy w boksie

Mistrzostwa Europy w boksie amatorskim rozgrywane są od 1925 (mężczyźni) i od 2001 (kobiety). Organizatorem mistrzostw jest EUBC (dawniej EABA).
Kobiety.
Tabela medalowa.
Stan po ME 2019.

</doc>
<doc id="679053" url="https://pl.wikipedia.org/wiki?curid=679053" title="Działko GSz-6-23">
Działko GSz-6-23

GSz-6-23 (ros. "ГШ-6-23" skrót od nazwisk konstruktorów Griaziew-Szypunow) – sześciolufowe działko automatyczne systemu Gatlinga kalibru 23 mm.
Historia.
Działko zostało skonstruowane w Związku Radzieckim jako pokładowe uzbrojenie strzeleckie samolotów Su-24 i MiG-31, wprowadzone do uzbrojenia pod oznaczeniem 9-A-768. Obecnie jest produkowane przez zakłady Iżmasz w Iżewsku.
Działko GSz-6-23 różni się od amerykańskich wielolufowych działek automatycznych tym, że jest napędzane i przeładowywane energią gazów prochowych, a nie hydraulicznymi, elektrycznymi czy pneumatycznymi systemami napędowymi. Bardzo złożone problemy natury technicznej utrudniają zaprojektowanie dobrego działka obrotowego napędzanego gazami prochowymi, zwłaszcza o tak dużej szybkostrzelności, jednak korzyści jakie daje takie rozwiązanie powodują, że podejmowane są próby budowania broni tego typu. Działko takie nie obciąża systemów elektrycznych samolotu, oraz znacznie szybciej rozpędza się do prędkości obrotowej umożliwiającej uzyskanie nominalnej szybkostrzelności. Własność ta jest bardzo ważna podczas walk powietrznych, gdzie często ważny jest czas reakcji uzbrojenia od momentu naciśnięcia spustu do jego zadziałania.
GSz-6-23 jest zasilany amunicją AM-23 (23 × 115) w taśmach lub przy pomocy systemu beztaśmowego. Inicjowanie ładunku wybuchowego odbywa się elektrycznie, a 10 specjalnych ładunków umożliwia przeładowanie broni w przypadku zacięcia lub niewypału amunicji.
Działko to charakteryzuje się bardzo wysoką szybkostrzelnością w granicach od 9000 do 10000 strzałów na minutę, co jest o 30% większą wartością od najszybszego działka amerykańskiego M61 Vulcan. Ponadto rosyjskie pociski posiadają znacznie większą siłę niszczącą mimo względnie niższej prędkości wylotowej. Największym ograniczeniem działka GSz-6-23 jest konieczność kontrolowania długości serii ze względu na mały zapas amunicji, co widać na przykładzie samolotu MiG-31, który cały zasób 260 sztuk może zużyć w ciągu zaledwie 3 sekund.
GSz-6-23 stanowi uzbrojenie pokładowe dwóch samolotów rosyjskich szturmowego Su-24 i myśliwca przechwytującego MiG-31. Występuje również w wersji zainstalowanej w zasobniku podwieszanym SPPU-6, który posiada możliwość zmiany kąta zespołu luf o 45° w dół lub na boki.

</doc>
<doc id="679055" url="https://pl.wikipedia.org/wiki?curid=679055" title="Szef sztabu">
Szef sztabu

Szef sztabu – stanowisko etatowe przewidziane dla oficera stojącego na czele sztabu. 
Szef sztabu kieruje pracą sztabu i koordynuje działalność jego wszystkich komórek funkcjonalnych. Jest bezpośrednim podwładnym dowódcy oraz przełożonym szefów komórek organizacyjnych sztabu. Odpowiada za utrzymanie na odpowiednim poziomie stanu wyszkolenia i dyscypliny wojskowej swoich podwładnych.
Jego obowiązkiem jest zapewnienie właściwego funkcjonowania systemu dowodzenia i łączności, a także przygotowanie pododdziału (oddziału) dowodzenia do organizowania i zabezpieczenia funkcjonowania stanowisk dowodzenia.
Podczas realizacji cyklu decyzyjnego procesu dowodzenia szef sztabu jest pośrednikiem między dowódcą a podległymi mu zespołami funkcjonalnymi. Czuwa nad poprawnością przebiegu planowania, w tym nad dyscypliną czasową pracy. Nadzoruje opracowanie wariantów działania i jest odpowiedzialny za przygotowanie i przebieg poszczególnych odpraw. Po podjęciu decyzji do działania koordynuje opracowanie i dystrybucję dokumentów rozkazodawczych.
Najwyższym, w strukturze organizacyjnej, sztabem Sił Zbrojnych Rzeczypospolitej Polskiej jest Sztab Generalny Wojska Polskiego. Szef Sztabu Generalnego WP jest najwyższym pod względem pełnionej funkcji żołnierzem w czynnej służbie wojskowej.

</doc>
<doc id="679057" url="https://pl.wikipedia.org/wiki?curid=679057" title="28978 Ixion">
28978 Ixion



</doc>
<doc id="679061" url="https://pl.wikipedia.org/wiki?curid=679061" title="20000 Varuna">
20000 Varuna



</doc>
<doc id="679062" url="https://pl.wikipedia.org/wiki?curid=679062" title="90482 Orcus">
90482 Orcus



</doc>
<doc id="679063" url="https://pl.wikipedia.org/wiki?curid=679063" title="Smilodon fatalis">
Smilodon fatalis

Smilodon fatalis – wymarły gatunek drapieżnego ssaka z rodziny kotowatych, prawdopodobnie najbardziej poznany przedstawiciel szablastozębnych machajrodonów.
Pojawił się w Ameryce Północnej około 1,6 miliona lat temu, skąd przeniósł się na południe kontynentu, aż do Peru. Wyginął ok. 11 tysięcy lat temu.

</doc>
<doc id="679064" url="https://pl.wikipedia.org/wiki?curid=679064" title="Zgrupowanie Żubr">
Zgrupowanie Żubr

Zgrupowanie „Żubr” – oddziały bojowe Armii Krajowej Rejonu 3 – Bielany „XXII-3” Obwodu Żoliborz ZWZ-AK, działające od 1941 w okresie okupacji niemieckiej w Polsce, jako struktury Rejonu 3 – Bielany, oraz biorące od 1 sierpnia 1944 udział w walkach w okresie powstania warszawskiego. Oddziały te walczyły na Bielanach, w Puszczy Kampinoskiej, oraz na Marymoncie walczące w okresie powstania warszawskiego w obwodzie „Żywiciel”.
Szlak bojowy.
Miejscem koncentracji zgrupowania w dniu 1 sierpnia były domy jednorodzinne przy ul. Żeromskiego na Marymoncie. Oddziały „Żubra” na godzinę „W” miały wyznaczone następujące cele do zdobycia:
Przedwczesny wybuch walk między żandarmami niemieckimi a żołnierzami zgrupowania „Żniwiarz” odebrało żoliborskim oddziałom, a tym samym żołnierzom „Żubra”, siłę jaką jest zaskoczenie przeciwnika. W zaistniałych okolicznościach rozpoczęte już ok. 14.30 natarcie na Waldlager przez 2. kompanię por. „Kwarcianego” załamało się. Wskutek bardzo słabego uzbrojenia oddziałów powstańczych, podobnie działo się z właściwymi atakami o godz. 17.00. Zostały one przeprowadzone od strony ul. Marymonckiej oraz od ul. Podleśnej siłami kompanii 2. i 3. Kompania 1. w ogóle nie włączyła się do walki i po godz. „W” udała się z ul. Podleśnej na górny Marymont. W walce udało się zdobyć 2 ciężarówki ze znaczną ilością amunicji i broni na ulicy Schroegera. Oddziały atakujące na wyznaczone cele już pierwszego dnia poniosły dotkliwe straty. Na rozkaz Żywiciela zgrupowanie opuściło rejon walk i skierowało się w rejon Puszczy Kampinoskiej. W czasie marszu kompania por. „Starży” została zdziesiątkowana przez stacjonujące na Boernerowie oddziały dywizji pancernej „Hermann Göring”. Pozostałe kompanie przeszły do lasu bez większych strat.
Dnia 2 sierpnia zgrupowanie „Żubra” wróciło na Marymont i włączyło się tam do walk w rejonie ul. Zdobyczy Robotniczej (dzisiejsza ul. Żeromskiego) z oddziałami niemieckimi nacierającymi z Wawrzyszewa. Udało się odeprzeć atak. Oddziały „Żubra” wycofały się do puszczy, a na Marymont wróciły zaopatrzone w broń i amunicję zrzutową dopiero w połowie sierpnia zajmując pozycje w budynku Straży Pożarnej na rogu ul. Słowackiego i Potockiej.
W dniach 20 i 21 sierpnia część żołnierzy „Żubra” brała udział w natarciu na Dworzec Gdański celem połączenia Żoliborza ze Starówką.
W dniu 27 sierpnia przeprowadzono udane natarcie na silnie bronioną przez Niemców szkołę przy ul. Kolektorskiej oraz na Szkołę Gazową przy ul. Gdańskiej. Zdobyto broń i amunicję. 28 sierpnia część kompanii por. „Kwarcianego” przeprowadziła udany atak na olejarnię również przy ul. Kolektorskiej. Punkt ten był utrzymany do 14 września.
Następnie punktem obronnym stała się siedziba straży pożarnej na rogu ulic Potockiej i Słowackiego. Po zmasowanych atakach niemieckich, oddziały „Żubra” wraz z ludnością cywilną wycofały się z tej reduty dnia 30 września w godzinach porannych. Udali się do szpitala powstańczego przy ul. Krechowieckiej 6 i dalej, pod silnym ostrzałem nieprzyjaciela, przez pl. Lelewela do „Szklanego domu” (róg ul. Mickiewicza i Bohomolca). Tego samego dnia „Żywiciel” otrzymał depeszę z dowództwa 1. Armii WP o możliwej ewakuacji oddziałów żoliborskich łodziami na prawy brzeg Wisły. Oddziały „Żubra” dostały rozkaz osłony ewakuacji z zajmowanych pozycji i dalej natarcia z Kępy Potockiej na Wał Wiślany. Już po rozpoczęciu natarcia obiecana ewakuacja została przesunięta o kilka godzin. Oddziały „Żubra” poniosły duże straty. Tego dnia wczesnym wieczorem dzielnica skapitulowała.
Straty zgrupowania „Żubr” w dniach 1 sierpnia – 30 września 1944 r.:

</doc>
<doc id="679065" url="https://pl.wikipedia.org/wiki?curid=679065" title="USS Sculpin (SS-494)">
USS Sculpin (SS-494)

USS Sculpin (SS-494), okręt podwodny typu "Tench" był drugim okrętem US Navy noszącym nazwę pochodzącą od drapieżnej ryby głowaczowatej (ang. "sculpin"). Jego konstrukcja została zatwierdzona i budowę rozpoczęto w Portsmouth Naval Shipyard, ale kontrakt anulowano 12 sierpnia 1945.

</doc>
<doc id="679067" url="https://pl.wikipedia.org/wiki?curid=679067" title="Kongres opawski">
Kongres opawski

Kongres opawski – spotkanie władców Świętego Przymierza: cesarza Rosji Aleksandra I i cesarza Austrii Franciszka I. Nieobecnego króla Prus Fryderyka Wilhelma III reprezentował następca tronu, Fryderyk Wilhelm IV. Kongres obradował od 20 października do 30 grudnia 1820 w Opawie.
Potwierdzono wówczas zasadę wspólnej interwencji zbrojnej państw Świętego Przymierza w kraju, gdzie ustalony ład zostanie zagrożony wybuchem rewolucji.

</doc>
<doc id="679068" url="https://pl.wikipedia.org/wiki?curid=679068" title="Grzegorz Kowalski (artysta)">
Grzegorz Kowalski (artysta)

Grzegorz Kowalski (ur. 10 stycznia 1942 w Warszawie) – polski rzeźbiarz i performer.
Życiorys.
W latach 1959–1965 studiował na warszawskiej ASP, na Wydziale Rzeźby, pod kierunkiem Oskara Hansena i Jerzego Jarnuszkiewicza. W roku 1965 otrzymał dyplom z wyróżnieniem. Od tego czasu pracuje na ASP jako wykładowca. W roku 1991 otrzymał tytuł profesora. W latach 1972–1980 związany był z Galerią Repassage.
Pracownia Kowalskiego (Kowalnia).
Nieformalna grupa artystów, złożona z byłych uczniów Grzegorza Kowalskiego. W jej skład wchodzą m.in.: Paweł Althamer (dyplom 1993), Katarzyna Górna (dyplom 1994), Katarzyna Kozyra (dyplom 1993), Jacek Markiewicz (dyplom 1993), Monika Mamzeta (właśc. Monika Zielińska; dyplom 1996), Artur Żmijewski (dyplom 1995), którzy studiowali w Pracowni w pierwszej połowie lat 90. Potem wyszli z niej m.in. Anna Niesterowicz, Anna Konik, Jakub Wesołowski, Michał Dudek, Ewa Łuczak, a w 2008 roku – Anna Molska.

</doc>
<doc id="679070" url="https://pl.wikipedia.org/wiki?curid=679070" title="Synagoga w Miejscu">
Synagoga w Miejscu

Synagoga w Miejscu – synagoga znajdująca się w Miejscu przy ulicy Wojska Polskiego.
Synagoga została zbudowana w latach 1810 roku. Podczas II wojny światowej hitlerowcy zdewastowali wnętrze synagogi. Po zakończeniu wojny budynek przebudowano na salę gimnastyczną, a obecnie pełni funkcję magazynu.

</doc>
<doc id="679076" url="https://pl.wikipedia.org/wiki?curid=679076" title="Prullans">
Prullans

Prullans – gmina w Hiszpanii, w Katalonii, w prowincji Lleida, w comarce Baixa Cerdanya.
Powierzchnia gminy wynosi 21,21 km². Zgodnie z danymi INE, w 2005 roku liczba ludności wynosiła 231. Wysokość bezwzględna gminy równa jest 1096 metrów. Współrzędne geograficzne Prullans to 42°22'52"N 1°44'14"E. Numer kierunkowy to +34, a tablice rejestracyjne rozpoczynają się od litery L. Kod pocztowy do gminy to 25727. Burmistrzem Prullans jest Daniel Gorriz i Nuet. 15 stycznia w gminie odbywają się imprezy i fiesty z okazji Dnia Gminy Prullans.
Zabytki.
W gminie znajduje się kościół św. Szczepana w stylu romańskim, prawdopodobnie z VIII wieku, a także zamek "Casa de els Barons".
Miejscowości.
W skład gminy Prullans wchodzi dziesięć miejscowości, w tym miejscowość gminna o tej samej nazwie:

</doc>
<doc id="679080" url="https://pl.wikipedia.org/wiki?curid=679080" title="Manet Korado">
Manet Korado

Manet Korado – motorower produkowany przez zakłady Manet na Słowacji na licencji Piaggio.
Pojazd charakteryzuje się nowoczesną stylistyką, zaawansowaniem technicznym oraz prostotą obsługi. Zastosowany silnik Puch charakteryzuje się dużą mocą i małym zużyciem paliwa (ok. 1,7 l na 100 km).

</doc>
<doc id="679087" url="https://pl.wikipedia.org/wiki?curid=679087" title="Buakaw Banchamek">
Buakaw Banchamek

Sombat "Buakaw" Banchamek, do 2012 roku posługujący się pseudonimem Buakaw Por. Pramuk (taj. บัวขาว ป. ประมุข; ur. 8 maja 1982) – tajski bokser, dwukrotny mistrz K-1 MAX, trzykrotny mistrz świata WMC w boksie tajskim, mistrz świata WBC oraz mistrz świata w shoot boxingu.
Kariera sportowa.
Boks tajski trenuje od 8. roku życia. W wieku 15 lat wstąpił do klubu Por.Pramuk Gym, którego barwy reprezentował do 2012 roku (zgodnie z tajską tradycją przyjął jego nazwę jako swoje ringowe nazwisko). Przez pierwsze lata kariery thai-boxera rywalizował na krajowych galach i turniejach m.in. popularnych w Tajlandii stadionach Omnoi, Lumpini i Rajadamnern, gdzie na tym pierwszym zdobył swoje pierwsze mistrzostwo (2000) wagi piórkowej. Sukces powtórzył rok później zostając mistrzem stadionu Omnoi w wadze lekkiej. W tym samym roku w 2001 mierzył się o tytuł mistrza Lumpini jednak uległ wtedy Charliemu Sor Chaitaminowi.
Przełom w karierze Buakawa nastąpił w kwietniu 2004 kiedy to zakwalifikował się do finałowego turnieju K-1 World MAX 2004 po pokonaniu Nowozelandczyka Jordana Taia. Finał miał miejsce 7 lipca 2004 w Tokio. W ćwierćfinałowym pojedynku Banchamek pokonał po wyrównanej walce w której zarządzono dogrywkę Australijczyka Johna Wayne Parra na punkty, w półfinale znokautował Japończyka Takayukiego Kohiruimaki ciosami kolanami, natomiast w finale pokonał po dogrywce na punkty ubiegłorocznego mistrza K-1 World MAX, faworyta gospodarzy Masato, stając się mistrzem K-1 MAX. 
W następnym roku był bliski powtórzenia sukcesu, gdzie podczas finału K-1 World MAX 2005 po uprzednim pokonaniu w ćwierćfinale Jadambę Narantungalaga i Alberta Krausa w półfinale, uległ w finale na punkty Holendrowi Andy'emu Souwerowi. Przegrana w turnieju nie zatrzymała Taja, bo już 4 stycznia pokonał utytułowanego Mike'a Zambidisa, natomiast czternaście dni później został mistrzem świata WMC w wadze super średniej po znokautowaniu rodaka Jomhoda Kiatadisaka. 5 kwietnia 2006 ponownie zakwalifikował się do finału K-1 World MAX wygrywając na punkty z Virgilem Kalakodą. 30 czerwca 2006 w Yokohamie drugi raz w karierze zwyciężył w całym turnieju pokonując kolejno Yoshihiro Satō, Gago Drago i w finale obrońce tytułu Andy'ego Souwera przed czasem. Banchamek stał się tym samym pierwszym zawodnikiem który wygrał turniej K-1 World MAX dwukrotnie.
Do 2009 walczył przede wszystkim w K-1 mierząc się ze światową czołówką kategorii K-1 MAX. Dwukrotnie kwalifikował się do finałowego turnieju 13 lipca 2007 po pokonaniu Nieky Holzkena i 9 kwietnia 2008 po wygraniu z Albertem Krausem jednak w obu przypadkach rywalizację kończył na pierwszym pojedynku przegrywając w ćwierćfinałach w rewanżach z Japończykami Masato (3 listopada 2007) i z Yoshihiro Satō (7 lipca 2008) - z tym drugim przez ciężki nokaut, notując tym samym pierwszą udokumentowaną porażkę przed czasem. Wcześniej, bo 19 maja 2007 zremisował z Giorgio Petrosyanem zachowując tytuł mistrza świata WMC.
23 listopada 2010 wygrał coroczny turniej Shoot boxingu S-Cup 2010, w finale pokonując przez TKO Tobiego Imadę. W latach 2010-2012 walczył w wielu miejscach na świecie, będąc niepokonanym w ponad dwudziestu pojedynkach z rzędu gdzie w pokonanym polu zostawiał m.in. Warrena Stevelmansa czy Dżabara Askierowa. Ponadto zdobył pas mistrzowski WMC wagi junior średniej i wygrywał w dwóch edycjach turnieju Thai Fight w 2011 i 2012. 
W marcu 2012 roku ogłosił odejście z klubu Por.Pramuk i założył własny Buakaw Banchamek Gym.
Po ponad trzech latach przerwy w październiku 2013 wrócił do K-1, startując w turnieju K-1 World MAX 2014. Mimo iż sam turniej nie był mocno obsadzony (poza Banchamekiem, z byłych mistrzów K-1 MAX miał jeszcze wystartować Souwer, jednak ostatecznie się wycofał), to droga do finału nie była prosta dla Taja. W ćwierćfinale dopiero po dogrywce pokonał mało znanego Chińczyka Zhou Zhipenga, natomiast w półfinale na punkty wygrał z Koreańczykiem Lee Sung-Hyunem. Między kolejnymi etapami turnieju K-1 które odbywały się na różnych galach, zdobywał mistrzowskie pasy WMC wagi junior średniej (14 czerwca 2014) i WBC Muay Thai (15 sierpnia 2014).
W finale, który miał miejsce 11 października 2014 w Pattayi przegrał przez dyskwalifikację w kontrowersyjnych okolicznościach z Niemcem Enriko Kehlem po tym jak odmówił kontynuowania pojedynku i opuścił ring po zarządzeniu przez sędziów dodatkowej, czwartej rundy.
W związku z kryzysem finansowym jaki dopadł K-1 w ostatnich latach, pod koniec 2014 Banchamek jak i wielu klasowych zawodników związał się z dynamicznie rozwijającymi się chińskimi federacjami takimi jak Wu Lin Feng czy Kunlun Fight. 6 czerwca 2015 został mistrzem tej pierwszej pokonując lokalną gwiazdę sportów walki Chińczyka Yi Longa natomiast 24 września 2016 zdobył pas mistrzowski Kunlun Fight w wadze średniej wygrywając z Francuzem Dylanem Salvadorem. 5 listopada 2016 kontrowersyjnie przegrał na punkty w rewanżu z Yi Longiem tracąc mistrzostwo Wu Lin Feng. 10 grudnia 2016 pokonał Białorusina Andreja Kulebina na punkty zostając mistrzem Phoenix Fighting Championship w wadze junior średniej.
9 marca 2018 w Abu Zabi przegrał walkę o pas organizacji Enfusion kat. 70 kg z broniącym tytułu Hiszpanem Jonayem Risco jednogłośnie na punkty.
Aktorstwo.
W 2010 zadebiutował aktorsko w filmie "Yamada: Droga samuraja" grając postać Ai-Seua, natomiast w 2017 zagrał główną rolę w filmie "Legenda bohatera Połamanego Miecza" jako Thongdee.

</doc>
<doc id="679092" url="https://pl.wikipedia.org/wiki?curid=679092" title="Zgrupowanie Żyrafa">
Zgrupowanie Żyrafa

Zgrupowanie Żyrafa – oddziały bojowe Armii Krajowej Rejonu IV Powązki Obwodu Żoliborz AK, walczące w okresie powstania warszawskiego. 
Historia.
Rejon IV Powązki Obowodu Żoliborz kryptonim "XXII-24" dowodzony był przez kpt. Kazimierza Nowackiego "Witold", "Szkodnik", "Żyrafa". W skład rejonu wchodziły oddziały:
Szlak bojowy.
Zgrupowanie walczyło w alei Wojska Polskiego, na ul. Stołecznej, placu Henkla, w klasztorze Sióstr Zmartwychwstanek na ul. Krasińskiego, gdzie toczono zaciekłe i krwawe walki. Na skrzyżowaniu ul. Krasińskiego i Stołecznej był właz do kanału, którym przebiegała komunikacja ze Starówką. Walczył w nim m.in. Rajmund Kazimierz Łaszczyński.

</doc>
<doc id="679094" url="https://pl.wikipedia.org/wiki?curid=679094" title="Andromeda Black">
Andromeda Black



</doc>
<doc id="679096" url="https://pl.wikipedia.org/wiki?curid=679096" title="Synagoga w Kędzierzynie-Koźlu">
Synagoga w Kędzierzynie-Koźlu

Synagoga w Kędzierzynie-Koźlu – nieistniejąca synagoga, która znajdowała się w Koźlu, późniejszym Kędzierzynie-Koźlu, przy ulicy 24 Kwietnia (dawniej plac Raciborski, , później "Reinschdorferstraße").
Historia.
Pierwsza wzmianka na temat obecności Żydów w Koźlu pochodzi z roku 1373. W czerwcu 1796 przywódcy ówczesnej wspólnoty: Meyer Walentin Friedländer, Izaak Itzinger i Simon Jakub Kauffmann zakupili od spadkobierców Barucha Steinfeidschena budynek, będący pierwszym w Koźlu domem modlitwy gminy żydowskiej. Później w XIX wieku na skutek powiększenia się wspólnoty żydowskiej na obszarze dzisiejszego Koźla i jej oficjalnego powołania 20 sierpnia 1820 zaistniała potrzeba znalezienia obszerniejszego miejsca na synagogę.
Następnie 21 marca 1825 zakupiono od aptekarza Schliwy dwupiętrowy budynek przy ulicy Sienkiewicza (dawnej ul. Słodowej 28, ), gdzie na parterze urządzono dawną synagogę, a Hirsch Löbel Silberfeld przewodniczył sprawowanym w niej modlitwom. Dalszy szybki wzrost ludności żydowskiej w Koźlu sprawił, że dawna synagoga zaczęła być za mała na pomieszczenie w niej wszystkich modlących się, dlatego we wrześniu 1877 podjęto decyzję o budowie nowej, większej synagogi. Pierwotnie brano pod uwagę plac wewnątrz bastionu odrzańskiego nieopodal pomnika gen. Dawida Neumanna, ale potem zmieniono lokalizację. Prace przygotowawcze rozpoczęto 19 maja 1882, a pozwolenie na budowę kozielska gmina żydowska otrzymała w marcu 1883. 5 lipca 1883 położono kamień węgielny, a wykonanie prac murarskich zlecono mistrzowi murarskiemu Schwartzerowi. Synagoga została zbudowana w latach 1877–1886, dzięki hojnym ofiarom m.in. członka wspólnoty Fedora Ringa, członka magistratu i założyciela Fundacji dobroczynnej. Koszt budowy synagogi wraz z sąsiednim domem dla rabina oszacowano na 52 000 złotych marek. Na działce obok synagogi, po lewej jej stronie znajdował się kahał (dom rabina) (budynek w którym obecnie mieści się dyrekcja samodzielnego publicznego zakładu opieki zdrowotnej), a po prawej jej stronie niewielki cmentarz, który z czasem został zlikwidowany. 
Jej uroczyste otwarcie nastąpiło 10 września 1886, w którym uczestniczyli: m.in. starosta kozielski, rabin z Bytomia dr Ferdinand Rosenthal oraz rabin kozielski Arnold Krolik. Augustin Weltzel tak opisał tą uroczystość:
Nabożeństwa w niej odbywały się zasadniczo w piątek o godzinie 16:00 oraz w sobotę o 9:30. Podczas nocy kryształowej, 9 listopada 1938 roku bojówki Sturmabteilung zniszczyły synagogę, rzucając do jej wnętrza granaty, które spowodowały pożar. Następnie ją rozebrano. Po zakończeniu II wojny światowej na miejscu synagogi wzniesiono u schyłku lat 60. XX wieku przychodnię zdrowia.
12 listopada 2019 dzięki staraniom Stowarzyszenia Blechhammer–1944 i młodzieży ze szkolnego koła Amnesty International z miejscowego I Liceum Ogólnokształcącego została odsłonięta w pobliżu, gdzie stała synagoga czterojęzyczna, tymczasowa tablica pamiątkowa, informująca o tragedii kozielskich Żydów oraz synagogi.
Architektura.
Murowany budynek synagogi wzniesiono na planie prostokąta w stylu neoromańskim. Uchodziła za jeden z najbardziej charakterystycznych i oryginalnych budynków w mieście. Jej najbardziej charakterystycznym elementem była wielka, miedziana kopuła (zakończona złotą Gwiazdą Dawida), znajdująca się na ośmiobocznej wieży, w której na każdej ściance znajdowały się stylizowane, półokrągłe zakończone okna. Wchodząc do synagogi przez główne drzwi, przechodziło się przez trójkątny portal, zwieńczony tablicami Dekalogu, z umieszczonym pozłacanym, hebr. napisem: זֶה־הַשַּׁעַר לַיהוָה () (), tworzącym chronogram.

</doc>
<doc id="679099" url="https://pl.wikipedia.org/wiki?curid=679099" title="Oda do radości (film)">
Oda do radości (film)

Oda do radości () – debiut filmowy napisany i wyreżyserowany przez trójkę reżyserów: Annę Kazejak-Dawid, Jana Komasę i Macieja Migasa.
Autorami scenariusza są Anna Kazejak-Dawid (Śląsk), Jan Komasa (Warszawa) i Maciej Migas (Morze). Zdjęcia do filmu rozpoczęły się 8 maja. Film jest podzielony na 3 nowele: "Śląsk", "Warszawa", "Morze". W tej samej kolejności realizowano film. "Oda do radości" wygrała Debiuty 2005 (15. Przegląd Polskich Filmów Fabularnych Debiuty w Koninie).
Opis fabuły.
Tematem wielowątkowej historii jest próba ułożenia sobie życia przez trójkę młodych bohaterów należących do pierwszego pokolenia wychowanego w wolnej Polsce. Autorzy starają się znaleźć przyczyny tak gwałtownego zjawiska nazwanego przez socjologów "nową falą emigracji" – zjawiska masowych wyjazdów młodych ludzi z Polski najczęściej do Europy Zachodniej. Powody wyjazdu są dla każdego z trzech bohaterów "Ody do radości" różne: zarówno ekonomiczne, jak i natury emocjonalnej oraz światopoglądowej.

</doc>
<doc id="679100" url="https://pl.wikipedia.org/wiki?curid=679100" title="Wolen Siderow">
Wolen Siderow

Wolen Siderow (ur. 19 kwietnia 1956 w Jambole), bułgarski dziennikarz i polityk, założyciel i lider nacjonalistycznej partii Ataka. Znany z ostrej krytyki Unii Europejskiej oraz mniejszości seksualnych i etnicznych. Startował w wyborach prezydenckich w 2006 roku. W drugiej rundzie przegrał z urzędującym prezydentem Georgi Pyrwanowem.
Kariera dziennikarza.
Do 1989 roku pracował w Narodowym Muzeum Literatury. Po upadku komunizmu został członkiem Ruchu na Rzecz Praw Człowieka oraz redaktorem naczelnym pisma "Demokracja", oficjalnego periodyku Partii Demokratycznej. W 1992 roku niespodziewanie zwolniono go z pracy. Datę tę uznaje się często za przełom w światopoglądzie politycznym Siderowa.
Niedługo później został zatrudniony w "Monitorze", piśmie głoszącym poglądy konserwatywno-nacjonalistyczne. Pracował w nim do 2003 roku, kiedy zaczął prowadzić autorski program w telewizji SKAT pt. "Ataka". Dzięki bezkompromisowej krytyce elit politycznych, którym zarzucał korupcję i uznawanie interesów mniejszości etnicznych ponad narodowe, zyskał dużą popularność. W latach 90. był także rzecznikiem prasowym biznesmena Saszo Donczewa, jednego z liderów rynku gazowego w Bułgarii.
Kariera polityczna.
Przed wyborami parlamentarnymi w 2005 roku założył Atakę, partię skupiającą mniejsze organizacje o poglądach skrajnie prawicowych. Niespodziewanie koalicja zdobyła 8,14% głosów, co oznaczało czwarty wynik w kraju.
Na przełomie lipca i marca 2006 roku popularność Ataki zaczęła rosnąć; w sondażach od tego czasu niezmiennie zajmuje drugie miejsce po rządzącej Bułgarskiej Partii Socjalistycznej. Siderow wówczas nasilił ataki na mniejszości etniczne, głównie turecką i romską, które uznaje za winne nie najlepszej sytuacji gospodarczej kraju. 3 marca 2006 roku w Sofii zorganizował wiec, na który zjechało ponad 50 tysięcy ludzi. Podkreślił na nim swoją niechęć do mniejszości i Unii Europejskiej oraz zażądał wycofania wojsk bułgarskich z Iraku.
Wystartował w wyborach prezydenckich w 2006 roku. W pierwszej turze wyborów zdobył 21,5% głosów, co oznaczało drugi wynik w kraju i przejście do drugiej tury, w której 29 października przegrał z urzędującym prezydentem Georgi Pyrwanowem.

</doc>
<doc id="679108" url="https://pl.wikipedia.org/wiki?curid=679108" title="Wyspy Perłowe">
Wyspy Perłowe

Wyspy Perłowe (hiszp. "Archipiélago de las Perlas") – grupa ok. 90 wysp i 100 bezimiennych wysepek położonych w Zatoce Panamskiej ok. 50 km od wybrzeża Panamy. 
Największe z nich to Isla del Rey – 234 km² i Isla San José – 44 km². Najbardziej znaną wyspą archipelagu jest Contadora – najważniejszy ośrodek turystyczny w tym regionie. Pozostałe wyspy to m.in. Isla Casaya, Isla Casayeta, Isla Galera, Isla Bolano, Isla Buena Vista, Isla Saboga.
Znane były już konkwistadorom.

</doc>
<doc id="679110" url="https://pl.wikipedia.org/wiki?curid=679110" title="Małe ciała Układu Słonecznego">
Małe ciała Układu Słonecznego



</doc>
<doc id="679112" url="https://pl.wikipedia.org/wiki?curid=679112" title="USS Sculpin">
USS Sculpin

Okręty US Navy o nazwie USS "Sculpin", pochodzącej od ryby z rodziny "Cottidae":

</doc>
<doc id="679118" url="https://pl.wikipedia.org/wiki?curid=679118" title="53311 Deucalion">
53311 Deucalion



</doc>
<doc id="679128" url="https://pl.wikipedia.org/wiki?curid=679128" title="Georgi Markow">
Georgi Markow



</doc>
<doc id="679134" url="https://pl.wikipedia.org/wiki?curid=679134" title="0,999...">
0,999...



</doc>
<doc id="679135" url="https://pl.wikipedia.org/wiki?curid=679135" title="0.999...">
0.999...



</doc>
<doc id="679138" url="https://pl.wikipedia.org/wiki?curid=679138" title="Anna Skaros">
Anna Skaros

Anna Skaros (ur. 1942) – polska aktorka teatralna, głosowa i filmowa, wykładowca wyższych uczelni, reżyser. 
Od 1959 do 1963 aktorka-lalkarka warszawskiego Teatru Lalki i Aktora „Baj”. 
W latach 1968-1997 aktorka kieleckiego Teatru im. S. Żeromskiego, w którym zagrała ponad 60 ról. W 1982 zdała egzamin dla aktorów dramatu. Podkładała głos pod główne postacie w filmach animowanych i bajkach muzycznych dla dzieci. Aktorka Teatru Telewizji.
Jest laureatką nagród, m.in. ministra kultury i sztuki (1995), wojewody kieleckiego (1989).

</doc>
<doc id="679142" url="https://pl.wikipedia.org/wiki?curid=679142" title="Smilodon">
Smilodon

Smilodon – wymarły rodzaj ssaka drapieżnego z podrodziny machajrodonów (Machairodontinae) w obrębie rodziny kotowatych (Felidae), który istniał prawdopodobnie od około 3 mln do 10 tys. lat temu w Ameryce Północnej i Południowej. Ich najbliższymi krewnymi są machajrody. Gatunki smilodonów są znane także jako tygrysy szablozębne (lub koty szablozębne).
W pełni dojrzały smilodon ważył około 200 kg, miał krótki ogon, potężne kończyny i dużą głowę. Wielkością zbliżony był do lwa. Kąt rozwarcia jego szczęk wynosił 120 stopni, a kły miały około 17 cm długości.
Gatunki.
Pierwszy gatunek zaliczony do tego rodzaju pojawił się około 2,5 mln lat temu. Był to "Smilodon gracilis", zasiedlający wschodnie obszary kontynentu północnoamerykańskiego. Wywodził się prawdopodobnie od innego kota szablozębnego – megantereona. "Smilodon gracilis" był najmniejszym i najlżej zbudowanym z trzech poznanych dotychczas gatunków smilodonów. Wielkością był zbliżony do lamparta ("Panthera pardus"), ale był od niego znacznie masywniejszy i cięższy, osiągał wagę około 100 kg. Po połączeniu obu kontynentów amerykańskich "Smilodon gracilis" zasiedlił tereny Ameryki Południowej.
Od niego wywodzi się największy z opisanych smilodonów – "Smilodon populator". Doskonale zachowane szczątki tego kota znaleziono w wielu rejonach Ameryki Południowej, gdzie zajmował w późnym plejstocenie niszę głównego drapieżnika. "Smilodon populator" był największym z kotów z podrodziny Machairodontinae, znacznie przewyższający wielkością dzisiejsze lwy. Prawdopodobnie masa dorosłego samca przekraczała 300 kg. W porównaniu ze swoim przodkiem miał on masywniejszą budowę i proporcjonalnie dłuższe kły.
W późniejszym plejstocenie Amerykę Północną zdominował trzeci gatunek: "Smilodon fatalis". Jest to najlepiej poznany przedstawiciel machajrodontów. Znaleziono tysiące kości należących do setek osobników, zwłaszcza w Kalifornii, na sławnym Rancho La Brea. Gatunek ten zasiedlał obszary całej Ameryki Północnej na południe od stepów mamutowych oraz – co jest faktem mniej znanym – Amerykę Środkową i Południową na zachód od pasma Andów. "Smilodon fatalis" osiągał rozmiary zbliżone do dzisiejszego lwa afrykańskiego. Istnieją liczne przesłanki na temat trybu życia tych kotów. Szczątki wielu osobników w jednym miejscu sugerują możliwość istnienia u nich zachowań społecznych. Zaleczone złamania na niektórych kościach pozwalają przypuszczać, że ranne osobniki były karmione przez resztę grupy. Znaleziono kości gnykowe smilodonów, co udowadnia, że zdolne były do wydawania ryków – podobnie jak dzisiejsze wielkie kotowate. Jeżeli przesłanki sugerujące stadny tryb życia smilodonów okazałyby się prawdziwe, drapieżniki te mogłyby atakować nawet bardzo duże ssaki. Prawdopodobnie podstawą ich zdobyczy stanowiły liczne wówczas w Ameryce Północnej koniowate, bizony, wielbłądy, jelenie, być może również niektóre trąbowce i leniwce naziemne. W Ameryce Południowej "Smilodon populator" mógł polować na liczne konie i lamy oraz na szczerbaki i ostatnich przedstawicieli litopternów i notoungulatów. Zarówno "Smilodon populator" jak i "Smilodon fatalis" doczekały się pojawienia Paleoindian w Nowym Świecie. Wiek szczątków ostatnich smilodonów z obu Ameryk szacuje się na 11–9 tysięcy lat p.n.e.
Wyróżnia się trzy gatunki w obrębie rodzaju "Smilodon":
Morfologia.
Były to jedne z największych i najcięższych kotowatych ("Smilodon populator" osiągał do 1,2 metra wysokości w kłębie i ważył do 400 kg). Dorosły smilodon ważył od 55 do 400 kg (zależnie od gatunku). Miał krótki ogon, potężne łapy (zwłaszcza tylne), muskularny kark i długie kły szczękowe. Miał bardziej zbitą budowę ciała niż dzisiejsze wielkie koty. Miał proporcjonalnie krótką część lędźwiową, a kły żuchwowe były krótsze od szczękowych, co w porównaniu do współczesnych przedstawicieli podrodziny panter sugeruje, że smilodon nie był aż tak dobrym biegaczem.
Największy, południowoamerykański gatunek "Smilodon populator", miał przednie łapy dłuższe od tylnych, a linia barki–biodra była pochylona w dół w stronę lędźwiową, co przypomina sylwetkę hieny. Dla porównania "Smilodon fatalis" (z którego najprawdopodobniej wyewoluował "Smilodon populator") miał sylwetkę bardziej zbliżoną do tej, którą posiadają dzisiejsze wielkie koty, chociaż był bardziej zbity, a przedramię krótsze od ramienia dzisiejszych kotów, co pozwala na wnioskowanie, iż celem takiego a nie innego charakteru budowy ciała tych zwierząt było nadanie im siły, a nie szybkości. Słabo zauważalny jest dymorfizm płciowy.
Kończyny.
"Smilodon" miał krótsze łapy od dzisiejszych kotowatych, lecz jego pazury pozwalały mu na położenie dużych ofiar. Tylne łapy miały potężne mięśnie, które mogły być pomocne w utrzymaniu przez smilodony równowagi podczas zmagań ze zwierzyną. Jak większość kotów miały umiejętność chowania pazurów.
Analizy histologiczne kości ramiennej smilodona sugerują, że była ona grubsza od kości ramiennych współczesnych kotowatych i miała bardzo grubą istotę zbitą – element budulcowy kości odpowiadający za ich wytrzymałość. Prawdopodobnie przednie kończyny smilodona były silniejsze niż współczesnych kotowatych. Pozwalało mu to mocno przytrzymać ofiarę w pozycji dogodnej do szybkiego zagryzienia jej i zminimalizować ryzyko, że miotająca się zdobycz uszkodzi długie kły. 
W Argentynie odnaleziono skamieniałe odciski smilodona (prawdopodobnie "S. populator") sprzed około 50 tys. lat, o czym doniesiono na łamach "Science" 10 czerwca 2016 – jest to pierwsze takie odkrycie. Znaleziono cztery tropy. W jednym przypadku odcisk stopy ma 19,2 cm w poprzek, co oznacza, że jest on większy, niż u współczesnych tygrysów bengalskich ("Panthera tigris tigris").
Kły i szczęki.
Smilodony znane są właśnie ze swych długich kłów szczękowych (do 28 cm u największego gatunku "S. populator"), które były przystosowane do rozdzierania. Z powodu słabych mięśni ugryzienie smilodona było około trzy razy słabsze od ugryzienia lwa. W porównaniu do współczesnych drapieżników, tygrys szablozębny gryzł stosunkowo słabo. Ważył około 230 kg, a wykonany model komputerowy pokazał, że nacisk wywierany przez kły wynosiłby mniej więcej 1000 N, czyli 100 kG. Nacisk kłów lwa to około 250 kG. Gdyby porównać koty z plejstocenu z dzisiejszymi lwami, okazałoby się, że w ich czaszce było o wiele mniej miejsca na mięśnie poruszające szczęką i żuchwą. Aby sprawdzić, czy nie dysponowały jakimiś nieznanymi możliwościami, w ramach symulacji zwiększono do 230 kG siłę ugryzienia współczesnego kota. W rezultacie pojawiły się duże napięcia w obrębie żuchwy. Były one duże większe niż u grzywiastych drapieżników dzisiejszej Afryki. Gdyby jednak kot z rodzaju "Smilodon" poruszał podczas ataku całą głową, uruchamiając przy tym mięśnie karku i odpowiednio nakierowując kły, uzyskiwałby dużo lepszy rozkład sił. Okazuje się więc, że za siłę ugryzienia tygrysa szablozębnego w dużej mierze odpowiadały mięśnie jego szyi. Smilodon mógł otworzyć paszczę pod kątem 120 stopni (dla porównanie lew osiąga maksymalnie 65 stopni).
Zachowania społeczne.
Zachowania społeczne tych kotów są nieznane. Opierając się na stosunku liczebności szczątków "S. fatalis" do liczebności skamieniałości zwierzyny łownej uwięzionej w jeziorkach asfaltowych w Rancho La Brea, uważa się, że były one stadnymi padlinożercami, wabionymi rozpaczliwymi nawoływaniami uwięzionych ofiar. Możliwość ta została sprawdzona w 2008 roku przez Chrisa Carbone’a z Zoological Society of London, który udokumentował reakcje afrykańskich drapieżników w Parku Narodowym Serengeti i Parku Narodowym Krugera na rozpaczliwe nawoływania gatunków łownych; wskazało to, że odtwarzanie nagranych dźwięków zwierząt łownych przyciąga stadne drapieżniki, ale nie samotnych łowców. Niektórzy paleontolodzy uważają to za dowód, że koty szablozębne były zwierzętami stadnymi, żyjącymi i polującymi w grupach, które dostarczały pożywienie dla starych i chorych osobników. Życie w grupach mogło także pozwalać na skuteczne konkurowanie ze zwierzętami stadnymi (lwami, wilkami). Rozmiary ciała oraz kłów samców i samic są zbliżone, co sugeruje, że teoria mówiąca, że ich zęby służyły do przyciągania partnera jest błędna.
Pożywienie i polowanie.
Smilodon żywił się prawdopodobnie dużą liczbą zwierząt, między innymi bizonami, jeleniami, wielbłądami amerykańskimi, końmi i leniwcami naziemnymi. Możliwe, że polował również na mamuty i mastodonty. Ponieważ wiele zwierząt w czasach występowania smilodonów wpadało w pułapki z płynnym asfaltem, również smilodony, próbując zabić uwięzione zwierzę, często zostawały przez takie asfaltowisko pochłaniane. Potwierdza to teorię stadnego życia smilodona, gdyż skamieniałości samotnych drapieżników nie zostały odkopane w takich miejscach, natomiast stadnych (np. lwów) jak najbardziej.
Wymarcie.
Smilodon wyginął około dziesięciu tysięcy lat temu, jest tylko jednym z wielu rodzajów dużych zwierząt, które wyginęły pod koniec plejstocenu. Innymi ofiarami tego wyginięcia były mamuty, gigantyczne jelenie i ptaki z rodziny Phorusrhacidae. Prawdopodobnym wydaje się, że "Smilodon" wyginął wskutek braku żywności po wymarciu większych gatunków łownych; do polowania na mniejsze i zwinniejsze zwierzęta nie był przystosowany ze względu na mocniejszą i cięższą konstrukcję ciała. Podobnie jak w przypadku większości zwierząt megafauny plejstocenu, istnieją trzy główne teorie wyjaśniające wymieranie dużych ssaków, a więc i smilodona.
Zmiany klimatu.
Około trzynastu tysięcy lat temu temperatura na świecie zaczęła wzrastać, co pozwoliło na migrację gatunków roślin i zwierząt na północ. Przez pewien czas duże ssaki z północy mogły korzystać z tego wzrostu dostępu żywności, ale w końcu zmiany klimatu okazały się szkodliwe dla nich. Nowe warunki klimatyczne mogły dać przewagę gatunkom roślin, które były pożywieniem dla mniejszych zwierząt (żubrów, łosi), natomiast gatunki żywiące większe zwierzęta zostały wyparte.
Oprócz zmian w roślinności i ekosystemach przyczyną wyginięcia zwierząt przystosowanych do zimna mógł być wzrost temperatur (6 °C między 13000 a 8000 rokiem p.n.e.).
Ostatnie badania wykazały, że średnia roczna temperatura w obecnym okresie interglacjału w ostatnich dziesięciu tysiącach lat nie jest wyższa niż w poprzednim interglacjale, a więc te same duże ssaki przeżyły wcześniejsze zmiany temperatur. Z tego powodu sam wzrost temperatury nie jest wystarczającym dowodem na prawdziwość teorii wyginięcia smilodona na skutek zmian klimatu.
Polowania ludzi.
Ludzie polujący na zwierzęta przez ostatnie 100 tysięcy lat przyczynili się do wyginięcia wielu gatunków. Pojawienie się ludzi w Ameryce znacząco wpłynęło na liczebność mamutów, żubrów i innych dużych zwierząt, którymi żywiły się smilodony. Wraz z upływem czasu populacje smilodonów były coraz bardziej zagrożone wymarciem. Zwolennicy tej teorii, zaproponowanej w latach sześćdziesiątych przez Paula S. Martina z Uniwersytetu Arizony, twierdzą, że istnieje duża zbieżność wyginięcia wielu gatunków zwierząt wraz z rozprzestrzenianiem się człowieka. Najbardziej przekonującym dowodem tej teorii jest fakt, że 80% dużych gatunków ssaków wyginęła w Ameryce Północnej tysiąc lat po przybyciu ludzi na ten kontynent. Dobrze utrwalonym przykładem na to jest wyginięcie gatunków dużych zwierząt na Madagaskarze, około 1500 lat temu, w tym gigantycznego lemura "Megaladapis". Jednak przeciwnicy tej teorii twierdzą, że prymitywne sposoby polowania nie mogły mieć aż takiego wpływu na populację dużych ssaków, argumentując swoje podejście tym, że w Afryce ludzie żyjący tam znacznie dłużej nie spowodowali masowego wyginięcia gatunków ssaków. Innym argumentem przeciwko tej teorii jest to, że drapieżniki w naturze mają tendencję do nadmiernego trzebienia populacji zwierzyny łownej, by wyżywić i powiększyć własną populację. Ludzie natomiast są tutaj wyjątkiem ze względu na możliwość zmiany diety, nawet na roślinną, kiedy gatunek zaczyna zanikać. Polowania prowadzone przez ludzi mogły mieć wpływ na wyginięcie megafauny, jednak wątpliwe jest, by były czynnikiem decydującym. Wyginięcie bardzo rzadko – o ile w ogóle – daje się jednak przypisać jednemu czynnikowi.
W 2010 roku na łamach czasopisma „BioScience” pojawiły się nowe doniesienia na temat wpływu człowieka na megafaunę plejstocenu, według których człowiek pośrednio wpłynął na wymarcie dużych drapieżników poprzez wywołanie efektu kaskady troficznej (pokarmowej). Przybycie człowieka na nowe tereny wywołało zaburzenie delikatnej równowagi w ekosystemie. Odławianie dużych zwierząt przez duże drapieżniki i człowieka spowodowało duży spadek populacji roślinożerców, a w wyniku tego po jakimś czasie również i drapieżników. W odróżnieniu jednak od smilodona człowiek był wszystkożerny, mógł żywić się częściowo roślinami, dzięki czemu, mimo spadku ilości zwierzęcego pokarmu, jego populacja zwiększała się lub pozostawała na podobnym poziomie. W wyniku dominacji ekosystemu przez drapieżniki słabsze z nich musiały drastycznie zmniejszyć swą populację lub, wskutek konkurencji ze strony człowieka, wyginąć.
Choroby.
Hipoteza mówi, że pośrednią przyczyną wyginięcia dużych ssaków plejstoceńskich było przybycie ludzi. Według tej teorii ludzie, lub podróżujące z nimi zwierzęta, przywlekli bardzo zjadliwą chorobę zakaźną, na którą były wrażliwe populacje dużych ssaków (np. mamutów), co spowodowało ich wymieranie. Uważa się, że ludzie są przyczyną, gdyż poprzednie migracje ssaków w Ameryce Północnej z Eurazji nie dały masowego wymierania. Głównym problemem jest to, że teoria ta jest całkowicie hipotetyczna, ponieważ nie znaleziono dowodów chorób tego rodzaju. Ponadto wydaje się mało prawdopodobne, aby istniała choroba będąca w stanie zabić wszystkie osobniki danego gatunku lub rodzaju. Wydaje się też niemożliwe, aby choroba zabijała jednocześnie ssaki, ptaki i gady.

</doc>
<doc id="679144" url="https://pl.wikipedia.org/wiki?curid=679144" title="Trasa W-Z w Bydgoszczy">
Trasa W-Z w Bydgoszczy

Trasa W-Z w Bydgoszczy im. rotmistrza Witolda Pileckiego – trasa stanowiąca ostatni element I etapu budowy wewnętrznej obwodnicy Bydgoszczy od północy. Wybudowane zostały dwa wiadukty, jeden nad torami kolejowymi (ok. 190 m) w pobliżu dworca PKP Bydgoszcz Główna (Wiadukt Niepodległości), drugi w ciągu ulicy Żeglarskiej, nad samą trasą (Wiadukt im. płk. Ryszarda Kuklińskiego).
Po trasie W-Z przebiega DK80, która obecnie przechodzi przez centrum miasta.
Inwestycja była częściowo finansowana z funduszy strukturalnych Unii Europejskiej.

</doc>
<doc id="679152" url="https://pl.wikipedia.org/wiki?curid=679152" title="USS Turbot">
USS Turbot

Okręty US Navy o nazwie USS "Turbot", pochodzącej od ryby turbot:

</doc>
<doc id="679160" url="https://pl.wikipedia.org/wiki?curid=679160" title="Georgi Markow (polityk)">
Georgi Markow (polityk)

Georgi Ewdokiew Markow, bułg. Георги Евдокиев Марков (ur. 20 marca 1950 w Sofii) – bułgarski prawnik i polityk, parlamentarzysta, kandydat w wyborach prezydenckich, założyciel partii Porządek, Prawo i Sprawiedliwość.
Życiorys.
W 1977 ukończył studia prawnicze na Uniwersytecie Sofijskim im. św. Klemensa z Ochrydy. Pracował jako radca prawny gminy Stoliczna, później podjął praktykę adwokacką. W drugiej połowie lat 80. był asystentem na macierzystym wydziale, a od 1988 do 1990 pełnił funkcję sekretarza redakcji czasopisma „Dyrżawa i prawo”. W latach 1990–1994 był posłem do konstytuanty oraz Zgromadzenia Narodowego, był wówczas związany z ugrupowaniem SDS.
W 1994 prezydent Żelu Żelew powołał go w skład Sądu Konstytucyjnego, kadencję zakończył w 2003. Od 2000 wchodził w skład władz klubu piłkarskiego Lewski Sofia. W grudniu 2005 stanął na czele współtworzonej przez siebie formacji Porządek, Prawo i Sprawiedliwość. W październiku 2006 wystartował w wyborach prezydenckich, zajmując w nich czwarte miejsce z wynikiem 2,7% głosów. Jeszcze w tym samym roku ustąpił z kierowania partią.
W marcu 2017 jako kandydat GERB-u uzyskał mandat deputowanego do Zgromadzenia Narodowego 44. kadencji.

</doc>
<doc id="679163" url="https://pl.wikipedia.org/wiki?curid=679163" title="Mistrzostwa Europy w Boksie 1925">
Mistrzostwa Europy w Boksie 1925

I Mistrzostwa Europy w Boksie (mężczyzn) odbyły się w dniach 11-15 maja 1925 w Sztokholmie (Szwecja). Startowało 46 uczestników z 12 państw, w tym jeden Polak – Zygfryd Wende. Walczono w 8 kategoriach wagowych.

</doc>
<doc id="679165" url="https://pl.wikipedia.org/wiki?curid=679165" title="System Stanisławskiego">
System Stanisławskiego

System Stanisławskiego – określenie zbioru reguł sztuki aktorskiej opracowanych przez rosyjskiego reżysera teatralnego Konstantina Stanisławskiego.
System Stanisławskiego odkrywał nowe środki techniki aktorskiej oparte na realizmie psychologicznym postaci. Ten model angażuje w grę cały organizm. W przeciwieństwie do Diderota Stanisławski uważał, że umysł i ciało współgrają dzięki podświadomości (sprzeciwiał się teorii umysłu kierującego ciałem). Uważał, że „świadomie oddziałuje na podświadomość” i to było jednym z jego podstawowych haseł. Uważał za podstawę do gry tzw. „okoliczności założone”, w których skład wchodzi m.in. „zadanie główne”. Są to okoliczności scenariuszowe, jak również historyczne, a także konsekwencje wynikające z decyzji reżysera czy wizji scenografa, które po wnikliwej analizie psychologicznej tworzą schemat stworzenia postaci aktorskiej.
„Zadanie założone” jest głównym zadaniem danej postaci w założeniu scenariusza, natomiast podczas poszczególnych scen dzieli się na „zadania poboczne”. Według systemu Stanisławskiego aktor miał nakaz czerpania z punktów odniesień własnych, to jest zapisu przeżyć wewnętrznych, wspomnień itp. Zgodnie z tym schematem zaczyna się od tego, że aktor potrafi wyobrazić sobie wszystko cieleśnie. Wyobraża sobie, co by się stało, gdyby znalazł się w takiej sytuacji.
Aktor powinien być w każdej chwili gotowy na odbieranie bodźców, a co za tym idzie na dokonanie improwizacji. Na grę aktora wpływa również gra jego partnera i dostarczane przez niego bodźce, a także wyobraźnia, obserwacja i własne przeżycia, czyli to, na czym według Stanisławskiego powinni opierać się aktorzy.
Metoda została opisana po raz pierwszy w pracy Stanisławskiego "Работа актёра над собой" (tłum. praca aktora nad sobą).

</doc>
<doc id="679174" url="https://pl.wikipedia.org/wiki?curid=679174" title="Messier 98">
Messier 98

Messier 98 (również "M98", "NGC 4192", "PGC 39028" lub "UGC 7231") – galaktyka spiralna znajdująca się w gwiazdozbiorze Warkocza Bereniki. Należy do galaktyk z aktywnym jądrem typu LINER.
Odkrył ją 15 marca 1781 Pierre Méchain wraz z sąsiednimi M99 i M100. Charles Messier zmierzył ich pozycję i dodał do swojego katalogu 13 kwietnia 1781 roku, zaraz przed ukończeniem jego trzeciej, opublikowanej edycji. Wspomina on, że jest najsłabszą spośród nich.
M98 znajduje się w odległości około 60 mln lat świetlnych od Ziemi i zbliża się z prędkością około 125 km/s. Galaktyka należy do Gromady w Pannie.

</doc>
<doc id="679176" url="https://pl.wikipedia.org/wiki?curid=679176" title="NGC 4192">
NGC 4192



</doc>
<doc id="679178" url="https://pl.wikipedia.org/wiki?curid=679178" title="Salomea Słowacka">
Salomea Słowacka

Salomea z Januszewskich Słowacka "secundo voto" Bécu (ur. 1792, zm. 7 sierpnia 1855 w Krzemieńcu) – córka zarządcy Gimnazjum Wołyńskiego w Krzemieńcu Teodora Januszewskiego i Aleksandry z Dumanowskich, matka Juliusza Słowackiego.
Znana w literaturze dzięki licznym, adresowanym do niej, lirycznym listom syna. Dla niej napisał poeta wiersz „Do matki”, a Jan Lechoń poświęcił jej wiersz „Pani Słowacka”.
Życiorys.
W 1808 r. poślubiła Euzebiusza Słowackiego. W rok po ślubie Słowaccy zamieszkali we własnym, nowo wybudowanym domu, w Krzemieńcu. W 1811 r. przenieśli się do Wilna, gdzie mąż otrzymał posadę profesora na Uniwersytecie. Po przedwczesnej śmierci męża w 1814 wróciła z synem do Krzemieńca i zamieszkała z rodzicami. W roku 1818 ponownie wyszła za mąż za Augusta Bécu, profesora Uniwersytetu Wileńskiego. Po ślubie w Krzemieńcu znów przeprowadziła się do Wilna. Drugi mąż Salomei zmarł w 1824 rażony piorunem (prawdopodobnie piorunem kulistym). Po jego śmierci Salomea jeszcze trzy lata mieszkała w Wilnie z synem, który od 1825 studiował na Wydziale Nauk Moralnych i Politycznych. W 1827 powróciła do Krzemieńca. W 1829 r. udała się dla podratowania zdrowia do Karlsbadu. Przez pewien czas mieszkała w Dreźnie, gdzie w 1830 r. Juliusz odwiedził ją przed swym wyjazdem do Francji.
W 1838 r. została aresztowana przez carską policję, podejrzana o związki z konspiracją Szymona Konarskiego. Przez prawie rok była więziona w Żytomierzu.
W 1848 r. odwiedziła Wrocław, gdzie spotkała się z dawno niewidzianym synem. Gromadziła w rodzinnym domu spuściznę po synu, który wysłał do niej z podróży ponad 130 listów. Przesyłała poecie pieniądze, które ten umiejętnie inwestował na giełdzie paryskiej, dzięki czemu zyskał niezależność finansową. Znaczne kwoty pieniędzy wysyłała też polskim zesłańcom w Nerczyńsku. Zmarła w 1855 r. w Krzemieńcu.
Została pochowana na Cmentarzu Tunickim w Krzemieńcu. W 1927 roku urna z ziemią z jej grobu spoczęła obok sarkofagu syna w Krypcie Wieszczów Narodowych na Wawelu. W Krzemieńcu we wrześniu 2005, w 196. rocznicę urodzin Juliusza Słowackiego, odsłonięto tablicę poświęconą jego matce.

</doc>
<doc id="679179" url="https://pl.wikipedia.org/wiki?curid=679179" title="Peter Lucas">
Peter Lucas



</doc>
<doc id="679182" url="https://pl.wikipedia.org/wiki?curid=679182" title="Edward Treacher Collins">
Edward Treacher Collins

Edward Treacher Collins (ur. 28 maja 1862 w Londynie, zm. 13 grudnia 1932 w Londynie) – angielski chirurg i okulista. Jest znany dzięki opisaniu dyzostozy żuchwowo-twarzowej zwanej także zespołem Treacher Collinsa.
Był synem dr W. J. Collinsa i Miss Treacher. Treacher Collins używał nazwiska panieńskiego matki oraz nazwiska ojca bez myślnika, co jest zgodne z ówczesnym zwyczajem.
Edward Treacher Collins uczęszczał do University College London. Następnie, w 1879 roku, rozpoczął studia w Middlesex Hospital, które ukończył w roku 1883. Pod wpływem swojego starszego brata, Sir Williama Collinsa, wybrał specjalizację z okulistyki. W celu odbycia stażu udał się do Moorfields Eye Hospital, gdzie pracował przez następne 48 lat. W 1896 roku opublikował książkę pod tytułem "Researches into the Anatomy and Pathology of the Eye", dzięki której stał się rozpoznawalny na całym świecie.

</doc>
<doc id="679183" url="https://pl.wikipedia.org/wiki?curid=679183" title="Michel Tournier">
Michel Tournier

Michel Tournier (ur. 19 grudnia 1924 w Paryżu, zm. 18 stycznia 2016 w Choisel) – francuski pisarz.
Życiorys.
Był dzieckiem pary studiującej germanistykę, która poznała się na Sorbonie w Paryżu. Zainteresowanie Niemcami oraz szacunek do języka niemieckiego było starą tradycją w rodzinie jego matki. Chociaż podczas I wojny światowej jego ojciec został ranny, to młody Tournier wraz z rodzeństwem (dwójką braci i siostrą) oraz rodzicami jeździł na wakacje do Niemiec, gdzie uczył się przy okazji również tamtejszego języka. Pomimo przywiązania do Niemiec rodzina Tournier podczas II wojny światowej nie kolaborowała z hitlerowcami.
Po 1945 znalazł się w pierwszej grupie Francuzów, którzy wyjechali do Niemiec. Latem 1946 zaczął studiować prawo oraz filozofię na uniwersytecie w Tybindze. Nie udało mu się spełnić swego zamiaru - zdobyć tytułu doktora filozofii, gdyż nie zdał egzaminów. Po wydawniczej działalności oraz tłumaczeniu niemieckich książek Tournier sam wydaje swoją pierwszą książkę w 1967 pt. "Piętaszek czyli otchłanie Pacyfiku", nagrodzoną przez Akademię Francuską.
Za swoją drugą powieść, "Król olch" wydaną w 1970, otrzymał Nagrodę Goncourtów.
Był członkiem Bawarskiej Akademii Sztuk Pięknych oraz Saksońskiej Akademii Sztuki. Żył i pracował w Choisel pod Paryżem.

</doc>
<doc id="679186" url="https://pl.wikipedia.org/wiki?curid=679186" title="Nelli Topalowa">
Nelli Topalowa



</doc>
<doc id="679187" url="https://pl.wikipedia.org/wiki?curid=679187" title="Marek Lusztig">
Marek Lusztig

Marek Andrzej Lusztig (ur. 14 kwietnia 1932 w Warszawie, zm. 10 maja 1972 w Szwecji) – polski kompozytor.
Życiorys.
Działał w teatrze; w 1954 był jednym z twórców Studenckiego Teatru Satyryków (STS), gdzie poznał swoją przyszłą żonę Kazimierę Utratę. Komponował i opracowywał podkłady muzyczne i dźwiękowe do wielu filmów. Ukończył muzyczną szkołę średnią w Łodzi, studiował rusycystykę na Uniwersytecie Warszawskim. Był współpracownikiem Polskiej Kroniki Filmowej, dla której przygotowywał ilustracje muzyczne. Zginął w wypadku samochodowym. Pochowany na cmentarzu bródnowskim w Warszawie (kw. 29G-6-17).

</doc>
<doc id="679188" url="https://pl.wikipedia.org/wiki?curid=679188" title="Nelli Topałowa">
Nelli Topałowa



</doc>
<doc id="679189" url="https://pl.wikipedia.org/wiki?curid=679189" title="Proces adsorpcji">
Proces adsorpcji



</doc>
<doc id="679191" url="https://pl.wikipedia.org/wiki?curid=679191" title="Nieznośna lekkość bytu">
Nieznośna lekkość bytu

Nieznośna lekkość bytu (cz. "Nesnesitelná lehkost bytí", fr. "L'Insoutenable Légèreté de l'être") – powieść czeskiego pisarza Milana Kundery z 1982, wydana w tłumaczeniu na język francuski w 1984 we Francji i w 1985 w Kanadzie. Pierwsze wydanie w języku czeskim było także w 1985 w Kanadzie (w emigracyjnym wydawnictwie '68 Publishers). W tym samym roku ukazało się pierwsze polskie wydanie, w przekładzie Agnieszki Holland. W Czechach książka została wydana w 2006.
Kundera uważa, że egzystencja pozbawiona głębszych emocji jest pozbawiona sensu, życie codzienne, codzienne sprawy są lekkie, mimo to nie przynoszą satysfakcji. Przyjemności życia, powtarzalność, przewidywalność powodują w człowieku dyskomfort. Każdy z nas ma tylko jedno życie do przeżycia, a to życie właściwie niezauważenie przelatuje przez palce: "Einmal ist Keinmal" („raz to tyle, co nic”). Jednocześnie, każde życie jest nieznaczące; pojedyncze decyzje nie mają znaczenia. Są lekkie, ponieważ nie są w stanie, w pojedynkę, pociągnąć nas w dół. Ten brak znaczenia, ta lekkość staje się przez to nie do zniesienia.
Książka porusza problemy: lekkości i ciężaru, ciała i duszy, miłości i seksu.
Opis fabuły.
Książka ta opowiada o zmaganiach czeskich intelektualistów z trudnościami dnia codziennego w Pradze po praskiej wiośnie w 1968. Głównym bohaterem jest Tomasz, chirurg, prowadzący niezwykle bogate życie erotyczne. Pewnego dnia los stawia na jego drodze Teresę – miłość jego życia. Tomasz nie rezygnuje jednak z licznego grona kochanek, gdyż według niego miłość i seks to dwie odrębne sprawy. Wkrótce po inwazji wojsk Układu Warszawskiego na Czechosłowację w 1968 Tomasz wraz z Teresą wyjeżdżają do Szwajcarii. Nie zabawili tutaj długo, bo Teresa nie wytrzymuje ciągłego romansu Tomasza z przebywającą na emigracji malarką Sabiną. W kilka dni później do Pragi powraca Tomasz.
Komunistyczne represje sprawiają, że Tomasz zostaje zdegradowany do roli lekarza w przychodni. Ponieważ nie zgodził się odwołać swojego artykułu krytykującego komunistów, musi porzucić praktykę i zaczyna pracę przy myciu okien. Dzięki temu zajęciu może „mieć jeden, a czasem nawet dwa stosunki dziennie”. Pracująca w barze Teresa początkowo znosi to bez słowa, ale na pytanie Tomasza, co ją tak gnębi, odpowiada, że zapach kobiecego krocza w jego włosach. Tomasz i Teresa przeprowadzają się na wieś, gdzie pracują w miejscowej spółdzielni. Tomasz zdaje sobie sprawę z tego, jak ważna stała się dla niego Teresa i stwierdza, że nie mogłby już żyć u boku innej kobiety na stałe i mimo tego, iż Teresę poznał przez przypadek, to odcisnęła ona na nim swe piętno. Oboje giną w wypadku samochodowym.
Równocześnie toczy się historia Sabiny, która swe życie opiera na ciągłej zdradzie, i jej kochanka Franza. Franz, intelektualista, decyduje się pewnego dnia ujawnić żonie swój romans i wyprowadzić się do Sabiny. Tego samego dnia Sabina porzuca go. Franz wiąże się ze studentką. Umiera na skutek pobicia. Sabina przeprowadza się do Stanów Zjednoczonych. W obawie przed pochówkiem w amerykańskiej ziemi pragnie być po śmierci skremowana, a jej prochy mają być rozrzucone.
Film.
Powieść została zekranizowana w 1988 przez Philipa Kaufmana. Główne role zagrali Daniel Day-Lewis i Juliette Binoche.

</doc>
<doc id="679192" url="https://pl.wikipedia.org/wiki?curid=679192" title="Messier 65">
Messier 65

Messier 65 (również M65 lub NGC 3623) – galaktyka spiralna znajdująca się w konstelacji Lwa w odległości około 40 milionów lat świetlnych. Została odkryta 1 marca 1780 roku przez Charlesa Messiera. Messier 65 wraz z Messier 66 i NGC 3628 tworzą razem słynny Triplet Lwa ("Arp 317"), małą grupę galaktyk.
M65 została odkryta przez Messiera i zapisana w Katalogu Messiera, jednakże William Henry Smyth przypadkowo przypisał odkrycie Pierre'owi Méchain w swojej popularnej XIX-wiecznej astronomicznej publikacji "A Cycle of Celestial Objects" (w której napisał: „One [M65 i M66] zostały wskazane Messierowi przez Méchaina w 1780”). Ten błąd został zauważony przez Kennetha Jonesa w "Messier’s Nebulae and Star Clusters".
Galaktyka ta ma mało pyłu oraz gazu i dlatego mało gwiazd w niej powstaje, ale pewna aktywność gwiazdotwórcza miała jednak miejsce w ramionach spiralnych stosunkowo niedawno. Średnio jednak stosunek ilości starych gwiazd do nowych jest dość wysoki. W większości zakresów długości fal galaktyka jest mało interesująca, chociaż w NRAO VLA Sky Survey widoczne jest radioźródło, oddalone od centrum o ok. 2 minuty kątowe. 
Tożsamość tego źródła jest niepewna, jako że nie zostało ono zidentyfikowane wizualnie lub oficjalnie przebadane. Galaktyka ma aktywne jądro, ale aktywność nie jest zbyt silna, i galaktyka sklasyfikowana jest jako LINER ("Low-ionization nuclear emission-line region").
Widziany przez teleskop dysk M65 wydaje się trochę wygięty i stosunkowo nagłe pojawienie się formacji gwiezdnych w jego obrębie sugeruje jakiś zewnętrzny wpływ. Rots (1978) sugeruje, że dwie pozostałe galaktyki Tripletu Lwa zaczęły oddziaływać ze sobą jakieś 800 milionów lat temu. Badania przeprowadzone przez Duana (2006) sugerują, że w M65 efekty oddziaływania mogły być istotne, choć w dużo mniejszym stopniu. To mogłoby wyjaśniać utworzenie nowych gwiazd w zgrubieniu centralnym galaktyki, odzwierciedlone w nieco bardziej niebieskim kolorze zgrubienia niż spodziewany. Zauważył również, że M65 może posiadać centralny pas gwiazd, co jest trudne do potwierdzenia, gdyż galaktyka ta jest przez nas widziana pod bardzo ostrym kątem.
W Messier 65 zaobserwowano do tej pory jedną supernową: SN 2013am.

</doc>
<doc id="679194" url="https://pl.wikipedia.org/wiki?curid=679194" title="Smilodon populator">
Smilodon populator

Smilodon populator – wymarły gatunek ssaka drapieżnego z rodziny kotowatych z plejstocenu, należący do wymarłej podrodziny Machairodontidae. 
Największy z opisanych smilodonów. Pojawił się około 1 miliona lat temu w Ameryce Północnej, gdzie zajmował w późnym plejstocenie niszę głównego drapieżnika. Po połączeniu obu kontynentów amerykańskich, zasiedlił tereny Ameryki Południowej. Doskonale zachowane szczątki tego kota znaleziono w wielu rejonach Ameryce Południowej. Masa ciała wynosiła 220–360 kg, szczególnie duże samce mogły przekraczać 400 kg. Zwierzę mogło osiągać wysokość do 1,2 m w kłębie, czyli osiągało rozmiary większe od współczesnego afrykańskiego lwa. Istnieją liczne przesłanki na temat trybu życia tych kotów: przypuszcza się m.in. że podobnie jak współczesne lwy żyły w stadach. Dowodem na to mogą być szczątki wielu osobników w jednym miejscu, co sugeruje możliwość istnienia u nich zachowań społecznych. Zaleczone złamania na niektórych kościach pozwalają sugerować, że ranne osobniki były karmione przez resztę grupy.
Znaleziono kości gnykowe smilodonów, co udowadnia, że zdolne były do wydawania ryków podobnie jak dzisiejsze wielkie kotowate. Jeżeli przesłanki, sugerujące stadny tryb życia smilodonów okazałyby się prawdziwe, drapieżniki te mogłyby atakować nawet bardzo duże ssaki. Wyginął 10 tys. lat temu.

</doc>
<doc id="679198" url="https://pl.wikipedia.org/wiki?curid=679198" title="Steven W. Bailey">
Steven W. Bailey

Steven W. Bailey (ur. 1 czerwca 1971 r. w San Diego w stanie Kalifornia) – amerykański aktor, wcielił się w wiele ról filmowych.

</doc>
<doc id="679199" url="https://pl.wikipedia.org/wiki?curid=679199" title="Maksymilian Basista">
Maksymilian Basista

Maksymilian Basista (ur. 7 sierpnia 1883 w Górkach Śląskich, zm. 3 listopada 1967 w Rybniku) – polski działacz polityczno-społeczny, powstaniec śląski, więzień więzienia Montelupich w Krakowie, więzień KL Auschwitz.
Życiorys.
Syn Jana i Franciszki z d. Kałuża. Był członkiem „Eleussis”5, zaangażowany w działalność Towarzystwa Młodzieży Polskiej, Towarzystwa Czytelni Ludowych, współzałożycielem Towarzystwa Śpiewaczego „Seraf” w Rybniku, założyciel w 1911 r. pierwszej polskiej gazety w Rybniku o nazwie „Straż nad Odrą”. Należał do ścisłego dowództwa Polskiej Organizacji Wojskowej Górnego Śląska, uczestnik Powstań Śląskich. W czasie kampanii plebiscytowej był redaktorem „Gazety Rybnickiej”. Kolejne funkcje jakie pełnił to: w okresie 1922-1934 przewodniczący Rady Miejskiej Rybnika, od 1934 r. wiceburmistrz Rybnika. Od rozpoczęcia się okupacji hitlerowskiej, jako bardzo aktywny działacz polityczno-społeczny, zmuszony był się ukrywać (na ziemi krakowskiej) pod przybranymi nazwiskami „Kwiecień” lub „Gołucki”, gdyż tuż przed wybuchem wojny (w 1939 r.) wpisany był do „księgi gończej” Sonderfahndungsbuch Polen (strona zarejestrowania 9B) – czyli przewidziany przez hitlerowców do „likwidacji” w pierwszej kolejności. Mimo stosowanej przezorności, w 1943 r. został aresztowany w Krakowie i przetrzymywany w więzieniu na Montelupich, a następnie przekazany do niemieckiego obozu koncentracyjnego KL Auschwitz i tam zarejestrowany jako więzień nr 152740. 11 listopada 1944 r. transportem zbiorowym został przeniesiony do obozu pracy w Bawarii, lecz po likwidacji tego obozu 2 kwietnia 1945 r. dostał się do obozu leśnego w Mattenheim, gdzie doczekał wyzwolenia przez wojska amerykańskie 2 maja 1945 r. Po powrocie do rodzinnego Rybnika, nadal prowadził do 1949 r. księgarnię (przy ul. Kościelnej).
Zmarł 3 listopada 1967 r. Pochowany na cmentarzu Parafii Matki Bożej Bolesnej w Rybniku (sektor 2-0-10-5.

</doc>
<doc id="679211" url="https://pl.wikipedia.org/wiki?curid=679211" title="Materiały archiwalne">
Materiały archiwalne

Materiały archiwalne (archiwalia) – zgodnie z polskim prawem archiwalnym, dokumenty przechowywane wieczyście, oznaczane symbolem kategorii archiwalnej „A”; materiały archiwalne powstają m.in. w jednostkach organizacyjnych wytypowanych i znajdujących się pod nadzorem właściwego archiwum państwowego. Zgodnie z Ustawą archiwa państwowe mają prawo objąć nadzorem jedynie państwowe jednostki organizacyjne.
Przy obejmowaniu nadzorem archiwalnym jednostek organizacyjnych uwzględniany jest m.in.: rodzaj jednostki organizacyjnej, przedmiot i charakter jej działalności, znaczenie dla regionu lub kraju. W momencie objęcia nadzorem archiwum państwowego jednostka taka staje się wytwórcą materiałów archiwalnych.
Do materiałów archiwalnych zalicza się m.in. następujące rodzaje dokumentów wytwarzanych przez w/w jednostki:
a także:
Szczegółowe zasady postępowania z współcześnie powstającymi materiałami archiwalnymi określają: Ustawa o narodowym zasobie archiwalnym i archiwach z 14 lipca 1983 () i akty wykonawcze do niej.

</doc>
<doc id="679215" url="https://pl.wikipedia.org/wiki?curid=679215" title="Waldemar Danicki">
Waldemar Danicki



</doc>
<doc id="679216" url="https://pl.wikipedia.org/wiki?curid=679216" title="Śpiąca królewna (bajka muzyczna)">
Śpiąca królewna (bajka muzyczna)

Śpiąca królewna – polska bajka muzyczna dla dzieci z czasów PRL-u, z tekstem Janiny Gillowej, muzyką Mieczysława Janicza, w reżyserii Wiesława Opałka. Zespół instrumentalny pod kierownictwem Mieczysława Janicza. Wydana jako single, płyta 45-obrotowa ("Muza N").

</doc>
<doc id="679218" url="https://pl.wikipedia.org/wiki?curid=679218" title="Śpiąca królewna (ujednoznacznienie)">
Śpiąca królewna (ujednoznacznienie)



</doc>
<doc id="679219" url="https://pl.wikipedia.org/wiki?curid=679219" title="Objętość wyrzutowa">
Objętość wyrzutowa

Objętość wyrzutowa serca ("ang. SV - stroke volume") - ilość krwi wtłaczanej przez jedną z komór serca do odpowiedniego zbiornika tętniczego w czasie pojedynczego skurczu serca. U dorosłego mężczyzny o masie 70 kg, w spoczynku, w pozycji leżącej, każda z komór tłoczy około 80 ml krwi w czasie jednego cyklu pracy serca. W końcu skurczu w każdej komorze pozostaje około 50 ml krwi, stanowiącej objętość krwi zalegającej. Zależna jest od wielu czynników:

</doc>
<doc id="679225" url="https://pl.wikipedia.org/wiki?curid=679225" title="Symetria dwuboczna">
Symetria dwuboczna



</doc>
<doc id="679226" url="https://pl.wikipedia.org/wiki?curid=679226" title="Katedra świdnicka">
Katedra świdnicka



</doc>
<doc id="679228" url="https://pl.wikipedia.org/wiki?curid=679228" title="Bilateria">
Bilateria



</doc>
<doc id="679230" url="https://pl.wikipedia.org/wiki?curid=679230" title="Protostomia">
Protostomia



</doc>
<doc id="679231" url="https://pl.wikipedia.org/wiki?curid=679231" title="Deuterostomia">
Deuterostomia



</doc>
<doc id="679235" url="https://pl.wikipedia.org/wiki?curid=679235" title="Komendant transportu wojskowego">
Komendant transportu wojskowego

Komendant transportu wojskowego oficer (lub podoficer zawodowy najczęściej w stopniu chorążego) wyznaczony przez dowódcę jednostki wojskowej oddzielnie na każdy transport operacyjny lub szczególnie ważny transport zaopatrzenia materiałowego i technicznego podczas organizowania przewozów wojskowych koleją, transportem morskim lub śródlądowym. Odpowiada za sprawne przeprowadzenie załadowania i wyładowania transportu, jego ochronę i obronę, za właściwe umocowanie na taborze przewożonego sprzętu oraz za utrzymanie dyscypliny i porządku, a także za ścisłe przestrzeganie zasad ustalonych przy przewozie transportów wojskowych.

</doc>
<doc id="679257" url="https://pl.wikipedia.org/wiki?curid=679257" title="Ministerstwo Gospodarki, Handlu i Przemysłu Japonii">
Ministerstwo Gospodarki, Handlu i Przemysłu Japonii

 - resort odpowiedzialny za kreowanie i realizowanie japońskiej polityki gospodarczej.
Chronologia reorganizacji resortu.
Od lat 60. ministerstwo było uważane w światowych kołach gospodarczych za centrum działań które pozwoliły osiągnąć Japonii pozycję którą zajmuje ten kraj obecnie. M.in. co 10 lat przygotowywało gospodarczą i przemysłową wizję następnej dekady. Skrót nazwy ministerstwa z lat 1951–2001 – MITI, do dziś jest synonimem resortu, zespołu ludzi którzy dokonali w tym zakresie najwięcej. 
W latach następnych model ministerstwa powielono w wielu krajach, m.in.: 

</doc>
<doc id="679258" url="https://pl.wikipedia.org/wiki?curid=679258" title="Płatnik podatku">
Płatnik podatku

Płatnik podatku – podmiot zobowiązany do obliczenia, pobrania i uiszczenia w wyznaczonym terminie należnego podatku na rachunek bankowy właściwego organu podatkowego.
W zakresie podatku dochodowego od osób fizycznych płatnikiem podatku jest zakład pracy podatnika, bądź Zakład Ubezpieczeń Społecznych (w przypadku emerytów i rencistów) albo Kasa Rolniczego Ubezpieczenia Społecznego. Płatnik podatku pobiera należną zaliczkę na podatek dochodowy z dochodu podatnika i odprowadza ją na konto Urzędu Skarbowego właściwego ze względu na miejsce zamieszkania płatnika lub jeżeli płatnik nie jest osobą fizyczną do urzędu skarbowego właściwego według siedziby płatnika. Do urzędu skarbowego podatnika przesłana zostaje we właściwym terminie deklaracja PIT-11 (informacja o dochodach podatnika).
Podobna zasada obowiązuje przy naliczaniu i odprowadzaniu składek z tytułu ubezpieczeń społecznych.
Notariusze są płatnikami podatku od czynności cywilnoprawnych dokonywanych w formie aktu notarialnego oraz podatku od darowizny dokonanej w formie aktu notarialnego albo zawartej w tej formie umowy nieodpłatnego zniesienia współwłasności lub ugody w tym przedmiocie.

</doc>
<doc id="679259" url="https://pl.wikipedia.org/wiki?curid=679259" title="Komitat Ung">
Komitat Ung

Ung (pol. Uż, łac. "comitatus Unghvariensis", ukr. "Уж" – "Uż", słow. "Uh") – dawny komitat w północno-wschodniej części Królestwa Węgier.
Komitat Ung leżał w zachodniej części Zakarpacia. Północna część obejmowała dolinę Użu wraz z przyległymi terenami Wschodnich Karpat. Południowa część obejmowała tereny dzisiejszej Niziny Wschodniosłowackiej i Niziny Zakarpackiej, sięgając aż do Cisy w okolicy miasta Czop.
Jako że Ung powstał już w XI wieku, był jednym z najstarszych komitatów. Siedzibą władz komitatu był najpierw zamek w Użhorodzie, potem miasto Użhorod. Od 1322 roku godność żupana pozostawała w rodzie Drugethów, od 1628 roku dziedzicznie. W okresie przed I wojną światową komitat dzielił się na sześć powiatów i jedno miasto.
Po rozbiorze Węgier na początku XVI wieku Ung, wraz z całym Zakarpaciem, znalazł się pod władzą książąt Siedmiogrodu. Po traktacie w Trianon komitat niemal w całości znalazł się w granicach Czechosłowacji, z wyjątkiem skrawka na południe od Cisy (okolice Záhony), który pozostał przy Węgrzech, a który przyłączono do komitatu Szabolcs. W ramach państwa czechosłowackiego komitat uległ podziałowi między Słowację i Ruś Podkarpacką, a granicę poprowadzono rzeką Uż, pozostawiając miasto po stronie ruskiej, i wzdłuż linii kolejowej Użhorod-Czop. Słowacka część komitatu Ung została przyłączona do słowackiej części komitatu Zemplén. Po stronie ruskiej pozostawiono dotychczasowy podział administracyjny.
Po aneksji Zakarpacia i wschodniej Słowacji przez Węgry w marcu 1939 roku komitat Ung niemal w całości, z wyjątkiem pasa na zachodnim skraju, znalazł się w granicach Węgier. Stanowił wówczas samodzielną jednostkę administracyjną, do której przyłączono północno-wschodnią część dawnego komitatu Zemplén. Po II wojnie światowej i kolejnej zmianie granic wewnętrznych Czechosłowacji (później Słowacji) pozostało 32% powierzchni komitatu. Reszta znalazła się w obwodzie zakarpackim Ukraińskiej SRR (później Ukrainy). Jedynie miasteczko Záhony i jego najbliższe okolice pozostały w granicach Węgier, gdzie w 1923 roku zostały włączone do komitatu Szabolcs, a ostatecznie w 1950 do komitatu Szabolcs-Szatmár-Bereg.
Ung nie stanowi obecnie samodzielnej jednostki administracyjnej, nazwa komitatu nie jest również używana nieoficjalnie jako nazwa regionu.

</doc>
<doc id="679262" url="https://pl.wikipedia.org/wiki?curid=679262" title="Badanie palpacyjne">
Badanie palpacyjne



</doc>
<doc id="679264" url="https://pl.wikipedia.org/wiki?curid=679264" title="Wszystko dobre, co się dobrze kończy">
Wszystko dobre, co się dobrze kończy

Wszystko dobre, co się dobrze kończy () – komedia autorstwa Williama Szekspira, napisana pomiędzy 1601 a 1608 rokiem. Trudno ją jednoznacznie zaklasyfikować do kategorii komedii lub tragedii, podobnie jak utwór "Miarka za miarkę". Należy do najrzadziej wystawianych sztuk tego autora. Została opublikowana w Pierwszym Folio w 1623 roku.
Pięć aktów opowiada historię Heleny, nisko urodzonej piękności, która otrzymała rękę hrabiego Bertrama, w zamian za wyleczenie króla. Bertram nie jest jednak skory do małżeństwa z niżej urodzoną osobą. Stwierdza, że woli udać się na wojnę, niż być przymuszonym do małżeństwa. Helena będzie musiała uciec się do podstępu, aby doprowadzić go przed ołtarz.
Nie ma żadnych dowodów na to, że sztuka ta była popularna jeszcze za życia Szekspira. Zawiła i dość nierealistyczna fabuła sprawiają, że nie jest łatwa w odbiorze. Współcześni temu autorowi krytykowali postać Heleny, jako zbyt asertywnie nastawioną do hrabiego. Sam Bertram, w scenie finałowej zmienia swoją postawę, od nienawiści do miłości, w zaledwie pojedynczej kwestii, co jest wyzwaniem dla aktorów. 
Do dnia dzisiejszego sztuka ta nie cieszy się wielkim powodzeniem, jest rzadko wystawiana.

</doc>
<doc id="679267" url="https://pl.wikipedia.org/wiki?curid=679267" title="Arouca">
Arouca



</doc>
<doc id="679269" url="https://pl.wikipedia.org/wiki?curid=679269" title="Mineralog">
Mineralog



</doc>
<doc id="679275" url="https://pl.wikipedia.org/wiki?curid=679275" title="Augusto Sandino">
Augusto Sandino

Augusto César Sandino (ur. 18 maja 1895 w Niquinohomo w środkowej Nikaragui, zm. 21 lutego 1934) – nikaraguański działacz polityczny, rewolucyjny i wolnomularz. W latach 1927–1932 kierował powstaniem przeciwko interwencji wojskowej USA, w 1934 został zabity przez Gwardię Narodową. Współcześnie uważany przez rodaków za bohatera narodowego. Nazywany „Pancho Villą Nikaragui”.
Życiorys.
Młodość.
Syn zubożałego właściciela ziemskiego i pokojówki. Dzieciństwo spędził w trakcie interwencji wojsk amerykańskich. Amerykanie ingerowali w sprawy Nikaragui z powodu toczących się w kraju konfliktów politycznych. Sam wziął udział w pogrzebie Benjamina Zeledona, który 23 września 1912 objął w ramach rebelii urząd prezydenta Nikaragui do czasu swej śmierci 4 października tego roku w walce z Amerykanami. Zyskał on sławę bohatera. We wczesnych latach młodzieńczych Sandino pomagał ojcu w prowadzeniu gospodarstwa. W 1920 wyjechał do Hondurasu, a następnie do Gwatemali, potem kilka lat przebywał w Meksyku, gdzie zatrudnił się w mieście Tampico w zawodzie mechanika pewnej kompanii naftowej oraz miał styczność z ruchem związkowym o charakterze lewicowym. W maju 1926 na krótko zjawił się ponownie w rodzinnej miejscowości którą szybko opuścił i ruszył w dalsze poszukiwanie pracy.
W 1926 przybył do kopalni złota prowadzonej przez Amerykanina w San Albino na pograniczu Nikaragui i Hondurasu. Pracował tam 15 godzin na dobę w ciężkich warunkach. Pracownicy kopalni zmagali się z brakiem żywności, opieki lekarskiej, odpowiednich warunków mieszkaniowych oraz poszanowania praw człowieka przez nadzorców. Sandino organizował potajemne zebrania górników w których przekonywał, że wina za ich trudne położenie ma bardziej dalekosiężne źródło w postaci imperializmu powodującego brak faktycznego wpływu Nikaraguańczyków na sprawy państwowe w których dominowały amerykańskie przedsiębiorstwa. Wkrótce utworzył liczące 30 osób oddziały górników zdecydowanych do walki rewolucyjnej. Dysponując hondurańską bronią palną i granatami zrobionymi własnoręcznie przeprowadził akcję wysadzenia w powietrze kopalni w San Albino. Po ataku przeniósł się wraz ze swym oddziałem w góry. W listopadzie 1926 roku rozpoczęli oni walkę z 200 żołnierzami konserwatywnego prezydenta Emiliano Chamorro Vargasa. Oddział partyzantów nie poniósł w walce większych strat. Po krótkiej wymianie strzałów bitwa zakończyła się odwrotem wojska. Potyczka zapisała się w historii pod nazwą bitwy pod El Jicaro. Starcie zwiększyło morale zbrojnego ugrupowania Sandino i umownie rozpoczęło 6-letnią wojnę domową.
Jako lider partyzantki.
Wojna przeciwko konserwatystom.
Po bitwie pod El Jicaro Sandino dowiedział się o statku z 700 tonami broni i amunicji. Przypłynął on do Puerto Cabezas w celu wsparcia liberalnych powstańców walczących z armią amerykańską. Sandiniści skonstruowali wówczas prymitywne czółna indiańskie na których przeprawili się do portu. Młody rewolucjonista stracił szansę na dozbrojenie swych oddziałów z powodu nieufności nie znających go liberałów. 24 grudnia 1926 wojska USA ogłosiły Puerto Cabezas "strefą neutralną" nakazując armii liberałów odwrót. Liberałowie zgodzili się na odwrót i ewakuowali się, zostawiając przy tym część uzbrojenia. Sandino zgromadził z porzuconego arsenału 40 karabinów i 7000 sztuk amunicji, po czym powrócił do górskiej siedziby w Las Segovias. Do wojska rebeliantów dołączyło kilkuset ochotników.
Sandiniści przeprowadzili nieoczekiwane szturmy na posterunki policji dzięki czemu zdobywali broń. Rebelianci przestrzegali zasad humanitaryzmu i oszczędzali życie pobitym żołnierzom oferując im wstąpienie w szeregi partyzantki. Sandiniści wprowadzili w swojej armii żelazną dyscyplinę – rabunki karane były karą śmierci przez rozstrzelanie. Na stanowisku prezydenta Emiliano Chamorro został w tym czasie zastąpiony przez kontynuatora jego linii politycznej, którym był Adolfo Díaz. Díazowi w walce z liberałami udało się zyskać wsparcie militarne wojsk USA. Armia USA zajęła główny port Nikaragui nad Pacyfikiem – Corinto – do którego przypłynęło 5000 żołnierzy piechoty morskiej. Díaz wykorzystał pożyczkę udzieloną przez banki w USA na masowe uzbrojenie żołnierzy. Interwencja USA doprowadziła do szeregu klęsk liberałów. Sandino wraz ze swoją 800 osobową armią wsparł siły liberalne. Armia partyzancka przeniosła się z północy kraju do centrum gdzie przeprowadziła kontrofensywę. Liberałowie z pomocą sandinistów zajęli szereg miast a armia konserwatywnego rządu zmuszona została do odwrotu (tracąc przy tym znaczną ilość wyposażenia). Sandiniści uratowali przed wojskami konserwatystów jednego z przywódców liberalnego powstania – generała Jose Maríi Moncade – który mimo to nie chciał w dalszym ciągu współpracować z Sandino.
4 maja 1927 w Titipapie odbyła konferencja pokojowa. Moncada przysiągł złożyć broń w zamian za zapewnienie sobie stanowiska prezydenta po zakończeniu kadencji Adolfo Díaza. Przywódcy konserwatystów i liberałów zawarli umowę która podzieliła między nimi władzę oraz miała podtrzymywać uzależnienie polityczno-gospodarcze od Stanów Zjednoczonych. Augusto Sandino pozornie poparł ten projekt chociaż nie podpisał się pod nim jako jedyny. Przy pomocy narzeczonej, Blanci Arauz oznajmił telegraficznie chęć prowadzenia dalszej walki. Po ogłoszeniu rebelii ożenił się z Blancą i powrócił w góry Las Segovias.
Kontynuowanie walki z Amerykanami.
W połowie lipca 1927 otrzymał ultimatum od dowódcy sił amerykańskich w Ocotal kapitana Hartfielda. Amerykanie zażądali od sandinistów złożenia broni. Dzień po otrzymaniu ultimatum Sandino przeprowadził ofensywę która po kilkunastu godzinach bojów zakończyła się klęską rebeliantów. 300 powstańców zginęło w wyniku amerykańskiego bombardowania. Dalsze porażki nie zachwiały prestiżu Sandino który zyskał międzynarodowe poparcie. Francuski literacki noblista Romain Rolland publicznie solidaryzował się z Sandino, peruwiański przywódca społeczny Víctor Raúl Haya de la Torre zaproponował mu wsparcie, zaś chilijska poetka Gabriela Mistral, gwatemalski pisarz Miguel Angel Asturias i pierwszy w historii Argentyny socjalistyczny parlamentariusz Alfredo Palacios poparli jego antyamerykańską kampanię. W stolicy Chin wojska partii Kuomintang umieszczały w mieście wizerunki nikaraguańskiego wodza rewolucji. Sława Sandino obejmowała zasięgiem również całą Nikaraguę, docierając nawet do odosobnionych indiańskich wiosek.
Losy kampanii rebelianckiej pozostały nierozstrzygnięte. Dowództwo U.S. Marine Corps do 1932 stoczyło – wedle swoich obliczeń – 510 bitew i niewielkich starć w trakcie których Nikaragua stała się pierwszym w historii obszarem gdzie użyto zmasowanego ataku lotnictwa wojskowego. Bombardowania były wymierzone zarówno w partyzantów, jak i cywilnych mieszkańców osad prosandinistowskich (partyzancka Armia Obrony Suwerenności Narodowej składała się głównie z drobnych chłopów). Oprócz nich znajdowali się w szeregach rewolucyjnych żołnierzy rozmaici cudzoziemcy tacy jak Farabundo Marti (salwadorski przywódca komunistyczny, sekretarz i adiutant Sandino), Kolumbijczyk Ruben Ardila (następca Martiego na stanowiskach sekretarza i adiutanta Sandino), Gwatemalczyk Manuel Giron (szef sztabu) czy dominikański czarnoskóry Gregorio Urbano Gilbert (wybitny oficer sandinistów). Największą grupę obcokrajowców wśród wojsk rewolucyjnych stanowili wówczas Honduranie, wśród których znalazł się generał pochodzenia indiańskiego – Ulmanzor.
Taktyka Sandino polegała na dzieleniu żołnierzy na kolumny złożone z minimum 50 a maksimum kilkuset żołnierzy. Oddziały cieszyły się wielką niezależnością i swobodą w prowadzeniu operacji wojennych. Uzbrojenie było zdobywane poprzez zabieranie broni przeciwnikowi, powstańcy sami produkowali granaty ręczne. Elementarną broń partyzantów stanowiły maczety. Pieniądze na prowadzenie walk zdobywano z inicjowanych z zagranicy zrzutek finansowymch oraz z kontrybucji obciążających właścicieli wielkich obszarów ziemskich (którzy w przypadku stawiania oporu tracili swe mienie na rzecz powstańców przekazujących jego część miejscowej ludności). Na rok 1932 przypadł szczyt działań partyzanckich. Sandino zdołał zająć wiele miast i ustanowić w nich nowe miejscowe władze, zaś dowodzona przez generała Ulmanzora kolumna znajdowała się już pod Managuą.
Starcie z Somozą.
Znaczące sukcesy militarne doprowadziły do zwycięstwa Sandino: armia amerykańska 2 stycznia 1933 wycofała z Nikaragui ostatnich żołnierzy. Sandino posiadał już wówczas pod kontrolą dużą część Nikaragui i armię składającą się z 3000 w pełni wyszkolonych i odpowiednio uzbrojonych żołnierzy. W 1933 dowódcą Gwardii Narodowej – armii stworzonej pod kontrolą Amerykanów podczas pertraktacji między liberałami a konserwatystami – został liberalny polityk i generał Anastasio Somoza García. Planował on wyeliminowanie ze sceny politycznej zarówno nowego prezydenta Nikaragui – Juana Bautistę Sacasę – jak i samego Sandino.
Sacasa dążył do pokojowego zakończenia konfliktu z Sandino, Somoza z kolei usiłował przekonać go wszelkimi sposobami do rozwiązania siłowego. Sandino zgodził się na zawarcie pokoju z Sacasą który natychmiast przysłał po niego samolot. W Managui zawarli pakt o całkowitym amnestionowaniu sandinistów w zamian za przekazanie Gwardii Narodowej całego uzbrojenia. Sandino miał dodatkowo zachować kontrolę nad małym obszarem nad rzeką Coco na północy państwa oraz utrzymywać stu objętych traktatem pokojowym żołnierzy. Sandino nie dotrzymał jednak słowa i dostarczył broń oraz amunicję zdolną do wyposażenia nie 3000, lecz 50 osób. Sacasa postanowił jednak przymknąć oko na sprzeczne z traktem działania Sandino. Somoza wbrew zaleceniom prezydenta rozpoczął na szeroką skalę działalność inwigilacyjną obejmującą ludzi w jakikolwiek sposób powiązanych z Sandino. Sandino telegramował do Sacasy o występkach Gwardii i samego Somozy, ostrzegając prezydenta, iż generał może w niedługim czasie dokonać przewrotu.
We wrześniu 1933 miały miejsce w Managui ataki bombowe. Somoza w ramach stanu wyjątkowego przeprowadzał masowe aresztowania oskarżając publicznie Sandino o próbę przygotowania zamachu stanu. Somoza usiłował podeprzeć swe twierdzenia prezentując odnalezione przez jego żołnierzy zapasy broni i amunicji mające stanowić nieoddane w ramach traktatu pokojowego uzbrojenie sandinistów. Sandino na zarzuty Somozy odpowiedział atakiem na Gwardię Narodową jakoby nie była ona zgodna z konstytucją oraz wypomniał, że organizację utworzyły Stany Zjednoczone. Juan Bautista Sacasa dążył do zakończeniu konfliktu sandinistowsko-somozistowskiego. Pozyskał sobie Sandino oddając podległemu rewolucjonistom generałowi Hope Portocarrero kontrolę polityczno-militarną nad północnonikaraguańskimi obszarami. Somoza przeciągnął wówczas na swą stronę amerykańskiego ambasadora w Nikaragui – Arthura Blissa Lane’a, po czym na naradzie złożonej z 15 oficerów Gwardii Narodowej sprezentował im wiadomość od rządu Stanów Zjednoczonych zalecającego uśmiercenie Augusto Sandino. 21 lutego 1934 na obiedzie zorganizowanym przez Sacasę doszło do porwania i egzekucji Sandino i dwóch pozostałych liderów sandinistów.
Anastasio Somoza Garcia po zamordowaniu Augusto Sandino wydał rozkaz zniszczenia obozu sandinistów na północy kraju i wybicie jego mieszkańców. Tylko kilku z nich ocaliło życie z pogromu dokonanego przez Gwardię Narodową. Początkowo Sacasa obiecał schwytanie zabójców Sandino, lecz z czasem Somoza publicznie przyznał się do zamordowania rewolucjonisty. Somoza uzasadnił swój czyn działaniem w najlepszym interesie Nikaragui. W 1936 obalił on Sacasę i rozpoczął ponad 40-letnie rządy dyktatorskie własnej rodziny. W latach 60. na cześć zamordowanego rewolucjonisty przyjęła nazwę późniejsza nikaraguańska partyzantka (i partia polityczna) Sandinistowski Front Wyzwolenia Narodowego (FSLN), która w 1979 obaliła Somozę i do dziś wywiera znaczący wpływ na politykę kraju pod wodzą Daniela Ortegi. Sandino ogłoszono współcześnie bohaterem narodowym.

</doc>
<doc id="679276" url="https://pl.wikipedia.org/wiki?curid=679276" title="Miasta w Trynidadzie i Tobago">
Miasta w Trynidadzie i Tobago

Według danych oficjalnych pochodzących z 2011 roku Trynidad i Tobago posiadał ponad 30 miast o ludności przekraczającej 1 tys. mieszkańców. Stolica kraju Port-of-Spain zajmuje dopiero trzecie miejsce z blisko 40. tys. mieszkańców, ale w całej aglomeracji stołecznej mieszka ponad 256 tys. osób (2000). W drugiej pod względem liczby ludności aglomeracji San Fernando mieszka 144 tys. osób, z czego w głównym mieście 55,4 tys. (2000). Największym miastem jest Chaguanas, które jako jedyne miasto liczyło ponad 50 tys. mieszkańców; 3 miasta z ludnością 25÷50 tys. oraz reszta miast poniżej 25 tys. mieszkańców.
Największe miasta w Trynidadzie i Tobago.
Największe miasta w Trynidadzie i Tobago według liczebności mieszkańców (stan na 09.01.2011):
Alfabetyczna lista miast w Trynidadzie i Tobago.
Spis miast Trynidadu i Tobago powyżej 1 tys. mieszkańców wg stanu na 2011 r.:

</doc>
<doc id="679282" url="https://pl.wikipedia.org/wiki?curid=679282" title="Bajka dla dorosłych">
Bajka dla dorosłych

Bajka dla dorosłych – cykliczny telewizyjny wieczorny program humorystyczny z lat 70 XX w. Emitowany w niedziele o 20:20 lub 20:30, po wieczornym wydaniu „Dziennika Telewizyjnego”, w odróżnieniu od dobranocki dla dzieci, emitowanej przed nim. Był to kilkuminutowy satyryczny teatrzyk z narratorem, który przedstawiał prolog, epilog i morał. Fabuły bajek rozgrywały się najczęściej "dawno, dawno, temu...", ale pojawiały się również historyjki współczesne. Istotą bajki była zaskakująca pointa-morał wygłaszany w ostatnim zdaniu przez narratora, po którym następowało już tylko „Dobranoc Państwu!”.
Narratorem programu był Jan Kobuszewski. Do najczęściej pojawiających się na ekranie w bajkach aktorów należeli Mieczysław Pawlikowski oraz Kazimierz Wichniarz (zazwyczaj w roli króla) i Lech Ordon (zazwyczaj w roli marszałka dworu), a występowali również: Bogusz Bilewski, Krystyna Borowicz, Mieczysław Czechowicz, Henryk Czyż, Bożena Dykiel, Andrzej Fedorowicz, Stefan Friedmann, Marian Glinka, Cezary Kapliński, Marian Kociniak, Halina Kowalska, Bohdan Łazuka, Krzysztof Majchrzak, Włodzimierz Nowak, Tadeusz Pluciński, Karol Stępkowski, Ewa Wiśniewska, Jolanta Wołłejko i inni.
Reżyserem programów z tego cyklu był Janusz Rzeszewski, redaktorką serii Lucyna Kańska, scenografię przygotowywały Ewa Rutowicz, Xymena Zaniewska. Teksty bajek pisało troje autorów Joanna Wilińska, Feliks Derecki i Andrzej Nowicki, okazjonalnie m.in. Maria Czubaszek.
"Bajki dla dorosłych" ukazały się w formie książkowej (pt. "Dobranoc dla dorosłych"; Wydawnictwa Radia i Telewizji 1977). W 1977 specjalny numer poświęcony audycji wydały „Szpilki”. W uznaniu stylu w jakim prezentował bajki, Jan Kobuszewski otrzymał w 1976 Złoty Ekran, nagrodę tygodnika filmowego „Ekran”.
W 2010 Telewizja Polska wydała 11 odcinków na DVD ("Książę Birbantu", "Wśród dzikich", "O śpiących rycerzach", "Duch króla", "Zgadywanka", "O śpiącym królewiczu", "Skrzywdzona sierotka", "Jak Johny został milionerem", "Przyjaciel", "Dziewczynka z zapałkami", "O Filipie, który nie zwariował").
W 2011 na następnej płycie ukazały się odcinki "Bohater mimo woli", "Cudowne dziecko", "Czarodziejskie szkiełka", "Kariera", "Mądra dziewczyna", "Na arenie", "Na Gwiazdkę", "Pouczająca historia", "Przyjęcie z napięciem", "Sieroca dola", "Słuszna decyzja" oraz "Spotkanie po latach".
W maju 2011 ukazała się płyta trzecia, z odcinkami "Bitki w maderze", "Litościwy zbójca", "Na dworze księcia Certoła", "Naszyjnik gwiazdy", "Niepewna miłość", "O królewnie i drwalu", "O trzech królach", "Przykra niespodzianka", "Sarenka", "W królewskich lasach", "Wczasy na jachcie" oraz "Z wizytą u babci".
Na czwartej płycie, wydanej w czerwcu 2011 pojawiły się: "Dziwny pustelnik", "Królewskie wakacje" (3 części), "Królewskie znamię", "Krwawy Alonzo", "Nagłe zastępstwo", "Najświeższe wiadomości", "Nie ma się czego wstydzić", "Niesamowita historia", "Niezawodna broń", "O księżnej pani i sierotce Marysi", "O pani Saszkowej" i "Rozpieszczone bóstwo".
Płyta piąta, wydana we wrześniu 2011 zawiera 14 odcinków: "Król się żeni", "O prawdziwych dżentelmenach", "O rybakównej, która chciała mieć siedmiu krasnoludków", "Odwiedziny", "Oślepiająca piękność", "Parę funtów szczęścia (cz. 1 i 2)", "Podrzutek", "Rodzinna pamiątka", "Skrzydła (cz. 1 i 2)", "Sposób na królewny, Szczęśliwe przypadki" i "Wisełka"
W październiku 2011 ukazała się szósta płyta Bajek z trzynastoma odcinkami: "Bahama jelloł", "Diabeł i dziewczyna", "Dom „Pod Aniołkiem”", "Dżentelmen włamywacz", "Królewskie sny", "Kto chce niech wierzy", "Niespodzianka", "O królewnie Śmieszce, komiku Garbusku i jednym smutnym", "Przygoda wilka morskiego", "Rybków albo Pipków", "Straszliwa niepewność" i "Świąteczne życzenia (cz. 1 i 2)".
W maju 2012 ukazała się płyta „Dobranoc dla dorosłych 1” będąca kontynuacją cyklu „Bajki dla dorosłych”. W czerwcu i w lipcu 2012 wydane zostały płyty „Dobranoc dla dorosłych 2” i „Dobranoc dla dorosłych 3”.
Tytuły i tematy niektórych przedstawień.
W wydaniu książkowym znalazły się także:

</doc>
<doc id="679284" url="https://pl.wikipedia.org/wiki?curid=679284" title="Chasmaporthetes">
Chasmaporthetes

Chasmaporthetes – wymarły rodzaj ssaka drapieżnego z rodziny hienowatych (Hyaenidae). 
Podział systematyczny.
Do rodzaju należały następujące gatunki:

</doc>
<doc id="679286" url="https://pl.wikipedia.org/wiki?curid=679286" title="Ismael Chan">
Ismael Chan

Ismael Chan, per. محمد اسماعیل خان (ur. 1946) – afgański wojskowy i polityk narodowości tadżyckiej.
Ismael Chan ukończył szkołę średnią, następnie szkołę wojskową. Dołączył do armii afgańskiej, w której dosłużył się stopnia majora. W okresie radzieckiej interwencji w 1979 walczył przeciwko sowietom w Heracie. Został jednym z dowódców mudżahedinów, brał udział w walkach przez cały okres wojny. Dołączył do partii "Jamiat-e Islami" założonej przez Burhanuddina Rabbaniego. W 1992 przejął władzę w prowincji jako gubernator, zaczął tworzyć swoją armię, odpierał ataki talibów, bezskutecznie atakował też ich siedzibę w Kandaharze. Został jednak zdradzony, schwytany i uwięziony przez talibów, jego skuteczną ucieczkę po kilku latach zorganizowano w 2000. Ismael Chan dołączył do Sojuszu Północnego. Po interwencji amerykańskiej odzyskał władzę w Heracie jako gubernator. Wprowadzał reformy (m.in. regulację ruchu ulicznego, edukację kobiet), jednocześnie w prowincji rósł jego kult, a jego rządy ignorowały częściowo władzę centralną. W 2004 został formalnie odwołany przez prezydenta Hamida Karzaja, co doprowadziło do zamieszek. Ostatecznie Ismael Chan, zagrożony militarną porażką, zgodził się ustąpić i przyjąć propozycję wejścia do rządu. W 2005 objął urząd ministra ds. energii i wody, w 2012 ponownie nominowany na tę funkcję.

</doc>
<doc id="679287" url="https://pl.wikipedia.org/wiki?curid=679287" title="Staw nadgarstkowo-śródręczny kciuka">
Staw nadgarstkowo-śródręczny kciuka

Staw nadgarstkowo-śródręczny kciuka () – staw łączący powierzchnie stawowe kości czworobocznej większej i pierwszej kości śródręcza. Należy do stawów siodełkowych. Oprócz przywodzenia i odwodzenia, odbywają się tu ruchy przeciwstawania i odprowadzania oraz ruch obwodzenia jako wypadkowy.

</doc>
<doc id="679290" url="https://pl.wikipedia.org/wiki?curid=679290" title="MITI">
MITI

MITI – skrót popularnej w światowych sferach gospodarczych i ekonomicznych, również w czasopiśmiennictwie, angielskiej nazwy Ministerstwa Międzynarodowego Handlu i Przemysłu Japonii - , .
Historia MITI ma zasadnicze znaczenie dla gospodarczej i politycznej historii współczesnej Japonii.
Rola w gospodarce Japonii po II wojnie światowej.
MITI odegrało wiodącą rolę w powojennej modernizacji Japonii, stosując narzędzia takie jak: zachęty podatkowe czy nisko oprocentowane kredyty. MITI było konsultantem innych agend rządowych oraz było odpowiedzialne za dostarczanie środków finansowych dla wybranych, preferowanych gałęzi przemysłu. Zostało także uprawnione do zapewniania licencji oraz patentów, mogło zawieszać ustawy i tworzyć kartele.

</doc>
<doc id="679295" url="https://pl.wikipedia.org/wiki?curid=679295" title="Seebach (Badenia-Wirtembergia)">
Seebach (Badenia-Wirtembergia)

Seebach – miejscowość i gmina w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Ortenau, wchodzi w skład związku gmin Kappelrodeck. Leży w Schwarzwaldzie, ok. 20 km północny wschód od Offenburga.

</doc>
<doc id="679306" url="https://pl.wikipedia.org/wiki?curid=679306" title="Richard Carpenter (scenarzysta)">
Richard Carpenter (scenarzysta)

Richard Carpenter (ur. 14 sierpnia 1929 w King’s Lynn, zm. 26 lutego 2012 w Hertfordshire) - brytyjski scenarzysta telewizyjny, w Polsce znany głównie jako twórca serialu Robin z Sherwood.
Richard Carpenter tworzył przede wszystkim seriale telewizyjne dla dzieci i młodzieży, takie jak Catweazle, do którego scenariusz utworzył w 1969 roku, The Ghosts of Motley Hall czy The Winjin Pom.

</doc>
<doc id="679308" url="https://pl.wikipedia.org/wiki?curid=679308" title="Choroby bakteryjne">
Choroby bakteryjne

Choroby bakteryjne – choroby wywoływane przez szkodliwe bakterie, które wnikają w sposób bierny lub czynny do organizmu, w obrębie którego rozmnażają się i wywołują odpowiedź odpornościową. Chorobom takim towarzyszą często m.in.: stany zapalne, gorączka, wymioty i biegunka. W leczeniu stosuje się antybiotyki oraz inne środki bakteriobójcze.

</doc>
<doc id="679310" url="https://pl.wikipedia.org/wiki?curid=679310" title="Bazylika kolegiacka Narodzenia Najświętszej Marii Panny w Wiślicy">
Bazylika kolegiacka Narodzenia Najświętszej Marii Panny w Wiślicy

Bazylika kolegiacka Narodzenia Najświętszej Marii Panny w Wiślicy –
gotycki kościół wzniesiony w XIV wieku przez Kazimierza Wielkiego w Wiślicy, na fundamentach dwóch starszych świątyń romańskich. Nosi tytuł kolegiaty, a od 8 września 2005 także bazyliki mniejszej. W 2018 r. bazylika (wraz z reliktami kościoła św. Mikołaja oraz grodziskiem) została wpisana na listę pomników historii w ramach akcji „100 Pomników Historii na stulecie odzyskania niepodległości”.
Historia.
Budowę pierwszej romańskiej kolegiaty pw. Narodzenia NMP rozpoczął książę Henryk Sandomierski. Kościół ukończono w 2. połowie XII w. za panowania jego brata Kazimierza Sprawiedliwego. Była to niewielka jednonawowa budowla z orientowanym prezbiterium niższym i węższym od nawy, zakończonym niewielką apsydą. W zachodniej części nawy ulokowana była niewielka empora. Pod prezbiterium znajdowała się krypta, której pozostałości zachowały się do dzisiaj w podziemiach bazyliki. Posiadała ona sklepienie krzyżowe wsparte na czterech kolumnach.
Na początku XIII w. powstała druga większa kolegiata pw. Trójcy Świętej. Była to świątynia trójnawowa o układzie bazylikowym. W nawie północnej i południowej ulokowane były kaplice. Sklepienie wsparte było na sześciu filarach. Przy zachodniej fasadzie znajdowały się dwie wieże.
Prawdopodobnie od 2. połowy XII w. w Wiślicy działała kapituła wiślicka. Początkowo mogła ona podlegać księciu. W późniejszym okresie została przekazana pod jurysdykcję biskupią. Pierwsze zachowane dokumenty dotyczące jej uposażenia pochodzą z połowy XIII w. Początkowo kapituła liczyła zaledwie czterech prałatów oraz czterech kanoników.
Trzecią, zachowaną do dzisiaj kolegiatę wiślicką ufundował Kazimierz Wielki. Rozpoczęto ją budować w 1350 roku zachowując jednak niższy masyw zachodni z wcześniejszego romańskiego kościoła. Był to kościół mający szczególne znaczenie polityczne, co przejawia się w dekoracji. Był to jeden z kościołów, które król wzniósł jako pokutę za zabójstwo kanonika Marcina Baryczki. Kościół był wielokrotnie naprawiany i restaurowany. W 1598 naprawiono jego dach i zegar, ustawiono w świątyni konfesjonały oraz odnowiono rzeźbę Madonny Łokietkowej. W 1678 remont świątyni kosztował 6000 ówczesnych złotych. Odnowione zostało wówczas prezbiterium. W 1682 naprawiono zniszczony gradobiciem dach. W 1810 zlikwidowano parafię w sąsiednich Gorysławicach i włączono ją do parafii wiślickiej.
W 1915 świątynia została poważnie uszkodzona przez austriacką artylerię. Zniszczona została fasada zachodnia, z wieżami pochodzącymi jeszcze z XIII-wiecznej świątyni romańskiej. Kościół odbudowano w latach 20. według projektu Adolfa Szyszko-Buhusza. Odrestaurowanej świątyni, 7 września 1924, biskup kielecki Augustyn Łosiński przywrócił status kolegiaty utracony w 1819.
W 1958 w czasie badań archeologicznych, w podziemiach kościoła odkryto pozostałości dawnych kościołów romańskich.
W 2002 roku stanowisko archeologiczne w Wiślicy, czyli bazylika oraz Dom Długosza zostały wpisane na listę World Monuments Watch jako jeden ze stu zabytków na świecie zagrożonych zniszczeniem.
Obecnie kustoszem bazyliki w Wiślicy jest ks. Wiesław Stępień.
Architektura.
Świątynia została wzniesiona z kamienia ciosowego. Wyjątkiem jest ceglany szczyt fasady zachodniej, który jest efektem odbudowy ze zniszczeń wojennych w latach 20. XX w. Kościół ma budowę pseudonawową. Wielobocznie zamknięte prezbiterium jest niższe i węższe od nawy. Od północy przylega do niego przybudówka z 2. połowy XVII w. w której znajdują się zakrystia i skarbiec. Główne wejście do kościoła znajduje się od strony południowej. Do wnętrza budowli prowadzi ostrołukowy portal, którego drzwi okute są w skośną kratę z antabą i ozdobione rozetą z XV w.
Nad portalem umieszczona jest płaskorzeźbiona tablica erekcyjna z przedstawieniem Kazimierza Wielkiego. Król klęczy przed Madonną z Dzieciątkiem ofiarowując jej model świątyni. Za nim znajduje się postać biskupa krakowskiego Bodzanty. Tablica powstała w 1464, w przeszło sto lat po ufundowaniu kościoła. Inicjatorem upamiętnienia fundacji był Jan Długosz, który pełnił w Wiślicy funkcję kanonika.
Północny portal kościoła pochodzi z 2. połowy XIV w. W portal wmurowane są rzeźbione herby: dwa Orły Piastowskie oraz herb Wielkopolski. W pobliżu portalu znajduje się zamurowane okno, z którego według tradycji ogłoszono statuty wiślickie.
Nawa kościoła posiada sklepienie trójdzielne, częściowo gwiaździste. Wspierają je trzy smukłe wieloboczne filary. Prezbiterium przykryte jest sklepieniem krzyżowo-żebrowym. Na zwornikach sklepienia umieszczone są herby ziem, które weszły w skład odrodzonego po rozbiciu dzielnicowym Królestwa Polskiego: Wielkopolski, ziemi dobrzyńskiej, ziemi sieradzko-łęczyckiej oraz Rusi. W nawie znajdują się rycerskie herby: Szeliga, Rawicz, Leliwa i Gryf. Na zwornikach umieszczone są także symbole ewangelistów oraz głowa Chrystusa.
Na północno-wschodniej ścianie prezbiterium zachowało się gotyckie sakramentarium z trójkątnym zwieńczeniem. Na północnej ścianie prezbiterium znajduje się wnęka na oleje święte. W prezbiterium zachowały się pozostałości bizantyjsko-ruskiej polichromii. Została ona wykonana w latach 1397-1400 przez popa Hayla – malarza pochodzącego z Przemyśla.
Pośród zachowanych scen znajdują się: "Ofiarowanie w Świątyni", "Zdjęcie z krzyża", "Zaśnięcie Matki Boskiej", "Pogrzeb Matki Boskiej", "Zwiastowanie", "Boże Narodzenie", "Ostatnia Wieczerza", "Biczowanie", "Ukrzyżowanie" oraz postacie świętych.
W prezbiterium znajdują się także późnorenesansowe epitafia kanoników wiślickich. Stalle wykonane zostały w czasie odbudowy świątyni w XX w. według projektu Szyszko-Bohusza. Do zakrystii prowadzi barokowy portal ufundowany przez kantora wiślickiego Andrzeja Mielerskiego.
Ponad nawą kościoła wznosi się późnobarokowa belka tęczowa z XVIII w. z krucyfiksem oraz napisem dewocyjnym. Na wschodniej ścianie nawy znajdują się gotyckie antepedia z 2. poł. XIV w. Na jednym z nich umieszczony jest herb Jastrzębiec. W południowej ścianie nawy umieszczony jest późnorenesansowy nagrobek Anny z Skrzepickich Stawiskiej z płaskorzeźbioną postacią zmarłej oraz klasycystyczne epitafium archidiakona Józefa Ptaszyńskiego z początku XIX w.
Na ołtarzu umieszczony jest posąg Madonny Łokietkowej z ok. 1300. Według tradycji przed posągiem modlił się o zjednoczenie kraju ukrywający się w Wiślicy Władysław Łokietek. Przed posągiem modliła się też królowa Jadwiga z królem Jagiełłą. Tradycja mówi, że jeden z ornatów jest podarunkiem królowej, oczyszczonej przez sąd w Wiślicy z pomówień rycerza Gniewosza z Dalewic. 17 lipca 1966 posąg został ukoronowany przez kardynała Stefana Wyszyńskiego.
W podziemiach kościoła utworzono rezerwat archeologiczny, w którym znajduje się między innymi unikatowa płyta Orantów. Z pierwszej romańskiej świątyni zachowały się także rzeźbione w wapieniu gryfy, podtrzymujące zwieńczoną krzyżem rozetę, która symbolizuje Drzewo Życia.
Małopolska Droga św. Jakuba.
Kościół znajduje się na odnowionej trasie Małopolskiej Drogi św. Jakuba z Sandomierza do Tyńca, która to jest odzwierciedleniem dawnej średniowiecznej drogi do Santiago de Compostela i związana jest z pielgrzymowaniem do grobu św. Jakuba.

</doc>
<doc id="679317" url="https://pl.wikipedia.org/wiki?curid=679317" title="06 Kleofas Katowice">
06 Kleofas Katowice

06 Kleofas Katowice (znany również jako "06 Załęże", "Katowice 06") – polski klub sportowy powstały w 1906 roku w "Zalenze" (obecnie Załęże – dzielnica Katowic) w II Rzeszy Niemieckiej. Jest jednym z najstarszych istniejących klubów sportowych w kraju. działa tylko sekcja bokserska. Swoją siedzibę klub ma przy ul. Obroki 43 na Osiedlu Witosa.
Historia.
Klub powstał 23 sierpnia 1906 roku w Załężu. Miał nazwę "Sportverein Zalenze". W 1910 roku został przemianowany na "Sport-Club Zalenze" (znany również jako "SC Zalenze 06"). Do 1925 roku funkcjonował jako jednosekcyjne stowarzyszenie piłkarskie. W lokalnej prasie klub nazywany był wtedy "Katowice 06". Pierwsze wzmianki o pięściarzach pochodzą z 1925 roku, choć sekcja bokserska powstała dopiero w 1957 roku. 06 Kleofas wypełnił lukę po likwidacji sekcji bokserskiej w sąsiednim KS Baildon Katowice. W 1965 roku nastąpiła zmiana nazwy na GKS Załęże, następnie klub połączył się z kilkoma innymi klubami, tworząc GKS Katowice. W latach 1989-1990 struktura GKS Katowice zaczęła się rozpadać.
Pierwszym sukcesem odtworzonego klubu był w 1993 roku awans do I ligi bokserskiej. Później klub znajdował się ekstraklasie. W latach 90. XX wieku w klubie istniała również sekcja kick-boxingu. Nazwa "Kleofas" pochodzi od kopalni "Kleofas". Obecnie klub ma duże kłopoty finansowe, utrzymuje się jedynie z miejskiej dotacji, składek i drobnych sponsorów. Kopalnia, do której klub należał, została zamknięta. W 2006 roku klub obchodził 100-lecie istnienia obok takich klubów jak Lechia 06 Mysłowice, Wisła Kraków i Cracovia.
Byli trenerzy i działacze klubu – Wiesław Andrzejczak, Józef Sadko.
Osiągnięcia.
Klub w 2007 roku został mistrzem Śląska.
Klub trenował reprezentantów Polski w boksie, w tym Henryka Średnickiego – jedynego polskiego złotego medalisty mistrzostw świata, Marcina Walasa, Olega Maszkina (Mistrza Europy), Andreja Fedczuka (brązowego medalisty olimpijskiego), Alberta "Komandosa" Rybackiego.
Trenowali tu również kick-boxerzy: Maciej Kempa (Mistrz Polski), Dariusz Maj (brązowy medalista), Agnieszka Szweda (brązowa medalistka), Bartłomiej Stankiewicz (brązowy medalista) i Dorota Kosatka (Mistrzyni Polski).

</doc>
<doc id="679323" url="https://pl.wikipedia.org/wiki?curid=679323" title="Sąd sejmowy (Królestwo Polskie)">
Sąd sejmowy (Królestwo Polskie)

Sąd sejmowy – konstytucyjny organ sądowniczy Królestwa Polskiego.
Podstawa prawna.
Jego funkcjonowanie regulowały artykuły 116 oraz 152 konstytucji. Sąd ten nie był powiązany z sądownictwem powszechnym Królestwa Polskiego. Jego właściwość obejmowała rozpatrywanie spraw o zbrodnię stanu oraz o przestępstwa popełnione przez wyższych urzędników (senatorów, ministrów, radców i referendarzy stanu) w związku z pełnieniem przez nich urzędu. Akt oskarżenia mógł wnieść król, namiestnik lub Izba Poselska.
W skład sądu sejmowego wchodzili wszyscy senatorowie, przewodniczył mu prezes Senatu. Sąd ten został zlikwidowany wraz z sejmem w myśl postanowień Statutu Organicznego.
Sprawa Towarzystwa Patriotycznego.
Został powołany raz, za zgodą króla Mikołaja I dla osądzenia osób podejrzanych o przynależność do Towarzystwa Patriotycznego. Składał się z 42 senatorów, jego obradom przewodniczył Piotr Bieliński (jako najstarszy senator, podczas gdy prezes Senatu był członkiem deputacji prowadzącej śledztwo w sprawie Towarzystwa). Sesje sądu odbywały się od 15 czerwca 1827 do maja 1828 w Pałacu Krasińskich w Warszawie.
Oskarżeni zostali: pułkownik Seweryn Krzyżanowski, kapitan Franciszek Majewski, Stanisław Sołtyk, ksiądz Konstanty Dembek, Wojciech Grzymała, Stanisław Zabłocki, Andrzej Antoni Plichta i Roman Załuski.
Przedstawiony im akt oskarżenia głosił, że winni są przynależenia do tajnej konspiracji, "której celem było odzyskanie niepodległości Polski w takich granicach, w jakich pozostawała przed drugim rozbiorem".
Pod naciskiem opinii publicznej sąd wydał 22 maja 1828 dosyć niskie wyroki, uniewinniając oskarżonych od popełnienia zbrodni stanu. Jedynie Wincenty Krasiński złożył "votum separatum". Sentencja wyroku głosiła, że "Towarzystwo tajne... nie było konspiracją, mającą na celu spełnienie zbrodni stanu, w art. 67 kodeksu karnego polskiego wymienionej, a przeto należenie do niego nie ustanawia odległego usiłowania zbrodni stanu". Decyzją Wielkiego Księcia Konstantego publiczne ogłoszenie wyroku zostało wstrzymane do czasu zatwierdzenia go przez Cesarza.
Dopiero w marcu 1829 został zatwierdzony przez króla. Dwaj skazani Seweryn Krzyżanowski i Franciszek Majewski jako poddani rosyjscy mieli stanąć przed obliczem senatu w Sankt Petersburgu.

</doc>
<doc id="679327" url="https://pl.wikipedia.org/wiki?curid=679327" title="Robert Emmijan">
Robert Emmijan

Robert Emmijan (ros. Роберт Жирайрович Эммиян, arm. Ռոբերտ Էմմիյան; ur. 16 lutego 1965 w Leninakanie) – radziecki, a później armeński lekkoatleta, skoczek w dal, rekordzista Europy, dwukrotny uczestnik letnich igrzysk olimpijskich (Seul 1988, Atlanta 1996).
Emmijan jest najbardziej znany ze swojego skoku na odległość 8,86 m, który oddał 22 maja 1987 w Cachkadzorze, a który jest aktualnym rekordem Europy oraz czwartym najlepszym wynikiem w historii.
Poza tym Emmijan zdobywał również medale ważnych międzynarodowych imprez: srebrny medal mistrzostw świata w 1987, złoty medal mistrzostw Europy w 1986, a także cztery medale halowych mistrzostw Europy: dwa złote (1986, 1987) i dwa brązowe (1984, 1990). Jego wynik osiągnięty podczas mistrzostw Starego Kontynentu - 8,41 m na otwartym stadionie - pozostał do 2010 rekordem mistrzostw Europy, zaś 8,49 m uzyskane w hali poprawiony został dopiero w 2009.
Po rozpadzie ZSRR Emmijan startował w barwach Armenii, ale był już wówczas w słabszej formie i nie zdobył dla swojej ojczyzny żadnego medalu. W 2010 został prezydentem armeńskiej federacji lekkoatletycznej.

</doc>
<doc id="679330" url="https://pl.wikipedia.org/wiki?curid=679330" title="Jon obojnaczy">
Jon obojnaczy

Jon obojnaczy, amfijon, zwitterjon, jon dwubiegunowy, związek dipolarny – cząsteczka zawierająca równą liczbę grup zjonizowanych o przeciwnych ładunkach, w związku z czym sama nie jest naładowana dodatnio ani ujemnie. 
Przykładami związków mogących przechodzić w stan jonów obojnaczych są aminokwasy, między innymi glicyna i alanina.

</doc>
<doc id="679331" url="https://pl.wikipedia.org/wiki?curid=679331" title="Bad Peterstal-Griesbach">
Bad Peterstal-Griesbach

Bad Peterstal-Griesbach – gmina uzdrowiskowa w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Ortenau, wchodzi w skład związku gmin Oberes Renchtal. Leży w Schwarzwaldzie, nad rzeką Rench, ok. 18 km na wschód od Offenburga, przy drodze krajowej B28.

</doc>
<doc id="679333" url="https://pl.wikipedia.org/wiki?curid=679333" title="Bad Peterstal">
Bad Peterstal

Bad Peterstal – dzielnica Bad Peterstal-Griesbach w Niemczech, w kraju związkowym Badenia-Wirtembergia, w rejencji Fryburg, w regionie Südlicher Oberrhein, w powiecie Ortenau, w związku gmin Kappelrodeck.

</doc>
<doc id="679334" url="https://pl.wikipedia.org/wiki?curid=679334" title="Zemsta nietoperzy">
Zemsta nietoperzy

Zemsta nietoperzy – drugi album studyjny zespołu Dżem, wydany w 1987 roku, nakładem wydawnictwa Pronit. Nagrań dokonano w studiu „Giełda” Polskiego Radia w Poznaniu w dniach 3-8, 24-28 marca 1986 roku. Z tego albumu pochodzi jedna z najbardziej znanych piosenek Dżemu, mianowicie przebój „Naiwne pytania” ze słynnym tekstem w refrenie „W życiu piękne są tylko chwile”. Owe słowa Ryszarda Riedla wyryto mu również na nagrobku. Wszystkie teksty na tę płytę były pisane w niesamowitym pośpiechu, z powodu problemów z narkotykami wokalisty Dżemu, Ryszarda Riedla. W ostatnim na płycie utworze „Klosz” pod koniec słychać „Jezus Maria”, co nie było częścią tekstu, a reakcją wokalisty – ta piosenka była kompletną improwizacją z jego strony. Okładka autorstwa Mirosława Makowskiego przedstawia zdjęcie ruin zamku Krzyżtopór, nad którym widać ptaki w locie.

</doc>
<doc id="679335" url="https://pl.wikipedia.org/wiki?curid=679335" title="Nie tylko dla orłów">
Nie tylko dla orłów

Nie tylko dla orłów – audycja satyryczna nadawana w radiowej Trójce w latach 1986-1990, w piątkowe, a później sobotnie wieczory. Twórcami programu byli Beata Michniewicz, Monika Olejnik, Alicja Resich-Modlińska, Jan Chojnacki, Marek Dalba, Jerzy Kordowicz, Wojciech Mann, Stanisław Plakwicz oraz Grzegorz Wasowski. Humor, oparty często na grze słów, przesycony był dużą dozą pure nonsensu.
Stałymi elementami każdego odcinka (tylko niektóre nie były oparte na szablonie) były m.in.:
a także: "Gabinet figur wioskowych", "Lato obleśnych ludzi", "Maksymy Gorkiego", "Z działa ogłoszeń, Baśnie nim zgaśniesz, Teatrzyk Zmielony Balonik" i in.
Poszczególne numery były oddzielane niekiedy piosenkami rock’n’rollowymi i country, natomiast jako tło muzyczne wykorzystywane były szlagiery muzyki instrumentalnej, najczęściej filmowej (Dassin, Kuźniak, Morricone, Zamfir i in.). Nieuregulowane w tamtych czasach kwestie praw autorskich do wykorzystanych utworów uniemożliwiają dziś publikację archiwalnych nagrań w całości, np. na antenie radiowej czy płytach CD.
Od 2007 r. fragmenty nagrań audycji przypominane były w niedzielnym porannym paśmie ”Tanie granie” Grzegorza Wasowskiego i Wojciecha Manna. Wybór tekstów ukazał się jako "Kroniki wariata z kraju i ze świata".

</doc>
<doc id="679336" url="https://pl.wikipedia.org/wiki?curid=679336" title="Sportverein Zalenze">
Sportverein Zalenze



</doc>
<doc id="679337" url="https://pl.wikipedia.org/wiki?curid=679337" title="06 Kleofas">
06 Kleofas



</doc>
<doc id="679340" url="https://pl.wikipedia.org/wiki?curid=679340" title="GKS Załęże">
GKS Załęże



</doc>
<doc id="679344" url="https://pl.wikipedia.org/wiki?curid=679344" title="Amfijon">
Amfijon



</doc>
<doc id="679345" url="https://pl.wikipedia.org/wiki?curid=679345" title="Komitat Ugocsa">
Komitat Ugocsa

 
Ugocsa (niem. "Ugotsch") – dawny komitat w północno-wschodniej części Królestwa Węgier. 
Komitat Ugocsa został powołany w 1262. Jego stolicą zostało miasto Wielki Sewlusz (węg. "Nagyszőllős", dziś Wynohradiw). Komitat dzielił się na dwa powiaty. Od 1882 był to najmniejszy komitat na Węgrzech. 
Komitat Ugocsa zajmował tereny Niziny Zakarpackiej po obu stronach górnej Cisy na zachód od pasma Tupego i gór Oaş. Tereny Ugocsy były zamieszkane przez Słowian od czasów średniowiecza. Węgrzy pojawili się na tych terenach pod koniec IX wieku, a trwale je opanowali na przełomie XII i XIII wieku. W 1241 spustoszyli je Tatarzy, po czym zostały zasiedlone przez osadników ruskich i saskich. W XVI wieku komitat Ugocsa znalazł się na pograniczu panowania habsburskiego, tureckiego i siedmiogrodzkiego na Węgrzech. Wskutek walk terytorium komitatu uległo całkowitemu wyludnieniu. Zasiedlono je ponownie w XVIII wieku. 
Po traktacie w Trianon komitat Ugocsa został według kryterium narodowościowego podzielony między Rumunię, której przypadła południowa część komitatu – tereny nad rzeką Tur, około jednej trzeciej powierzchni, oraz Czechosłowację, której przypadła północna część komitatu nad Borżawą i Cisą. Czechosłowacka część została przyłączona do żupy marmaroskiej, a rumuńską włączono do okręgu Satu Mare. 
Po aneksji przez Węgry Zakarpacia w 1938/1939 i północnego Siedmiogrodu w 1940 komitat Ugocsa został odtworzony. Przestał istnieć po ponownym podziale między Rumunię a Ukraińską SRR, gdy przywrócono stan sprzed 1938. Obecnie północna część dawnego komitatu należy do obwodu zakarpackiego Ukrainy. 

</doc>
<doc id="679346" url="https://pl.wikipedia.org/wiki?curid=679346" title="Salomea Bécu">
Salomea Bécu



</doc>
<doc id="679348" url="https://pl.wikipedia.org/wiki?curid=679348" title="Samuel George Morton">
Samuel George Morton

Samuel George Morton (1799-1851), amerykański lekarz i biolog, urodzony w Filadelfii, w stanie Pensylwania. w roku 1820 ukończył studia na Uniwersytecie Pensulwanii, następnie kontynuował naukę na Uniwersytecie Edynburgskim. W latach 1839 - 1843 był profesorem anatomii na Uniwersytecie w Pensylwanii.

</doc>
<doc id="679349" url="https://pl.wikipedia.org/wiki?curid=679349" title="Cachkadzor">
Cachkadzor

Cachkadzor (orm. Ծաղկաձոր) – miasto w środkowej Armenii, w prowincji Kotajk, położone około 50 km na północ od Erywania. Leży na południowo-wschodnich zboczach góry Cachkuniac (2819 m), na wysokości 1750–1825 m n.p.m. Ludność: 1,6 tys. (2001). Cachkadzor to popularne w Armenii uzdrowisko, ośrodek turystyki i sportów zimowych. Na pobliskiej górze Techenis (2850 m) znajdują się wyciągi narciarskie. Miasto znane jest również z zespołu klasztornego Keczaris z XI-XII wieku.
Nazwa miasta oznacza w języku armeńskim „wąwóz kwiatów”.

</doc>
<doc id="679353" url="https://pl.wikipedia.org/wiki?curid=679353" title="Robert Grant Aitken">
Robert Grant Aitken

Robert Grant Aitken (ur. 31 grudnia 1864 w Jackson, zm. 29 października 1951 w Berkeley) – amerykański astronom, specjalizujący się w badaniach gwiazd podwójnych.
Życiorys.
Urodził się w Jackson (Kalifornia), jako syn Roberta Aitkena, imigranta ze Szkocji, właściciela i operatora targu mięsnego, oraz Wilhelminy Depinau. Aitken wykonał swoją pracę licencjacką w Williams College, początkowo planując zostać ministrem. Tam pod kierunkiem Trumana Safforda zainteresował się astronomią i ukończył studia licencjackie w 1887. Po powrocie do Kalifornii, w 1888 poślubił swoją koleżankę ze szkoły średniej, Jessie L. Thomas; w tym samym roku został dyrektorem w Livermore College. Para miała 4 dzieci, które dożyły wieku dorosłego. Ucząc w Livermore w pełnym wymiarze godzin, Aitken uczęszczał na 3-letni kurs zaawansowanej matematyki pod kierunkiem Irvinga Stringhama, kierownika wydziału matematyki na Uniwersytecie Kalifornijskim w pobliskim Berkeley. W 1891 Aitken został profesorem matematyki i astronomii na University of the Pacific, znajdującym się wówczas w College Park, niedaleko San Jose w Kalifornii, w zasięgu wzroku Obserwatorium Licka, instytucji badawczej Uniwersytetu Kalifornijskiego położonej na górze Mount Hamilton. University of the Pacific posiadał 6-calowy teleskop refrakcyjny, który poszerzył horyzonty naukowe Aitkena. Spotkał tam Edwarda S. Holdena, dyrektora Obserwatorium Licka i umówił się na spędzenie tam kilku tygodni. Latem 1894 Aitken poznał astronoma Edwarda E. Barnarda na Mount Hamilton i za namową jego i Holdena zdecydował się na karierę naukową w astronomii.
Kariera astronoma.
Latem 1895 powrócił do Obserwatorium Licka jako asystent, a kiedy Barnard wyjechał do Obserwatorium Yerkes, Aitken został jego następcą w załodze Licka. Od profesora na Uniwersytecie Pacyfiku do asystenta astronoma w Obserwatorium Licka był to duży krok w dół pod względem zarobków, a przy kilkorgu małych dzieciach Aitkenowi i jego żonie początkowo było ciężko pod względem materialnym. W 1930 został dyrektorem Obserwatorium Licka i sprawował tę funkcję do 1935.
Aitken systematycznie studiował gwiazdy podwójne, mierząc ich położenie i obliczając ich orbity. Opublikował "The Binary Stars" (w 1918), a w 1932 stworzył bardzo duży katalog takich gwiazd ("New General Catalogue of Double Stars Within 120° of the North Pole", 17 180 gwiazd) z informacjami o orbitach, umożliwiając astronomom obliczenie statystycznej masy gwiazdowej dla dużej liczby gwiazd. W późniejszych latach Aitken częściowo nie słyszał i używał aparatu słuchowego.
Aitken także mierzył położenie i obliczał orbity komet i księżyców planet.
Wyróżnienia.
Nagrody
Nazwane jego imieniem

</doc>
<doc id="679361" url="https://pl.wikipedia.org/wiki?curid=679361" title="Deportivo Pinozá Asunción">
Deportivo Pinozá Asunción

Club Deportivo Pinozá jest paragwajskim klubem piłkarskim z siedzibą w mieście Asunción, w dzielnicy Bernardino Caballero.
Historia.
Klub założony został 11 stycznia 1921 roku i gra obecnie w czwartej lidze paragwajskiej Segunda de Ascenso.

</doc>
<doc id="679362" url="https://pl.wikipedia.org/wiki?curid=679362" title="Club Deportivo Pinozá">
Club Deportivo Pinozá



</doc>
<doc id="679368" url="https://pl.wikipedia.org/wiki?curid=679368" title="Salomea Becu">
Salomea Becu



</doc>
<doc id="679369" url="https://pl.wikipedia.org/wiki?curid=679369" title="Jon dwubiegunowy">
Jon dwubiegunowy



</doc>
<doc id="679370" url="https://pl.wikipedia.org/wiki?curid=679370" title="Leukocytoza">
Leukocytoza

Leukocytoza – zwiększona liczba leukocytów (krwinek białych) w morfologii krwi obwodowej. Na ich ilość składają się różne rodzaje krwinek: neutrofile (40–75%), eozynofile (do 4%), bazofile (do 2%), limfocyty (20–40%) oraz monocyty (do 9%).
W zależności od tego, który z rodzajów leukocytów występuje we krwi obwodowej w zwiększonej liczbie (określanej po wykonaniu rozmazu krwi obwodowej), mówimy o neutrofilii, eozynofilii, bazofilii, limfocytozie lub monocytozie. Najczęściej jednak leukocytoza przebiega z neutrofilią.
Norma.
Prawidłowa liczba leukocytów u dorosłego człowieka wynosi od 4000 do 10 000 w 1 mm³ krwi.

</doc>
<doc id="679375" url="https://pl.wikipedia.org/wiki?curid=679375" title="Herb Wąbrzeźna">
Herb Wąbrzeźna

Herb Wąbrzeźna – jeden z symboli miasta Wąbrzeźno w postaci herbu.
Wygląd i symbolika.
Herb przedstawia w polu czerwonym skrzydło orle ze złotą przepaską i pastorał złoty przekrzyżowane u podstawy.
Historia.
Herb pochodzi z nadania biskupa warmińskiego Jana Dantyszka z 10 stycznia 1534, wraz z pieczęcią miejską i przywilejami dla Wąbrzeźna. Wizerunek herbowy widnieje z niewielkimi zmianami na szeregu pieczęci miejskich począwszy od XVI wieku. Herb został zatwierdzony przez Ministra Spraw Wewnętrznych w 1938 roku. Rada miasta 8 września 2021 ustanowiła herb, flagę oraz pieczęć miejską. Natomiast z dniem 1 października 2021 zostały one zatwierdzone.

</doc>
<doc id="679376" url="https://pl.wikipedia.org/wiki?curid=679376" title="Kim Wilson">
Kim Wilson

Kim Wilson (ur. 6 stycznia 1951 w Detroit) – amerykański muzyk bluesowy, wirtuoz harmonijki ustnej, współzałożyciel i frontman legendarnego zespołu blues-rockowego The Fabulous Thunderbirds.
Kim Wilson, oprócz wykonywania standardów bluesowych (z zespołem Blues Revue), jest także cenionym kompozytorem i muzykiem sesyjnym. Styl gry zespołu The Fabulous Thunderbirds ewoluował od klasycznego, białego bluesa, poprzez teksański blues-rock, aż do funk-rocka, granego od lat 90. Solowe płyty Wilsona przesiąknięte są klasycznym bluesem i wyraźną fascynacją swingiem.
Jako harmonijkarz jest muzykiem niezwykle uniwersalnym – stylem gry nawiązuje zarówno do chicagowskich klasyków, takich jak Little Walter i Walter Horton, ale też muzyków z Zachodniego Wybrzeża, jak George "Harmonica" Smith. Wypracował charakterystyczne, ciepłe, ale też zadziorne i potężne brzmienie. Grywał m.in. z Erikiem Claptonem, Mickiem Jaggerem, Keithem Richardsem, Jimmym Rogersem, a także z Bonnie Rait.
25 maja 2009 na VI Gdynia Blues Festival, Kim Wilson wraz z zespołem The Fabulous Thunderbirds po raz pierwszy zagrali w Polsce.

</doc>
<doc id="679377" url="https://pl.wikipedia.org/wiki?curid=679377" title="Mikao Usui">
Mikao Usui

 – założyciel systemu uzdrawiania duchowego Usui-reiki-ryōhō.
Usui w dzieciństwie został posłany do klasztoru buddyjskiego tradycji Tendai. Uzyskał wyższe wykształcenie i doktorat z literatury, znał języki obce i posiadał zachodnią wiedzę na temat medycyny, filozofii i teologii. Niektóre źródła podają, że Usui uczęszczał również do szkoły katolickiej, po czym miał pracować jako wykładowca na Uniwersytecie Doshisha. Jest to jednak (najprawdopodobniej) zmyślona część życiorysu Usuiego, wprowadzona przez panią Hawayo Takatę, nie istnieją żadne dokumenty potwierdzające fakt, jakoby Mikao Usui był uczniem szkoły katolickiej, czy też pracownikiem chrześcijańskiego uniwersytetu.
Tytuł doktora, wstawiany przed nazwisko Usuiego również nie jest pewny, jako będący efektem zdobycia wyższego wykształcenia. Niektóre źródła wspominają, iż tytuł doktora Usui uzyskał od cesarza Japonii i był to tytuł nie naukowy, a honorowy - w podobny sposób tysiące osób dostępowało podobnego zaszczytu każdego roku.
Podczas epidemii cholery, będąc bliski śmierci, Usui miał doznać wizji Buddy Mahavairocana, która przyczyniła się do jego zainteresowania systemami uzdrawiania duchowego. Szukając odpowiedzi na dręczące go pytania, wstąpił do buddyjskiej szkoły Shingon. Przez wiele kolejnych lat studiował starożytne teksty buddyjskie i tantryczne i praktykował różne metody uzdrawiania.
Według legendy, w 1914 r. Usui udał się na górę Kurama, gdzie po 21 dniach postu i medytacji doznał objawienia oraz otrzymał odpowiedzi na wszystkie dręczące go pytania, a także dar uzdrawiania Reiki.
Po tym zdarzeniu utworzył stowarzyszenie naukowe uzdrawiania duchowego Usui-reiki-ryōhō-gakkai. Stowarzyszenie to istnieje w Japonii do dziś.

</doc>
<doc id="679379" url="https://pl.wikipedia.org/wiki?curid=679379" title="Szerpowie">
Szerpowie

Szerpowie (tyb: ཤར་པ།, transliteracja Wyliego "shar pa", dosłownie „ludzie wschodu”, z "sher" „wschód” + "wa" „lud”) – lud tybetański zamieszkujący Himalaje w Indiach i Nepalu, przybyły na te tereny z Tybetu około XIII–XIV wieku. Populacja wynosi ok. 120 tys. ludzi (dane z 1993–1995). Szerpowie w większości są wyznawcami tybetańskiej odmiany buddyzmu. Zamieszkują oni piętrowe domy z oborą na dole, są bowiem hodowcami jaków. Domy te zbudowane są zazwyczaj na wysokości 3 do 6 tys. metrów n.p.m.; to od wieków stałe środowisko Szerpów.
Rolnictwo.
Szerpowie uprawiają małe poletka, np. ryż, herbatę, owoce cytrusowe, na wyższych pasmach górskich pszenicę, ziemniaki, warzywa oraz hodują jaki, owce i kozy.
Himalaizm.
Szerpowscy mężczyźni są przeważnie tragarzami i przewodnikami wypraw w Himalaje. Dwóch z nich – Lhakpa Tenzing i Phurba Tashi – zyskało popularność bijąc rekord liczby wejść na Mount Everest – 21 razy. Obecnym rekordzistą jest Kami Rita Sherpa, który stanął na szczycie Mount Everest 26 razy. Jednym z bardziej znanych Szerpów był również Tenzing Norgay, który w 1953 roku zdobył tę górę razem z Edmundem Hillarym.
18 kwietnia 2014 roku doszło do jednego z najcięższych wypadków na Mount Everest wywołanego przez lawinę, która zabiła 16 Szerpów.
16 stycznia 2021 roku grupa Nepalczyków wspięła się na K2 – jedyny ośmiotysięcznik niezdobyty dotąd zimą. W zespole było 9 Szerpów i 1 Gurkha (Nirmal Purja).

</doc>
<doc id="679381" url="https://pl.wikipedia.org/wiki?curid=679381" title="Michael E. Brown">
Michael E. Brown

Michael „Mike” E. Brown (ur. 5 czerwca 1965 w Huntsville) – amerykański astronom, współodkrywca 29 ponumerowanych planetoid, głównie obiektów transneptunowych.
Mike Brown jest profesorem na California Institute of Technology (Caltech). Zajmuje się głównie badaniami Pasa Kuipera.
Odkrycia.
Wraz z Chadem A. Trujillo, Davidem L. Rabinowitzem i innymi astronomami odkrył wiele obiektów transneptunowych, z których najważniejsze to:
W 2005 r. Mike Brown wraz z grupą współpracowników odkrył także księżyc Eris Dysnomię, dwa księżyce Haumei: Hiʻiakę i Namakę oraz księżyc planetoidy Orkus, Vanth.
20 stycznia 2016 r. wraz z astronomem Konstantinem Batyginem ogłosił wyniki badań wskazujące na istnienie bardzo odległej, masywnej dziewiątej planety w Układzie Słonecznym, krążącej daleko poza orbitą Neptuna.
Nagrody i wyróżnienia.
W 2012 r. otrzymał Kavli Prize in Astrophysics. Od 2013 r. jest członkiem National Academy of Sciences.
W uznaniu jego pracy jedną z planetoid nazwano (11714) Mikebrown.

</doc>
<doc id="679382" url="https://pl.wikipedia.org/wiki?curid=679382" title="Komputer DNA">
Komputer DNA

Komputer DNA (biokomputer) – komputer, w którym obliczenia zachodzą dzięki reakcjom chemicznym między cząsteczkami DNA.
Zasada działania.
W komputerze DNA informacja jest zakodowana w postaci łańcuchów DNA. Podobnie jak zwykłe komputery, składa się z bramek logicznych, te jednak są oparte na enzymach. Enzymy te powodują reakcje chemiczne między łańcuchami a ich wynik stanowi nową informację. Komputer taki jest probabilistyczny – wynik każdego działania otrzymujemy jedynie z pewnym prawdopodobieństwem.
Rozwój komputerów DNA.
Eksperyment Adlemana.
W 1994 r. Leonard Adleman zaproponował ideę rozwiązywania problemów matematycznych za pomocą cząsteczek DNA. Na łamach magazynu Science przedstawił metodę rozwiązania problemu znajdywania ścieżki Hamiltona dla 7 miast i 13 dróg między nimi. Eksperyment miał następujący przebieg:
G-C-A-C-T-G-G-A-C-T-C-A-T-G-C-A-C-T-G-T
C-T-A-G-C-A-T-A-G-T-A-T-G-C-G-T-C-G-A-G
G-C-A-C-T-G-G-A-C-T-C-A-T-G-C-A-C-T-G-T
T-A-C-G-C-A-G-C-T-C-C-G-T-G-A-C-C-T-G-A
Łańcuch taki działa niczym klocek Lego łączący dwa inne umieszczone "na górze". Kontynuując w ten sposób mogą powstać łańcuchy DNA reprezentujące ścieżki przechodzące kolejno przez kilka miast.
Znalezienie wszystkich możliwych ścieżek zajęło kilka sekund, jednak wykluczenie nie spełniających warunków zadania trwało kilka dni.
Bramki logiczne.
W 1997 r. Animesh Ray i Mitsu Ogihara z Uniwersytetu w Rochester skonstruowali pierwsze bramki logiczne DNA. Wykrywają one fragmenty materiału genetycznego na wejściu, a następnie łączą je dając w rezultacie nowy łańcuch. Przykładowo bramka AND powstaje przez połączenie dwóch łańcuchów końcami przy pomocy ligazy. Długość łańcucha wynikowego można wyznaczyć stosując metodę elektroforezy żelowej.
W 2002 na Uniwersytecie Columbia opracowano szereg bramek opartych na enzymie DNA, fosfodiesterazie.
Pierwszy komputer.
Informacja o pierwszym komputerze DNA pojawiła się 28 marca 2002 r. w magazynie Nature. Został on skonstruowany pod kierunkiem Ehuda Shapiro w Instytucie Weizmanna. Spełniał wymogi automatu skończonego. Był on wyposażony w prosty moduł wejścia i wyjścia i mógł diagnozować komórkę nowotworową i podawać jej lek.
Kółko i krzyżyk.
W 2003 r. naukowcy z Uniwersytetu Columbia i Uniwersytetu Nowego Meksyku skonstruowali komputer MAYA, który potrafił grać w kółko i krzyżyk.
Składał się z 23 bramek DNA rozmieszczonych w próbówkach oznaczających 8 zewnętrznych pól planszy do gry. Przebieg gry wyglądał następująco:
W 2006 roku powstała MAYA-II, udoskonalona wersja komputera, która zawierała 128 bramek DNA. Pierwszy ruch znów należał do komputera i był wykonywany w centralnym polu, tym razem jednak człowiek mógł wybrać dowolne z ośmiu pozostałych pól. Pozwalało to na 76 możliwych scenariuszy gry.
Gra zajmuje dużo czasu. Obliczenie jednego ruchu trwa od 2 do 30 minut.
Zastosowanie.
Komputer DNA może być stosowany do identyfikacji wirusów lub znajdowania mutacji w materiale genetycznym. Można go używać w roztworach chemicznych i w żywych organizmach, co może umożliwiać diagnozę i leczenie nawet na poziomie pojedynczych komórek.

</doc>
<doc id="679383" url="https://pl.wikipedia.org/wiki?curid=679383" title="Michael Brown">
Michael Brown



</doc>
<doc id="679385" url="https://pl.wikipedia.org/wiki?curid=679385" title="USS Turbot (SS-427)">
USS Turbot (SS-427)

USS Turbot (SS-427), okręt podwodny typu "Tench" był drugim okrętem US Navy noszącym nazwę pochodzącą od turbota – ryby występującej także w Bałtyku. Jego konstrukcja została zatwierdzona i budowę rozpoczęto w Cramp Shipbuilding Company w Filadelfii, ale kontrakt anulowano 12 sierpnia 1945 (13 listopada 1943 została położona stępka). Jego częściowo ukończony kadłub zwodowano i w 1950 przekazano do Naval Ship Research and Development Center w Annapolis, gdzie był używany do badań i analiz połączeń oraz redukcji hałasu wytwarzanego przez maszynownię na okrętach podwodnych.

</doc>
<doc id="679388" url="https://pl.wikipedia.org/wiki?curid=679388" title="Jadwiga Sawicka">
Jadwiga Sawicka

Jadwiga Sawicka (ur. 14 stycznia 1959 w Przemyślu) – polska malarka.
Życiorys.
W latach 1979-1984 studiowała na Wydziale Malarstwa krakowskiej ASP w pracowni Jerzego Nowosielskiego. Zajmuje się malarstwem i fotografią, ponadto tworzy poezję haptyczną - obiekty oraz instalacje tekstowe. Kieruje Zakładem Intermediów na Wydziale Sztuki Uniwersytetu Rzeszowskiego.
Początkowo malowała obrazy utrzymane w stylistyce ekspresji lat 80. W latach 90. malowała niewielkie obrazy z fragmentami odzieży i kosmetykami, zaopatrzone w fikcyjne hasła reklamowe. Z końcem lat 90. przychodzi czas na wielkoformatowe obrazy z tekstu.
W 2013 otrzymała Nagrodę im. Jana Cybisa. Laureatka Nagrody im. Katarzyny Kobro za rok 2015.

</doc>
<doc id="679389" url="https://pl.wikipedia.org/wiki?curid=679389" title="Permutacje">
Permutacje



</doc>
<doc id="679390" url="https://pl.wikipedia.org/wiki?curid=679390" title="Stołpno">
Stołpno

Stołpno – osiedle leżące w południowej części Międzyrzeca Podlaskiego. Dawniej była to wieś leżąca niedaleko Międzyrzeca, w 1931 roku została wchłonięta w struktury tego miasta.
Historia.
W 1390 roku Abraham Chamiec otrzymał od króla Władysława II Jagiełły włości Międzyrzec i Stołpno. Wieś położona w powiecie mielnickim województwa podlaskiego, wchodziła w 1662 roku w skład majętności międzyrzeckiej Łukasza Opalińskiego.
Wieś Stołpno należała w latach 1867–1931 do gminy Zahajki w powiecie radzyńskim. W Królestwie Polskim przynależała do guberni siedleckiej, a w okresie międzywojennym do woj. lubelskiego. 13 czerwca 1931 Stołpno (619 ha) włączono do Międzyrzeca Podlaskiego.

</doc>
<doc id="679391" url="https://pl.wikipedia.org/wiki?curid=679391" title="USS Unicorn">
USS Unicorn

Okręty US Navy o nazwie USS "Unicorn", pochodzącej od narwala. Oba miały być okrętami podwodnymi typu "Tench" i oba nie zostały włączone do służby:

</doc>
<doc id="679392" url="https://pl.wikipedia.org/wiki?curid=679392" title="USS Unicorn (SS-429)">
USS Unicorn (SS-429)

USS Unicorn (SS-429) – okręt podwodny typu "Balao" był pierwszym okrętem US Navy noszącym nazwę pochodzącą od narwala. Jego konstrukcja została zatwierdzona 9 czerwca 1942 i budowę rozpoczęto w Cramp Shipbuilding Company w Filadelfii, ale kontrakt anulowano 29 sierpnia 1944.

</doc>
<doc id="679393" url="https://pl.wikipedia.org/wiki?curid=679393" title="Josè Antonio Primo de Rivera">
Josè Antonio Primo de Rivera



</doc>
<doc id="679395" url="https://pl.wikipedia.org/wiki?curid=679395" title="PES">
PES



</doc>
<doc id="679396" url="https://pl.wikipedia.org/wiki?curid=679396" title="Rafał Borcz">
Rafał Borcz

Rafał Borcz (ur. 1973 w Łańcucie) – polski malarz.
Życiorys.
Studiował na Wydziale Malarstwa krakowskiej ASP. Uzyskał dyplom w pracowni Leszka Misiaka, gdzie obecnie pracuje jako adiunkt i prowadzi pracownię rysunku. Od 2008 roku doktor. W 2016 uzyskał habilitację.
W 2001 laureat Grand Prix 35. Ogólnopolskiego Konkursu Malarstwa „Bielska Jesień”. W twórczości posługuje się malarstwem, rysunkiem oraz rzeźbą. Jego prace charakteryzują powtarzające się odniesienia do sfer dzikiej natury, zwłaszcza fauny. 

</doc>
<doc id="679401" url="https://pl.wikipedia.org/wiki?curid=679401" title="Gentamycyna">
Gentamycyna

Gentamycyna – organiczny związek chemiczny, antybiotyk aminoglikozydowy o działaniu bakteriobójczym, wykazujący działalność jedynie wobec bakterii tlenowych, zwłaszcza pałeczek Gram-ujemnych. Produkt promieniowców z gatunku "Micromonospora".
Mechanizm działania.
Mechanizm działania gentamycyny, podobnie jak innych aminoglikozydów, polega na blokowaniu syntezy białek bakteryjnych. Antybiotyk ten wiąże się nieodwracalnie z miejscem A rybosomu, uniemożliwiając bakterii włączanie nowych aminokwasów do powstającego białka. Działanie jest uzależnione od wniknięcia leku do wnętrza komórki bakteryjnej, w którym znajdują się rybosomy.

</doc>
<doc id="679402" url="https://pl.wikipedia.org/wiki?curid=679402" title="Albedo pojedynczego rozpraszania">
Albedo pojedynczego rozpraszania

Albedo pojedynczego rozpraszania – w teorii rozpraszania światła na małych cząstkach jest zdefiniowane jako stosunek efektywności rozpraszania do całkowitej efektywności ekstynkcji światła.

</doc>
<doc id="679403" url="https://pl.wikipedia.org/wiki?curid=679403" title="Krzywa możliwości produkcyjnych">
Krzywa możliwości produkcyjnych

Krzywa możliwości produkcyjnych (eng. "production possibility curve – PPC", znana również jako krzywa transformacji) – krzywa, która pokazuje różne kombinacje ilości dwóch towarów, które można wytworzyć w ramach danych zasobów i technologii. Graficzne ukazanie wszystkich możliwych opcji produkcji dla dwóch produktów, które można wytworzyć przy użyciu wszystkich czynników produkcji, w których dane zasoby są w pełni i skutecznie wykorzystywane w jednostce czasu. Krzywa możliwości produkcyjnych ilustruje kilka koncepcji ekonomicznych, takich jak efektywność alokacji, korzyści skali, koszt alternatywny (lub krańcowy wskaźnik transformacji), wydajność produkcyjna i niedobór zasobów podstawowy (problem ekonomiczny, przed którym stoją wszystkie społeczeństwa).
Krzywa możliwości produkcyjnych pokazuje maksymalny możliwy poziom produkcji jednego towaru dla dowolnego poziomu produkcji drugiego, biorąc pod uwagę istniejący stan techniki. W ten sposób określa efektywność produkcyjną w kontekście tego zestawu produkcyjnego: punkt na krzywej wskazuje na efektywne wykorzystanie dostępnych danych wejściowych (takich jak punkty B, D i C na wykresie), punkt poniżej krzywej (taki jak A) oznacza nieefektywność, a punkt za krzywą (np. X) wskazuje na brak możliwości danej opcji.
Krzywe możliwości produkcyjnych są zwykle rysowane w postaci wybrzuszenia w górę („wklęsłe”, gdy za początek uznaje się układ współrzędnych), ale mogą być reprezentowane również jako wybrzuszenie w dół (do wewnątrz) lub liniowe (proste), w zależności od szeregu założeń.
Przesunięcie krzywej możliwości produkcyjnych ‘na zewnątrz’ wynika ze wzrostu dostępności nakładów, takich jak kapitał fizyczny lub siła robocza. Taką zmianę odzwierciedla na przykład wzrost ekonomiczny gospodarki, która już działa z pełną wydajnością, co oznacza, że z "obu" posiadanych zasobów, w określonym czasie, możliwym jest wytworzenie optymalnej produkcji bez konieczności poświęcania któregoś z towarów. I odwrotnie, krzywa możliwości produkcyjnych przesunie się do wewnątrz, jeśli siła robocza się zmniejszy, podaż surowców zostanie wyczerpana lub klęska żywiołowa zmniejszy zapasy kapitału rzeczowego.
W mikroekonomii krzywa możliwości produkcyjnych pokazuje opcje dostępne zarówno dla osoby fizycznej, gospodarstwa domowego lub przedsiębiorstwa. Z definicji każdy punkt na krzywej jest produktywnie wydajny, ale biorąc pod uwagę charakter popytu na rynku, niektóre punkty będą bardziej opłacalne niż inne. Równowagą dla przedsiębiorstwa będzie najbardziej opłacalna kombinacja wyników na krzywej możliwości produkcyjnych.
Pozycja.
Dwoma głównymi wyznacznikami pozycji krzywej możliwości produkcyjnych w danym momencie są poziom wiedzy technologicznej i specjalistycznej w zakresie zarządzania (które znajdują odzwierciedlenie w dostępnych funkcjach produkcyjnych) oraz dostępne ilości czynników produkcji (materiały, praca bezpośrednia i koszty ogólne przedsiębiorstwa).
Tylko punkty leżące na lub w obrębie krzywej możliwości produkcyjnych są faktycznie możliwe do osiągnięcia w krótkim okresie. W dłuższej perspektywie, jeśli technologia ulegnie poprawie lub podaż czynników produkcji wzrośnie, wzrośnie zdolność gospodarki do wytwarzania obu towarów; jeżeli ten potencjał zostanie zrealizowany, nastąpi wzrost gospodarczy. Wzrost ten pokazuje przesunięcie granicy możliwości produkcyjnych w prawo. I odwrotnie, klęska żywiołowa, wojskowa lub ekologiczna może przesunąć krzywą możliwości produkcyjnych w lewo w odpowiedzi na zmniejszenie zdolności produkcyjnych gospodarki. Zatem wszystkie punkty na lub w obrębie krzywej są częścią zestawu produkcyjnego: kombinacji dóbr, które gospodarka mogłaby potencjalnie wytworzyć.
Własności.
Wydajność.
Krzywa możliwości produkcji określa maksymalną ilość / ilość produktów (towarów / usług), jaką gospodarka może osiągnąć, biorąc pod uwagę stałe zasoby (czynniki produkcji) i stały postęp techniczny.
Konkretnie, z ekonomicznego punktu widzenia we wszystkich punktach na krzywej, osiągana jest wydajność produkcyjna: nie da się już osiągnąć produkcji żadnego dobra z danych nakładów bez poświęcania produkcji jakiegoś drugiego dobra.
Mówi się, że gospodarka działająca na krzywej możliwości produkcyjnych jest wydajna, co oznacza, że niemożliwe byłoby wyprodukowanie więcej niż jednego dobra bez zmniejszenia produkcji drugiego dobra. W przeciwieństwie do tego, jeśli gospodarka działa poniżej krzywej, mówi się, że działa nieefektywnie, ponieważ mogłaby realokować zasoby w celu wytworzenia większej ilości zarówno dóbr, jak i niektórych zasobów, takich jak siła robocza lub kapitał, pozostaje bezczynna i może być w pełni wykorzystana do produkcji większej ilości obu towarów.
Na przykład jeśli przyjmie się, że dostępne ilości czynników produkcji w gospodarce nie zmieniają się w czasie i że postęp techniczny nie występuje, jeśli gospodarka działa na krzywej możliwości produkcyjnych, to np. produkcja broni musiałaby zostać poświęcona w celu wyprodukowania większej ilości masła. Jeśli produkcja jest wydajna, gospodarka może wybierać między kombinacjami (punktami) na krzywej możliwości produkcyjnych.
Krańcowe tempo transformacji.
Nachylenie granicy możliwości produkcyjnych (PPC) w dowolnym punkcie nazywane jest krańcowym tempem transformacji ("marginal rate of transformation" – "MRT"). Nachylenie określa szybkość, z jaką produkcja jednego dobra może zostać przekierowana (poprzez realokację zasobów produkcyjnych) do produkcji drugiego. Nazywa się to również (marginalnym) „kosztem alternatywnym” towaru, to znaczy jest to koszt alternatywny "X" pod względem "Y" na marginesie. Mierzy, ile dobra Y zostało wydane na jeszcze jedną jednostkę dobrego "X" i odwrotnie. Kształt krzywej możliwości produkcyjnych jest zwykle rysowany jako wklęsły względem początku układu współrzędnych, co stanowi wzrost kosztów alternatywnych przy zwiększonej wydajności produktu.
Przykład z krzywą wklęsłą względem początku układu współrzędnych jest najczęstszą formą krzywej możliwości produkcyjnych. Reprezentuje to rozbieżność pod względem intensywności czynników i technologii dwóch sektorów produkcji. Oznacza to, że ponieważ gospodarka coraz bardziej specjalizuje się w jednym produkcie (takim jak przejście z punktu "B" do punktu "D"), koszt alternatywny produkcji tego produktu wzrasta, ponieważ zużywamy coraz więcej zasobów, które są mniej wydajne w jego wytwarzaniu. Wraz ze wzrostem produkcji masła przenoszą się do niego pracownicy przemysłu zbrojeniowego. Początkowo najmniej wykwalifikowani (lub najogólniejsi) robotnicy zostaną przeniesieni do produkcji większej ilości masła, a przeniesienie tych pracowników ma niewielki wpływ na koszt alternatywny zwiększenia produkcji masła: strata w produkcji broni będzie niewielka. Jednak koszty produkcji kolejnych jednostek masła wzrosną, gdy zasoby, które są coraz bardziej wyspecjalizowane w produkcji broni, zostaną przeniesione do produkcji masła.
Jeśli koszty alternatywne są stałe, powstaje krzywa możliwości produkcyjnych w linii prostej (liniowej). Ten przypadek odzwierciedla sytuację, w której zasoby nie są wyspecjalizowane i można je zamieniać bez dodatkowych kosztów. Produkty wymagające podobnych zasobów (na przykład chleb i ciasto) będą miały prawie prostą krzywą możliwości produkcyjnych, a więc prawie stałe koszty alternatywne. Mówiąc dokładniej, przy stałych efektach skali istnieją dwie możliwości liniowej krzywej możliwości produkcyjnych: jeśli byłby brany pod uwagę tylko jeden czynnik produkcji lub jeśli współczynniki intensywności czynnika w dwóch sektorach były stałe we wszystkich punktach krzywej możliwości produkcji.
Przy korzyściach skali krzywa możliwości produkcyjnych zakrzywiłaby się do wewnątrz, a koszt alternatywny spadłby o jeden towar w miarę produkcji większej jego ilości. Specjalizacja w produkcji kolejnych jednostek towaru determinuje jego koszt alternatywny (co możemy ustalić na podstawie metod produkcji masowej lub specjalizacji pracy).
Koszt alternatywny.
Od punktu początkowego na krzywej, jeśli nie występuje wzrost zasobów produkcyjnych, zwiększenie produkcji pierwszego dobra wiąże się ze zmniejszeniem produkcji drugiego, ponieważ zasoby muszą zostać przeniesione do produkcji pierwszego i zabrane od produkcji drugiego. Punkty na krzywej opisują kompromis między towarami. Poświęcenie w produkcji drugiego dobra nazywa się "kosztem alternatywnym" (ponieważ zwiększenie produkcji pierwszego dobra wiąże się z utratą możliwości wyprodukowania pewnej ilości drugiego dobra). Koszt alternatywny jest mierzony liczbą jednostek drugiego dobra, które zostało utracone dla jednej lub większej ilości jednostek pierwszego towaru.
W kontekście krzywej możliwości produkcyjnych koszt alternatywny jest bezpośrednio związany z kształtem krzywej. Jeśli kształt krzywej możliwości produkcyjnych jest prostoliniowy, koszt alternatywny jest stały, ponieważ zmienia się produkcja różnych towarów. Jednak koszt alternatywny zwykle będzie się różnić w zależności od punktów początkowych i końcowych. Na schemacie u góry, wyprodukowanie 10 kolejnych paczek masła przy niskim poziomie produkcji masła to utrata 5 pistoletów (pokazanych jako przejście z "A" do "B"). W punkcie "C" gospodarka jest już bliska maksymalnej potencjalnej produkcji masła. Aby wyprodukować jeszcze 10 paczek masła, należy poświęcić kolejne 50 sztuk broni (jak w przypadku ruchu od "C" do "D"). Stosunek zysków do strat zależy od "krańcowego tempa transformacji."

</doc>
<doc id="679408" url="https://pl.wikipedia.org/wiki?curid=679408" title="Hiszpańskie dziewczyny">
Hiszpańskie dziewczyny

„Hiszpańskie dziewczyny” ( "Spanish Ladies") – piosenka szantowa. 
Pieśń powstała prawdopodobnie przed 1796 rokiem kiedy to wspomniano o niej w dzienniku okrętowym HMS Nellie. Geneza tytułu sięga okresu pomiędzy 1793 a 1796 rokiem, kiedy to flota angielska cumowała w dokach hiszpańskich portów. W okresie tym oba mocarstwa morskie były sprzymierzeńcami przeciw rewolucji francuskiej.
Polską wersję utworu wykonywał pierwotnie zespół Ryczące dwudziestki (utwór otwierał debiutancką płytę zespołu – "Live"). W późniejszych latach piosenkę śpiewały również m.in. EKT Gdynia oraz Trzy Majtki. Polskie słowa utworu napisał Andrzej Mendygrał (z pomocą Grzegorza Wasielewskiego).
Melodia "Spanish Ladies" wykorzystana została również w piosence „Oliwska szanta”.
Treść.
Piosenka jest pożegnaniem wyśpiewywanym tytułowym hiszpańskim dziewczynom przez załogę statku handlowego odpływającego w stronę Wielkiej Brytanii. Marynarze, przez długie tygodnie żyjący wspomnieniami szczęśliwych chwil spędzonych w ramionach dziewcząt z hiszpańskich portów, opowiadają o swoim tułaczym życiu i zapowiadają, że któregoś dnia powrócą, by znów spotkać się ze swoimi ukochanymi.
W literaturze i filmie.
Piosenka była cytowana w wielu utworach literackich i adaptacjach filmowych m.in. została zacytowana w całości w noweli "Poor Jack" z 1840 roku, a w rozdziale 40 powieści "Moby Dick" była śpiewana przez bohatera. W 1975 roku pojawia się w filmie "Szczęki" – w amerykańskiej wersji zamiast Anglii wymienia się miasto Boston.

</doc>
<doc id="679409" url="https://pl.wikipedia.org/wiki?curid=679409" title="Somnolentia">
Somnolentia



</doc>
<doc id="679410" url="https://pl.wikipedia.org/wiki?curid=679410" title="LibXML">
LibXML



</doc>
<doc id="679413" url="https://pl.wikipedia.org/wiki?curid=679413" title="Kawał">
Kawał



</doc>
<doc id="679418" url="https://pl.wikipedia.org/wiki?curid=679418" title="TrackBack">
TrackBack

TrackBack - protokół wykorzystywany przez blogerów do śledzenia i zarazem informowania o reakcji, jaką spowodował konkretny wpis opublikowany przez innego blogera. Komunikaty protokołu TrackBack (potocznie zwane "trackbackami") wysyłane są podczas publikowania nowego wpisu, który w swojej treści nawiązuje do spraw uprzednio poruszanych na łamach innego bloga.
"Trackbacki" najczęściej pojawiają się pod opisywanym przez autora wpisem i wyglądem przypominają zwykły blogowy komentarz. Z reguły zawierają nazwę oraz fragment wpisu z bloga, z którego zostały wysłane.

</doc>
<doc id="679419" url="https://pl.wikipedia.org/wiki?curid=679419" title="Resistencia SC">
Resistencia SC

Resistencia Sport Club jest paragwajskim klubem piłkarskim z siedzibą w mieście Asunción, w dzielnicy Ricardo Brugada.
Historia.
Klub założony został 27 grudnia 1917 roku. Obecny stadion klubu Estadio Tomas Beygon Gorea oddany został do użytku w roku 2000. Resitencia gra w trzeciej lidze paragwajskiej Primera de Ascenso.

</doc>
<doc id="679420" url="https://pl.wikipedia.org/wiki?curid=679420" title="Resistencia Sport Club">
Resistencia Sport Club



</doc>
<doc id="679421" url="https://pl.wikipedia.org/wiki?curid=679421" title="Włodzisław Sier">
Włodzisław Sier

Włodzisław Sier (ur. 14 kwietnia 1944 w Łodzi) – polski malarz na stałe mieszkający w okolicach Akwizgranu.
Życie i twórczość.
W Łodzi ukończył w 1964 Liceum Sztuk Plastycznych, a w 1971 Państwową Wyższą Szkołę Sztuk Plastycznych (pracownię malarstwa u prof. Romana Modzelewskiego i pracownię tkaniny u prof. Antoniego Starczewskiego). W 1981 roku wyjechał na stałe z żoną do Niemiec, gdzie zamieszkuje w okolicy Akwizgranu do dnia dzisiejszego. Prace jego można znaleźć w muzeach (m.in. w Centralnym Muzeum Włókiennictwa w Łodzi, Galerii Książąt Pomorskich w Szczecinie, Toronto National Museum w Kanadzie) i w zbiorach prywatnych w Polsce (w Łodzi, Szczecinie, Warszawie) i za granicą (Belgii, Czechach, Francji, Holandii, Kanadzie, Niemczech, Norwegii, USA, Szwajcarii, Szwecji i Wielkiej Brytanii). Od 1983 r. jego prace (malarstwo, grafika, tkaniny, malowane kule drewniane i metalowe, malowane rzeźby) są rozpowszechniane przez Galerię Am Dom w Akwizgranie.

</doc>
<doc id="679422" url="https://pl.wikipedia.org/wiki?curid=679422" title="Lola Dueñas">
Lola Dueñas

Lola Dueñas (ur. 6 października 1971 w Barcelonie) – hiszpańska aktorka filmowa, znana głównie dzięki współpracy z reżyserem Pedro Almodóvarem.
Życiorys.
Jej ojcem jest aktor Nicolás Dueñas. Karierę filmową rozpoczęła w 1992 występem w filmie "Bajo la arena". Rozgłos w rodzinnej Hiszpanii przyniosła jej rola w filmie "En medio de ninguna parte" (1997), za którą zdobyła nagrodę Caja de Madrid.
W 2004 wystąpiła u boku Javiera Bardema w nagrodzonym Oscarem dla najlepszego filmu nieanglojęzycznego dramacie Alejandro Amenábara "W stronę morza". Rola ta przyniosła jej, prócz rozgłosu w całej Europie, Nagrodę Goya dla najlepszej aktorki.
W 2006 Lola Dueñas wystąpiła w filmie Pedro Almodóvara "Volver", zdobywając, wspólnie z Penelope Cruz, Blancą Portillo, Carmen Maurą, Yohaną Cobo i Chus Lampreave nagrodę dla najlepszej aktorki na 59. MFF w Cannes.

</doc>
