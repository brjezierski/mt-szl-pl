<doc id="691025" url="https://pl.wikipedia.org/wiki?curid=691025" title="Franciszek Kuszel">
Franciszek Kuszel

Franciszek Wincentowicz Kuszel, biał. Францішак Вінцэнтавіч Кушаль, ros. Франц (Франтишек) Винцентович Кушель (ur. w wiosce Pierwszaja na Mińszczyźnie, zm. 25 maja 1969 w Rochester w USA) – rosyjski wojskowy narodowości białoruskiej, białoruski działacz wojskowy i polityczny, oficer kontraktowy Wojska Polskiego, komendant mińskiej policji pomocniczej, szef sztabu Białoruskiej Samoobrony, działacz Białoruskiej Samopomocy Ludowej i Białoruskiej Centralnej Rady, komendant Białoruskiej Obrony Krajowej i dowódca pułku 30 Dywizji Grenadierów SS (Waffen-SS-Obersturmbannführer) podczas II wojny światowej zaś po zakończeniu konfliktu białoruski generał i działacz emigracyjny.
Życiorys.
W 1915 r. został zmobilizowany do Armii Imperium Rosyjskiego. Po ukończeniu szkoły młodszych dowódców w tym samym roku skierowano go do Wileńskiej Szkoły Piechoty. Służył na froncie niemieckim w szeregach 155 Astrachańskiego Pułku Zapasowego, a od 1916 r. – 276 Kupiańskiego Pułku Strzelców jako dowódca kompanii; doszedł do stopnia sztabskapitana.
Po rozpadzie armii carskiej powrócił na Białoruś, gdzie działał w białoruskich organizacjach narodowych. W 1918 r. przewodniczył białoruskiej organizacji młodzieżowej w Iwieńcu, zaś od połowy 1919 r. wchodził w skład Centralnej Białoruskiej Rady Wileńszczyzny i Grodzieńszczyzny, za co został aresztowany przez polskie władze.
Wybuch wojny polsko-bolszewickiej zmienił nastawienie strony polskiej do Białorusinów i Józef Piłsudski zgodził się na utworzenie białoruskiego wojska. Zwolniony z więzienia, Kuszel od sierpnia 1919 r. działał w Białoruskiej Komisji Wojskowej jako zastępca jej przewodniczącego; w działaniach wojennych na froncie nie uczestniczył.
Po zakończeniu wojny pozostał w Polsce i w 1922 r. wstąpił do Wojska Polskiego. Ukończył szkołę oficerską w Warszawie, a następnie był długoletnim oficerem 66 Kaszubskiego Pułku Piechoty w Chełmnie, w którym między innymi pełnił funkcję komendanta szkoły podoficerskiej. W latach 1932–1936 był wykładowcą w Korpusie Kadetów nr 3 w Rawiczu, a następnie w Szkole Podchorążych Piechoty w Komorowie koło Ostrowi Mazowieckiej. Objął kolejno stopnie porucznika i kapitana (ze starszeństwem z 1 stycznia 1931 r. i 49 lokatą w korpusie oficerów zawodowych piechoty); otrzymał też Srebrny Krzyż Zasługi.
Brał udział w wojnie obronnej 1939 r. w walkach w rejonie Lwowa, gdzie dostał się do niewoli sowieckiej. Przebywał najpierw w obozie w Starobielsku, gdzie podjął współpracę z NKWD, a następnie w Moskwie w więzieniu na Łubiance. Tam dostał zadanie rozpoznania nastrojów wśród jeńców pochodzenia białoruskiego. Przez dłuższy czas przebywał w tej samej celi z gen. Władysławem Andersem. Wkrótce NKWD przerzuciło go do Białegostoku, gdzie przebywał do wybuchu wojny niemiecko-sowieckiej w 1941 r.
W czasie okupacji niemieckiej Kuszal podjął współpracę z Niemcami. Początkowo był komendantem kursów szkoleniowych Białoruskiej Policji Pomocniczej w Mińsku, w późniejszym czasie został jej komendantem w tym mieście. Wysunął wówczas pomysł stworzenia w oparciu o policję (którą należało zorganizować od podstaw ze względu na powszechnie spotykany brak dyscypliny) białoruskiej armii u boku Niemiec. Od października 1941 r. był szefem oddziału samoobrony Centralnej Rady Białoruskiej Samopomocy Ludowej. W czerwcu/lipcu 1942 r. na polecenie Iwana Jermaczenki, szefa Białoruskiej Samoobrony, opracował projekt utworzenia Wolnego Korpusu Białoruskiej Samoobrony. Od sierpnia do końca listopada był komendantem kursów oficerskich w Mińsku, a pod koniec listopada objął funkcję szefa referatu wojskowego Białoruskiej Samoobrony, w ramach którego kierował pracą okręgowych i powiatowych referentów. W kwietniu 1943 r. zaprzestał tej działalności w związku z rozwiązaniem przez Niemców Białoruskiej Samoobrony. Od sierpnia 1943 r. był głównym pełnomocnikiem ds. białoruskich oddziałów policji pomocniczej. W styczniu 1944 r. został szefem Wydziału Wojskowego Białoruskiej Centralnej Rady, a następnie komendantem Białoruskiej Obrony Krajowej. W wyniku mobilizacji udało mu się zgrupować w jej szeregach ok. 25 tys. Białorusinów.
Wobec ofensywy Armii Czerwonej na Białorusi ewakuował się w połowie 1944 r. do Niemiec. Tam interweniował u niemieckich władz wojskowych w sprawie sformowania czysto białoruskiej jednostki wojskowej. Wiosną 1945 r. został dowódcą jednego z pułków 30 Dywizji Grenadierów SS, zwanej też Dywizją „Białoruś” (pełnił także funkcję przedstawiciela BCR przy dywizji), która bez walki skapitulowała przed Amerykanami w ostatnich dniach kwietnia. Przebywał w obozie dla internowanych w Ratyzbonie.
Uniknął repatriacji do ZSRR i w 1950 r. wyjechał do USA, gdzie aktywnie uczestniczył w działaniach białoruskich środowisk emigracyjnych. Objął funkcję ministra wojny Białoruskiej Centralnej Rady na uchodźstwie.
Jest autorem artykułu pt. „Próby utworzenia białoruskiego wojska”, dotyczącego formowania białoruskiego wojska narodowego w latach 1918–1920 oraz 1941–1944, który został opublikowany w Białoruskim Przeglądzie Historycznym w 1999 r.
Rodzina.
W 1922 r. poślubił Natallę Arsienniewą (1903–1997), białoruską poetkę i działaczkę kulturalno-oświatową, z którą przed wybuchem wojny mieszkał w Chełmnie. W 1944 r. razem zostali ewakuowani do Niemiec, a następnie wyemigrowali do Stanów Zjednoczonych. Para miała dwóch synów – Jarosława (zginął w zorganizowanym przez partyzantkę radziecką zamachu bombowym na miński teatr) i Włodzimierza (wyemigrował z rodzicami do USA).

</doc>
<doc id="691026" url="https://pl.wikipedia.org/wiki?curid=691026" title="Mistrzostwa Świata w Piłce Siatkowej Kobiet 2006">
Mistrzostwa Świata w Piłce Siatkowej Kobiet 2006

Mistrzostwa Świata w Siatkówce Kobiet 2006 odbyły się w Japonii w dniach 31 października – 16 listopada.
Była to 15. edycja mistrzostw organizowanych przez FIVB. Uczestniczyły w niej 24 drużyny z całego globu.
Zaraz po paniach swoje mistrzostwa rozpoczęli panowie.
Mistrzyniami świata zostały Rosjanki, które w finale pokonały reprezentację Brazylii 3:2.
Pierwsza faza grupowa.
Grupa A.
Mecze były rozgrywane w Tokio
Wyniki
Tabela
Grupa B.
Mecze były rozgrywane w Sapporo
Wyniki
Tabela
Grupa C.
Mecze były rozgrywane w Kobe
Wyniki
Tabela
Grupa D.
Mecze były rozgrywane w Nagoii
Wyniki
Tabela
Druga faza grupowa.
Uczestniczyło w niej 16 drużyn podzielonych na dwie grupy. Grupę E utworzyło 8 drużyn, które zajęły cztery pierwsze miejsca w grupach A i D. Podobnie grupę F utworzyły zespoły z grup B i C. Każdej z drużyn zostały zaliczone wyniki z pierwszej fazy grupowej osiągnięte w spotkaniach z rywalami, którzy również awansowali do drugiej fazy grupowej.
Do półfinałów awansowały zespoły, które zajęły w grupach miejsca pierwsze i drugie. Reprezentacje w grupach E i F plasujące się na miejscach 3. i 4., zmierzyły się w walce o miejsca 5.-8., zaś zespoły z pozycji 5. i 6. zagrały o miejsca 9.-12.
Grupa E.
Wyniki
Tabela
Grupa F.
Wyniki
Tabela

</doc>
<doc id="691031" url="https://pl.wikipedia.org/wiki?curid=691031" title="Antymetateza">
Antymetateza



</doc>
<doc id="691032" url="https://pl.wikipedia.org/wiki?curid=691032" title="Odwrotnia">
Odwrotnia



</doc>
<doc id="691033" url="https://pl.wikipedia.org/wiki?curid=691033" title="Reversio">
Reversio



</doc>
<doc id="691034" url="https://pl.wikipedia.org/wiki?curid=691034" title="Allsvenskan (hokej)">
Allsvenskan (hokej)



</doc>
<doc id="691038" url="https://pl.wikipedia.org/wiki?curid=691038" title="Niski Trakt">
Niski Trakt



</doc>
<doc id="691042" url="https://pl.wikipedia.org/wiki?curid=691042" title="Hypallage">
Hypallage

Hypallage, hypallaga (z gr. "hypallage" – "odmiana, zmiana"), enallage (z gr. "enallagḗ") – zaburzenie zgody składniowo-logicznej – określenie przenosi się z jednego składnika wypowiedzi na inny, przydawka zostaje dodana do innego słowa niż wymagałaby tego logika; stosowane jako figura retoryczna.
Hypallage ze względu na występujące zależności według Jerzego Ziomka można podzielić na trzy rodzaje:
Hypallage bywa traktowane jako rodzaj metonimii, gdyż zamianie miejsca słów towarzyszy również zamiana czy też zastępowanie sensu wypowiedzi, może być odebrane również jako wyszukana metafora.

</doc>
<doc id="691044" url="https://pl.wikipedia.org/wiki?curid=691044" title="Hypotypoza">
Hypotypoza



</doc>
<doc id="691048" url="https://pl.wikipedia.org/wiki?curid=691048" title="Nery Pumpido">
Nery Pumpido

Carlos Nery Alberto Pumpido Barrinat (ur. 30 lipca 1957 w Monje) – argentyński piłkarz grający jako bramkarz.
Kariera klubowa.
Zawodową karierę zaczynał w Unión Santa Fe w 1976. W Argentynie grał także w Vélez Sársfield i River Plate. Przez kilka sezonów (1988-1992) był piłkarzem hiszpańskiego Realu Betis. Po powrocie do ojczyzny ponownie został zawodnikiem Unión.
Kariera reprezentacyjna.
Pumpido na MŚ 82 pojechał jako trzeci bramkarz nie mając na swoim koncie ani jednego oficjalnego występu w kadrze – debiutował dopiero rok później. W Meksyku (86) był już podstawowym golkiperem mistrzów świata – zagrał we wszystkich meczach Argentyny. Podczas MŚ 90 wystąpił tylko w dwóch meczach (z Kamerunem i ZSRR). W drugim z nich doznał kontuzji i został zastąpiony przez Sergio Goycocheę, który później stał się jednym z bohaterów turnieju. Karierę reprezentacyjną zakończył z 38 występami.
Kariera trenerska.
Po zakończeniu kariery piłkarskiej pracował jako trener, w pierwszoligowych klubach argentyńskich, meksykańskich i saudyjskim Al-Shabab.
Sukcesy.
Zawodnik.
Unión Santa Fe
River Plate
Argentyna
Trener.
Unión Santa Fe
Olimpia

</doc>
<doc id="691049" url="https://pl.wikipedia.org/wiki?curid=691049" title="Christmas Chants">
Christmas Chants

Christmas Chants - dziewiąty album zespołu Gregorian. Na albumie znalazły się chrześcijańskie kolędy.

</doc>
<doc id="691050" url="https://pl.wikipedia.org/wiki?curid=691050" title="Homoioteleuton">
Homoioteleuton

Homoioteleuton (gr. ὁμοιοτέλευτον "homoiotéleuton", łac. "similiter desinens", pol. podobieństwo zakończeń) – figura retoryczna, która uwypukla identyczne końcówki gramatyczne tak samo odmieniających się części mowy (dwóch czasowników, dwóch rzeczowników, rzeczownika i określającego go przymiotnika itp.).
Homoioteleuton to również błąd popełniany przez kopistów przepisujących tekst, gdy pisarz pomija określoną frazę na skutek skupienia wzroku na jednym słowie w tekście i przeskoczeniu wzroku na ten sam lub podobny wyraz znajdujący się nieco dalej.
Przykładem takiego błędu występującym w Biblii hebrajskiej może być 1 Samuela 14:41, gdzie w tekście masoreckim czytamy: „Wtedy Saul modlił się do Jahwe: Boże Izraela, okaż prawdę! [Los] padł na Jonatana i Saula, a lud został uwolniony” (Bp). W tym samym miejscu LXX zawiera uzupełnienie zamieszczone tu w nawiasach kwadratowych: „Wtedy Saul modlił się do Jahwe: Boże Izraela, «[Dlaczego dziś nie odpowiedziałeś twemu słudze? Jeśli ja jestem winien lub syn mój Jonatan, daj urim; jeśli winien jest lud Izraela], okaż prawdę!» [Los] padł na Jonatana i Saula, a lud został uwolniony”. Przypuszcza się, że wzrok kopisty tekstu hebrajskiego mógł przeskoczyć z jednego na drugie słowo „Izrael”, wskutek czego powstało opuszczenie (zwane lakuną).

</doc>
<doc id="691051" url="https://pl.wikipedia.org/wiki?curid=691051" title="Paulias Matane">
Paulias Matane

Paulias Nguna Matane (ur. 21 września 1931 w Nowej Brytanii Wschodniej, zm. 12 grudnia 2021) – papuaski polityk, gubernator generalny Papui-Nowej Gwinei w latach 2004–2010.
Życiorys.
Pochodził z ludu Tolai z papuaskiej prowincji Nowa Brytania Wschodnia. Jest rodowitym użytkownikiem języka kuanua oraz wyznawcą prezbiteriańskiego Zjednoczonego Kościoła Papui-Nowej Gwinei i Wysp Salomona. Matane w latach 1975–1980 pełnił funkcję ambasadora Papui-Nowej Gwinei w Stanach Zjednoczonych.
Na urząd gubernatora generalnego został wybrany przez parlament 27 maja 2004, otrzymując 50 głosów poparcia, podczas gdy jego rywal, Pato Kakeraya, zdobył ich 46. Kakeraya odwołał się od wyniku głosowania do Sądu Najwyższego Papui-Nowej Gwinei pod zarzutem nieprawidłowości w przebiegu elekcji, jednak sąd oddalił jego wniosek. 29 czerwca 2004 Matane został zaprzysiężony na stanowisku. 13 października 2004 miała miejsce uroczystość nadania inwestytury przez królową brytyjską Elżbietę II.
25 czerwca 2010 parlament ponownie wybrał go na stanowisko gubernatora generalnego. Wybór spotkał się jednakże z krytyką ze strony opozycji, gdyż nie dochowano w jego trakcie wymogu tajności głosowania. 10 grudnia 2010 Sąd Najwyższy z tego powodu uznał jego reelekcję za niekonstytucyjną i nieważną. Nakazem Sądu Najwyższego 13 grudnia 2010 Matane ustąpił ze stanowiska, a pełniącym obowiązki gubernatora generalnego został przewodniczący parlamentu Jeffrey Nape.
Paulias Matane jest autorem wielu książek, pisanych prostym językiem angielskim, w których często opisywał własne podróże zagraniczne. Jego zamiarem było przekonanie rodaków do czytania i traktowania książek jako źródła cennych informacji oraz jako dobra przeznaczonego dla wszystkich.
Przez wiele lat redagował kolumnę w papuaskiej gazecie, "The National", zamieszczając w niej porady dla wszystkich pokoleń, starszych i młodszych. Matane był również fundatorem Zjednoczonej Agencji Informacyjnej Melanezji.

</doc>
<doc id="691052" url="https://pl.wikipedia.org/wiki?curid=691052" title="Prolepsis">
Prolepsis

Prolepsis (gr. "prólēpsis", łac. "anteoccupatio", pol. uprzedzenie) – figura retoryczna, w starożytnej retoryce, próba uniknięcia potencjalnych sprzeciwów poprzez odpowiadanie na pytania, które mogliby zadać słuchacze.
Mówiąc inaczej, przy stosowaniu prolepsis nadawca stawia się po stronie słuchacza i próbuje się domyślić jakie wątpliwości mogą powstać.

</doc>
<doc id="691053" url="https://pl.wikipedia.org/wiki?curid=691053" title="Anteoccupatio">
Anteoccupatio



</doc>
<doc id="691054" url="https://pl.wikipedia.org/wiki?curid=691054" title="Uprzedzenie (retoryka)">
Uprzedzenie (retoryka)



</doc>
<doc id="691057" url="https://pl.wikipedia.org/wiki?curid=691057" title="Adam Heinrich Müller">
Adam Heinrich Müller

Adam Heinrich Müller (ur. 30 czerwca 1779 w Berlinie, zm. 17 stycznia 1829 w Wiedniu) – niemiecki filozof, publicysta i dyplomata. Za namową przyjaciela Friedricha von Gentza zajął się filozofią polityczną, i jako teoretyk polityki zyskał największą sławę.
Müller stał się czołowym przedstawicielem niemieckiego romantyzmu politycznego. Jego poglądy społeczno-ekonomiczne uzasadniały interesy grup feudalnych w Niemczech. Z pozycji feudalnych krytykował kapitalizm oraz klasyczną ekonomię polityczną. Liberalizmowi ekonomicznemu zarzucał materializm i bezbożność. Był zwolennikiem organicystycznej teorii państwa. Państwo w jego ujęciu powinno być stanowe i absolutne, obejmujące całokształt życia jednostek, ponieważ tak zostało ono ukształtowane w trakcie procesu dziejowego.
W stosunku do przemian oraz koncepcji społecznych, politycznych i ekonomicznych doby oświecenia i rewolucji francuskiej zajął stanowisko zdecydowanie reakcyjne. W kwestiach społecznych szczególnie potępiał indywidualizm i kontraktualizm - uważał, że społeczeństwo pozbawione oparcia idei wspólnotowych i tradycji przestanie istnieć. Przyczyn wybuchających coraz częściej kryzysów ekonomicznych i związanych z nimi wzrostów cen upatrywał w postępie techniki i podziale pracy.

</doc>
<doc id="691061" url="https://pl.wikipedia.org/wiki?curid=691061" title="Figura etymologiczna">
Figura etymologiczna



</doc>
<doc id="691065" url="https://pl.wikipedia.org/wiki?curid=691065" title="Discoverer 24">
Discoverer 24

Discoverer 24 – amerykański satelita wywiadowczy. Stanowił część tajnego programu CORONA. Był to trzeci statek w kolejnej serii statków "Discoverer", KH-5 ARGON. Nie dotarł na orbitę z powodu usterki elektrycznej w systemie kierowania lotem rakiety nośnej Thor Agena B.

</doc>
<doc id="691066" url="https://pl.wikipedia.org/wiki?curid=691066" title="Coober Pedy">
Coober Pedy

Coober Pedy – miasto w Południowej Australii, położone 846 kilometrów od Adelaide. W Coober Pedy wydobywa się najcenniejsze i najdroższe na świecie opale, pozyskiwane z morskich osadów kredy powstałych w morzu Eromanga.
Liczba mieszkańców: 1,5 tys. 
Gorące lata - średnia temperatura w lecie wynosi 30 °C, a dochodzi nawet do 40 °C - zmuszają mieszkańców do ochrony przed słońcem. Większość mieszkańców mieszka pod ziemią, w specjalnie wykutych jaskiniach. Podziemne mieszkania są dużo chłodniejsze i pozwalają górnikom przetrwać.

</doc>
<doc id="691067" url="https://pl.wikipedia.org/wiki?curid=691067" title="Metoda monograficzna">
Metoda monograficzna

Metoda monograficzna - należy do metod obserwacji częściowej. Polega na wszechstronnym opisie i szczegółowej analizie pojedynczej jednostki lub niewielkiej liczby charakterystycznych jednostek badanej zbiorowości statystycznej. W związku z tym, że badaniu poddaje się pojedynczą jednostkę obejmuje ono na ogół bardzo szeroki zakres zagadnień, co sprzyja wnikliwej analizie. Przy tego typu badaniu oprócz charakterystyki liczbowej uwzględnia się informacje w formie jakościowo-ilościowej. 
W metodzie monograficznej, badana jednostka dobierana jest w sposób świadomy. Wybiera się jednostkę typową, taką, która występuje powszechnie. Czasem bada się jednostki skrajne lub też przodujące. Z uwagi na to, że na podstawie badania jednostki ocenia się całą zbiorowość, ważne jest by dokonać poprawnego doboru.
Zobacz też: Metoda naukowa
Metoda monograficzna (inaczej terenowe) – ich odmiana to: różne typy eksploracji prowadzone w terenie. Opisuje w sposób całościowy problem, zbiorowość. Ten opis nie opiera się na zasadach reprezentacji. Mają charakter niestatystyczny. Wykorzystuje się techniki obserwacji powierzchownej. Wysokie ryzyko zniekształceń, bywają krytykowane jako mało naukowe.
Źródło:

</doc>
<doc id="691073" url="https://pl.wikipedia.org/wiki?curid=691073" title="Agathodaimon">
Agathodaimon

Agathodaimon – niemiecki zespół grający symfoniczny black metal założony w roku 1995.

</doc>
<doc id="691082" url="https://pl.wikipedia.org/wiki?curid=691082" title="Synagoga w Zakopanem">
Synagoga w Zakopanem

Synagoga w Zakopanem – nieistniejąca obecnie synagoga, wybudowana w roku 1937 w Zakopanem. Podczas II wojny światowej, w 1942 została zburzona przez hitlerowców. Obecnie teren po niej wchodzi w skład placu targowego.
Opis.
W Zakopanem przed II wojną światową znajdowały się dwie synagogi. Pierwsza z nich była drewniana i znajdowała się przy ulicy Szkolnej. Została ona zbudowana na małym placu, położonym za willą „Ordon” przy ul. Nowotarskiej 11 oraz sąsiednią willą „Bławatek” – przy ul. Nowotarskiej 13. Synagoga ta należała do Żydowskiej Gminy Wyznaniowej w Zakopanem. Została rozebrana na początku okupacji. Obecnie na jej miejscu znajduje się murowany budynek.
Druga, większa zakopiańska synagoga znajdowała się w pobliżu starego cmentarza, obok tartaku Riegielhaupta. Bożnica ta była murowana, wykonana została z cegły i betonu według projektu inżyniera Riegielhaupta. Posiadała zwartą, modernistyczną, prostopadłościenną bryłę. Posiadała dach dwuspadowy o niewielkich spadkach, pośrodku którego umieszczono dużą, przeszkloną kopułę o stalowej konstrukcji, doświetlającą wnętrze. Nowa synagoga została rozebrana w 1940.
Zakopiańska Żydowska Gmina Wyznaniowa posiadała też niewielki cmentarz na Bachledzkim Wierchu. Opiekowało się nim stowarzyszenie religijno-społeczne „Bikur Cholim”. Cmentarz ten powstał po I wojnie światowej. W obrębie kirkutu stał niewielki dom, który służył jako dom przedpogrzebowy, pomieszczenie gospodarcze i mieszkanie dozorcy. Cmentarz ten został zniszczony w czasie II wojny światowej. W 2004 został odnowiony i ogrodzony.

</doc>
<doc id="691084" url="https://pl.wikipedia.org/wiki?curid=691084" title="Porte-parole">
Porte-parole

 (wym. uproszczona: "portparol") – pochodzący z francuskiego termin oznaczający osobę, która wypowiada się w czyimś imieniu. W epice i dramacie mianem tym określa się postać, która przedstawia punkt widzenia autora, np. postać Juliana w "Kwiatach polskich" wyraża przekonania Juliana Tuwima. Często, choć nie zawsze, podmiot liryczny jest porte-parole autora.

</doc>
<doc id="691087" url="https://pl.wikipedia.org/wiki?curid=691087" title="Raphaël Poirée">
Raphaël Poirée

Raphaël Stéphane Louis Poirée (ur. 9 sierpnia 1974 w Rives) – francuski biathlonista, trzykrotny medalista olimpijski, wielokrotny medalista mistrzostw świata, czterokrotny zdobywca Pucharu Świata oraz trener.
Kariera.
Pierwsze sukcesy osiągnął w 1994 roku, kiedy na mistrzostwach świata juniorów w Osrblie zwyciężył w sprincie i biegu indywidualnym. W Pucharze Świata zadebiutował 9 marca 1995 roku w Lahti, zajmując 41. miejsce w biegu indywidualnym. Pierwsze punkty wywalczył 14 grudnia 1995 roku w Oslo, zajmując 16. miejsce w tej samej konkurencji. Na podium zawodów tego cyklu po raz pierwszy stanął 18 stycznia 1996 roku w Osrblie, kończąc rywalizację w biegu indywidualnym na drugiej pozycji. Rozdzielił tam reprezentującego Białoruś Władimira Draczowa oraz Vesę Hietalahtiego z Finlandii. W kolejnych startach jeszcze 102 razy stawał na podium, odnosząc przy tym 44 zwycięstwa. W sprincie triumfował 13 razy, w biegu pościgowym 15 razy, dziewięć zwycięstw odnotował w biegu masowym, a siedmiokrotnie był najlepszy w biegu indywidualnym. Według stanu po sezonie 2018/2019 w liczbie pucharowych wygranych zajmuje trzecie miejsce, za Norwegiem Ole Einarem Bjørndalenem i swym rodakiem Martinem Fourcade'em. Ostatnie podium w karierze wywalczył 11 marca 2007 roku w Oslo, gdzie zajął drugie miejsce w biegu masowym.
Wygrywał klasyfikację generalną Pucharu Świata w sezonach 1999/2000, 2000/2001, 2001/2002 i 2003/2004, wyrównując tym samym osiągnięcie Franka Ullricha z NRD. Ponadto był drugi w sezonie 2005/2006 oraz trzeci w sezonach 2004/2005 i 2006/2007. Wielokrotnie był najlepszy w klasyfikacjach poszczególnych konkurencji biathlonowych: w biegu indywidualnym w sezonach 2003/2004 i 2006/2007, sprincie w sezonie 2003/2004, biegu pościgowym w sezonach 1998/1999, 2000/2001, 2001/2002 i 2003/2004 oraz biegu masowym w sezonach 1999/2000, 2003/2004 i 2004/2005.
Zdobył 18 medali na mistrzostwach świata. Swój pierwszy wywalczył na mistrzostwach świata w Hochfilzen/Pokljuce w 1998 roku, gdzie był trzeci w biegu pościgowym. Wyprzedzili go tam jedynie Władimir Draczow i Ole Einar Bjørndalen. Pierwsze złoto zdobył na rozgrywanych dwa lata później mistrzostwach świata w Oslo/Lahti, wygrywając w biegu masowym. Zajął tam też trzecie miejsce w biegu pościgowym, za Niemcem Frankiem Luckiem i Rosjaninem Pawłem Rostowcewem.
Kolejne trzy medale przywiózł z mistrzostw świata w Pokljuce w 2001 roku, gdzie ponownie wygrał start masowy, był drugi w biegu pościgowym za Rostowcewem, a wspólnie z Gillesem Marguetem, Vincentem Defrasne i Julienem Robertem zwyciężył też w sztafecie. Drugi raz z rzędu tytuł zdobyty w biegu masowym obronił podczas mistrzostw świata w Oslo w 2002 roku, a na rozgrywanych rok później mistrzostwach świata w Chanty-Mansyjsku w tej samej konkurencji był trzeci.
Najlepsze wyniki osiągnął podczas mistrzostw świata w Oberhofie w 2004 roku, zdobywając medale we wszystkich konkurencjach. Najpierw zwyciężył w sprincie, wyprzedzając Niemca Ricco Großa i Ole Einara Bjørndalena. W biegu pościgowym nie obronił prowadzenia, ukończył jednak konkurencję na drugiej pozycji, za Großem. Następnie zwyciężył w biegu indywidualnym, wyprzedzając Polaka Tomasza Sikorę i Bjørndalena. Dzień później reprezentacja Francji w składzie: Ferréol Cannard, Vincent Defrasne, Julien Robert i Raphaël Poirée wywalczyła brązowy medal w sztafecie. W ostatnim starcie odniósł trzecie zwycięstwo, wygrywając bieg masowy po raz czwarty w karierze.
Na mistrzostwach świata w Hochfilzen rok później plasował się w czołowej dziesiątce, jednak na podium stanął tylko w biegu masowym. Zajął tam trzecie miejsce, ulegając Bjørndalenowi i Svenowi Fischerowi. Brązowy medal zdobył również w sztafecie mieszanej podczas mistrzostw świata w Pokljuce w 2006 roku.
Ostatnie medale zdobywał na rozegranych w 2007 roku mistrzostwach świata w Anterselvie. Wygrał tam bieg indywidualny, wyprzedzając Niemca Michaela Greisa i Czecha Michala Šlesingra. Następnie razem z Florence Baverel-Robert, Sandrine Bailly i Vincentem Defrasne wywalczył brązowy medal w sztafecie mieszanej. Ponadto zajął też trzecie miejsce w biegu masowym, przegrywając tylko z Greisem i jego rodakiem, Andreasem Birnbacherem.
W 1998 roku wziął udział w igrzyskach olimpijskich w Nagano, gdzie zajął 22. miejsce w biegu indywidualnym, siódme w sztafecie, a rywalizacji w sprincie nie ukończył. Na rozgrywanych cztery lata później igrzyskach w Salt Lake City zdobył swój pierwszy medal olimpijski, zajmując drugie miejsce w biegu pościgowym. Cztery dni później wraz z kolegami z reprezentacji wywalczył brązowy medal w sztafecie. Brał też udział w igrzyskach olimpijskich w Turynie w 2006 roku, gdzie Francuzi w składzie: Cannard, Defrasne, Robert i Poirée ponownie zajęli trzecie miejsce w sztafecie. W startach indywidualnych tylko raz znalazł się w pierwszej dziesiątce - sprint ukończył na ósmej pozycji. Ponadto zajął 12. miejsce w biegu masowym, 20. w indywidualnym, a biegu pościgowego nie ukończył.
Przez długi czas był zawodowym żołnierzem. Na wojskowych narciarskich mistrzostwach świata zdobył dziewięć medali: złoty w patrolu drużynowym (Rovaniemi 2003), złote w sprincie (Östersund 2004), (Andermatt 2006), (Võru 2007), sprincie drużynowym (Võru 2007) i biegu drużynowym (Hochfilzen 2008) oraz srebrne w sprincie drużynowym (Östersund 2004) i patrolu drużynowym (Östersund 2004) i 
(Hochfilzen 2008).
W maju 2012 podpisał dwuletni kontrakt, na mocy którego został trenerem męskiej reprezentacji Białorusi w biathlonie (w sezonach 2012/2013 i 2013/2014).
21 kwietnia 2006 został kawalerem orderu Mérite. W 2009 roku Poirée miał wypadek podczas jazdy quadzie, wskutek którego uszkodził kręgosłup. Po 12-godzinnej operacji kręgosłupa spędził kolejny miesiąc w szpitalu.
W latach 2000-2013 jego żoną była Norweżka Liv Grete Poirée. Razem wychowują córki: Emmę (ur. 27 stycznia 2003), Annę (ur. 10 stycznia 2007) i Lenę (ur. 10 października 2008). W 2016 roku wziął ślub z inną Norweżką, Anne Tunes. Ma młodszego brata Gaёla, który również był biathlonistą.

</doc>
<doc id="691088" url="https://pl.wikipedia.org/wiki?curid=691088" title="Użmauda">
Użmauda

Użmauda - wieś położona w Polsce, w woj. podlaskim, w pow. suwalskim w gminie Wiżajny, na granicy z woj. warmińsko-mazurskim. 
W latach 1975–1998 miejscowość administracyjnie należała do województwa suwalskiego.
Nazwa miejscowości najprawdopodobniej pochodzenia litewskiego od słów "malda" - modlitwa, oraz "uż" - za. Liczy ona 24 mieszkańców zamieszkałych w sześciu gospodarstwach rolnych. Oprócz rolnictwa, w miejscowości rozwija się agroturystyka. Posiada walory turystyczne i krajoznawcze. Przez wieś przebiegają piesze szlaki turystyczne oraz szlaki rowerowe.
Na północ od wsi leży Jezioro Mauda.

</doc>
<doc id="691089" url="https://pl.wikipedia.org/wiki?curid=691089" title="Sarna">
Sarna

Sarna ("Capreolus") – rodzaj ssaka z podrodziny saren (Capreolinae) w obrębie rodziny jeleniowatych (Cervidae).
Zasięg występowania.
Rodzaj obejmuje gatunki występujące w Eurazji – od zachodniej Europy po wschodnie wybrzeże środkowej Azji.
Morfologia.
Długość ciała 107–145 cm, długość ogona 1,5–4 cm, wysokość w kłębie 65–94 cm; długość poroża u samców 16–33 cm; masa ciała samic 17–47 kg, samców 20–65 kg.
Systematyka.
Podział systematyczny.
Do rodzaju należą następujące występujące współcześnie gatunki:
Opisano również gatunki wymarłe:

</doc>
<doc id="691090" url="https://pl.wikipedia.org/wiki?curid=691090" title="Luciano Tesi">
Luciano Tesi

Luciano Tesi (ur. 10 grudnia 1931) – włoski astronom amator, odkrywca wielu planetoid, z zawodu weterynarz.
Działalność astronomiczna.
W 1980 roku Tesi założył stowarzyszenie miłośników astronomii Gruppo Astrofili Montagna Pistoiese, którego prezesem jest do tej pory (2022). Stowarzyszenie to przyczyniło się do zbudowania w gminie San Marcello Piteglio w Toskanii "Osservatorio Astronomico della Montagna Pistoiese" (inna nazwa: "Osservatorio di Pian dei Termini") – obserwatorium astronomicznego specjalizującego się w odkryciach planetoid. Tesi odkrył tam 191 planetoid (9 samodzielnie, a 182 wspólnie z innymi amatorami astronomii).
Nagrody i upamiętnienie.
W 2005 uzyskał nagrodę „Meteorite d'oro” (wraz z Andreą Boattinim).
Na jego cześć nazwano odkrytą w 1994 roku planetoidę (15817) Lucianotesi, jego synów uhonorowano zaś nazwami planetoid (13150) Paolotesi i (13704) Aletesi.

</doc>
<doc id="691091" url="https://pl.wikipedia.org/wiki?curid=691091" title="Capreolus capreolus">
Capreolus capreolus



</doc>
<doc id="691097" url="https://pl.wikipedia.org/wiki?curid=691097" title="Gary Guthman">
Gary Guthman

Gary Guthman (ur. 12 lipca 1952 w Portland) – amerykański trębacz, muzyk, jazzowy, kompozytor i pedagog. Lider licznych zespołów jazzowych. Koncertuje na całym świecie.
Wykształcenie.
Urodził się w Portland w stanie Oregon, USA. Rozpoczął naukę gry na trąbce w wieku 9 lat. Jako nastolatek, był członkiem zespołu „Seldom Six” Dixieland Band, w którym, podczas występów w Stanach Zjednoczonych, grał, śpiewał i stepował. Podczas nauki w liceum Guthman występował także z zespołami jazzowymi i rockowymi.
Podczas studiów muzycznych (trąbka) na Portland State University jego nauczycielami byli Jack Dalby, Joyce Johnson, James Smith i Fred Sautter (pierwszy trębacz Oregon Symphony).
Po ukończeniu studiów współpracował z (prowadzona przez Lee Castle), Stan Kenton Orchestra, Don Ellis Orchestra i Louie Bellson Orchestra.
Szlifował swoje umiejętności kompozytorskie, a także jako aranżera i orkiestratora pod kierunkiem takich mistrzów jak Henry Mancini i (aranżer Franka Sinatry, Sary Vaughn, Tony’ego Bennetta i Paula Anki).
Kariera artystyczna.
Działalność w Kanadzie i Stanach Zjednoczonych.
W 1970 przeniósł się do Kanady i wygrał przesłuchanie na stanowisko pierwszego trębacza w Edmonton Symphony.
Działalność solistyczna i dyrygencka.
Występował jako solista ze wszystkimi największymi orkiestrami symfonicznymi w Kanadzie (m.in.: Vancouver Symphony, Edmonton Symphony, Calgary Philharmonic, Winnipeg Symphony i Toronto Symphony).
Występował jako solista ze wszystkimi największymi orkiestrami symfonicznymi w Kanadzie i w USA m.in.: Austin (Texas) Symphony, Portland (Maine) Symphony, Memphis Symphony, Chattanooga Symphony, Florida (Orlando) Orchestra, Oregon (Portland) Symphony, Syracuse Symphony, Toledo Symphony, Symphony of S. E. Texas Irving (Texas), Ft. Myers (Florida) Symphony, Gold Coast (Florida) Symphony, Bismarck Symphony, Allentown (Pa.) Symphony, Toronto Symphony, National Arts Centre (Ottawa) Orchestra, Vancouver Symphony, Winnipeg Symphony, Edmonton Symphony, Calgary Philharmonic, Regina Symphony, Victoria Symphony Symphony Nova Scotia, Windsor Symphony, Orchestra London, Hamilton (Ontario) Symphony Niagara, Thunder Bay Symphony, Prince George (British Columbia) Symphony, Kamloops Symphony, Vancouver Island (Nanaimo, British Columbia), Symphony a także z z New York Pops Orchestra w Carnegie Hall w Nowym Jorku na zaproszenie , założyciela i wieloletniego dyrektora New York POPs.
Na początku lat 70. rozpoczął karierę jako dyrygent i aranżer orkiestr marszowych, wraz z którymi wygrywał konkursy w finałach (Blue Stars: 1974-75, Wausau Story: 1976, Westshormen: 1977-78). W tych latach współpracował także z The Stan Kenton Orchestra.
Działalność w świecie muzyki rozrywkowej.
W świecie rozrywki występował z takimi gwiazdami jak: Tony Bennett, Aretha Franklin, Johnny Mathis i Bee Gees. W latach 1985–1995 występował i współpracował z ITV Television Studios w Edmonton Alberta podczas programów „In Concert”, z udziałem m.in. tak znanych artystów jak Ray Charles, Dionne Warwick, Neil Sadaka i Procol Harum.
Współpracował z Canadian Broadcasting Corporation (Vancouver) przy programach telewizyjnych z Tomem Jonesem i Paulem Anką.
Współpraca artystyczna i działalność producencka.
Występował i współpracował z takimi artystami i zespołami jak: Stan Kenton, Louis Bellson, The Dorsey Brothers, Clark Terry i Doc Severinsen, Engelbert Humperdinck, Jack Jones, Paul Williams, Lou Rawls, Connie Stevens, Sergio Mendez, Burt Bacharach, Mitch Miller, , Roger Whitaker, Michel Legrand i Anne Murray.
Był producentem i współtwórcą międzynarodowych wydarzeń w Kanadzie, takich jak Pacific National Exhibition (Vancouver, Kolumbia Brytyjska), Edmonton Klondike Days (Edmonton, Alberta), Canadian National Exhibition (Toronto Kanada) oraz The Calgary Stampede and Exhibition (Calgary, Alberta).
Produkcje telewizyjne.
W latach 80. i 90. intensywnie pracował ze artystami w produkcjach telewizyjnych, radiowych i filmowych współpracując ze swoim mentorem Tommym Banksem, przy takich tytułach jak: "Celebrity Review", "The Palace" czy "" w CBC Television.
Działalność kompozytorska i producencka.
W latach 1995–2014 skomponował, zaaranżował i zorkiestrował setki utworów we współpracy m.in. z The Toronto Symphony, National Arts Centre Orchestra, Winnipeg Symphony, Vancouver Symphony, Edmonton Symphony, Memphis Symphony, Calgary Philharmonic, Portland Symphony i Austin Symphony.
Wyprodukował wiele projektów koncertowych m.in.: "A Tribute to Harry James, Trumpet Greats, Swingmatism!, „Master &amp; Margarita."
W czerwcu 2004 odbyła się premiera jego nowej produkcji "Swingmatism", która przez 10 wieczorów uświetniała Vancouver Jazz Festival w Kanadzie.
Inne działania artystyczne (dyrektor, kompozytor, aranżer i solista).
W latach 1999–2002 był dyrektorem muzycznym przeboju Musical Theatre "Forever Swing", który koncertował w Stanach Zjednoczonych i Kanadzie. W tym czasie był dyrektorem muzycznym Michaela Bublégo.
W 2004 Gary Guthman występował jako solista z Gulf Coast Symphony Orchestra, London Symphony Orchestra, Syracuse Symphony Orchestra i Hamilton Philharmonic Orchestra, a także z New York Pops Orchestra w Carnegie Hall w Nowym Jorku na zaproszenie Skitcha Henderssona, założyciela i wieloletniego dyrektora New York POPs.
W czerwcu 2004 odbyła się premiera jego nowej produkcji "Swingmatism" która przez 10 wieczorów uświetniała Vancouver Jazz Festival w Kanadzie.
Działalność w Polsce.
Gary Guthman Quartet.
Jest założycielem i liderem zespołu Gary Guthman Quartet, w składzie: Gary Guthman (trąbka/fulgelhorn), Filip Wojciechowski (fortepian), Paweł Pańta (bas), Cezary Konrad (perkusja).
W 2011 roku wydał płytę "Solar Eclipse", zawierającą oryginalne kompozycje artysty, z udziałem Gary Guthman Quartet, płyta ukazała się nakładem Agencji Muzycznej Polskiego Radia. Gary Guthman był pierwszym amerykańskim artystą jazzowym, który wydał autorską płytę CD w 95-letniej historii Polskiego Radia.
Musical "List z Warszawy/ Letter from Warsaw".
W 2013 roku Gary Guthman we współpracy z Domanem Nowakowskim napisał musical "List z Warszawy/Letter From Warsaw". Guthman skomponował muzykę i stworzył angielskie teksty piosenek, Nowakowski zinterpretował i przetłumaczył na język polski te teksty. To jedyny musical w historii, który został napisany jednocześnie w języku angielskim i polskim. Premiera odbyła się w Warszawie w Warszawskiej Operze Kameralnej na nowej scenie Basenu Artystycznego, listopad 2019.
Współpraca z Sashą Strunin.
W 2015 został producentem i kompozytorem wokalistki Sashy Strunin. Płyta z jego muzyką i słowami zatytułowana "Woman In Black" ukazała się 2016 roku i zyskała uznanie krytyków jazzowych w Polsce. Kolejna płyta Sashy Strunin, "Autoportrety", która zawiera kompozycje Gary’ego Guthmana do poezji Mirona Białoszewskiego, ukazała się w czerwcu 2019 r. i została wysoko oceniona przez wielu krytyków muzycznych, m.in.: Adama Barucha.
Utwory skomponowane w Polsce.
W 2007 roku skomponował suitę na harfę i orkiestrę symfoniczną dla harfistki Małgorzaty Zalewskiej na podstawie powieści Michaiła Bułhakowa "Mistrz i Malgorzata". Premiera utworu z Orkiestrą Filharmonii Opolskiej miała miejsce w 2008 roku.
W 2017 roku skomponował koncert na harfę i orkiestrę symfoniczną "Concerto Romantico" dla harfistki Małgorzaty Zalewskiej, premiera miała miejsce w lutym 2018 r. w Filharmonii Zabrzańskiej.
Kolejna płyta Sashy Strunin, "Autoportrety", zawiera kompozycje Gary’ego Guthmana do poezji Mirona Białoszewskiego, ukazała się w czerwcu 2019 r.
W styczniu 2020 roku miała premierę kompozycja "Concerto for Trumpet and Orchestra" (zadedykowana jego profesorowi i mentorowi Fredowi Sautterowi). Utwór prezentowany był w Filharmonii Narodowej, Filharmonii Łódzkiej, Filharmonii Pomorskiej oraz dwukrotnie Filharmonii Podlaskiej. 
29 kwietnia 2022 roku w studiu im Witolda Lutosławskiego w Warszawie odbyło się prawykonanie "Koncertu na flet i orkiestrę symfoniczną", wykonawcami byli: Łukasz Długosz (flet) wraz z orkiestrą Sinfonia Iuventus im. Jerzego Semkowa pod dyrekcją Piotra Sułkowskiego. 
Premiera czterech części suity kameralnej "The Traveler" ("Wędrowiec") na harfę, flet, wiolonczelę i głos odbyła się latem 2021 roku na XII Festiwal Muzyki Kameralnej w Urlach. 
Jest wykonawcą, autorem, producentem i aranżerem produkcji koncertowych, które są wykonywane w filharmoniach z orkiestrami symfonicznymi: "A Tribute to Harry James", "The Trumpet Greats" i "Swing, Swing, Swing".
Nagrody.
Otrzymał doroczną nagrodę "Jessi" krytyki amerykańskiej jako solista, dyrygent i równocześnie aktor rewii muzycznej "Forewer Swing", która przez 2 lata odbywała tournée po Kanadzie i USA.
Działalność pedagogiczna.
Przez wiele lat uprawiał działalność pedagogiczną prowadząc klasę trąbki (University of British Columbia–Vancouver, Grant MacEwan Community College-Edmonton, Red Deer College-Red Deer Alberta Canada).
Prowadził także wiele kursów mistrzowskich. Dał wiele wykładów improwizacji jazzowej na uniwersytetach w Stanach Zjednoczonych.
Działalność jurorska.
We wrześniu 2019 i 2021 roku był członkiem jury w sekcji Zespoły Kameralne I i II edycji Międzynarodowego Konkursu Muzyki Polskiej im. Stanisława Moniuszki, organizowanego przez Instytut Muzyki i Tańca we współpracy z Filharmonią Podkarpacką im. Artura Malawskiego.
Życie prywatne.
W roku 2008 przeprowadził się do Warszawy, gdzie nadal mieszka. W 2011 roku otrzymał polskie obywatelstwo. Jest mężem harfistki Małgorzaty Zalewskiej.

</doc>
<doc id="691099" url="https://pl.wikipedia.org/wiki?curid=691099" title="Jan Daszewski">
Jan Daszewski

Jan Kazimierz Michał Daszewski (ur. 5 kwietnia 1916 w Kijowie, zm. 4 kwietnia 1942 nad La Manche) – kapitan pilot Wojska Polskiego. 
Życiorys.
Syn Jana Daszewskiego i Zofii Wajcht. Absolwent Szkoły Podchorążych Lotnictwa w Dęblinie (XI promocja). Na stopień podporucznika został mianowany ze starszeństwem z 15 października 1938 i 75. lokatą w korpusie oficerów lotnictwa, grupa liniowa. 
W kampanii wrześniowej 1939 walczył w składzie 112 eskadry myśliwskiej. Zestrzelił Junkersa Ju 87B i wspólnie Do-17.
Uczestnik kampanii francuskiej – walczył w kluczu myśliwskim (II Klucz Kominowy „Op” – ELD/Romorantin) kpt. pil. Tadeusza Opulskiego, broniącym bazy lotniczej EAA-301 (zakłady w Romorantin). Wykonał 30 lotów bojowych na samolocie Morane 406.
Ewakuował się do Wielkiej Brytanii i 2 sierpnia 1940 został pilotem dywizjonu 303 (numer służbowy P1503). Jego dokonania opisał Arkady Fiedler w książce "Dywizjon 303".
Razem z Janem Zumbachem, Mirosławem Fericiem i Witoldem Łokuciewskim tworzył słynną „czwórkę muszkieterów”, zespół pilotów polskich walczących w bitwie o Anglię. W okresie tych walk został ciężko ranny (7 września 1940) pociskiem kalibru 20 mm z działka Bf 110. Uratował się skokiem na spadochronie. Po długim leczeniu wrócił do latania bojowego. W listopadzie 1941 został dowódcą eskadry „B” dywizjonu 303.
4 kwietnia 1942 roku w czasie wykonywania zadania bojowego na samolocie Supermarine Spitfire Mk VB nr AD 455, polegającego na osłonie bombowców nad terytorium Francji, razem z pilotami swojej eskadry wdał się w walkę z niemieckimi myśliwcami. Samolot Daszewskiego został zestrzelony i spadł do kanału La Manche. Jan Daszewski utonął.
Odbył 90 lotów bojowych w łącznym czasie 127 godzin.
Był (obok Mariana Pisarka) jednym z najwyższych wzrostem pilotów, dzięki czemu zyskał nieformalne przezwisko "Długi Joe".
W domu rodzinnym i wśród znajomych był wołany drugim imieniem (Kazio/Kazik), dlatego w niektórych publikacjach figuruje jako Kazimierz Daszewski.
Zestrzelenia.
Na liście Bajana figuruje na 69. pozycji z trzema pewnymi i dwoma prawdopodobnymi zestrzeleniami samolotów Luftwaffe. Ponadto jeden samolot zniszczył na ziemi.
prawdopodobnie

</doc>
<doc id="691101" url="https://pl.wikipedia.org/wiki?curid=691101" title="Huemal">
Huemal

Huemal ("Hippocamelus") – rodzaj ssaka z podrodziny saren (Capreolinae) w obrębie rodziny jeleniowatych (Cervidae).
Zasięg występowania.
Rodzaj obejmuje gatunki występujące w Ameryce Południowej.
Morfologia.
Długość ciała 140–195 cm, długość ogona 12–15 cm, wysokość w kłębie samic 70–85 cm, samców 75–90 cm; masa ciała samic 45–70 kg, samców 55–75 kg. Huemale wyróżniają się krótkimi kończynami i bardzo długimi uszami. Poroże są słabo rozgałęzione o długości 22–25 cm.
Systematyka.
Podział systematyczny.
Do rodzaju należą następujące występujące współcześnie gatunki:
Opisano również argentyński wymarły gatunek:

</doc>
<doc id="691108" url="https://pl.wikipedia.org/wiki?curid=691108" title="Boliwijski Związek Narciarski">
Boliwijski Związek Narciarski

Boliwijski Związek Narciarski (hiszp. "Federación Boliviana de Ski y Andinismo") – boliwijskie stowarzyszenie kultury fizycznej pełniące rolę boliwijskiej federacji narodowej w biegach narciarskich, kombinacji norweskiej, narciarstwie alpejskim, narciarstwie dowolnym oraz andinizmie.
Związek powstał w 1939 roku. Siedziba Związku znajduje się w La Paz. Związek jest członkiem Międzynarodowej Federacji Narciarskiej (FIS). Do jego celów statutowych związku należy promowanie, organizowanie i rozwój narciarstwa w Boliwii m.in. poprzez szkolenia zawodników i instruktorów i organizację zawodów.

</doc>
<doc id="691109" url="https://pl.wikipedia.org/wiki?curid=691109" title="Quintilla">
Quintilla

Quintilla, także kwintylla – rodzaj strofy typowy dla poezji hiszpańskiej. Ma 5 wersów, które są powiązane rymami o dowolnym układzie (najczęściej "abaab", "ababa"). Długość każdego wersu nie przekracza 8 sylab. Szczególnymi odmianami quintilli są quintilla prawdziwa, która składa się z wersów jedenastozgłoskowych, oraz quinteto złożony z dwunastozgłoskowców. Dwie połączone quintille tworzą decymę. Quintillę wykorzystywał często w swojej twórczości Jan od Krzyża.

</doc>
<doc id="691117" url="https://pl.wikipedia.org/wiki?curid=691117" title="Mazama">
Mazama

Mazama ("Mazama") – rodzaj ssaka z podrodziny saren (Capreolinae) w obrębie rodziny jeleniowatych (Cervidae).
Zasięg występowania.
Rodzaj obejmuje gatunki występujące w Ameryce Południowej.
Morfologia.
Długość ciała 70–145 cm, długość ogona 6–16 cm, wysokość w kłębie 38–80 cm; masa ciała 8–65 kg. Sierść gładka koloru rudobrązowego. Poroże krótkie, o długości 3–12 cm, nierozgałęzione. Mazamy mają łukowato wygięty grzbiet i zad wyższy od kłębu.
Systematyka.
Podział systematyczny.
Dane mitochondrialne sugerują, że "Mazama" jest wysoce parafiletyczna. Na podstawie danych molekularnych "Mazama pandora" została przeniesiona do "Odocoileus", ale to nie zmieniło parafiletycznego statusu "Mazama" w stosunku do "Odocoileus" i innych neotropikalnych rodzajów jeleni. Potrzebne są badania z wykorzystaniem zestawów danych jądrowych, aby lepiej ocenić systematyczne związki "Mazama", ale wydaje się prawdopodobne że takson ten powinien być podzielony aż na cztery rodzaje; "M. nemorivaga" i M. "rufina" w rodzajach monotypowych, "M. gouazoubira" i "M. chunyi" w odrębnym rodzaju a "M. temama", "M. americana", "M. bororo" i "M. nana" w "Mazama". Do rodzaju należą następujące występujące współcześnie gatunki:
Opisano również gatunki wymarłe:

</doc>
<doc id="691118" url="https://pl.wikipedia.org/wiki?curid=691118" title="Antygradacja">
Antygradacja

Antygradacja (antyklimaks, gradacja opadająca) – figura retoryczna, odmiana gradacji, w której składniki uszeregowane są w taki sposób, że ich wartość znaczeniowa lub emocjonalna stopniowo maleje. 
Termin odnosi się także do nieoczekiwanego obniżenia tonu, przejścia od podniosłości do trywialności, pospolitości.
Inaczej gradacja w języku wysokim, nagle przełamana językiem niskim, prostym, nierzadko wulgaryzmem.

</doc>
<doc id="691119" url="https://pl.wikipedia.org/wiki?curid=691119" title="Antyklimaks">
Antyklimaks



</doc>
<doc id="691123" url="https://pl.wikipedia.org/wiki?curid=691123" title="Brazylijski Związek Narciarsko-Snowboardowy">
Brazylijski Związek Narciarsko-Snowboardowy

Brazylijski Związek Narciarsko-Snowboardowy (port. "Associaçáo Brasileira de Ski e Snowboard") – brazylijskie stowarzyszenie kultury fizycznej pełniące rolę brazylijskiej federacji narodowej w biegach narciarskich, kombinacji norweskiej, narciarstwie alpejskim, narciarstwie dowolnym oraz snowboardzie.
Związek jest członkiem Międzynarodowej Federacji Narciarskiej (FIS). Do jego celów statutowych związku należy promowanie, organizowanie i rozwój narciarstwa w Brazylii m.in. poprzez szkolenia zawodników i instruktorów i organizację zawodów.

</doc>
<doc id="691125" url="https://pl.wikipedia.org/wiki?curid=691125" title="Andorski Związek Narciarski">
Andorski Związek Narciarski

Andorski Związek Narciarski (hiszp. "Federació Andorrana d'Esqui") - andorskie stowarzyszenie kultury fizycznej pełniące rolę andorskiej federacji narodowej w biegach narciarskich, kombinacji norweskiej, narciarstwie alpejskim, narciarstwie dowolnym i snowboardzie.
Związek jest członkiem Międzynarodowej Federacji Narciarskiej (FIS). Do jego celów statutowych związku należy promowanie, organizowanie i rozwój narciarstwa w Andorze m.in. poprzez szkolenia zawodników i instruktorów i organizację zawodów.
Linki zewnętrzne.
Strona Andorskiego Związku Narciarskiego

</doc>
<doc id="691126" url="https://pl.wikipedia.org/wiki?curid=691126" title="Międzynarodowa Konfederacja Związków Zawodowych">
Międzynarodowa Konfederacja Związków Zawodowych

Międzynarodowa Konfederacja Związków Zawodowych (ang. "International Trade Union Confederation", ITUC) – największe światowe zrzeszenie związków zawodowych. Organizacja powstała na kongresie założycielskim w dniach 1-3 listopada 2006 w Wiedniu w wyniku zjednoczenia dwóch dotychczas największych światowych zrzeszeń związkowych – Światowej Konfederacji Pracy ("World Conference of Labour", WCL) i Międzynarodowej Konfederacji Wolnych Związków Zawodowych ("International Confederation of Free Trade Unions", ICFTU), które formalnie rozwiązały się w dzień przed powstaniem ITUC.

</doc>
<doc id="691127" url="https://pl.wikipedia.org/wiki?curid=691127" title="Messier 69">
Messier 69

Messier 69 (również M69, NGC 6637) – gromada kulista znajdująca się w gwiazdozbiorze Strzelca. Przy sprzyjających warunkach można ją obserwować przy użyciu lornetki 7x50 lub 10x50.
Odkrycie.
Charles Messier dodał ją do swojego katalogu po obserwacjach z 31 sierpnia 1780, podczas których szukał obiektu odkrytego przez Lacaille’a w 1751-1752 roku (Lac I.11). Tej samej nocy zaobserwował również M70.
Messier szukał Lac I.11 już w 1764 roku. Uważał, że w roku 1780 udało mu się go odnaleźć, jednak najprawdopodobniej się mylił. Wskazuje się na to trzy dowody:
W "New General Catalogue" obiekt Lac I.11 został skatalogowany pod numerem NGC 6634.
Charakterystyka.
M69, podobnie jak M70, jest jedną z najmniejszych i najsłabszych gromad kulistych pośród obiektów Messiera. Na zdjęciach o długich czasach naświetlania jej średnica wynosi około 7,1'. Bardzo długie naświetlanie ukazuje nieco większe wymiary – 9,8', co odpowiada około 85 latom świetlnym. Jądro gromady jest ponad dwukrotnie mniejsze – 3'. M69 znajduje się blisko centrum Galaktyki – w odległości 6,2 tys. lat świetlnych. Koncentracja gwiazd jest średnia (klasa V). Połowa masy gromady znajduje się w promieniu 7,2 roku świetlnego od jej centrum.
Typ widmowy M69 określa się jako G2 lub G3. Jest jedną z najbogatszych w metale gromad kulistych. Zawartość pierwiastków cięższych od helu jest jednak mniejsza niż w Słońcu. Wskazuje to, że gromada uformowała się dużo wcześniej.
Messier 69 znajduje się w odległości około 29,7 tys. lat świetlnych od Ziemi, podobnie jak M70 (29,4 tys. ly). Odległość między nimi szacuje się na około 1800 lat świetlnych.
M69 jest uboga w gwiazdy zmienne. Do tej pory odkryto ich 8. Dwie z nich sklasyfikowano jako mirydy o okresie pulsacji ok. 200 dni.

</doc>
<doc id="691130" url="https://pl.wikipedia.org/wiki?curid=691130" title="Similiter cadens">
Similiter cadens

Similiter cadens (gr. "homoioptoton", pol. podobieństwo kadencji) – figura retoryczna, użycie tych samych przypadków rzeczowników zastosowanych w tym samym wypowiedzeniu.

</doc>
<doc id="691132" url="https://pl.wikipedia.org/wiki?curid=691132" title="Synteza białek">
Synteza białek



</doc>
<doc id="691133" url="https://pl.wikipedia.org/wiki?curid=691133" title="Daniel Gygax">
Daniel Gygax

Daniel Gygax (ur. 28 sierpnia 1981 w Zurychu) – szwajcarski piłkarz występujący na pozycji pomocnika.
Życiorys.
Swoją karierę zaczął w FC Zürich, w którego barwach rozegrał 119 meczów strzelając 19 bramek. Na sezon 2001/2002 został wypożyczony do FC Aarau. W 2005 r. przeszedł do Lille OSC, z którym wystąpił m.in. w Lidze Mistrzów. Latem 2007 za 800 tysięcy euro trafił do beniaminka Ligue 1, FC Metz. 7 lipca 2008 został zawodnikiem niemieckiego 1. FC Nürnberg. Po dwóch latach spędzonych w Niemczech powrócił do Szwajcarii i został zawodnikiem klubu FC Luzern.
W reprezentacji Szwajcarii rozegrał 35 spotkań, w których strzelił 5 goli.

</doc>
<doc id="691136" url="https://pl.wikipedia.org/wiki?curid=691136" title="Asystent sędziego">
Asystent sędziego

Asystent sędziego – pracownik sądu, prawnik z przygotowaniem praktycznym. Na zlecenie sędziego i pod jego kierunkiem wykonuje czynności administracji sądowej i czynności przygotowania spraw sądowych do ich rozpoznania. Stanowisko istnieje w sądach powszechnych, administracyjnych i wojskowych.
Celem powołania asystentów sędziego jest odciążenie sędziów od czynności niepolegających na orzekaniu. Instytucja asystenta sędziego od wielu lat istnieje na zachodzie Europy, w Polsce pojawiła się po nowelizacji Prawa o ustroju sądów powszechnych zmierzającej do usprawnienia pracy sądów.
W sądzie powszechnym.
Na zlecenie sędziego i pod jego kierunkiem asystent sędziego sporządza projekty zarządzeń, orzeczeń lub ich uzasadnień. Na zlecenie sędziego asystent sędziego samodzielnie:
Na stanowisku asystenta sędziego może być zatrudniony ten, kto jest obywatelem RP i korzysta z pełni praw cywilnych i obywatelskich, jest nieskazitelnego charakteru, ukończył wyższe studia prawnicze w Polsce i uzyskał tytuł magistra lub zagraniczne uznane w Polsce, a także ma przynajmniej 24 lata.
Szczegółowy zakres i sposób wykonywania czynności przez asystentów sędziów, określa Minister Sprawiedliwości w rozporządzeniu, mając na uwadze zasady sprawności, racjonalności, ekonomicznego i szybkiego działania, zapewniając rzetelne wykonywanie powierzonych zadań.
W sądach szczególnych.
Asystent sądu administracyjnego na polecenie sędziego i pod jego kierunkiem wykonuje zadania administracyjne i przygotowuje sprawę do rozpoznania. Po 5. latach może awansować na starszego asystenta (jeśli nie był karany dyscyplinarnie i miał pozytywne oceny roczne). Wymagania: obywatelstwo polskie i pełnia praw, nieskazitelny charakter i ukończone studia prawnicze.
Asystent sędziego sądu wojskowego jednocześnie jest osobą powołaną do zawodowej służby wojskowej. Asystentów w sądownictwie wojskowym wprowadzono ustawą, która weszła w życie 17 czerwca 2011 r. Na mocy tej ustawy dotychczasowych asesorów przeniesiono na stanowiska asystentów.

</doc>
<doc id="691138" url="https://pl.wikipedia.org/wiki?curid=691138" title="Pożar Kopenhagi (1728)">
Pożar Kopenhagi (1728)

Pożar Kopenhagi w 1728 – największy pożar w historii Kopenhagi. Wybuchł 20 października 1728 roku, trwał do 23 października. Strawił około 28% miasta, 20% mieszkańców zostało bez dachu nad głową.
Prawie połowa (47%) średniowiecznych zabudowań Kopenhagi została doszczętnie zniszczona – jest to jedna z przyczyn małej liczby średniowiecznych zabytków w mieście (sytuację pogorszył jeszcze kolejny pożar w 1795).
Chociaż biorąc pod uwagę rozmiar pożaru liczba zabitych i rannych była stosunkowo niska, straty kulturowe były olbrzymie. Oprócz szeregu prywatnych kolekcji ksiąg, spłonęło też 35 000 tekstów przechowywanych w bibliotece kopenhaskiego uniwersytetu oraz w obserwatorium w Okrągłej Wieży (duń. Rundetårn) – były to między innymi prace, urządzenia i notatki Tycho Brahe i Ole Rømera.
Straty można określić z raczej dużą dokładnością, gdyż natychmiast po pożarze sporządzono kilka szczegółowych raportów. Pierwszym z nich był raport Sørena Balle, złożony 1 listopada, drugi raport sporządzony był przez władze miasta 12 grudnia. Różnice między raportami są niewielkie – dotyczą tylko rozmiaru szkód na 43 działkach; można więc z pewnością stwierdzić, że 1227 działek (a na nich 1600 budynków) zostało zniszczonych. Według wyników ostatniego wówczas spisu (1699) Kopenhaga składała się z około 4500 działek, zniszczone więc zostało 28% miasta (dla części średniowiecznej liczba ta wynosi 47%).
Z raportu władz miasta wynika, że 8749 osób, które straciły w pożarze dach nad głową, znalazło nowe zakwaterowanie. Ocenia się, że 15 000 ludzi pozostało bezdomnymi – tj. około 20% ówczesnej ludności miasta (70 000). Liczba zabitych i rannych jest nieznana.

</doc>
<doc id="691139" url="https://pl.wikipedia.org/wiki?curid=691139" title="Os de Civís">
Os de Civís

Os de Civís, także: Aós de Civís – miejscowość w Hiszpanii, w Katalonii, w prowincji Lleida, w comarce Alt Urgell, w gminie Les Valls de Valira.
Według danych INE w 2020 roku liczyła 75 mieszkańców – 39 mężczyzn i 36 kobiet. 
Miejscowość położona jest na terytorium Hiszpanii w niewielkiej odległości (ok. 2 km)od granicy z Andorą i była praktyczną enklawą, bo jedyne istniejące tam połączenie drogowe prowadziło tylko do Andory (nie dało się tam dojechać drogą bezpośrednio z innych miejscowości Hiszpanii). Obecnie taki dojazd jest już możliwy. 

</doc>
<doc id="691140" url="https://pl.wikipedia.org/wiki?curid=691140" title="Mulak">
Mulak

Mulak ("Odocoileus") – rodzaj ssaka z podrodziny saren (Capreolinae) w obrębie rodziny jeleniowatych (Cervidae).
Zasięg występowania.
Rodzaj obejmuje gatunki występujące w Ameryce.
Morfologia.
Długość ciała samic 115–155 cm, samców 120–190 cm, długość ogona 14–37 cm, wysokość w kłębie samic 55–95 cm, samców 60–105 cm; długość poroża samców 30–80 cm; masa ciała samic 17–85 kg, samców 21–230 kg.
Systematyka.
Podział systematyczny.
Do rodzaju należą następujące występujące współcześnie gatunki:
Opisano również gatunki wymarłe:

</doc>
<doc id="691141" url="https://pl.wikipedia.org/wiki?curid=691141" title="Aós de Civís">
Aós de Civís



</doc>
<doc id="691143" url="https://pl.wikipedia.org/wiki?curid=691143" title="Fawoniusz">
Fawoniusz

Fawoniusz (łac. Favonius, Zephyrus, gr. Zéphyros) – w mitologii rzymskiej bóg i uosobienie wiatru zachodniego i zachodniej strony świata.
Uosabiał łagodny wiatr, zwiastujący wiosnę. Był utożsamiany z greckim Zefirem.

</doc>
<doc id="691145" url="https://pl.wikipedia.org/wiki?curid=691145" title="Osiedle Kasztanowe (Sieradz)">
Osiedle Kasztanowe (Sieradz)

Osiedle Kasztanowe - osiedle zlokalizowane jest pomiędzy ulicami Armii Krajowej, alejami: Grunwaldzką i Jana Pawła II.
Osiedle obejmuje obszar 27 225 m². Budowę pierwszego budynku mieszkalnego rozpoczęto w 1983. Zakończenie budowy mieszkalnej na osiedlu nastąpiło w 1985.
W 1988 rozpoczęto na osiedlu budowę przedszkola. Inwestycja zakończona została w 1989. W kolejnych latach kontynuowano budowę infrastruktury osiedlowej - pawilony handlowo-usługowe.
Według stanu na dzień 31 grudnia 1998 na osiedlu było:

</doc>
<doc id="691146" url="https://pl.wikipedia.org/wiki?curid=691146" title="Epifonem">
Epifonem

Epifonem (gr. "epiphṓnēma", łac. "acclāmātiō") – figura retoryczna, wyrazista sentencja podsumowująca poprzednio wyrażone treści.

</doc>
<doc id="691148" url="https://pl.wikipedia.org/wiki?curid=691148" title="Repetitio">
Repetitio



</doc>
<doc id="691149" url="https://pl.wikipedia.org/wiki?curid=691149" title="Osiedle Jaworowe">
Osiedle Jaworowe

Osiedle Jaworowe – osiedle w Sieradzu, zlokalizowane pomiędzy ulicami Łokietka, Al. Grunwaldzką i Jana Pawła II. Obejmuje następujące ulice: Piastowska, Jagiellońska, Łokietka i Popiełuszki. Osiedle ma powierzchnię 113 416 m².
Jedno z największych osiedli w Sieradzu początkowo stało na około 50-hektarowym gruncie rolnym. Osiedle nazywano "Serbinowem" (w nawiązaniu do filmu "Noce i dnie"). Nie zaplanowano tam w ogóle chodników, a drogi przez dłuższy czas były tylko prowizoryczne, brakowało też kanalizacji deszczowej.
Sieradzka Spółdzielnia Mieszkaniowa, która przejmowała bloki od prowadzącej inwestycje Wojewódzkiej Spółdzielni Mieszkaniowej, kupiła rośliny, narzędzia, a także przekonała mieszkańców do większego zaangażowania.
Budowę pierwszego budynku mieszkalnego rozpoczęto w 1977 r. (blok: Jagiellońska 3). Zakończenie budowy mieszkalnej na osiedlu nastąpiło w 1985 roku. Zaprojektowano łącznie 51 budynków mieszkalnych, w tym kilka wielokondygnacyjnych punktowców
W 1988 rozpoczęto na osiedlu budowę obecnego Przedszkola nr 3 im. Jana Brzechwy oraz żłobka. Inwestycja zakończona została w 1989. Na osiedlu w latach wzniesiono Kościół pw. Najświętszego Serca Jezusowego, Szkołę Podstawową Nr 10 im. Bolesława Zwolińskiego na 2200 dzieci i Szkołę Filialną przy ul. Wł. Łokietka (obecnie Szkoła Podstawowa nr 9). W kolejnych latach kontynuowano budowę infrastruktury osiedlowej – pawilonów handlowo-usługowych.
W latach 1986–1998 odbyło się dziesięć edycji turniejów tańca towarzyskiego "Jaworek". Miejscem organizowania tej imprezy była Szkoła Podstawowa nr 10 w Sieradzu. Brały w nim udział zespoły taneczne z ówczesnego województwa sieradzkiego, Łodzi, Głowna, czy Skierniewic.
27 lutego 1990 roku na osiedlu Jaworowe wyemitowany został pierwszy program TVO (Telewizja Osiedlowa Sieradzkiej Spółdzielni Mieszkaniowej), ponieważ tylko tam była sieć tzw. telewizji satelitarnej.

</doc>
<doc id="691150" url="https://pl.wikipedia.org/wiki?curid=691150" title="Wojciech Stanisław Leski">
Wojciech Stanisław Leski

Wojciech Stanisław Leski herbu Gończy (ur. w maju 1702 roku – zm. 19 września 1758 roku w Starogrodzie koło Chełmna) – opat pelpliński, biskup chełmiński.
Życiorys.
Syn Jana Antoniego Leskiego (zm. 24 grudnia 1736), ławnika ziemskiego chełmińskiego i Joanny z Trzcińskich. Urodzony w rodzinnym Klęczkowie k. Chełmna przed 8 maja 1702 (data chrztu).
W 1723 wstąpił do klasztoru cystersów w Pelplinie, 27 marca 1727 przyjął święcenia kapłańskie, a następnie został mianowany prokuratorem klasztoru. Funkcja ta polegała na reprezentowaniu opactwa w sprawach prawnych. Był także sekretarzem biskupa chełmińskiego Tomasza Franciszka Czapskiego. Od 1733 przeor w Pelplinie, od 9 lutego 1734 opat cystersów w Wąchocku. 9 listopada 1736 został jednogłośnie wybrany na opata pelplińskiego. Jako opat zasłużył się mecenatem artystycznym wobec kościoła pelplińskiego.
W 1738 delegat polskiej prowincji cystersów na kapitułę generalną w Cîteaux, podczas której pełnił funkcję jednego z definitorów. W 1739 przebywał w Rzymie, gdzie studiował prawo kanoniczne. Od 1741 generalny komisarz polskiej i litewskiej prowincji cystersów. Na 4 maja 1744 zwołał kilkudniową kapitułę prowincjonalną cystersów do Wągrowca, na której uchwalił nowe statuty dla polskiej prowincji cystersów. Zostały one zatwierdzone 24 maja 1744 w Cîteaux przez opata generalnego, a następnie w 1745 wydane drukiem.
Niewątpliwie swoim bliskim związkom z Andrzejem Stanisławem Załuskim zawdzięczał Leski swe wyniesienie na biskupstwo chełmińskie po przejściu Załuskiego na diecezję krakowską. 7 października 1746 uzyskał nominację Augusta III, kapituła chełmińskiej 12 listopada 1747 dokonała formalnego wyboru Leskiego na ordynariusza, a 10 kwietnia 1747 r. uzyskał prowizję papieską, 7 października 1747 w Elblągu przyjął sakrę biskupią z rąk biskupa warmińskiego Adama Stanisława Grabowskiego, a 8 czerwca 1748 odbył uroczysty ingres do katedry w Chełmży.
Jako biskup chełmiński wykazał się znaczną aktywnością w swojej posłudze w diecezji, wydawał listy pasterskie do duchowieństwa i wiernych diecezji, przeprowadził wizytację, oraz wysłał relację o stanie diecezji do Rzymu, uporządkował także sprawy materialne biskupstwa. Rozwijał także różne formy pobożności: 4 czerwca 1752 koronował figurę Matki Bożej Łąkowskiej w Łąkach Bratiańskich koło Nowego Miasta, a 2 lipca 1754 obraz Matki Bożej Bolesnej w Chełmnie. Podjął też próbę ożywienia czci bł. Jana Łobdowczyka oraz wprowadził do diecezji kult bł. Józefa z Kupertynu. Przyczynił się do fundacji 3 nowych klasztorów w diecezji: kapucynów w Rywałdzie oraz franciszkanów w Grudziądzu i Brodnicy. Od 1752 zdecydowanie, ale bezskutecznie, sprzeciwiał się budowie nowego zboru ewangelickiego w Toruniu, co doprowadziło do zatargów z tym miastem. Wybudował barokowy kościół w biskupim Starogrodzie, a także odnowił kilka innych wiejskich kościołów na terenie biskupstwa.
Żywo interesował się Leski życiem umysłowym swojej epoki. Należał do grona stałych korespondentów braci Załuskich i tworzonej przez nich biblioteki.
Leski jako senator Rzeczypospolitej uczestniczył dość aktywnie, w ówczesnej polityce, opowiadając się po stronie dworu i Familii Czartoryskich. Zaangażował się w przygotowywanie sejmików pruskich przed sejmem 1748, na którym wypowiedział się za zwiększeniem liczby wojska, reformami monetarnymi oraz usprawnieniem sądownictwa.
Podczas sejmu z 1752 odbywanego w Grodnie Leski dał się poznać jako zwolennik przeprowadzenia reform ustroju państwa. Proponował przeprowadzenie zmian w funkcjonowaniu sejmów; doradzał otwarcie mennic, ponownie wypowiedział się za wypłacaniem sędziom pensji, rekomendował królowi i sejmowi potrzebę opieki nad miastami, zwracał uwagę na konieczność większej troski o Prusy Królewskie, niedwuznacznie wskazując, że mogą one zostać utracone na rzecz innego władcy. Był także prezydentem trybunału skarbowego w Radomiu na kadencję 1753/1754.
August III (a ściślej ministrowie Henryk Brühl i Jerzy Mniszech) docenił aktywność biskupa chełmińskiego i jego prodworską postawę. 3 sierpnia 1758 Leski otrzymał Order Orła Białego.
Zmarł 19 listopada 1758 w Toruniu, pogrzebany w katedrze w Chełmży.

</doc>
<doc id="691153" url="https://pl.wikipedia.org/wiki?curid=691153" title="Osiedle Dziewiarz">
Osiedle Dziewiarz

Osiedle Dziewiarz - osiedle usytuowane jest w północno-zachodniej części miasta przy ulicy Adama Mickiewicza. 

</doc>
<doc id="691158" url="https://pl.wikipedia.org/wiki?curid=691158" title="Osiedle Polna-Północ (Sieradz)">
Osiedle Polna-Północ (Sieradz)

Osiedle Polna Północ – osiedle znajdujące się w zachodniej części miasta w obrębie ulic: Krakowskie Przedmieście, Polna, aleje: Pokoju, Marszałka Józefa Piłsudskiego, Władysława Broniewskiego i Jana Pawła II.
Lokalizację osiedla spółdzielczego przy ul. Polnej rozpatrywało Prezydium Miejskiej Rady Narodowej w Sieradzu już we wrześniu 1961. Budowę osiedla Polna-Północ rozpoczęto w 1965. W kolejnych latach przekazywano do zasiedlenia następne bloki mieszkalne. W 1974 postanowiono wznieść przy al. Pokoju zespół placówek handlowo-usługowych.
Po ustanowieniu Sieradza w 1975 stolicą województwa zaszła konieczność intensyfikacji budownictwa mieszkaniowego, w związku z czym decyzjami sieradzkich władz administracyjnych przekazywano Sieradzkiej Spółdzielni Mieszkaniowej w wieczyste użytkowanie nowe tereny. Decyzją z 11 grudnia 1975 Zakładu Gospodarki Terenami w Sieradzu przekazano SSM tereny budowlane w rejonie ulic Armii Czerwonej (obecnie Jana Pawła II), al. Pokoju i ulicy Wł. Broniewskiego; decyzją Prezydenta Miasta Sieradza z 3 grudnia 1976 przekazano SSM teren o łącznej powierzchni 1 ha 87 arów 86 m² położony w rejonie ulic Armii Czerwonej (obecnie Jana Pawła II), XX-lecia PRL (obecnie Marszałka J. Piłsudskiego) i al. Pokoju; decyzją Zarządu Gospodarki Terenami z dnia 2 lutego 1981 przekazano SSM teren o powierzchni 8395 m² przy ul. Polnej pod budowę budownictwa mieszkaniowego wysokiego.

</doc>
<doc id="691163" url="https://pl.wikipedia.org/wiki?curid=691163" title="Anserall">
Anserall

Anserall – miejscowość w Hiszpanii, w Katalonii, w prowincji Lleida, w comarce Alt Urgell, w gminie Les Valls de Valira.
Według danych INE z 2005 roku miejscowość zamieszkiwało 95 osób.
Geografia.
(wysokość 725 m.) Miasteczko należące administracyjnie do powiatu Alt Urgell; siedziba rady miejskiej Les Valls de Valira. Miasteczko jest usytuowane na prawym brzegu rzeki Valira, po przeciwnej stronie trasy z Seo de Urgel do Andory. Około 300 m w kierunku północnym od miasteczka położona jest dzielnica zwana el Monestir, z romańskim kościołem należącym do starego i w przeszłości bardzo ważnego opactwa Sant Sadurní (Sw. Saturnin) z Tavèrnoles, którego pozostałości służą miasteczku za kościół parafialny.
Historyczne krańce miasteczka rozciągają się ku obu końcom doliny rzeki Valira (Vall del Valira) z wąwozami mającymi swój początek w Cortingles i Anserall (lub d’Estelareny). Teren jest bardzo górzysty, z wyjątkiem ograniczonej przestrzeni w bezpośrednim sąsiedztwie rzeki. Górna strefa Poniente obfituje w lasy sosnowe a w pozostałej części występują dęby, w tym ostrolistne. W sąsiedztwie rzek i gospodarstw rozciągają się łąki i pastwiska służące hodowli bydła, która jest najważniejszym źródłem dochodów. Na wilgotnych glebach uzyskanych za pomocą kanałów irygacyjnych uprawia się ziemniaki, jarzyny i drzewa owocowe. Na glebach suchych winorośle, ziemniaki i zboża pokrywają górzyste zbocza. Ziemia uprawna rozciąga się na dużej przestrzeni i jest używana w wysokim stopniu przez właścicieli; las stanowi w dużej części wspólną własność. W pobliżu Valira mieści się elektrownia. Lokalne święto przypada na pierwszą niedzielę września. W dzień Świętego Saturnina (29 listopada) wypada mniejsze święto, “l’Olla de Sant Serni”.

</doc>
<doc id="691164" url="https://pl.wikipedia.org/wiki?curid=691164" title="Port Clyde">
Port Clyde

 
Port Clyde – miasto w Stanach Zjednoczonych w stanie Maine. Najbardziej na południe wysunięte miasto Półwyspu Świętego Jerzego. Port Clyde znajduje się w środkowej części wybrzeża Maine.
W Port Clyde znajduje się słynna latarnia morska (Marshall Point Lighthouse), do której w filmie "Forrest Gump" dobiegał Tom Hanks.

</doc>
<doc id="691167" url="https://pl.wikipedia.org/wiki?curid=691167" title="Arcavell">
Arcavell

Arcavell – miejscowość w Hiszpanii, w Katalonii, w prowincji Lleida, w comarce Alt Urgell, w gminie Les Valls de Valira.
Według danych INE w 2020 roku liczyła 32 mieszkańców – 16 mężczyzn i 16 kobiet. 

</doc>
<doc id="691171" url="https://pl.wikipedia.org/wiki?curid=691171" title="Arduix">
Arduix

Arduix – miejscowość w Hiszpanii, w Katalonii, w prowincji Lleida, w comarce Alt Urgell, w gminie Les Valls de Valira.
Według danych INE w 2020 roku liczyła 6 mieszkańców – 3 mężczyzn i 3 kobiety. 

</doc>
<doc id="691172" url="https://pl.wikipedia.org/wiki?curid=691172" title="Argolell">
Argolell

Argolell – miejscowość w Hiszpanii, w Katalonii, w prowincji Lleida, w comarce Alt Urgell, w gminie Les Valls de Valira.
Według danych INE w 2020 roku liczyła 26 mieszkańców – 15 mężczyzn i 11 kobiet. 

</doc>
<doc id="691173" url="https://pl.wikipedia.org/wiki?curid=691173" title="Drużynowy Puchar Świata na Żużlu 2003">
Drużynowy Puchar Świata na Żużlu 2003

Drużynowy Puchar Świata 2003 (DPŚ) – trzecia edycja nowego systemu wyłaniania najlepszej drużyny na żużlu. Finały odbyły się w Danii, a tytułu bronili Australijczycy.
Zasady.
To turnieju przystąpiło 13 zespołów. Pięć z nich od turnieju eliminacji z którego do turnieju finałowego awansowały cztery zespoły.
W turnieju finałowych wystąpiło 12 reprezentacji, podzielonych na trzy półfinały po 4 zespoły. Z każdego półfinału do finału awansował tylko zwycięzca. Zespoły z drugich miejsc oraz dwa z trzecich (z większą liczbą punktów) wystąpiły w barażu. Baraż i finał odbywały się w obsadzie 5-osobowej (w biegach startowało po pięciu zawodników – piąta drużyna w jasnozielonych kaskach). Z barażu do finału awansowały dwie najlepsze drużyny.
Eliminacje.
W eliminacjach wystąpiły drużyny, które w zeszłorocznym DPŚ zajęły miejsca 11-12 (Słowenia i Niemcy) oraz Austria, Łotwa i Włochy. Do DPŚ nie zgłosiły się reprezentacje Stanów Zjednoczonych, która broniła 6. miejsca i Węgier, która zajęła 10. miejsce w 2002 roku.
Daugavpils.
11 maja 2003 – Dyneburg (Łotwa)
Półfinały.
W turnieju finałowym wystąpiło 12 reprezentacji (osiem drużyn z zeszłorocznego DPŚ oraz cztery zespoły z eliminacji).
(1) Holsted.
3 sierpnia 2003 – Holsted (Dania)
(2) Outrup.
4 sierpnia 2003 – Poole (Wielka Brytania)
(3) Holsted.
5 sierpnia 2003 – Holsted (Dania)
Baraż.
W barażu wystąpiły zespoły z drugich miejsc (Wielka Brytania, Szwecja i Czechy) oraz dwa zespoły z lepszą zdobyczą punktową z trzecich miejsc (Finlandia 32 pkt i Rosja 28 pkt). "Słowenia, która zdobyła także 28 punktów, była niżej sklasyfikowana od Rosji, dlatego też nie awansowała z trzeciego miejsca."
Outrup.
7 sierpnia 2003 – Outrup (Dania)
Finał.
Vojens.
9 sierpnia 2003 – Vojens (Dania)

</doc>
<doc id="691174" url="https://pl.wikipedia.org/wiki?curid=691174" title="Jedlicze (województwo łódzkie)">
Jedlicze (województwo łódzkie)

2 miejscowości w Polsce, położone w województwie łódzkim, w powiecie zgierskim, w gminie Zgierz:

</doc>
<doc id="691176" url="https://pl.wikipedia.org/wiki?curid=691176" title="OOP">
OOP



</doc>
<doc id="691177" url="https://pl.wikipedia.org/wiki?curid=691177" title="Ars (miejscowość)">
Ars (miejscowość)

Ars – miejscowość w Hiszpanii, w Katalonii, w prowincji Lleida, w comarce Alt Urgell, w gminie Les Valls de Valira.
Według danych INE w 2020 roku liczyła 26 mieszkańców – 15 mężczyzn i 11 kobiet. 

</doc>
<doc id="691180" url="https://pl.wikipedia.org/wiki?curid=691180" title="Asnurri">
Asnurri

Asnurri – miejscowość w Hiszpanii, w Katalonii, w prowincji Lleida, w comarce Alt Urgell, w gminie Les Valls de Valira.
Według danych INE w 2020 roku liczyła 17 mieszkańców – 8 mężczyzn i 9 kobiet. 

</doc>
<doc id="691182" url="https://pl.wikipedia.org/wiki?curid=691182" title="Bescaran">
Bescaran

Bescaran – miejscowość w Hiszpanii, w Katalonii, w prowincji Lleida, w comarce Alt Urgell, w gminie Les Valls de Valira.
Według danych INE w 2020 roku liczyła 77 mieszkańców – 43 mężczyzn i 34 kobiety. 

</doc>
<doc id="691183" url="https://pl.wikipedia.org/wiki?curid=691183" title="Civís">
Civís

Civís – miejscowość w Hiszpanii, w Katalonii, w prowincji Lleida, w comarce Alt Urgell, w gminie Les Valls de Valira.
Według danych INE w 2020 roku liczyła 32 mieszkańców – 16 mężczyzn i 16 kobiet. 

</doc>
<doc id="691184" url="https://pl.wikipedia.org/wiki?curid=691184" title="Odocoileus hemionus">
Odocoileus hemionus



</doc>
<doc id="691187" url="https://pl.wikipedia.org/wiki?curid=691187" title="La Farga de Moles">
La Farga de Moles

La Farga de Moles – miejscowość w Hiszpanii, w Katalonii, w prowincji Lleida, w comarce Alt Urgell, w gminie Les Valls de Valira.
Według danych INE w 2020 roku liczyła 14 mieszkańców – 7 mężczyzn i 7 kobiet. 

</doc>
<doc id="691189" url="https://pl.wikipedia.org/wiki?curid=691189" title="Sant Antoni (Les Valls de Valira)">
Sant Antoni (Les Valls de Valira)

Sant Antoni – miejscowość w Hiszpanii, w Katalonii, w prowincji Lleida, w comarce Alt Urgell, w gminie Les Valls de Valira.
Według danych INE w 2020 roku liczyła 41 mieszkańców – 17 mężczyzn i 24 kobiety. 

</doc>
<doc id="691192" url="https://pl.wikipedia.org/wiki?curid=691192" title="Sant Joan Fumat">
Sant Joan Fumat

Sant Joan Fumat – miejscowość w Hiszpanii, w Katalonii, w prowincji Lleida, w comarce Alt Urgell, w gminie Les Valls de Valira.
Według danych INE w 2020 roku liczyła 29 mieszkańców – 15 mężczyzn i 14 kobiet. 

</doc>
<doc id="691193" url="https://pl.wikipedia.org/wiki?curid=691193" title="Sant Pere (Les Valls de Valira)">
Sant Pere (Les Valls de Valira)

Sant Pere – miejscowość w Hiszpanii, w Katalonii, w prowincji Lleida, w comarce Alt Urgell, w gminie Les Valls de Valira.
Według danych INE w 2020 roku liczyła 69 mieszkańców – 34 mężczyzn i 35 kobiet. 

</doc>
<doc id="691195" url="https://pl.wikipedia.org/wiki?curid=691195" title="Interakcje społeczne">
Interakcje społeczne



</doc>
<doc id="691197" url="https://pl.wikipedia.org/wiki?curid=691197" title="Warwick Davis">
Warwick Davis

Warwick Ashley Davis (ur. 3 lutego 1970 w Epsom) – brytyjski aktor, odznaczający się niewielkim wzrostem (107 centymetrów). Znany z ról w takich filmach jak "Karzeł", "Willow, Harry Potter i Kamień Filozoficzny" i ".
Życie prywatne.
Od czerwca 1991 roku jego żoną jest Samantha Burroughs, z którą ma dwójkę dzieci: córkę Annabelle (ur. 1997) i syna Harrisona (ur. 2003). Ich pierwszy syn Lloyd zmarł zaraz po narodzinach we wrześniu 1991 roku.

</doc>
<doc id="691201" url="https://pl.wikipedia.org/wiki?curid=691201" title="Złudzenie optyczne">
Złudzenie optyczne

Złudzenie optyczne – błędna interpretacja obrazu przez mózg pod wpływem kontrastu, cieni, użycia kolorów, które automatycznie wprowadzają mózg w błędny tok myślenia. Złudzenie wynika z mechanizmów działania percepcji, które zazwyczaj pomagają w postrzeganiu. Jednak w określonych warunkach mogą powodować tylko pozorne wrażenia.
Przykłady.
Złudzenia deformujące kształt, wielkość i długość.
Złudzenie ściany kawiarni.
Na ilustracji obok wszystkie szare linie są do siebie równoległe. Taki wzór został ułożony z kafelków na ścianie pewnej kawiarni (St Michael's Hill, Bristol, Anglia). Zostało to zauważone i opisane (1979) przez prof. Richarda L. Gregory i Priscillę Heard.
Złudzenie Ponza.
Górna pozioma kreska wydaje się dłuższa niż ta leżąca niżej. Dzieje się tak dlatego, iż rysunek przypomina tor kolejowy zniekształcony przez perspektywę. Dwie ukośne linie postrzegamy, dzięki stałościom spostrzeżeniowym, jako w rzeczywistości równoległe, co z kolei sugeruje, że dwie linie poziome mają różną długość. Działa tutaj też prawo stałości oceny wielkości, zgodnie z którym subiektywnie postrzegamy przedmioty leżące w różnej odległości od obserwatora i podobnego kształtu jako takie same, mimo iż na siatkówce oka przedmioty leżące dalej są mniejsze.
Złudzenie Mullera-Lyera.
Złudzenie dotyczące dwóch linii tej samej długości zakończonych strzałkami "do wewnątrz" lub "na zewnątrz" linii. Ulegamy silnemu złudzeniu, że linia ze strzałkami "do wewnątrz" jest dłuższa.
Badania międzykulturowe nad tym zjawiskiem potwierdziły wpływ kontekstu kulturowego na postrzeganie – ludzie z obszaru Cieśniny Torresa nie ulegają temu złudzeniu. Na podstawie tej obserwacji, wraz z wiedzą, że mieszkańcy obszaru Cieśniny Torresa mieszkają w okrągłych, kulistych domach, wysunięto hipotezę, że błędy popełniają tylko ludzie żyjący w "cywilizacji prostokątów" – umysł przyzwyczajony do odbierania kształtu budynków, pokoi o prostych kątach interpretuje strzałkę do wewnątrz jako styk ściany z podłogą i sufitem (obserwator wewnątrz), natomiast do zewnątrz – jako róg budynku, dlatego tę linię interpretuje jako dłuższą.
Złudzenie Zollnera.
Występuje po przecięciu linii równoległych skośnymi odcinkami. Linie równoległe są ustawione np. pionowo. Linię pierwszą, trzecią, piątą itd. przecinają odcinki biegnące skośnie ku górze, pozostałe linie (drugą czwartą, szóstą, itd.) przecinają skośne odcinki o kierunku przeciwnym. Już w trakcie rysowania tych odcinków równoległe zdają się zmieniać położenie.
Złudzenie Poggendorffa.
Złudzenie to występuje, kiedy z linii przecinającej skośnie prostokąt usunie się część leżącą wewnątrz prostokąta. Wydaje się wówczas, że obie części linii nie leżą na jednej prostej.
Złudzenia powodowane fizjologią układu wzrokowego.
Przykładem takiego złudzenia jest znikanie przedmiotów spowodowane istnieniem tzw. plamki ślepej. Kiedy zamknie się jedno oko, wówczas obraz widziany drugim okiem jest niekompletny. Pewna niewielka część tego obrazu, która fizycznie powstaje w obszarze ślepej plamki, jest niewidoczna, jednak ludzki mózg maskuje jej nieobecność poprzez wypełnianie niewidocznego obszaru zgodnie ze wzorem wokół niego. W rezultacie obiekty znajdujące się całkowicie w obszarze plamki ślepej wydają się znikać.
Wstęga Macha.
Krawędź białej płaszczyzny sąsiadująca z czernią wydaje się rozjaśniona, a krawędź czarnej – ciemniejsza. Dzieje się tak z powodu hamowania obocznego na siatkówce – kontrast między jasnymi i ciemnymi płaszczyznami w miejscu, gdzie sąsiadują ze sobą, zostaje zwiększony.
Siatka Hermana.
Na skrzyżowaniach białych pasów pojawiają się szare kropki. Jest to również wynik hamowania obocznego – włókno nerwowe, które przewodzi pobudzenie z obszaru skrzyżowania białych pasków, jest hamowane przez cztery sąsiadujące włókna. Tymczasem wszystkie inne hamowane są słabiej – tylko przez dwa.
Irradiacja.
Biały kwadrat na ciemnym tle wydaje się być większy niż czarny na jasnym, mimo iż obydwa są tej samej wielkości. Dzieje się tak, ponieważ pole podrażnienia fizjologicznego na siatkówce zajmuje większą powierzchnię, niż wielkość postrzeganego obrazu w rzeczywistości, a to z kolei spowodowane jest tym, że receptory na siatkówce połączone są w grupy.
Złudzenia jasności i barwy.
Efekt McCollough.
Jest to zjawisko, w którym w wyniku długotrwałego patrzenia na pokolorowane kształty (np. poziome lub pionowe linie) wzrok kojarzy pewne te kształty z kolorami, tak że zobaczenie podobnego kształtu automatycznie wywoła wrażenie poświaty tego samego koloru.
Figury dwuznaczne.
W pewnych przypadkach mózg zmuszony jest do zinterpretowania sceny czy ruchu, którego nie można postrzegać jednoznacznie. Nawet jeśli obraz na siatkówce oka pozostaje niezmienny, po upływie jakiegoś czasu możemy go postrzegać inaczej. Nigdy nie można widzieć dwóch wariantów jednocześnie.
Figura i tło.
W 1915 duński psycholog Edgar Rubin opublikował rysunek, który stał się potem popularny jako iluzja twarz-wazon. Nie po raz pierwszy zastosowano taką sztuczkę. Przykłady znaleziono także wśród grafik z XVIII wieku. Złudzenie Rubina polega na dwuznaczności figury i tła. Szybkie odróżnienie figury od tła jest w normalnych warunkach względnie proste dla mózgu człowieka, jednakże w szczególnych okolicznościach mózg może mieć z tym problem. Obserwator widzi albo białą wazę na czarnym tle (biel staje się figurą), albo dwa czarne profile na tle białym (czerń staje się figurą). Postrzeganie danego kształtu zależy to od tego, która z części konturu uznana zostanie przez nasz system percepcji jako część figury. Wpływ na rozstrzygnięcie dwuznaczności może mieć również punkt widzenia obserwatora, jego nastawienie wewnętrzne, czy też sugestia. Nie ma wątpliwości, iż złudzenie Rubina zachodzi przy udziale wyższych procesów korowych. Mózg danego obserwatora musi skojarzyć dany kształt z wiedzą na temat wazonów czy profili, aby móc je postrzegać.
Sześcian Neckera.
Szwajcarski naukowiec, Louis Albert Necker, opublikował w 1832 ryciny przedstawiające sześcian, który zmieniał swoje położenie podczas oglądania. Było to spowodowane tym, że z ilustracji zostały usunięte wszelkie wskazówki dotyczące głębi. Patrząc na sześcian Neckera widzimy układ linii, ale spodziewamy się zobaczyć sześcian. Nasz mózg musi zatem rozwiązać pewną dwuznaczność – musi ustalić, który z rogów sześcianu leży bliżej. Rozwiązanie tego problemu może być odmienne u różnych obserwatorów, jak też może zmieniać się w czasie u jednego obserwatora.
Figury niemożliwe.
Są to przedstawienia trójwymiarowych figur na płaszczyźnie, które są sprzeczne w swojej przestrzenności, tzn. nie jest możliwe, aby skonstruować ich trójwymiarowe odpowiedniki.
Złudzenia optyczne w sztuce.
Wielu artystów korzystało z możliwości jakie dają złudzenia optyczne. Byli to np.:

</doc>
<doc id="691202" url="https://pl.wikipedia.org/wiki?curid=691202" title="Sant Antoni">
Sant Antoni



</doc>
<doc id="691212" url="https://pl.wikipedia.org/wiki?curid=691212" title="Przewód hamulcowy">
Przewód hamulcowy



</doc>
<doc id="691224" url="https://pl.wikipedia.org/wiki?curid=691224" title="Rojnik">
Rojnik



</doc>
<doc id="691231" url="https://pl.wikipedia.org/wiki?curid=691231" title="A1 Grand Prix – sezon 2005/2006">
A1 Grand Prix – sezon 2005/2006

Pierwszy sezon w historii serii A1 Grand Prix, zakończony mistrzostwem Francji.
Kalendarz.
1. 26/09/2005 , Brands Hatch
2. 09/10/2005 , Eurospeedway – Lausitz
3. 23/10/2005 , Estoril
4. 06/11/2005 , Sydney
5. 20/11/2005 , Sepang
6. 11/12/2005 , Dubaj
7. 29/01/2006 , Durban
8. 12/02/2006 , Sentul
9. 26/02/2006 , Monterrey
10.12/03/2006 , Kalifornia
11.02/04/2006 , Szanghaj

</doc>
<doc id="691236" url="https://pl.wikipedia.org/wiki?curid=691236" title="Fusarium">
Fusarium

Fusarium Link – rodzaj grzybów z rodziny gruzełkowatych ("Nectriaceae").
Systematyka.
Pozycja w klasyfikacji według Index Fungorum: "Nectriaceae, Hypocreales, Hypocreomycetidae, Sordariomycetes, Pezizomycotina, Ascomycota, Fungi".
Synonimy: "Bidenticula" Deighton,
"Botryocrea" Petr.,
"Disco-fusarium" Petch,
"Fusidomus" Grove, J. Bot.,
"Fusisporium" Link,
"Geejayessia" Schroers,
"Lachnidium" Giard,
"Pionnotes" Fr.,
"Pseudofusarium" Matsush.,
"Pseudomicrocera" Petch,
"Pycnofusarium" Punith.,
"Rachisia" Lindner,
"Selenosporium" Corda,
"Septorella" Allesch.,
"Sporotrichella" P. Karst.,
"Stagonostroma" Died.,
"Trichofusarium" Bubák,
"Ustilaginoidella" Essed.
Rodzaj "Fusarium" klasyfikowany był wcześniej w klasie grzybów niedoskonałych ("Deuteromycetes"), ponieważ nie znano stadiów płciowych (teleomorf) poszczególnych gatunków. Później u części gatunków określono stadia płciowe. Zaliczane były głównie do rodzaju "Gibberella". Przez jakiś czas ten sam gatunek występował pod dwoma nazwami; jego forma bezpłciowa (anamorfa) należała do "Fusarium", płciowa do "Gibberella". W 2012 r. usunięto podwójne nazewnictwo w ten sposób, że jedna z tych morf uznana została za synonim.
Morfologia.
Ciało gatunków z rodzaju "Fusarium" zbudowane jest ze strzępek, zazwyczaj tworzących gęstą, watowatą i dość jaskrawą grzybnię. Rozwija się przeważnie szybko. Tworzące ją strzępki są septowane, zazwyczaj cylindryczne i rozgałęzione. U niektórych gatunków rozwijają się tylko na powierzchni, u innych przerastają podłoże. Występują dwa rodzaje strzępek: tworzące grzybnię substratową służącą do pobierania z podłoża wody i substancji pokarmowych, oraz grzybnię powietrzną służącą do oddychania. Rozmnażają się za pomocą zarodników konidialnych tworzonych na wzniesionych strzępkach zwanych konidioforami. Konidiofory, w zależności od gatunku mogą być nierozgałęzione lub rozgałęzione. Na ich szczytowych komórkach zwanych fialidami powstają dwa rodzaje konidiów: makrokonidia i mikrokonidia. Budowa fialid jest ważną cecha przy mikroskopowym oznaczaniu gatunków. Konidiofory mogą wyrastać pojedynczo na strzępkach grzybni powietrznej, lub ustawione palisadowo w sporodochiach – poduszeczkowatych splotach grzybni, zazwyczaj o barwie pomarańczowej, rzadziej brązowej. Niektóre gatunki wytwarzają przetrwalniki w postaci sklerot lub chlamydospor.
Niektóre gatunki wytwarzają owocniki typu perytecjum, w których powstają w wyniku rozmnażania płciowego zarodniki zwane askosporami. Niektóre gatunki są homotaliczne, tzn. samopłodne, niektóre heterotaliczne, tzn. do rozmnażania konieczna jest koniugacja między dwoma różniącymi się płciowo plechami.
Szczególne zastosowanie w identyfikacji grzybów z rodzaju "Fusarium" znalazły markery SCARs (ang. "Sequence Characterized Amplified Regions"). W metodzie SCARs zachodzi amplifikacja w reakcji PCR tylko jednego, określonego gatunkowo fragmentu DNA patogena grzybowego. Obecnie wyżej wymienione markery zostały już opracowane dla większości gatunków z rodzaju "Fusarium", ważnych z gospodarczego
punktu widzenia. Markery opracowano między innymi dla: "F. avenaceum", "F. culmorum", "F. graminearum", "F. poae", "F. moniliforme", "F. subglutinans", "F. sambucinum" i "F. oxysporum".

</doc>
<doc id="691248" url="https://pl.wikipedia.org/wiki?curid=691248" title="DW265">
DW265



</doc>
<doc id="691250" url="https://pl.wikipedia.org/wiki?curid=691250" title="Droga R2 (Belgia)">
Droga R2 (Belgia)

Droga R2 lub Zewnętrzna Obwodnica Antwerpii (fla. "Grote Ring rond Antwerpen") - północna obwodnica belgijskiego miasta Antwerpia o parametrach autostrady.
Obwodnica łączy dochodzące do Antwerpii autostrady A11 i A12. Przebiega trzema tunelami (Beverentunnel, Liefkenshoektunnel i Frans Tijsmanstunnel) pod antwerpskim portem. Przejazd drogą jest płatny. 

</doc>
<doc id="691263" url="https://pl.wikipedia.org/wiki?curid=691263" title="Sempervivum">
Sempervivum



</doc>
<doc id="691268" url="https://pl.wikipedia.org/wiki?curid=691268" title="Skampaweja">
Skampaweja

Skampaweja to rodzaj rosyjskiego okrętu wiosłowo-żaglowego (galery) skonstruowanego na początku XVIII wieku przez F.M. Sklajewa. Była to jedna z najmniejszych ówczesnych galer, wyposażona w 12-18 par wioseł, jedno lub dwa działa dziobowe. W porównaniu do innych galer charakteryzowała się dużą szybkością i zwrotnością. W roku 1714 flota cara Piotra, która pobiła flotę szwedzką w bitwie w pobliżu półwyspu Hanko, składała się w większości ze skampawej.

</doc>
<doc id="691270" url="https://pl.wikipedia.org/wiki?curid=691270" title="Fabiani">
Fabiani

Fabiani to nazwisko noszone m.in. przez:

</doc>
<doc id="691271" url="https://pl.wikipedia.org/wiki?curid=691271" title="Rojnik (roślina)">
Rojnik (roślina)

Rojnik ("Sempervivum" ) – rodzaj roślin należący do rodziny gruboszowatych. W szerokim ujęciu należy tu ok. 50 gatunków. Rośliny te łatwo się między sobą krzyżują. W niektórych ujęciach mieszańce i taksony wewnątrzgatunkowe były podnoszone do rangi gatunku i w efekcie wyróżniano w obrębie rodzaju nawet do ok. 100 gatunków. Rośliny te występują naturalnie w Europie, poza tym w północno-zachodniej Afryce i południowo-zachodniej Azji. W Polsce, w zależności od ujęcia systematycznego rośnie od 2 do 4 gatunków. Rośliny te zawierają alkaloidy, włącznie z nikotyną. Wykorzystywane były leczniczo, poza tym uprawiane są jako ozdobne, zwłaszcza w ogrodach skalnych. Znanych jest ponad tysiąc odmian ozdobnych w obrębie tego rodzaju. Odmiany pochodzenia mieszańcowego zaliczane są do zbiorowego gatunku rojnik ogrodowy "Sempervivum ×hybridum" hort. Dawniej rośliny te sadzone były też na dachach w celu stabilizacji dachówek. Wierzono przy tym, że chronią budynki przed uderzeniami piorunów.
Naukowa nazwa rodzajowa oznacza w łacinie „zawsze żywy”.
Rozmieszczenie geograficzne.
Zasięg rodzaju obejmuje Europę bez jej północnej części (aczkolwiek rosną tam przedstawiciele rodzaju jako gatunki introdukowane), Maroko, Kaukaz, Azję Mniejszą, Iran i zachodnie Himalaje. W Stanach Zjednoczonych rośnie introdukowany rojnik murowy "Sempervivum tectorum".
W ujęciu włączającym tu gatunki z sekcji "Jovibarba" należą tu także:
Systematyka.
Rodzaj wyodrębniany jest w plemię "Semperviveae" i stanowi jeden z 5 głównych kladów w obrębie podrodziny "Sempervivoideae" w rodzinie gruboszowatych "Crassulaceae". Alternatywnie włączany był do plemienia "Sedeae" w podrodzinie "Sedoideae" (odpowiadającej "Sempervivoideae"). W szerokim ujęciu rodzaju jest on jedynym przedstawicielem plemienia "Semperviveae" i wówczas dzielony jest na dwie sekcje "Jovibarba" i "Sempervivum". Alternatywnie obie sekcje są podnoszone do rangi odrębnych rodzajów.

</doc>
<doc id="691272" url="https://pl.wikipedia.org/wiki?curid=691272" title="Napoleon Ortigoza">
Napoleon Ortigoza



</doc>
<doc id="691275" url="https://pl.wikipedia.org/wiki?curid=691275" title="Pacific Palisades (Los Angeles)">
Pacific Palisades (Los Angeles)

Pacific Palisades – nadbrzeżna, mieszcząca się na kilku wzgórzach i w trzech niewielkich kanionach dzielnica Los Angeles, licząca ok. mieszkańców.
Pacific Palisades graniczy od wschodu z Brentwood, od zachodu z miastem Malibu, od południowego wschodu z miastem Santa Monica, a od południowego zachodu z Oceanem Spokojnym. Na północy znajdują się Góry Santa Monica. Nazwa "palisades" pochodzi od określenia specyficznych klifów, na których znajduje się najbliższa oceanowi część miasta.
W czasie II wojny światowej osiedliła się tu grupa uchodźców z Niemiec, m.in. Tomasz Mann.
Wśród popularnych atrakcji dzielnicy znajduje się Will Rogers State Park, klub tenisowy Riviera oraz miejsce, gdzie Sunset Boulevard dociera do oceanu. Dzielnica znana również z modnych plaż (tutaj kręcony był serial "Słoneczny patrol") oraz jako miejsce zamieszkania wielu artystów i gwiazd amerykańskiego kina, takich jak aktorzy Tom Cruise i Tom Hanks, a także reżyser Steven Spielberg. Mieszkał w niej również niegdyś także Ronald Reagan, a swoje rezydencje mają tam takie osoby, jak gubernator Kalifornii Arnold Schwarzenegger i milioner Dennis Tito (w jednym z najwyżej położonych punktów dzielnicy).

</doc>
<doc id="691277" url="https://pl.wikipedia.org/wiki?curid=691277" title="Oświecenie katolickie">
Oświecenie katolickie

Oświecenie katolickie (niem. "Katholische Aufklärung", wł. "illuminismo catolico") – jedna z koncepcji historiografii XX-wiecznej, zgodnie z którą idee Oświecenia miały wpływ na rozwój doktryny i instytucji Kościoła katolickiego w XVIII wieku.
Nurt myśli oświeceniowej obecny w większości katolickich krajów Europy (Włochy, Austria, Hiszpania) od lat 30. XVIII w. W początkach oświecenia wśród jego propagatorów w tych krajach znajdowali się głównie ludzie religijni, nie przeciwstawiający sobie wiedzy i osiągnięć nauki.
Przyniosło ono odnowę nauczania kościelnego i udoskonalenie form kształcenia kleru. Jego przedstawiciele odrzucali pobożność dewocyjną, płytkie moralizatorstwo, potępiali ciemnotę, zabobony i przesądy i przyczynili się do większego otwarcia na Pismo Święte i naukę Ojców Kościoła. Wielu jego przedstawicieli nawoływało do tolerancji religijnej.
Austria.
Typowymi przedstawicielami "Katholische Aufklärung" w Austrii byli: jezuita Michael Denis (1729-1800), profesor prawa Paul Joseph Riegger (1705-1775) – pierwszy teoretyk józefinizmu, inny prawnik Karl Anton Martini (1726-1800) i znakomity filozof Joseph von Sonnenfels (1733-1817). Wszyscy popierali józefinizm i pogląd by zmienić cały kler w urzędników państwowych nauczycieli i lekarzy, a zniszczyć "kler próżnujący".
Hiszpania.
W Hiszpanii zapanowała jedynie ta właśnie katolicka forma Oświecenia, którą reprezentowali: Gaspar Melchor de Jovellanos, Jorge Juan y Santacilia, Antonio de Ulloa, Nicolás Fernández de Moratín, Leandro Fernández de Moratín, Eugenio Espejo, Benito Jerónimo Feijóo e Montenegro i Martín Sarmiento. Ludzie tak wykształceni byli w Hiszpanii nazywani "ilustrados". Karol III Burbon uczynił z nich swą elitę polityczną.
Polska.
W Polsce pierwsze pokolenie które zaszczepiało wczesną, umiarkowaną jeszcze myśl oświeceniową składało się niemal wyłącznie z duchownych, głównie zakonników, zaangażowanych nie tylko w sprawy kościelne, ale również reformy państwa i szkolnictwa. Reprezentantami polskiego oświecenia katolickiego byli: biskup Ignacy Krasicki, biskup Adam Tadeusz Naruszewicz, ks. Hugo Kołłątaj, ks. Stanisław Konarski oraz – jeszcze bardzo barokowy - ks. Benedykt Chmielowski.
Francja.
We Francji wystąpiło jedynie w formie szczątkowej, ponieważ Oświecenie francuskie około roku 1740 zaczęło się już radykalizować.
Portugalia.
W Portugalii kierujący od roku 1750 nawa państwa markiz de Pombal obrał kurs mocno antykościelny, a zwłaszcza antyjezuicki. Dlatego łagodna, prokościelna wersja Oświecenia nie mogła się tam rozwinąć.
Zagadnienia terminologiczne.
Sam termin "oświecenie katolickie" może budzić pewne wątpliwości, gdyż skrajna myśl oświeceniowa negowała objawienie i była antykościelna. W praktyce jednak pod terminem Oświecenie rozumiemy szeroki wachlarz różnorodnych prądów umysłowych dominujących w XVIII w., których nie da się zamknąć w jednej uproszczonej i schematycznej definicji. 
Jako pierwszy, wyważoną ocenę Oświecenia ze strony katolickiej, przedstawił Sebastian Merkle, profesor historii kościoła w Würzburgu. Swoje tezy ujął w następujących pracach: "Die katholische Beurteilung des Aufklärungszeitalters", Berlin 1909 oraz "Die kirchlichte Aufklärung im katholischen Deutschland", Berlin 1910. Wykazał on, że Oświecenie w swojej wczesnej postaci nie było pojmowane jako nurt sprzeczny z prawdami wiary i znalazło duży odzew w niemieckojęzycznych kręgach tak katolickich, jak i ewangelickich. Jego poglądy początkowo były przyjmowane nieufnie, jednak dalsze badania nad umysłowością elit katolickich XVIII w. w pełni potwierdziły słuszność jego intuicji, choć oczywiście przyniosły także dalsze doprecyzowania jego poglądów. Obecnie termin ten jest w pełni uznany przez zdecydowaną większość historyków XVIII w, również w odniesieniu do historii kościoła, dziejów teologii i filozofii, oraz dziejów kultury (większość, bo przecież samo pytanie o to, czym było Oświecenie ciągle jest tematem sporów i badań). 
Jednocześnie jest to termin dość szeroki, gdyż czym innym było wczesne oświecenie katolickie z pierwszej połowy XVIII w., a czym innym była myśl prezentowana choćby przez część episkopatu z krajów Habsburskich w początkach XIX w.

</doc>
<doc id="691278" url="https://pl.wikipedia.org/wiki?curid=691278" title="Honoriusz Kowalczyk">
Honoriusz Kowalczyk

Honoriusz Kowalczyk, właśc. Stanisław Kowalczyk (ur. 26 lipca 1935 w Duczyminie k. Przasnysza, zm. 8 maja 1983 w Poznaniu) – polski prezbiter katolicki, dominikanin, duszpasterz akademicki w Poznaniu.
Edukacja.
W 1952 wstąpił do nowicjatu Dominikanów w Poznaniu, przyjmując imię zakonne Honoriusz. W latach 1955–1962 studiował w krakowskim Kolegium Filozoficzno-Teologicznym Dominikanów. W 1961 otrzymał święcenia kapłańskie. Od 1962 był wychowawcą młodych braci w Poznaniu, pełnił też funkcję promotora do spraw powołań, jednocześnie studiował na wydziale teologicznym KUL i specjalizował się w teologii mistycznej w Prymasowskim Instytucie Życia Wewnętrznego. W 1967 obronił pracę magisterską. W latach 1970–1971 przebywał we Francji oraz w Rzymie.
Duszpasterstwo.
W maju 1971 wrócił do Poznania. W roku szkolnym 1972/73 pracował jako katecheta w Tarnobrzegu, następnie został duszpasterzem młodzieży szkół średnich w Krakowie (1973/74). W 1974 wrócił do Poznania, by objąć funkcję głównego duszpasterza akademickiego w kościele dominikanów. W 1978 zainicjował wydawanie "Przystani", pisma wspólnoty duszpasterskiej dominikanów, wychodzącego w drugim obiegu. W 1981 był duszpasterzem młodzieży, biorącej udział strajkach przeciw komunistycznej dyktaturze.
Stan wojenny.
W okresie stanu wojennego organizował pomoc dla rodzin internowanych opozycjonistów, represjonowanych przez komunistyczny reżim, odprawiał msze święte za Ojczyznę, stając się nieformalnie duszpasterzem „Solidarności” i opozycji. Jego działalność zwróciła uwagę funkcjonariuszy Służby Bezpieczeństwa. Był poddawany ostentacyjnej obserwacji, otrzymywał telefony z pogróżkami.
Wypadek i śmierć.
17 kwietnia 1983, prowadząc samochód, został ciężko ranny w Wydartowie koło Mogilna. Zmarł po kilku tygodniach w szpitalu w Poznaniu. Pogrzeb o. Honoriusza w dniu 12 maja 1983 stał się wielką manifestacją patriotyczną ludności Poznania.
Okoliczności wypadku nie zostały do dziś wyjaśnione. Jak wykazał raport Jana Rokity w pierwszym dochodzeniu popełniono liczne nieprawidłowości. Sprawy nie wyjaśniły również kolejne śledztwa, prowadzone przez Prokuraturę Wojewódzką w Bydgoszczy (1991–1993) oraz poznański oddział IPN (2001–2002).
Pamięć.
W stolicy Wielkopolski działa fundacja jego imienia, której celem jest wspieranie misji zakonu dominikanów oraz prowadzenie działalności charytatywnej, wychowawczej i edukacyjnej w duchu dominikańskiego posłannictwa. W 2006 Fundacja przygotowała wystawę pt. "Jak żyć prawdą. O. Honoriusz Kowalczyk 1935–1983", pomyślaną jako szczególna forma edukacji, promującej wzorce osobowe oparte na bezinteresownej służbie Bogu, ludziom i ojczyźnie. Wystawiana była w stronach rodzinnych o. Honoriusza: w Muzeum Ziemi Zawkrzeńskiej w Mławie, a jej otwarcie połączone było z sesją poświęconą O. Honoriuszowi i przez dwa miesiące w Muzeum Historycznym w Przasnyszu. 
Wiele pamiątek po o. Honoriuszu przechowuje jego rodzony brat Kazimierz Kowalczyk, mieszkający w Mławie. 
Osobie poznańskiego dominikanina poświęcona została książka "Dusz Pasterz Ojciec Honoriusz Stanisław Kowalczyk OP (1935–1983)", wydana pod redakcją Stanisławy Borowczyk w Poznaniu w 2000.
Zbiór homilii ojca Honoriusza został opublikowany w książce pt.: "Dać się Bogu rozświetlać", wydawnictwa "Bonami" w Poznaniu w 2018, 115 s., .
Odznaczenia.
31 sierpnia 2006 o. Honoriusz odznaczony został pośmiertnie przez prezydenta Lecha Kaczyńskiego Krzyżem Oficerskim Orderu Odrodzenia Polski. 

</doc>
<doc id="691304" url="https://pl.wikipedia.org/wiki?curid=691304" title="NGC 6637">
NGC 6637



</doc>
<doc id="691318" url="https://pl.wikipedia.org/wiki?curid=691318" title="Sfera Bernala">
Sfera Bernala

Sfera Bernala – rodzaj kolonii kosmicznej zaprojektowanej w 1929 roku przez J. D. Bernala, która w założeniu ma być długoterminowym, pozaziemskim miejscem pobytu dla ludzi.
Oryginalna wersja projektu zakłada obiekt o średnicy 1,6 km (1 mila), z docelową populacją 30 000 mieszkańców. Zmieniona wersja projektu mówi o obiekcie posiadającym zaledwie 500 m średnicy, który dzięki obracaniu się z prędkością 1,9 obrotu na minutę będzie w stanie symulować przyciąganie ziemskie.

</doc>
<doc id="691320" url="https://pl.wikipedia.org/wiki?curid=691320" title="Transformers">
Transformers

Transformers – fikcyjna rasa pozaziemskich mechanicznych istot, mających zdolność przeobrażania się w pojazdy. Debiutowały w 1983 jako zabawki firmy Hasbro, inspirowane przejętymi przez nią zabawkami Car Robots oraz Diaclone firmy Takara. Transformery wyróżniały się na tle innych zabawek tym, że poza charakterystyczną dla nich unikatową funkcjonalnością (roboty, które zmieniają się w samochody) miały również opracowany specjalnie dla nich świat przedstawiony. Powstały komiksy, filmy, seriale i gry komputerowe o Transformerach. Mechaniczne istoty są podzielone na dwie pogrążone w wojnie domowej frakcje: Autoboty i Decepticony.
Historia franczyzy.
W 1980 roku japońska firma Takara wprowadziła na rynek zabawki marki Diaclone. Były to pojazdy kosmiczne, z których każdy miał alternatywną formę kształtu i pilota. Dwa lata później Takara rozwinęła pomysł ze zmiennokształtnymi zabawkami i stworzyła Car Robots, czyli samochody, które można zmienić kilkoma ruchami w roboty. W 1983 japońska firma sprzedała prawa do marki amerykańskiej firmie Hasbro, która przemianowała ją na Transformers.
Transformery wyróżniały się na tle innych zabawek tym, że poza charakterystyczną dla nich unikatową funkcjonalnością (roboty, które zmieniają się w samochody) miały również opracowany specjalnie dla nich świat przedstawiony. Transformery były promowane na szeroką skalę. Powstały opowieści i komiksy o tym jak rozbiły się na Ziemi około 4 miliony lat p.n.e. i przebudziły w latach 80. XX wieku. W 1984 Marvel Productions wyprodukował pierwszy we franczyzie serial animowany, "Transformery".
W 2007 na podstawie zabawek powstał pierwszy film aktorski, "Transformers". Jego producentem był Steven Spielberg, a reżyserem Michael Bay. W dniu premiery film zarobił ponad 27 milionów dolarów amerykańskich.
Świat przedstawiony.
Pierwszym medium, w którym przedstawiono historię Transformerów były komiksy od Marvel Comics z lat 1983–1991. Według nich Transformery są kosmiczną rasą pochodzącą z planety Cybertron, na której wszystko jest mechaniczne. Planeta była pogrążona w wojnie domowej pomiędzy frakcją Autobotów pod przywództwem Optimusa Prime'a, a Decepticonów pod przywództwem Megatrona, którzy utworzyli imperium stanowiące zagrożenie dla wszechświata. Tysiąc lat od rozpoczęcia wyniszczającej wojny, obie frakcje zaczęły eksplorować kosmos w poszukiwaniu zasobów. Dwie grupy, Autobotów i Decepticonów, rozbija się na Ziemi, gdzie w tajemniczych okolicznościach Transformery zostają wyłączone. Przebudzają się w roku 1984. Decepticony zaczynają plądrować ziemskie źródła energii, a Autoboty postanawiają stanąć w obronie mieszkańców planety. Autoboty, aby wtopić się w otoczenie, zmieniają się w samochody osobowe i ciężarowe, a Decepticony w samoloty odrzutowe i broń.
Inne media związane z franczyzą Transformerów zazwyczaj opowiadają podobną historię.
Produkcje.
Zabawki.
Franczyzę zapoczątkowały zabawkowe roboty zmieniające się w pojazdy firmy Hasbro, które powstały w 1983. Wcześniej firma kupiła prawa do podobnych zabawek marki Diaclone i Car Robots od firmy Takara. Po sukcesie amerykańskiego produktu Hasbro rozszerzyło swoją ofertę o transformujące się robo-dinozaury, roboty transformujące się w broń lub odtwarzacz kaset, a także doczepianą do figurek osobno zabawkową broń. Wraz z rozwojem franczyzy powstały różne pomniejsze marki zabawek Transformers, takie jak:
Komiksy.
Istniały trzy główne serie komiksów promowane marką Transformers i oparte na serii zabawek. Pierwsza była publikowana przez Marvel Comics od 1984 do 1991. Drugą, "", publikowało Dreamwave Productions od 2002 do 2004. Trzecią publikowało IDW Publishing od 2005 do 2018.
Filmy.
Seria filmów aktorskich.
Od 2007 do 2017 Michael Bay wyreżyserował pięć filmów z serii "Transformers". Choć filmy były negatywnie oceniane przez krytyków, były bardzo dochodowe. Film "Transformers 3" zarobił najwięcej, 1 123 miliony dolarów. Sam Michael Bay odniósł się do tego słowami "Pozwólmy im nienawidzić, i tak obejrzą film". Po tym jak piąty film z serii, , został uznany za finansowe rozczarowanie, studio zleciło wyreżyserowanie kolejnego filmu innemu reżyserowi i przydzieliło mu mniejszy budżet. Choć film "Bumblebee" zarobił najmniej z całej serii, został najlepiej oceniony przez krytyków, otrzymując między innymi 93% pozytywnych opinii na Rotten Tomatoes. Po premierze jeden z producentów, Di Bonaventura, zapowiedział, że w planach jest kontynuacja "Bumblebee", a kolejny film sygnowany marką Transformers będzie rebootem. Oba filmy z serii "Bumblebee" miałyby się dziać w nowej ciągłości fabularnej. 

</doc>
<doc id="691322" url="https://pl.wikipedia.org/wiki?curid=691322" title="Wieża Hasana">
Wieża Hasana

Wieża Hasana (arab. مسجد حسان, fr. "Tour Hassan") – górujący nad Rabatem (stolicą Maroka) minaret. Budowę wieży będącą symbolem miasta rozpoczęto w 1195 roku. Minaret w Rabacie powinien mieć 80 metrów wysokości, ale nie został nigdy skończony. Wieża wybudowana na planie kwadratu o boku 16,12 m., osiąga 44,2 metra wysokości – uchodzi za wzór formy marokańskich minaretów. 
Minaret był początkowo częścią nieukończonego Meczetu Hasana, budowanego za czasów almohadzkiego kalifa Jakuba al-Mansura dla uczczenia zwycięstwa nad królem Kastylii Alfonsem VIII w bitwie pod Alarcos. Obiektem tym Almohadzi planowali przyćmić wspaniałość Kordoby. Gdyby go ukończono, byłby w swoich czasach drugim pod względem wielkości meczetem na świecie, mniejszym jedynie od meczetu w mieście Samarra w dzisiejszym Iraku. Prace jednak przerwano już w roku 1199, kiedy zmarł wznoszący świątynię władca. Nieukończona budowla przetrwała aż do 1755 roku, kiedy to zawaliła się na skutek trzęsienia ziemi. Do dziś zachowały się tylko podstawy kolumn i Wieża Hassana. 
Do ruin meczetu, po stronie przeciwległej do wieży, przylega Mauzoleum Muhammada V – olbrzymi grobowiec o formach eklektycznych. Ruiny, wieża i mauzoleum tworzą wspólny kompleks zabytkowy, będący jedną z największych atrakcji turystycznych Rabatu.
W miejscu schodów wieża posiada rampę w formie spirali. Dzięki temu dostęp do jej szczytu był możliwy bez schodzenia z konia.

</doc>
<doc id="691325" url="https://pl.wikipedia.org/wiki?curid=691325" title="Ustawa o stemplach">
Ustawa o stemplach



</doc>
<doc id="691327" url="https://pl.wikipedia.org/wiki?curid=691327" title="Ustawa o znaczkach skarbowych">
Ustawa o znaczkach skarbowych



</doc>
<doc id="691337" url="https://pl.wikipedia.org/wiki?curid=691337" title="Herbstmilch">
Herbstmilch

Herbstmilch (z niem. "jesienne mleko") – potrawa kuchni bawarskiej, przygotowywana w biednych, chłopskich rodzinach z kwaśnego mleka zaciąganego mąką i podawana z ziemniakami. Kwaśne mleko przechowywano przez całą zimę w beczce, w niskiej temperaturze.

</doc>
<doc id="691345" url="https://pl.wikipedia.org/wiki?curid=691345" title="Gothic Kabbalah">
Gothic Kabbalah

Gothic Kabbalah – podwójny album zespołu Therion, wydany 12 stycznia 2007. Składa się z dwóch płyt, które zawierają łącznie ponad 80 minut muzyki. Został wydany 12 stycznia 2007 w Europie, a w USA 6 lutego 2007. Wyprodukowany przez Stefana Glaumanna.

</doc>
<doc id="691350" url="https://pl.wikipedia.org/wiki?curid=691350" title="Varial heelflip">
Varial heelflip



</doc>
<doc id="691351" url="https://pl.wikipedia.org/wiki?curid=691351" title="Ray Winstone">
Ray Winstone

Ray Winstone, właściwie Raymond Andrew Winstone (ur. 19 lutego 1957 w Londynie) – angielski aktor, znany m.in. z drugoplanowej roli w filmie "Indiana Jones i Królestwo Kryształowej Czaszki".

</doc>
<doc id="691368" url="https://pl.wikipedia.org/wiki?curid=691368" title="Wenus i Adonis (poemat Williama Shakespeare’a)">
Wenus i Adonis (poemat Williama Shakespeare’a)

Wenus i Adonis () – jeden z trzech dłuższych poematów napisanych przez Williama Szekspira. Nie należy do dzieł popularnych, rzadko jest wystawiany na scenie.
Wybuch plagi w 1593 w Londynie spowodował, że władze miasta zostały zmuszone do zamknięcia wszystkich teatrów. W tym czasie Szekspir napisał 5 lub 6 dzieł. Pracę tę zadedykował Henrykowi Wriothesley, hrabiemu Southampton, który prawdopodobnie był też w tym czasie jego mecenasem. Wydawcą tego poematu był Richard Field, który był w podobnym wieku jak Szekspir, a także pochodził z tego samego miasta, Stratford-upon-Avon.
Tło literackie.
Jest on inspirowany dziełem Owidiusza "Metamorfozy". Dzieło to opowiada historię Wenus, która znalazła sobie pierwszego śmiertelnego kochanka, Adonisa. Ten jednak, nie słuchając jej ostrzeżeń, wybiera się na polowanie, gdzie ginie zabity przez dzika. 
Główna zmiana wprowadzona przez Szekspira polega na tym, iż w jego utworze Adonis odrzuca zaloty Wenus. Możliwe, że do takiego rozwiązania zainspirował go obraz Tycjana, w którym wydaje się, że zaloty Wenus są przez niego odrzucane.
Fabuła.
Wenus, chora z miłości, zrzuca Adonisa z konia, po czym zaczyna go całować, jednak nie jest w stanie nakłonić go do jakiegokolwiek zainteresowania własną osobą. W połowie poematu Adonis oświadcza, że następnego ranka ma zamiar udać się na polowanie na dzika. Wenus, pełna złych obaw, chce go odciągnąć od tego pomysłu, jednak ten nie daje się przekonać. Bohaterka spędza resztę nocy lamentując. O świcie usłyszała odgłosy polowania. Kiedy zorientowała się, że wszystkie dźwięki dochodzą z jednego miejsca, co świadczy o tym, że myśliwi prowadzą zażartą walkę, udała się tam natychmiast. Gdy tam dotarła, zobaczyła ciało Adonisa, okropnie poszarpanego przez dzika. Pogrążona w bólu, bogini miłości nakłada klątwę na miłość: zawsze będzie kończyła się źle, a ci, którzy kochają najbardziej, zaznają największych cierpień. Ta klątwa ma tłumaczyć, dlaczego miłości nie da się oddzielić od bólu.

</doc>
<doc id="691371" url="https://pl.wikipedia.org/wiki?curid=691371" title="Dyja (rzeka)">
Dyja (rzeka)

Dyja (, ) – rzeka w Masywie Czeskim, w Austrii i Czechach, w zlewisku Morza Czarnego, najdłuższy prawy dopływ Morawy, o długości 235 km, począwszy od miejscowości Raabs an der Thaya, gdzie następuje połączenie składających się na nią dopływów:
Na Dyi znajduje się kilka stopni (zapór) i zbiorników wodnych. W dolnym biegu, w rejonie Brzecławia (Obszar chronionego krajobrazu Palava) oraz w rejonie Znojma (Park Narodowy „Podyje” w Czechach i Park Narodowy Doliny Dyi w Austrii) jest rzeką graniczną pomiędzy Czechami i Austrią.
Ważniejsze miejscowości.
Raabs an der Thaya, Drosendorf, Wranow nad Dyją, Hardegg, Znojmo, Laa an der Thaya, Lednice, Brzecław

</doc>
<doc id="691375" url="https://pl.wikipedia.org/wiki?curid=691375" title="FIFPro">
FIFPro

FIFPro ("Fédération Internationale des Associations de Footballeurs Professionnels") - Międzynarodowa Federacja Piłkarzy Zawodowych, zrzeszająca około 60 tysięcy piłkarzy z 65 krajów (w tym z Polski). Organizacja została zawiązana 15 grudnia 1965 a jej siedziba znajduje się w Hoofddorp w Holandii
Polskim członkiem federacji jest Polski Związek Piłkarzy.
FIFPro World Player of the Year (2005–2008).
Nagroda przyznawana w latach 2005-2008. W 2009 nagroda została połączona z Piłkarzem Roku FIFA, która została zastąpiona Złotą Piłką od 2010.
FIFPro Young Player of the Year (2005–2008).
Nagroda przyznawana w latach 2005-2008.

</doc>
<doc id="691381" url="https://pl.wikipedia.org/wiki?curid=691381" title="Lunch">
Lunch

Lunch (ang. skrót od "luncheon", wym. [’lʌnʧən]), lancz – szybki, lekki posiłek spożywany w trakcie krótkiej przerwy obiadowej. Znaczeniowo, odpowiednik polskiej przekąski między śniadaniem a obiadem (drugie śniadanie), spożywany najczęściej w godzinach 10–13. Termin stosowany przede wszystkim w państwach anglojęzycznych. Jest to posiłek jednodaniowy serwowany bez zupy, a także bez przystawki. Składa się wyłącznie z dania głównego.

</doc>
<doc id="691385" url="https://pl.wikipedia.org/wiki?curid=691385" title="Lancz">
Lancz



</doc>
<doc id="691388" url="https://pl.wikipedia.org/wiki?curid=691388" title="Rens Blom">
Rens Blom

 
Rens Blom (ur. 1 marca 1977 w Munstergeleen) - holenderski lekkoatleta, który specjalizował się w skoku o tyczce.
Dwukrotny uczestnik igrzysk olimpijskich - Sydney 2000 (el. - 15. miejsce) oraz Ateny 2004 (9. miejsce). Jego największym sukcesem jest złoty medal mistrzostw świata, które w 2005 roku odbyły się w Helsinkach. Brązowy medalista halowych mistrzostw Europy (2000) oraz halowych mistrzostw świata (2003). Wielokrotny rekordzista i mistrz Holandii.
Jego trenerem był Leszek Klima.

</doc>
<doc id="691394" url="https://pl.wikipedia.org/wiki?curid=691394" title="Aleksander Stanisław Potocki">
Aleksander Stanisław Potocki

Aleksander Stanisław Potocki herbu Pilawa (ur. 15 maja 1778 w Wilanowie, zm. 26 marca 1845 w Warszawie) – hrabia, wielki koniuszy dworu królewskiego Mikołaja I Romanowa w 1830 roku, dziedzic m.in. dóbr wilanowskich, szambelan cesarza Napoleona Bonaparte, Wielki Koniuszy Dworu Króla Jegomości w Warszawie w 1811 roku.
W 1809 został kawalerem Orderu Świętego Stanisława. Od 1829 r. kawaler Orderu Orła Białego. Urzędnik francuskiej Legii Honorowej.
Życiorys.
W 1802 został kawalerem maltańskim. Od 1805 mieszkał wraz z żoną w dobrach wilanowskich w Bażantarni, nazwanej w 1807 na cześć swojej córki Natalii – Natolinem (posiadłość kilkukrotnie przebudowywana przez Piotra Aignera, a po rozwodzie z pierwszą żoną w latach 1821–1845 pod nadzorem Henryka Marconiego).
Szambelan cesarza Napoleona Bonaparte, w 1812 został członkiem utworzonej przez niego Komisji Rządu Tymczasowego Wielkiego Księstwa Litewskiego. Od 1824 senator-kasztelan Królestwa Polskiego. 24 maja 1829 odznaczony Orderem Orła Białego. Nie brał udziału w powstaniu listopadowym, ani w obradach sejmu powstańczego, za co w 1831 został skreślony z listy senatorów. W latach 1832–1833 i ponownie od 1838 koniuszy dworu cesarza rosyjskiego.
Hrabia cesarstwa francuskiego, uznany w Królestwie Kongresowym w 1820, a od 12 kwietnia 1843 także w Rosji.
Rodzina.
Urodził się w Warszawie, jako syn Stanisława Kostki Potockiego i jego żony Aleksandry Lubomirskiej. 15 maja 1805 r. zawarł w Wilnie związek małżeński z Anną Tyszkiewicz (z którego urodzili się August Potocki (1806), Natalia Potocka (1810) i Maurycy Eustachy Potocki (1812)), zakończony rozwodem w (przed 1821). W roku 1823 zawarł małżeństwo z Izabellą Mostowską, z którego urodził się Stanisław Potocki (1824). W niejasnych okolicznościach doszło do rozstania, rozwód nastąpił w 1829 r. Pod koniec życia związał się z wdową, Aleksandrą Stokowską, która jednak nie została jego żoną.

</doc>
<doc id="691395" url="https://pl.wikipedia.org/wiki?curid=691395" title="Petra Vsetin">
Petra Vsetin



</doc>
<doc id="691397" url="https://pl.wikipedia.org/wiki?curid=691397" title="Trecia Smith">
Trecia Smith

Trecia Smith (ur. 5 listopada 1975) – jamajska lekkoatletka, trójskoczkini, mistrzyni świata.
Największym osiągnięciem w karierze Smith jest złoty medal mistrzostw świata w Helsinkach w 2005. Pokonała wówczas Kubankę Savigne i Rosjankę Piatych. Smith zdobywała również medale Igrzysk Wspólnoty Narodów: brąz w 2002 i złoto w 2006 i 2010. W 2004 zajęła 4. miejsce w finale konkursu trójskoku na Igrzyskach Olimpijskich w Atenach.
Rekordzistka Jamajki na stadionie (15,16 w 2004) oraz w hali (14,84 w 2006).
Smith startowała również w skoku w dal i siedmioboju

</doc>
<doc id="691401" url="https://pl.wikipedia.org/wiki?curid=691401" title="Textile">
Textile

Textile – język formatowania tekstu, oryginalnie rozwijany przez Deana Allena. Służy do formatowania tekstu na forach i stronach internetowych. Textile jest dostępne standardowo lub jako wtyczka w wielu systemach CMS.
Textile jest rozpowszechniane na licencji GNU General Public License.
Wersja 2.0 "beta" została opublikowana w 2004 jako część systemu CMS "Textpattern".
Wersja 2.0 została opublikowana w 2006.
Przykłady użycia.
Przykładowo zapisanie:
Da następujący kod XHTML:
Co w przeglądarce może prezentować się na przykład tak:

</doc>
<doc id="691420" url="https://pl.wikipedia.org/wiki?curid=691420" title="Łódź Chojny">
Łódź Chojny

Łódź Chojny – stacja kolejowa w Łodzi, położona na południe od centrum miasta, na trasie linii kolejowej nr 540, pomiędzy dworcami Łódź Kaliska i Łódź Widzew. Według klasyfikacji PKP ma kategorię dworca aglomeracyjnego.
Historia.
Otwarta w 1903 na terenie dawnej wsi szlacheckiej Chojny stacja kolejowa pasażerska, przez lata pełniła funkcję jednej z najważniejszych stacji kolejowych w Łodzi (do której Chojny włączone zostały w roku 1906). 
Dworzec dawniej stanowił element łódzkiej kolei obwodowej – zatrzymywały się tam pociągi dalekobieżne krajowe:
oraz międzynarodowe na trasie:
Upadek dworca rozpoczął się w latach 90 XX w., od 2002 do 2011 roku na stacji nie zatrzymywały się żadne pociągi pasażerskie, torowisko wykorzystywane było jedynie przez pociągi towarowe.
W związku z rozpoczętą generalną przebudową dworca Łódź Fabryczna, większość pociągów z Warszawy przekierowano na stację Łódź Kaliska. Dzięki temu dworzec został przywrócony do eksploatacji po 9 latach przerwy.
W październiku 2011 wykarczowano porastające perony krzaki, wyburzono stare budynki, które niegdyś służyły jako toalety, rozpoczęto także remont jednego z torów przechodzących przez stację. Przywrócono do użytku przejazd kolejowy w ciągu ulicy Kilińskiego, powstało przejście dla pieszych prowadzące na dworzec z pętli autobusowej „Chojny”. Naprawiono również nawierzchnię peronów stacyjnych oraz uruchomiono latarnie. W budynku dworca powstała kasa biletowa i poczekalnia dla podróżnych.
W kwietniu 2015 rozpoczął się remont dworca obejmujący odnowienie elewacji budynku i jego ocieplenie oraz wymianę okien, drzwi, rynien, a także remont dachu i kominów.
Ruch pociągów.
Obecnie dworzec obsługuje pasażerów w pełnym zakresie. Zatrzymują się tu pociągi relacji Warszawa – Łódź, Gdynia – Kraków i Katowice, Szczecin – Kraków, Poznań – Kraków, Wrocław – Warszawa, Lublin – Wrocław i wiele innych pociągów TLK, Regio, InterREGIO.
Pasażerowie.
W roku 2017 wymiana pasażerska wyniosła 700-1000 osób dziennie.
W roku 2018 stacja obsługiwała 1,1 tys. pasażerów na dobę (łącznie 402 tys. osób).
W roku 2019 wymiana pasażerska wyniosła 475 tys. osób (1,3 tys. dziennie).
W roku 2020 wymiana pasażerska wyniosła 700-1000 osób dziennie.
W roku 2021 wymiana pasażerska wyniosła 402 tys. osób (1,1 tys. dziennie).

</doc>
<doc id="691428" url="https://pl.wikipedia.org/wiki?curid=691428" title="Jozua François Naudé">
Jozua François Naudé

Jozua François Naudé (ur. 15 kwietnia 1889 w Middelburg, zm. 31 maja 1969 w Kapsztadzie) − południowoafrykański polityk Partii Narodowej, pełniący liczne funkcje w rządzie i innych organach władzy państwowej, jako prezydent Senatu pełnił tymczasowo obowiązki prezydenta RPA w latach 1967-1968.

</doc>
<doc id="691432" url="https://pl.wikipedia.org/wiki?curid=691432" title="Börse Frankfurt">
Börse Frankfurt

Börse Frankfurt – giełda papierów wartościowych znajdująca się we Frankfurcie nad Menem w Niemczech.
Frankfurcka giełda jest jedną z największych w Europie. Jej zarządcą jest spółka Deutsche Börse, do której należą także europejska giełda instrumentów pochodnych Eurex oraz izba rozliczeniowa Clearstream.

</doc>
<doc id="691444" url="https://pl.wikipedia.org/wiki?curid=691444" title="Sjuksowie">
Sjuksowie



</doc>
<doc id="691449" url="https://pl.wikipedia.org/wiki?curid=691449" title="Ignacy Piotr Sapieha">
Ignacy Piotr Sapieha



</doc>
<doc id="691452" url="https://pl.wikipedia.org/wiki?curid=691452" title="William Fleming">
William Fleming



</doc>
<doc id="691457" url="https://pl.wikipedia.org/wiki?curid=691457" title="Paldiski">
Paldiski

Paldiski (dawnej szw. "Rågervik", ros. dawnej Балтийский Порт, a dziś Палдиски i niem. "Baltischport") – miasto portowe na zachodzie Estonii.
Geografia.
Paldiski leżą na półwyspie Pakri, około 52 km na zachód od Tallinna.
Historia.
W XVII wieku n.e. powstał na Pakri szwedzki port rybacki "Rågervik".
Po wielkiej wojnie północnej, w której Rosjanie pokonali Szwedów, Piotr I Wielki założył tutaj nowy port, który za czasów Katarzyny I nazywano "Балтийский Порт" (czyli port bałtycki), skąd dzisiejsza nazwa estońska "Paldiski".
W 1870 r. powstała linia kolejowa Paldiski – Tallinn – Narwa – Petersburg.
W 1724 roku na północ od miasta została wybudowana Latarnia morska Pakri. Została wzniesiona w miejscu wskazanym osobiście przez cara Piotra Wielkiego. Wpisana jest do Kultuurimälestiste Riiklik Register.
Gospodarka.
W Paldiskach znajduje się baza wojskowa estońskiej marynarki wojennej. Oprócz tego są dwa porty cywilne na peryferiach miasta: port północny i port południowy.
Na półwyspie niedaleko miasta powstaje pole turbin wiatrowych, które mają produkować 56.000 MWh energii.
Zabytki.
W miejscowości znajduje się stary, drewniany dworzec kolejowy oraz budynek niewielkiej cerkwi prawosławnej św. Pantelejmona.

</doc>
<doc id="691458" url="https://pl.wikipedia.org/wiki?curid=691458" title="Dodge Stratus">
Dodge Stratus

Dodge Stratus - samochód osobowy klasy średniej produkowany przez amerykańską markę Dodge w latach 1995 – 2006.
Pierwsza generacja.
Dodge Stratus I został zaprezentowany po raz pierwszy w 1995 roku.
Dodge Stratus był pośrednią ofertą wśród trzech samochodów opartych na platformie JA. Topowym modelem był Cirrus, zaś niższą opcją Breeze. Stratusa zaprezentowano po raz pierwszy w 1995 roku w dwóch wersjach wyposażenia: SE, z silnikiem 2.0 L R4 w standardzie, lub SOHC 2.4 L R4 jako opcją, oraz ES, z silnikiem DOHC 2.4 L w standardzie, i opcjonalnym 2.5 L V6. Akumulator umieszczono w nietypowym miejscu, z przodu wewnątrz lewego błotnika. Najprostszy dostęp do baterii uzyskuje się po zdjęciu lewego koła, nie jest to jednak konieczne.
Wszystkie trzy samochody miały wiele wspólnych części. Z zewnątrz były do siebie bardzo podobne, różniły się praktycznie tylko przednimi kratkami wlotu powietrza, tylnymi zderzakami i światłami, oraz rozmiarem felg. Najwięcej różnic było we wnętrzu.
Wszystkie trzy warianty platformy JA dostępne były z podobnymi elementami wyposażenia, takimi, jak czterobiegowa automatyczna skrzynia biegów, ABS, regulacja kierownicy, tempomat, elektrycznie podnoszone okna, centralny zamek, elektrycznie regulowany fotel kierowcy, skórzana tapicerka, klimatyzacja, automatyczna antena, 6-płytowa zmieniarka, szyberdach, pilot centralnego zamka, alarm, itp. Pięciobiegowa ręczna skrzynia biegów dostępna była z silnikiem 2.0 L. Samochody te nie posiadały wyposażenia, które znaleźć było można w wyższej klasy modelach Intrepid czy Accord, czyli m.in. nawigacji, czy też automatycznej klimatyzacji.
Turbodoładowaną wersję Stratusa sprzedawano w Meksyku, z silnikiem 2.4 L DOHC R4 oraz czterobiegową automatyczną skrzynią biegów z opcją AutoStick. Samochód ten miał 170 koni mechanicznych (125 kW) przy 5200 obrotów, oraz 293 NM przy 2200 obrotach.
Europa.
Stratus sprzedawany był w Europie, z silnikami 2.0 L i z 2.5 L V6, jako Chrysler Stratus, jednakże zachował początkowo wygląd Dodge-a (charakterystyczny grill z krzyżem). Inne różnice polegały m.in. na zastosowaniu w europejskiej wersji składanych lusterek wstecznych, elektrycznie regulowanych przednich świateł, tylnych świateł przeciwmgielnych, itp. Oferowany w Europie Chrysler Stratus Cabrio był niczym innym, tylko przemianowanym modelem Sebring Convertible pierwszej generacji, który co prawda współdzielił ze Stratusem, Cirrusem i Breeze wiele części mechanicznych, ale oparty był na zupełnie innej patformie JX.
Druga generacja.
Dodge Stratus II został zaprezentowany po raz pierwszy w 2000 roku.
W 2001 roku Stratus został jedynym przedstawicielem rodziny „Cloud Cars”. Chrysler Cirrus zmienił nazwę na Sebring, a Breeze nie doczekał się następcy w związku z likwidacją marki. Dało to nazwę dwóm samochodom, 2-drzwiowemu coupé i 4-drzwiowemu sedanowi, jednak nie łączyło ich nic prócz nazwy i kilku zewnętrznych szczegółów (co jednak pozwalało sprzedawać je jako jeden samochód). Sedany Stratus i Sebring w drugiej generacji wykorzystywały zmodernizowaną "JA-platform", nazwaną odtąd "JR-platform". 
W 2004 roku dokonano nieznacznych poprawek stylistycznych samochodu, które jednak nie zdołały poprawić sprzedaży samochodu. Produkcję zakończono w maju 2006 roku.
Stratus R/T.
W Meksyku pojawiła się turbodoładowana wersja Stratus R/T. Jego silnik 2.4 L poddano pewnym ulepszeniom w 2001 roku, podnosząc moc do 215 koni mechanicznych. Silnik ten zostanie użyty później w Stanach Zjednoczonych w samochodzie Dodge SRT-4. Silniki Stratusa R/T budowane w okresie od marca 2004 r. posiadały 228 koni mechanicznych przy 5200 obrotach, oraz 319 NM momentu przy 4200 obrotach na minutę. Stratusa R/T z turbodoładowaniem poznać można po oznaczeniu "High Output" z tyłu auta.
GAZ Volga Siber.
Dodge Stratus trzeciej generacji, wraz z Chryslerem Sebringiem, od 2007 lub 2008 roku byli produkowani w Rosji, oraz sprzedawani pod rosyjską marką. Licencja oraz linia produkcyjna zostały sprzedane w kwietniu 2006 roku rosyjskiemu miliarderowi Olegowi Deripasce, do którego należy fabryka GAZ w Niżnym Nowogrodzie, budująca samochody Wołga. Cena wyniosła około 151 milionów dolarów. Nowa fabryka miała produkować ponad 65.000 samochodów rocznie. Czterocylidrowe silniki miały być produkowane w Meksyku i kupowane od Chryslera.

</doc>
<doc id="691462" url="https://pl.wikipedia.org/wiki?curid=691462" title="William Fleming (prawnik)">
William Fleming (prawnik)

William Fleming (ur. 6 lipca 1736 w hrabstwie Cumberland w Wirginii, zm. 15 lutego 1824) – amerykański prawnik. 
Ukończył prawo na College of William and Mary w Williamsburgu. Później praktykował jako prawnik. Od 1772 zasiadał w legislaturach Wirginii.
W 1779 roku został delegatem na Kongres Kontynentalny. Od 1780 był sędzią, a od d 1789 zasiadał w Sądzie Najwyższym Wirginii.
Często jest mylony z pułkownikiem Williamem Flemingiem (1729-1795), politykiem z Wirginii i krótkotrwałym gubernatorem tego stanu..

</doc>
<doc id="691467" url="https://pl.wikipedia.org/wiki?curid=691467" title="Al Sirat">
Al Sirat

Al Sirat – polski zespół thrash metalowy. Powstał w Ostrołęce w 1994 roku. Nazwa zespołu oznacza most z ziemi do raju rozpostarty nad czeluścią piekieł, cieńszy niż pajęcza nić i ostrzejszy niż miecz, po którym przejdą tylko ludzie pełni wiary.
Historia.
Zespół powstał w 1994 roku, w Ostrołęce, gdy Cola (git., voc.), Mały (bas) i Cebulowy (dr.) rozpoczęli działalność jako HELGRIND. Muzyka HELGRIND nie była sprecyzowana co do stylu, w końcowej fazie ocierała się o klimaty Black – Death. W lipcu '95 nastąpił krytyczny zwrot w dziejach zespołu, tragiczna śmierć Małego. Jego funkcje objął EdgaR. Jednocześnie nazwa zostaje zmieniona na obecną, czyli AL SIRAT.
W grudniu 1996 nagrywa w studiu Selani swój debiutancki materiał pt. „Milczysz...”, zawierający cztery utwory, instrumentalne intro i outro. Niezbędny stał się drugi gitarzysta. Funkcję tę obejmuje w styczniu '97 Kracha.
Muzykę z „Milczysz...” można określić jako techniczny, melodyjny Death – Thrash. Pierwsze pozytywne reakcje na ten materiał nadeszły z Niemiec, tam też skupia się promocja. „Milczysz...” otrzymała rewelacyjne recenzje w czołowych niemieckich magazynach oraz w prasie podziemnej. W grudniu '97 Krachę zastępuje sYn. W międzyczasie zespół gra kilka ważniejszych koncertów, między innymi z Acid Drinkers, a także z Torthary, Yattering, Trauma, Night Galery, Sacriversum, Cryptic Tales oraz w Niemczech z Mass Grave i Sons of Tarantula.
Podczas powstawania materiału na debiutancki album, następują spięcia wewnątrz zespołu, wskutek czego zwolniony zostaje Cebulowy. Od końca stycznia '99 w AL SIRAT bębni Hoyniak, a w marcu i maju nagrany zostaje, ponownie w Selani, album zatytułowany „Signa Tempori”. Wydany zostaje 1 czerwca pod szyldem METALSTORM, a początkiem promocji jest mini – trasa koncertowa po Niemczech z S.S.O.G.E. i Covent, która otwiera koncert w Berlinie z amerykańskim Nile. „Signa Tempori” to eksperymentalny materiał, który ugruntował pozycję zespołu w podziemiu, ale poprzez fatalną dystrybucję, nie dotarł do szerokiego grona słuchaczy. Nadrobione zostało to częściowo dzięki internetowi. Przeróbka Vivaldiego – „Metalstorm” oraz „The answers” były przez długi czas najczęściej ściąganymi utworami metalowymi w Polsce. Zabawa w klasykę powoduje nawet propozycję od niemieckiego oddziału BMG nagrania całych „4 pór roku”, jednak rozmowy w pewnym momencie zostały przerwane.
Lata '99 – '00, to okres mniej lub bardziej intensywnego koncertowania, Al Sirat daje się poznać szerszej publiczności jako jeden z najlepszych koncertowych bandów w Polsce. W styczniu '01 zostają zarejestrowane 3 utwory jako promo nadchodzącej płyty. Materiał ten ukazuje już w pełni profesjonalne, dojrzałe oblicze muzyków. Material promocyjny trafia do Darka „Yody” Maruszaka – menedżera Acid Drinkers, co owocuje wspólną trasą koncertową po Polsce i dalszą współpracą. Pod koniec 2001 roku Al Sirat gra 16 koncertów u boku Acid Drinkers oraz jeden z Turbo, zyskując sobie uznanie zarówno publiczności jak i „wyjadaczy” sceny.
Rok 2002 to początek współpracy z Joanną Yoashi Strzelecką, która objęła funkcję menedżera zespołu. Rozpoczęło się porządkowanie wielu spraw, o których chłopaki nie mieli wcześniej pojęcia, w tym praw autorskich itp. Zespół zagrał mniej koncertów, za to rozpoczęły się poważniejsze prace nad nowym brzmieniem, kompletowanie odpowiedniego sprzętu, aranżowanie nowej muzyki. Przy okazji AL SIRAT został olany przez wszystkie mejdżersy, jako zbyt mało nowoczesny i przez wszystkie wytwórnie zajmujące się heavy metalem, jako zbyt nowoczesny. Latem AL SIRAT zakwalifikował się do listy zespołów, które wystąpią na Przystanku Woodstock 2002!
Koncert został świetnie przyjęty przez 300 tysięczną publikę, emitowany potem często przez TVP i VIVA Polska, zwrócił na zespół uwagę szerszego grona maniaków. Jurek Owsiak zdecydował się na produkcję filmu kinowego „Najgłośniejszy Film Polski”, gdzie na ścieżce dźwiękowej znalazł się utwór „Your own face”. Mniej więcej w tym samym czasie AL SIRAT pojawił się w programie Zbyszka Hołdysa „Hołdys Guru Ltd”, gdzie Cola się uzewnętrzniał a potem chłopaki po raz pierwszy zagrali utwór z nadchodzącej płyty pt. „Tryb”. Tak, w marcu 2003 zaczęła się w końcu rejestracja nowego albumu, produkcją zajął się Przemysław „Perła” Wejmann i w połowie lipca materiał był gotowy. Wydany został przez OKO KANALOA ENTERTAINMENT. Płyta miała premierę 22 maja 2004, oficjalnym dystrybutorem został Pomaton EMI.
AL SIRAT zagrał potem sporo koncertów, dwie trasy koncertowe, edycje sygnowanego przez siebie AL SIRAT OVERDRIVE PARTY, na drugiej i trzeciej edycji Hunter Fest'u i wiele pojedynczych koncertów.
Sierpień 2005 – ukazał się singel zapowiadający kolejną płytę pt „ALERT!” Materiał został nieodpłatnie udostępniony na oficjalnej stronie zespołu.
Październik/Listopad 2006 – rejestracja materiału na trzeci album pt. „BEZEGO”.
Grudzień 2006 – zakończyły się prace nad trzecim albumem, którego tytuł został zmieniony na „WARHEAD”. Rozpoczęły się poszukiwania wydawcy.
W maju 2007 „Warhead” zostało wydane przez Empire Records wraz z magazynem Thrash'em All.

</doc>
<doc id="691471" url="https://pl.wikipedia.org/wiki?curid=691471" title="Parysatis">
Parysatis

Parysatis (zm. ok. 395 p.n.e.) – córka króla Persji Artakserksesa I z dynastii Achemenidów i jego konkubiny Andii z Babilonu; siostra przyrodnia królów Persji: Kserksesa II, Sogdianosa i Dariusza II; żona tego ostatniego.
Po śmierci jej ojca Artakserksesa I, zamordowanego przez swojego szambelana, tron Persji obejmowali kolejno jej przyrodni bracia: Kserkses II (zamordowany po 45 dniach swoich rządów) i Sogdianos (zamordowany po 6 i pół miesiąca swoich rządów).
Parysatis wydana za mąż za swojego przyrodniego brata Dariusza II, wraz z nim zleciła morderstwo Sogdianosa, które wyniosło na tron Persji Dariusza II w 424 roku p.n.e. Dariusz II miał z nią trzynaścioro dzieci, z których pięcioro osiągnęło wiek dorosły:
Podczas panowania swego męża Parysatis współrządziła państwem. Doprowadziła w 408 p.n.e. do mianowania jej syna Cyrusa Młodszego satrapą Lidii, Kapadocji i Frygii w dzisiejszej Turcji zachodniej. Gdy Cyrus Młodszy wystąpił przeciwko Artakserksesowi II, wówczas już królowi Persji, a następnie został przez niego pokonany i zabity w bitwie pod Kunaksą w 401 p.n.e., Parysatis szybko uzyskała dominujący wpływ na tego ostatniego.

</doc>
<doc id="691479" url="https://pl.wikipedia.org/wiki?curid=691479" title="Orkan Britta">
Orkan Britta

Orkan Britta – huragan (orkan), który w dniach 30 października – 2 listopada 2006 roku miał miejsce nad Morzem Bałtyckim i obszarami lądowymi wokół niego.
W swoim kulminacyjnym punkcie wiatr wiał z prędkością 12 stopni w skali Beauforta przekraczając 120 km/h. Wskutek mocnego wiatru na Morzu Bałtyckim zatonął MS Finnbirch oraz zostały zalane miasta przybrzeżne, m.in. Hamburg. Huragan spowodował zniszczenia w północnych Niemczech, Danii i na południu Półwyspu Skandynawskiego.
Także w Polsce niż przyniósł wiatr przekraczający 100 km/h, który zrywał dachy, łamał gałęzie i uszkadzał linie energetyczne. Na Morzu Bałtyckim silny wiatr wywoływał fale o wysokości dochodzącej do 5 metrów, które podmywały wybrzeża. Miejscami też doszło do zjawiska cofki.
W następstwie huraganu w wielu krajach nadbałtyckich nastąpiło załamanie pogody, oprócz porywistego wiatru wystąpiły też intensywne opady śniegu.

</doc>
<doc id="691484" url="https://pl.wikipedia.org/wiki?curid=691484" title="Odpowiedzialność moralna">
Odpowiedzialność moralna



</doc>
<doc id="691485" url="https://pl.wikipedia.org/wiki?curid=691485" title="Charles Robberts Swart">
Charles Robberts Swart

Charles Robberts Swart (ur. 5 grudnia 1894 w Winburgu, zm. 16 lipca 1982 w Bloemfontein) – ostatni gubernator generalny Związku Południowej Afryki i pierwszy prezydent Republiki Południowej Afryki oraz minister sprawiedliwości w latach 1948–1959.
Był członkiem Partii Narodowej (w 1923 roku został posłem do parlamentu), w 1959 został wybrany na gubernatora generalnego. W 1961 roku został pierwszym prezydentem Republiki Południowej Afryki, był nim do roku 1967.

</doc>
<doc id="691488" url="https://pl.wikipedia.org/wiki?curid=691488" title="Judi Trott">
Judi Trott

Judi Trott, właściwie Judith Trott (ur. 11 listopada 1962 w Plymouth) – brytyjska aktorka, najbardziej znana z roli Lady Marion w serialu "Robin z Sherwood" (1984-1986).
Początkowo uczyła się baletu w Royal Ballet School w Anglii. Później studiowała aktorstwo w London Studio Centre. Jako aktorka debiutowała w 1980 roku w westernie "Brama nieba" ("Heaven's Gate").
Jej mężem jest Gary Spratling, operator filmowy; ma z nim troje dzieci.

</doc>
<doc id="691495" url="https://pl.wikipedia.org/wiki?curid=691495" title="OpenStreetMap">
OpenStreetMap

OpenStreetMap (OSM) – projekt społeczności internetowej mający na celu stworzenie darmowej, swobodnie dostępnej mapy całej kuli ziemskiej. Jest ona edytowalna przez zarejestrowanych użytkowników. Stworzenie i rozwój OSM było motywowane ograniczeniami w dostępności i wykorzystywaniu map oraz pojawieniem się niedrogich przenośnych urządzeń do nawigacji satelitarnej. Serwis był notowany w rankingu Alexa na miejscu 6 772 (maj 2020).
OpenStreetMap został stworzony przez Brytyjczyka, Steve’a Coasta, w 2004. Do jego stworzenia został zainspirowany sukcesem Wikipedii oraz dominacją na rynku zastrzeżonych danych kartograficznych w Wielkiej Brytanii i innych krajach. W 2018 roku liczba zarejestrowanych użytkowników przekroczyła 4,5 mln osób, którzy mogą edytować mapy za pomocą zapisanych wcześniej śladów GPS, zdjęć satelitarnych, map do których wygasły prawa autorskie oraz własnej wiedzy na temat edytowanego obszaru. Są one publikowane na otwartej licencji Open Database License.
Historia projektu.
Projekt został założony 1 lipca 2004 przez Steve’a Coasta; początkowo skupiał się na mapowaniu Wielkiej Brytanii. W krajach, które finansowały projekty takie, jak Ordnance Survey, zebrano duże zbiory danych, ale nie udało ich się szeroko rozpowszechnić. 22 sierpnia 2006 roku zarejestrowano OpenStreetMap Foundation, która zajmuje się rozwojem serwisu. W grudniu tego samego roku Yahoo! poinformowało, że OSM może korzystać z ich zdjęć lotniczych do pomocy przy edycji map.
W kwietniu 2007 firma Automotive Navigation Data przekazała kompletny zestaw danych drogowych dla Holandii oraz plany arterii w Indiach i Chinach. W lipcu 2007, kiedy odbyła się pierwsza konferencja "State of the Map", liczba zarejestrowanych użytkowników OSM przekroczyła 9 tysięcy. W październiku zakończono import danych drogowych z United States Census Bureau. Uniwersytet Oksfordzki był pierwszą dużą instytucją, która zamieściła dane z OSM na swojej stronie internetowej.
Sposoby na importowanie i eksportowanie danych rozwijały się – w 2008 w ramach projektu opracowano narzędzia do eksportu danych OSM do przenośnych odbiorników GPS, zastępując istniejące, nieaktualne i zastrzeżone mapy. W listopadzie 2010 roku Bing zmienił licencję, aby umożliwić wykorzystywanie swoich zdjęć satelitarnych do tworzenia map. W kwietniu 2011 roku zostało zarejestrowane Stowarzyszenie OpenStreetMap Polska z siedzibą w Łodzi. Wprowadzenie opłat na wykorzystywanie Map Google w 2012 spowodowało, że kilka znanych usług zrezygnowało z nich na rzecz OpenStreetMap. Były to m.in. Foursquare, Craigslist oraz Apple.
State of the Map.
Od 2007 roku corocznie organizowane są międzynarodowe konferencje:
Dane.
Pozyskiwanie danych.
Mapy powstają głównie przy użyciu danych zebranych z przenośnych odbiorników nawigacji satelitarnej oraz innych źródeł danych geograficznych o wystarczająco swobodnej licencji.
Projekt nawiązał dotychczas współpracę z kilkoma firmami i organami administracyjnymi kilku krajów które zgodziły się na udostępnienie/donację posiadanych danych geograficznych, na rzecz OpenStreetMap. Dodatkowo niektóre rządy i instytuty naukowe są zobowiązane udostępniać posiadane dane na dosyć liberalnych warunkach (np. NASA). Dzięki temu projekt zyskał stosunkowo pełne źródła danych w niektórych regionach. Są to, między innymi, Holandia, Stany Zjednoczone, Białoruś, Nowa Zelandia.
W grudniu 2006 Yahoo! potwierdziło, że OSM może używać jego fotografii satelitarnych (dużo dokładniejszych niż wcześniej używane fotografie Landsat) jako tła do tworzenia mapy. 16 marca 2009 serwis przekroczył liczbę 100 tysięcy zarejestrowanych użytkowników, a 5 stycznia 2010 miał 200 tys. użytkowników.
Mimo początkowego oporu ze strony Głównego Urzędu Geodezji i Kartografii, od września 2013 r. ostatecznie można w projekcie OpenStreetMap korzystać z zasobów Geoportalu Polskiej Infrastruktury Informacji Przestrzennej.
Od lutego 2009 działa niezależny projekt pomocniczy Walking Papers, założony przez Michała Migurskiego. Polega on na zbieraniu dodatkowych danych, innych niż przebieg ulic i kontury rzek czy lasów za pomocą specjalnie drukowanych map okolicy, na których zaobserwowane POI nanosi się ręcznie. Mapy z tymi adnotacjami są następnie skanowane i umieszczane w sieci. Dzięki drukowaniu na mapie specjalnych grafik QR Code oznaczających położenie geograficzne oraz „gargulców” pozwalających oszacować skalę i błędy skanowania przez algorytm SIFT, wprowadzone mapy można automatycznie lokalizować na siatce OSM i za pomocą edytora przenosić naszkicowane informacje do systemu.
Pod koniec listopada 2010 Steve Coast został głównym architektem Bing Mobile. W tym samym czasie firma Microsoft zezwoliła na wykorzystanie w projekcie zdjęć lotniczych dostępnych w ramach usługi Bing Maps. Oficjalne pozwolenie oraz szczegóły zostały podane 30 listopada 2010.
Licencjonowanie danych.
Dane i stworzone na ich podstawie mapy publikowane są obecnie na Open Database License.
Uczestnicy projektu podchodzą do spraw licencjonowania danych i ich praw autorskich z dosyć dużą skrupulatnością w porównaniu do innych projektów społecznościowych. Ponieważ projekt dotyczy danych o geografii praktycznie wszystkich części świata, zapewnienie legalności globalnie i bez konfliktów z lokalnymi przepisami o prawach autorskich, transmisji danych czy tajności informacji jest sprawą szczególnie ważną. Tak jak strony w projekcie Wikipedia, elementy mapy mogą zawierać informację o pochodzeniu danych w celu potwierdzenia, że nie nastąpiła kontaminacja danymi o niekompatybilnej licencji – mogłoby do tego dojść jeśli uczestnik projektu skorzystałby z danych opartych (pośrednio lub bezpośrednio) na innej, np. komercyjnej mapie lub zdjęciach satelitarnych.
Oprogramowanie.
Do konwersji danych z zewnętrznych baz danych używane są zwykle krótkie programy napisane w językach skryptowych.
Mechanizm wiki.
Twórcy projektu internetowego OpenStreetMap w tworzeniu map i funkcjonowaniu serwisu używają podejścia opartego o mechanizm wiki. Bezpośrednią inspiracją dla nich są przedsięwzięcia takie jak Wikipedia. Mapa posiada zakładkę „Edytuj”, która umożliwia przejście do edycji mapy na danym obszarze. Edycja na stronie odbywa się za pomocą programu iD (działającego w środowisku HTML5) lub starszego narzędzia Potlatch2 (stworzonego w Adobe Flash).
Zgodnie z założeniami serwisów wiki, każda, nawet najmniejsza zmiana zawartości mapy dokonywana przez użytkowników jest przechowywana w historii. Dzięki temu możliwe jest cofnięcie zmian w całości lub jedynie wybranych fragmentów oraz przywrócenie usuniętych elementów na mapie.
Mechanizm wiki jest też używany na stronie dokumentacji projektu.
Edycja map.
Do edycji map powstało wiele programów:
Format danych.
OpenStreetMap używa topologicznej struktury danych.
Dane wprowadzone przez użytkowników gromadzone są w bazie danych. Każdego tygodnia wydawany jest plik XML Planet.osm zawierający wszystkie "węzły", "drogi" i "relacje". We wrześniu 2010 plik posiadał rozmiar 171 GB (zredukowany dzięki kompresji bzip2 do 11 GB), a w maju 2015 już 554 GB (około 40 GB po kompresji).
Zalecana kategoryzacja elementów mapy (rodzaje tagów jakie należy używać dla poszczególnych obiektów) znajduje się na .
Linki zewnętrzne.
Narzędzia:

</doc>
<doc id="691497" url="https://pl.wikipedia.org/wiki?curid=691497" title="Yrjö Väisälä">
Yrjö Väisälä

Yrjö Väisälä (czytaj []) (ur. 6 września 1891 w Kontiolahti, zm. 21 lipca 1971 w Rymättylä, obecne Naantali) – fiński geodeta, fizyk i astronom.
Życiorys.
Studiował astronomię na Uniwersytecie Helsińskim. W 1922 roku otrzymał tytuł doktorski. W 1925 został profesorem na Uniwersytecie w Turku, gdzie od 1927 przejął odpowiedzialność za astronomię. Od 1951 był członkiem Akademii Fińskiej.
Był renomowanym optykiem. Konstruował optykę korekcyjną do teleskopów Schmidta, wprowadził do geodezji interferometrię w celu standaryzacji pomiarów odległości. Jako geodeta wykorzystywał metodę triangulacji, race świetlne i światła do mierzenia odległości. Planował użycie balonów, rakiet i sztucznych satelitów do triangulacji międzykontynentalnej. Założył w latach 50. XX w. Obserwatorium Tuorla, które było położonym najbliżej bieguna północnego obserwatorium astronomicznym na świecie.
Odkrył w czasie swojej kariery naukowej 128 planetoid oraz 4 komety: 40P/Väisälä, 139P/Väisälä-Oterma, C/1942 EA (Väisälä) i C/1944 H1 (Väisälä).
W uznaniu zasług jego nazwiskiem nazwano jedną z planetoid – (1573) Väisälä oraz krater Väisälä na Księżycu.

</doc>
<doc id="691498" url="https://pl.wikipedia.org/wiki?curid=691498" title="Niefortunna czarownica">
Niefortunna czarownica

Niefortunna czarownica (ang. "The Worst Witch") – serial przygodowy fantasy, stworzony przez Brytyjczyka Andrew Morgan i Czecha Stefana Pleszczynskiego. Serial powstał na podstawie książki Jill Murphy pod tytułem "Fatalna czarownica". Serial kręcony był w latach 1998–2001. 
Serial opowiada o 12-letniej Mildred Hubble, która jest osobą bardzo niezdarną, ale nie szukającą kłopotów. Mildred, kończąc 12 lat, zaczyna naukę w szkole dla czarownic „Akademia Panny Cackle”. Poznaje tam nowe przyjaciółki, z którymi spędza każdą wolną chwilę. Oprócz miłych koleżanek i nauczycielek Mildred poznaje także dwie nieznośne uczennice i surową nauczycielkę eliksirów Pannę Hardbroom. W późniejszych odcinkach do grupy „czarnych charakterów” można zaliczyć jeszcze złą siostrę Ady Cackle, Agatę Cackle, która razem z zaprzyjaźnionymi czarownicą chce objąć władzę nad szkołą.
Serial doczekał się również spin-offu, zatytułowanego "Niefortunna czarownica. Zmiana warty".
Emisja.
Serial był emitowany w Wielkiej Brytanii na ABC, BBC, HBO Family i innych kanałach, w Polsce natomiast na MiniMaxie – od kwietnia 2002 do lutego 2004, a także na TVP3 Regionalnej w godzinach porannych.
Lata emisji w Wielkiej Brytanii.
79 odcinków serialu powstało w latach 1998–2005.
Wersja polska.
Opracowanie i udźwiękowienie wersji polskiej: Studio Plejada
Reżyseria: Miriam Aleksandrowicz
Dźwięk: Sławomir Czwórnóg
Montaż: Krzysztof Podolski
Kierownictwo produkcji: Agnieszka Wiśniowska
Udział wzięli:

</doc>
<doc id="691499" url="https://pl.wikipedia.org/wiki?curid=691499" title="Tryfena">
Tryfena

Tryfena – imię żeńskie pochodzenia greckiego, od gr. "Τρυφαινα (Tryphaina)", co pochodzi od gr. "τρυφη (tryphe)" —"miękkość, łagodność, delikatność". Imię to było wzmiankowane w Nowym Testamencie. Patronką tego imienia jest św. Tryfena (I wiek).
Tryfena imieniny obchodzi 10 listopada.

</doc>
<doc id="691500" url="https://pl.wikipedia.org/wiki?curid=691500" title="Henri Debehogne">
Henri Debehogne

Henri Debehogne (ur. 30 grudnia 1928 w Maillen, zm. 6 grudnia 2007 w Ukkel) – belgijski astronom. Pracował w Belgijskim Królewskim Obserwatorium Astronomicznym w Ukkel specjalizując się w astrometrii komet i planetoid.
W latach 1965–2006 odkrył 742 planetoidy (618 samodzielnie oraz 124 wspólnie z innymi astronomami). Na jego cześć jedną z planetoid nazwano (2359) Debehogne.

</doc>
<doc id="691501" url="https://pl.wikipedia.org/wiki?curid=691501" title="Ч">
Ч

Ч, Чч ("cze") – 25. litera podstawowej cyrylicy. Oryginalnie oznaczała spółgłoskę [] i tak też jest czytana współcześnie w większości języków. Jedynie w języku rosyjskim oznacza głoskę palatalną (miękką) []. W języku ukraińskim w pozycji przed І, Ю, Я także oznacza spółgłoskę miękką.
W języku polskim jest transkrybowana przez "cz". Oficjalna transkrypcja na alfabet łaciński w językach bułgarskim, rosyjskim i ukraińskim to "ch"; w językach białoruskim, serbskim i macedońskim – "č".

</doc>
<doc id="691502" url="https://pl.wikipedia.org/wiki?curid=691502" title="Gubernatorzy generalni Związku Południowej Afryki">
Gubernatorzy generalni Związku Południowej Afryki

Gubernator generalny Związku Południowej Afryki – był reprezentantem Korony Brytyjskiej w Związku Południowej Afryki w okresie 31 maja 1910 – 31 maja 1961.
Charles Robberts Swart, był ostatnim generalnym gubernatorem, a w 1961 roku został pierwszym prezydentem Republiki Południowej Afryki.

</doc>
<doc id="691512" url="https://pl.wikipedia.org/wiki?curid=691512" title="Aglaonike">
Aglaonike

Aglaonike (gr. "Αγλαονίκη", żyła w II lub I wieku p.n.e.) – Greczynka, jedna z pierwszych kobiet-astronomów.
Wspomniana w pismach Plutarcha oraz przez anonimowego antycznego komentatora dzieła "Argonautica" Apolloniosa z Rodos. Zyskała sławę z powodu umiejętności przewidywania zaćmień Księżyca. Przypuszczalnie przez obserwacje poznała prawidłowości cyklu zaćmień, lecz dla ówczesnych ludzi taka umiejętność świadczyła o ponadnaturalnych zdolnościach Aglaonike. Z tego powodu nazywana była „czarownicą” (tą nazwą – tzw. „czarownice z Tesalii” – określano w okresie od III do I wieku p.n.e. także inne kobiety, posądzane o magiczne kierowanie Księżycem). Jedno z greckich powiedzeń brzmi: "Słucha się jak Księżyc Aglaonike".
Jeden z kraterów na powierzchni planety Wenus jest nazwany jej imieniem.

</doc>
<doc id="691519" url="https://pl.wikipedia.org/wiki?curid=691519" title="Drużynowy Puchar Świata na Żużlu 2005">
Drużynowy Puchar Świata na Żużlu 2005

Drużynowy Puchar Świata 2005 (DPŚ) – piąta edycja turnieju, mająca na celu wyłonić najlepszą żużlową reprezentację świata. Finały po raz pierwszy odbyły się w trzech krajach - półfinały w Wielkiej Brytanii i Szwecji, baraż i finał w Polsce. Tytuł bronili Szwedzi.
Zasady.
To turnieju przystąpiło 14 zespołów. Osiem od turniejów eliminacyjnych (po cztery zespoły) z których do turnieju finałowego awansowali zwycięzcy.
W turnieju finałowych wystąpiło 8 reprezentacji, podzielonych na dwa półfinały po 4 zespoły. Bez eliminacji w finałach wystąpiły najlepsze sześć reprezentacji z zeszłorocznego DPŚ. Z każdego półfinału do finału awansował tylko zwycięzca. Zespoły z drugich miejsc wystąpiły w barażu. Z barażu do finału awansowały dwie najlepsze drużyny.
Eliminacje.
W eliminacjach wystąpiły drużyny, które w zeszłorocznym DPŚ zajęły miejsca 7-8 oraz pozostałe zgłoszone zespoły.
(1) Daugavpils.
5 czerwca 2005 – Daugavpils (Łotwa)
Półfinały.
W turnieju finałowym wystąpiło 8 reprezentacji (czołowa szóstka z zeszłorocznego DPŚ oraz dwa zespoły z eliminacji.
(1) Swindon.
31 lipca 2005 – Swindon (Wielka Brytania)
(2) Eskilstuna.
2 sierpnia 2005 – Eskilstuna (Szwecja)
Baraż.
W barażu wystąpiły zespoły, które w półfinałach zajęły drugie i trzecie miejsca. Awans do finału wywalczą dwa pierwsze zespoły.
Wrocław.
4 sierpnia 2005 – Wrocław (Polska)
Finał.
Wrocław.
6 sierpnia 2005 – Wrocław (Polska)

</doc>
<doc id="691520" url="https://pl.wikipedia.org/wiki?curid=691520" title="Marcin Radzewicz">
Marcin Radzewicz

Marcin Radzewicz (ur. 30 czerwca 1980 w Jastrzębiu-Zdroju) – polski piłkarz grający na pozycji pomocnika w Odrze Wodzisław Śląski, reprezentant Polski.
Przebieg kariery.
Radzewicz w piłkę nożną zaczął grać w szkółce piłkarskiej MOSiR Jastrzębie-Zdrój. W 1996 przeniósł się do drużyny juniorów Odry Wodzisław Śląski. Po przekroczeniu granicy wieku juniora przeniósł się do trzecioligowej drużyny MK Górnik Katowice, ponieważ nie dostał się do pierwszego składu seniorów Odry i miał grać w jej czwartoligowych rezerwach. W katowickim klubie rozegrał kilka spotkań, jednak przydarzyła mu się kontuzja i musiał pauzować przez dłuższy okres. Później przeniósł się do BBTS Bielsko-Biała. W bielskiej drużynie grał kilka miesięcy i wrócił do Katowic, ale nie do Górnika do Rozwoju. Występował w tej drużynie w rundzie wiosennej sezonu 2000/01, po czym wrócił do rodzinnego miasta, by rozpocząć występy w Górniku Jastrzębie. Po roku podpisał kontrakt z Piastem Gliwice, w którym był liderem zespołu. Z tą drużyną awansował do drugiej ligi, a w sezonie strzelił sześć bramek i asystował przy czternastu. Otrzymał dzięki temu kilka propozycji gry dla klubów ekstraklasy, spośród których wybrał możliwość występów w Odrze Wodzisław Śląski.
Dobra gra w tym zespole sprawiła, że w grudniu 2003 otrzymał powołanie do reprezentacji Polski na mecze z Maltą i Litwą. Po zakończeniu sezonu przeszedł do Dyskobolii Grodzisk Wielkopolski, z którym w 2005 zdobył Puchar Polski. W 2006 wrócił na Śląsk, by ponownie reprezentować barwy wodzisławskiej Odry. Po jednym sezonie przeniósł się do Polonii Bytom, gdzie z półroczną przerwą na grę w Piaście Gliwice spowodowaną nieporozumieniami finansowymi. Następnie występował w Arce Gdynia. W latach 2014–2017 grał w GKS Tychy.
10 sierpnia 2018 podpisał kontrakt z KKS 1925 Kalisz.

</doc>
<doc id="691526" url="https://pl.wikipedia.org/wiki?curid=691526" title="Mieszanina piorunująca">
Mieszanina piorunująca

Mieszanina piorunująca, mieszanina tlenowodorowa, dawniej "powietrze grzmiące" (nazwa osiemnastowieczna, obecnie nieużywana) – mieszanina wybuchowa gazowa wodoru z tlenem (2:1 objętościowo, 1:8 wagowo) lub powietrzem (2:5 objętościowo). Nazwa "mieszanina piorunująca" nawiązuje do jej właściwości wybuchowych. Po jej zapaleniu następuje gwałtowne spalanie wodoru (wybuch), produktem tej reakcji jest para wodna:
Reakcji tej przeprowadzonej w probówce towarzyszy wybuch, który wywołuje charakterystyczny dźwięk przypominający szczeknięcie.
Sumaryczne równania reakcji spalania wodoru nie wyjaśniają jej przebiegu od strony mikroskopowej; nie nadają się również do badania tej reakcji od strony kinetycznej. W rzeczywistości, spalanie wodoru ma charakter reakcji łańcuchowej, złożonej z wielu reakcji elementarnych, zachodzących współbieżnie:
Otrzymywanie.
Mieszaninę piorunującą o składzie stechiometrycznym (tlen/wodór = 1:2 v/v) można otrzymać przez połączenie gazów uzyskanych w wyniku elektrolizy wody.
Mieszanina piorunująca powstaje także podczas rozkładu wody w wysokiej temperaturze. Eksplozje tak powstałej mieszaniny miały miejsce podczas katastrofy elektrowni jądrowej w Czarnobylu w roku 1986.

</doc>
<doc id="691528" url="https://pl.wikipedia.org/wiki?curid=691528" title="Nimfa (imię)">
Nimfa (imię)

Nimfa – imię żeńskie pochodzenia greckiego, od gr. "νύμφη (nymphe)" – "dziewczyna, narzeczona". Patronką tego imienia w Kościele katolickim jest św. Nimfa, córka prefekta Palermo w czasach Konstantyna Wielkiego.
Zobacz też: nimfy
Nimfa imieniny obchodzi 10 listopada.

</doc>
<doc id="691533" url="https://pl.wikipedia.org/wiki?curid=691533" title="Tianna Bartoletta">
Tianna Bartoletta

Tianna Bartoletta, z domu Madison (ur. 30 sierpnia 1985 w Elyria, Ohio) – amerykańska lekkoatletka, skoczkini w dal i sprinterka, mistrzyni olimpijska w sztafecie 4 × 100 m i skoku w dal oraz dwukrotna mistrzyni świata w skoku w dal.
Największym do tej pory osiągnięciem Bartoletty jest złoty w sztafecie 4 × 100m podczas igrzysk olimpijskich w Londynie (2012), kiedy to wraz z koleżankami z reprezentacji ustanowiła nowy rekord świata: 40,82s. Zawodniczka ma na swoim koncie także złoto mistrzostw świata w Helsinkach w 2005. Osiągnęła wówczas rekordowy w swojej karierze skok na odległość 6,89 m, pokonując niespodziewanie faworyzowane zawodniczki Kotową z Rosji i Barber z Francji. W 2006 zdobyła złoty medal (po dyskwalifikacji Tatjany Kotowej) halowych mistrzostw świata w Moskwie. W sezonie 2012 ustanowiła rekord życiowy na 60 metrów (7,02) i zdobyła w tej konkurencji brązowy medal podczas halowych mistrzostw świata. Złota medalistka IAAF World Relays 2014 i mistrzostw świata w Pekinie (2015).

</doc>
<doc id="691536" url="https://pl.wikipedia.org/wiki?curid=691536" title="En Hedu'anna">
En Hedu'anna



</doc>
<doc id="691537" url="https://pl.wikipedia.org/wiki?curid=691537" title="Prahova (rzeka)">
Prahova (rzeka)

Prahova – rzeka w południowej Rumunii, lewy dopływ Jałomicy w zlewisku Morza Czarnego. Jej długość wynosi 176 km, powierzchnia zlewni – 3740 km².
Prahova wypływa pod przełęczą Predeal w górach Bucegi w Karpatach Południowych. Płynie na południe, łagodnie skręcając na południowy wschód. W okolicy Ploeszti wypływa na Nizinę Wołoską. Uchodzi do Jałomicy koło wsi Adâncata.
Ważniejsze miasta nad rzeką to: Câmpina, Predeal, Azuga, Bușteni, Comarnic i Breaza.

</doc>
<doc id="691538" url="https://pl.wikipedia.org/wiki?curid=691538" title="Google Maps for mobile">
Google Maps for mobile



</doc>
<doc id="691539" url="https://pl.wikipedia.org/wiki?curid=691539" title="Wentworth Beaumont (2. wicehrabia Allendale)">
Wentworth Beaumont (2. wicehrabia Allendale)

Wentworth Henry Canning Beaumont (ur. 6 sierpnia 1890, zm. 16 grudnia 1956) – brytyjski arystokrata, najstarszy syn Wentwortha Beaumonta, 1. wicehrabiego Allendale i lady Alexandriny Vane-Tempest, córki 5. markiza Londonderry. Wykształcenie odebrał w Eton College i w Trinity College na Uniwersytecie Cambridge. Tę ostatnią uczelnię ukończył w 1912 r. z tytułem bakałarza sztuk pięknych.
Walczył podczas I wojny światowej w regimencie ciężkich karabinów maszynowych Gwardii. Za postawę na polu walki otrzymał w 1915 r. awans na stopień kapitana. Po wojnie, 20 lipca 1921 w St Martin-in-the-Fields w Londynie, poślubił Violet Lucy Emily Seely (1892-1979), córkę sir Charlesa Seely’ego, 2. baroneta i Hildy Grant, córkę Richarda Granta. Wentworth i Violet mieli razem pięciu synów i córkę:
Po śmierci ojca w 1923 r. odziedziczył tytuł wicehrabiego Allendale i zasiadł w Izbie Lordów. W 1943 r. został odznaczony Krzyżem Komandorskim Orderu Imperium Brytyjskiego, w 1948 r. otrzymał Krzyż Kawalerski Orderu Łaźni. W 1951 r. został kawalerem Orderu Podwiązki. Był ponadto lordem namiestnikiem Northumberland (1949–1956) oraz Sędzią Pokoju. W 1951 r. otrzymał tytuł honorowego doktora prawa cywilnego Uniwersytetu Durham.

</doc>
<doc id="691542" url="https://pl.wikipedia.org/wiki?curid=691542" title="Wentworth Henry Canning Beaumont, 2. wicehrabia Allendale">
Wentworth Henry Canning Beaumont, 2. wicehrabia Allendale



</doc>
<doc id="691543" url="https://pl.wikipedia.org/wiki?curid=691543" title="Menas">
Menas

Menas – imię męskie pochodzenia greckiego, oznaczające „krzepki, zdrowy, silny”. Odnotowano kilku świętych o tym imieniu. Wśród patronów imienia znajduje się między innymi Menas, męczennik egipski.
Menas imieniny obchodzi 11 listopada i 10 grudnia.

</doc>
<doc id="691544" url="https://pl.wikipedia.org/wiki?curid=691544" title="Wentworth Beaumont, 2. hrabia Allendale">
Wentworth Beaumont, 2. hrabia Allendale



</doc>
<doc id="691545" url="https://pl.wikipedia.org/wiki?curid=691545" title="DS1">
DS1



</doc>
<doc id="691547" url="https://pl.wikipedia.org/wiki?curid=691547" title="Digital Signal 1">
Digital Signal 1



</doc>
<doc id="691548" url="https://pl.wikipedia.org/wiki?curid=691548" title="DS-1">
DS-1



</doc>
<doc id="691550" url="https://pl.wikipedia.org/wiki?curid=691550" title="Nieużytek">
Nieużytek

Nieużytek – obszar gruntu, który z powodu naturalnych warunków siedliskowych lub na skutek działalności rolniczej, przemysłowej, leśnej lub innej nie posiada lub utracił wartość użytkową. Do nieużytków zaliczane są bagna, wydmy, tereny o niekorzystnym ukształtowaniu powierzchni, składowiska odpadów oraz grunty zdegradowane przez przemysł. Ich zagospodarowanie rolne, leśne lub inne jest trudne lub bardzo kosztowne ze względu na konieczność wykonywania odpowiednich zabiegów rekultywacyjnych, melioracyjnych, zalesień itp. Nieużytki dzielą się na trwałe lub przejściowe (tj. takie, których wartość użytkowa utracona została przejściowo).
Nieużytki nie mają wartości użytkowej, ale często mają dużą wartość przyrodniczą (dotyczy to zwłaszcza nieużytków naturalnych). Tego typu obiekty nie powinny być przekształcane w celach użytkowych, lecz chronione jako użytki ekologiczne.

</doc>
<doc id="691554" url="https://pl.wikipedia.org/wiki?curid=691554" title="Samogłoska półprzymknięta tylna niezaokrąglona">
Samogłoska półprzymknięta tylna niezaokrąglona

Samogłoska półprzymknięta tylna niezaokrąglona – typ samogłoski spotykany w językach naturalnych. Symbol, który przedstawia ten dźwięk w Międzynarodowym Alfabecie Fonetycznym, to („rogi barana” podobne do greckiego γ).
Języki, w których występuje ten dźwięk.
W niektórych językach występuje samogłoska średnia tylna niezaokrąglona, pozbawiona odrębnego symbolu IPA, zapisywana [], kiedy niezbędne jest rozróżnienie:

</doc>
<doc id="691555" url="https://pl.wikipedia.org/wiki?curid=691555" title="Arete z Cyreny">
Arete z Cyreny

Arete z Cyreny (gr. , żyła w V wieku p.n.e.) - Greczynka, filozof.
Żyła w czasach Sokratesa, była córką filozofa-założyciela cyreńskiej szkoły filozoficznej Arystypa. Diogenes Laertios, wspominając Arystypa, pisze: "Córce swojej Arete dał najlepsze podstawy wychowania:nauczył ją pogardy dla wszystkiego, co jest ponad miarę."
Wykładała filozofię w szkole w Attyce, a po śmierci ojca stała się głową tej szkoły i wykształciła 110 filozofów. Napisała 40 książek. Była matką i nauczycielką Arystypa Młodszego, dlatego zwany był on Metrodydaktem (Uczniem swej matki).
Na jej grobie znajduje się epitafium, które głosi zalety zmarłej:
"Tu spoczywa szlachetna Arete, światło Hellady,"
"obdarzona urodą Heleny, cnotą Tirmy,"
"piórem Arystypa, duszą Sokratesa "
"i językiem Homera." 
Jako wybitną uczoną sławił ją Boccaccio.

</doc>
<doc id="691557" url="https://pl.wikipedia.org/wiki?curid=691557" title="85P/Boethin">
85P/Boethin

85P/Boethin – kometa okresowa należąca do rodziny komet Jowisza. Została odkryta 4 stycznia 1975 roku przez Leo Boethina na Filipinach.
Kometa była obserwowana w 1975 roku, a następnie w 1986 roku podczas powrotu w okolice Słońca. Osiągnęła wtedy jasność obserwowaną 8. Ostatnia obserwacja miała miejsce 1 marca 1986 roku. Podczas kolejnego przewidzianego przejścia przez peryhelium w kwietniu 1997 roku nie udało się ponownie zaobserwować tej komety.
85P/Boethin miała być celem zaplanowanego na grudzień 2008 roku przelotu sondy Deep Impact. Jednak do listopada 2007 roku nie powiodły się próby obserwacji komety, co uniemożliwiło precyzyjne przewidzenie jej orbity niezbędne do skierowania ku niej sondy. W rezultacie podjęto decyzję o zmianie celu misji sondy.

</doc>
<doc id="691558" url="https://pl.wikipedia.org/wiki?curid=691558" title="Grupa-Osiedle">
Grupa-Osiedle

Grupa-Osiedle – nieoficjalna nazwa części osady Grupa w Polsce na Kociewiu położone w województwie kujawsko-pomorskim, w powiecie świeckim, w gminie Dragacz.
Jest to osiedle wojskowe przy drodze wojewódzkiej nr 272. Na terenie osiedla znajduje się jednostka Wojska Polskiego. Osiedle leży na trasie linii kolejowej Grudziądz – Laskowice Pomorskie.
Mieści się tu Centrum Szkolenia Logistyki i obóz ćwiczeń (poligon) Wojska Polskiego. W latach 1939–1945 w okolicy Grupy – wieś Mniszek – Niemcy w bestialski sposób zamordowali ok. 10 000 kobiet, mężczyzn i dzieci.
W latach 1975–1998 miejscowość administracyjnie należała do województwa bydgoskiego.

</doc>
<doc id="691560" url="https://pl.wikipedia.org/wiki?curid=691560" title="Samogłoska półprzymknięta tylna zaokrąglona">
Samogłoska półprzymknięta tylna zaokrąglona

Samogłoska półprzymknięta tylna zaokrąglona – typ samogłoski spotykany w językach naturalnych. Symbol, który przedstawia ten dźwięk w Międzynarodowym Alfabecie Fonetycznym, to (zwykłe o).
Przykłady.
W niektórych językach występuje samogłoska średnia tylna zaokrąglona, nieposiadająca odrębnego symbolu IPA, zapisywana [], kiedy niezbędne jest rozróżnienie:

</doc>
<doc id="691561" url="https://pl.wikipedia.org/wiki?curid=691561" title="Maciej Szedybor Wolimuntowicz">
Maciej Szedybor Wolimuntowicz

Maciej Szedybor Wolimuntowicz, zwany też Wołłmontowiczem lub Wolimontowiczem, któremu na chrzcie nadano imię Maciej (zm. po 1431) – możnowładca litewski, syn Wolimunta, wnuk półlegendarnego Buszki.
Często posłował na polecenie Witolda, m.in. do wielkiego mistrza Krzyżaków i do Rzymu po koronę, także do inflanckiej gałęzi zakonu krzyżackiego. W Horodle w roku 1413 Wolimuntowicz był adoptowany do herbu Zadora. W 1418 był namiestnikiem kowieńskim, namiestnik wiłkomierski w latach 1412-1432.
Gniazdem jego rodu był Dziewałtów, położony kilka kilometrów od Wiłkomierza. W roku 1444 Szedybor Wolimuntowicz ufundował kościół parafialny w rodzinnym Dziewałtowie, do którego w latach 1462 i 1464 ufundował dwa dzwony. Poza tym jest o Szedyborze niewiele wzmianek historycznych. Nie znamy nawet przybliżonych dat ani jego urodzin, ani śmierci. Po śmierci Witolda, któremu nie zdążył przywieźć z Rzymu korony, związał się ze Świdrygiełłą, czym mocno naraził się Jagielle. Wprawdzie nie został za spiskowanie ukarany śmiercią, jak jego bracia Rumbold i Jawnuta, ale musiał wycofać się z życia politycznego – toteż zginął w niepamięci. Najpewniej zmarł bezpotomnie. Jednakże jeden z jego braci, Kieżgajło Wolimuntowicz, stał się protoplastą rodu, który to ród przeżył stosunkowo krótki okres potęgi i bogactwa.

</doc>
<doc id="691564" url="https://pl.wikipedia.org/wiki?curid=691564" title="Jerzy Wyrozumski">
Jerzy Wyrozumski

Jerzy Lesław Wyrozumski (ur. 7 marca 1930 w Trembowli, zm. 2 listopada 2018 w Krakowie) – polski historyk mediewista, profesor nauk humanistycznych, profesor Uniwersytetu Jagiellońskiego. W latach 1981–1986 dziekan Wydziału Filozoficzno-Historycznego Uniwersytetu Jagiellońskiego, w latach 1987–1990 prorektor UJ. Organizator, członek i w latach 1994–2015 sekretarz generalny odrodzonej Polskiej Akademii Umiejętności. W latach 1980–2015 prezes Towarzystwa Miłośników Historii i Zabytków Krakowa.
Życiorys.
Syn Jana i Józefy. Ukończył I Liceum Ogólnokształcącego im. Henryka Sienkiewicza w Koźlu.
Studia historyczne ukończył w 1955 roku na Uniwersytecie Jagiellońskim. Był uczniem Ludwika Piotrowicza, Jana Dąbrowskiego i Romana Grodeckiego. Od ukończenia studiów był pracownikiem Uniwersytetu Jagiellońskiego. Doktorat uzyskał w 1963 na podstawie pracy "Tkactwo małopolskie w wiekach średnich" przygotowanej pod kierunkiem Romana Grodeckiego, specjalisty w zakresie historii gospodarczej średniowiecza. Jerzy Wyrozumski wspominał: „Czułem jego dobry warsztat badawczy, odpowiadały mi jego bardzo dobrze udokumentowane poglądy uogólniające, jego odwoływanie się wprost do źródeł, a nie do tego, co napisali inni”.
W 1981 został profesorem nadzwyczajnym, a w 1993 profesorem zwyczajnym nauk humanistycznych. Kierował Zakładem Historii Polski Średniowiecznej UJ.
Jego specjalność naukową stanowiły dzieje polskiego średniowiecza, zwłaszcza problematyka gospodarczo-społeczna i ustrojowa oraz ruchy społeczno-religijne w Europie. Opublikował ponad sześćset naukowych pozycji bibliograficznych. Napisał m.in. "Historię Polski do roku 1505", "Dzieje Polski średniowiecznej", biografię "Kazimierz Wielki" oraz tom serii "Dzieje Krakowa" poświęcony wiekom średnim. Kierował wieloma projektami badawczymi, m.in. krytycznym wydaniem wraz z przekładem z języka łacińskiego na język polski "Annales seu cronicae incliti Regni Poloniae" Jana Długosza oraz serią wydawniczą "Acta Nuntiaturae Polonae".
W 1981 roku został wybrany na dziekana Wydziału Filozoficzno-Historycznego Uniwersytetu Jagiellońskiego i pełnił tę funkcję przez dwie kadencje aż do roku 1987. W latach 1987–1990 był prorektorem Uniwersytetu Jagiellońskiego. W tym okresie „bronił wywalczonej przez „Solidarność” autonomii uczelni”.
Współpracował blisko z Polskim Instytutem Historycznym w Rzymie i Karoliną Lanckorońską.
Był jednym z organizatorów odradzającej się po 1989 roku Polskiej Akademii Umiejętności. W latach 1994–2015 był sekretarzem generalnym PAU, zaś w latach 2015–2018 delegatem Walnego Zgromadzenia PAU. Był członkiem Rady Naukowej Biblioteki Naukowej PAU i PAN w Krakowie, członkiem Rady Naukowej Archiwum Nauki PAN i PAU w Krakowie, członkiem Rady Naukowej i Komitetu Redakcyjnego "Polskiego Słownika Biograficznego".
W latach 1980–2015 był prezesem Towarzystwa Miłośników Historii i Zabytków Krakowa. Był członkiem zarządu Kasy im. Józefa Mianowskiego – Fundacji Popierania Nauki. Był członkiem Centralnej Komisji do Spraw Stopni i Tytułów, a także członkiem rady Muzeum Historycznego Miasta Krakowa.
Zmarł 2 listopada 2018. Został pochowany 9 listopada 2018 w nowej Alei Zasłużonych Cmentarza Rakowickiego w Krakowie.
Odznaczenia, nagrody i wyróżnienia.
W 1998 został odznaczony Krzyżem Komandorskim Orderu Odrodzenia Polski, 2011 wyróżniony węgierskim Krzyżem Oficerskim Orderu Zasługi, a w 2014 otrzymał estoński Order Krzyża Ziemi Maryjnej 4 klasy. Posiadacz watykańskiego Krzyża Komandorskiego Orderu św. Sylwestra i srebrnego medalu Cracoviae Merenti oznaczonego numerem piątym (1995).
26 kwietnia 2005 uzyskał tytuł doctor honoris causa Akademii Bydgoskiej im. Kazimierza Wielkiego w Bydgoszczy.
9 listopada 2010 otrzymał Nagrodę Miasta Krakowa za szczególne osiągnięcia w zakresie badań mediewistycznych, zwłaszcza nad dziejami średniowiecznego Krakowa w dziedzinie nauki i techniki.
W 2015 roku profesor został laureatem Nagrody Lednickiego Orła Piastowskiego.
W tym samym roku został uhonorowany złotym medalem „Plus ratio quam vis” za zasługi w zakresie badań mediewistycznych i za ofiarną pracę dla dobra Uniwersytetu Jagiellońskiego oraz otrzymał medal św. Krzysztofa za zasługi dla Muzeum Historycznego Miasta Krakowa.

</doc>
<doc id="691566" url="https://pl.wikipedia.org/wiki?curid=691566" title="Pańska skórka">
Pańska skórka

Pańska skórka – tradycyjny cukierek domowej roboty, zawijany w papierek i sprzedawany głównie w Warszawie oraz na Mazowszu.
Opis.
Pańska skórka w "Słowniku warszawskim" z początku XX wieku była nazywana "panieńską skórką".
Cukierek jest wytwarzany z cukru, wody, syropu (np. truskawkowego), ubitych ze szczyptą soli białek, żelatyny i mąki ziemniaczanej. Po ugotowaniu masy jest ona wylewana na płaską blachę i po wystygnięciu krojona w kwadraty o boku ok. 3 cm.
Cukierek jest sprzedawany m.in. przy stołecznych cmentarzach w dniu Wszystkich Świętych. W 2008 roku został wpisany na listę produktów tradycyjnych w województwie mazowieckim.
W Krakowie podobną rolę spełnia miodek turecki, a w Lublinie i na Lubelszczyźnie – szczypka.

</doc>
<doc id="691568" url="https://pl.wikipedia.org/wiki?curid=691568" title="Lesław Wyrozumski">
Lesław Wyrozumski



</doc>
<doc id="691569" url="https://pl.wikipedia.org/wiki?curid=691569" title="Wikariusz biskupi">
Wikariusz biskupi



</doc>
<doc id="691570" url="https://pl.wikipedia.org/wiki?curid=691570" title="Eunice Barber">
Eunice Barber

Eunice Barber (ur. 17 listopada 1974 we Freetown, Sierra Leone) – francuska lekkoatletka, wieloboistka, skoczkini w dal, mistrzyni świata.
Barber młodość spędziła w Sierra Leone. Po raz pierwszy przyjechała do Francji w 1990 w ramach francuskiego programu pomocowego. Po wybuchu wojny domowej w Sierra Leone zamieszkała na stałe we Francji, a w 1999 otrzymała obywatelstwo francuskie. Barber startowała w barwach Sierra Leone na mistrzostwach świata w 1995, gdzie zajęła 4. miejsce w siedmioboju oraz na Igrzyskach Olimpijskich w 1996, zajmując tam 5. miejsce również w siedmioboju.
Po raz pierwszy w barwach Francji wystartowała na mistrzostwach świata w 1999 w Sewilli, gdzie zdobyła złoty medal, pokonując Brytyjkę Lewis i Syryjkę Shouaa. Pobiła wówczas rekord Francji w siedmioboju wynikiem 6861 pkt. W 2000 również utrzymywała wysoki poziom, ale podczas zawodów olimpijskich musiała wycofać się po piątej konkurencji ze względu kontuzję.
Mistrzostwa świata w 2001 były dla Barber nieudane. Podczas pchnięcia kulą spaliła wszystkie trzy próby. Nie mając szans na obronę tytułu, ani nawet na miejsce na podium, wycofała się z zawodów. Na kolejnych mistrzostwach świata ponownie była uznawana za faworytkę. Jednak złoty medal odebrała jej młoda gwiazda siedmioboju Szwedka Carolina Klüft, która pokonała wówczas jako druga w historii barierę 7000 pkt (zdobyła 7001 pkt). Barber z 6755 pkt zajęła drugie miejsce. Za to na tych samych zawodach zdobyła złoty medal w skoku w dal pokonując Rosjankę Kotową i Hinduskę George.
Ze względu na kontuzję nie mogła wystartować na Igrzyskach Olimpijskich w 2004. W 2005 powróciła do wysokiej formy, ustanawiając nowy rekord życiowy 6889 pkt. Na mistrzostwach świata w 2005 ponownie rywalizowała ze Szwedką, ale tym razem rywalizacja była bardziej wyrównana. Pierwszego dnia prowadziła przed Klüft dwoma punktami, a przed ostatnią konkurencją traciła do niej tylko 15 pkt. Jednak w ostatniej konkurencji, biegu na 800 m, Szwedka nie dała się wyprzedzić i zdobyła ponownie złoty medal. Barber znowu musiała zadowolić się srebrnym medalem. Na tych samych zawodach zdobyła jeszcze srebrny medal w skoku w dal (po dyskwalifikacji Tatjany Kotowej).
W roku 2009 zaczęła przygotowania, z francuską reprezentacją bobslejową, do występu w zimowych igrzyskach olimpijskich w Vancouver.

</doc>
<doc id="691571" url="https://pl.wikipedia.org/wiki?curid=691571" title="Szwa">
Szwa

Szwa – w językoznawstwie, zwłaszcza w fonetyce i fonologii, określenie samogłoski średnio centralnej (zaokrąglonej lub niezaokrąglonej) znajdującej się w środku diagramu samogłoskowego, oznaczaną w międzynarodowym alfabecie fonetycznym symbolem ə lub inną samogłoską bliską tej pozycji. Dla przykładu w języku angielskim litera "a" w wyrazie "about" jest wymawiana przez szwę. W języku angielskim szwa występuje głównie w sylabach nieakcentowanych, ale w innych językach może pojawiać się częściej w sylabach akcentowanych. W polszczyźnie standardowej szwa nie występuje wcale. Można ją spotkać tylko w niektórych dialektach lokalnych.
W odniesieniu do niektórych języków nazwa „szwa” oraz symbol ə mogą określać inne samogłoski średnie, niekoniecznie samogłoskę średnio centralną.

</doc>
<doc id="691574" url="https://pl.wikipedia.org/wiki?curid=691574" title="Hipparchia">
Hipparchia

Hipparchia (ur. ok. 346 p.n.e., zm. pod koniec IV w. p.n.e.) – grecka filozofka cynicka. Pochodziła z Maronei.
Była znaną nauczycielką filozofii. Napisała o sobie: "Jestem silniejsza niż Atalanta wobec Menelausa, bo moja wiedza jest lepsza niż ściganie się po górach" (jest to jeden z najwcześniejszych epigramatów, sławiących wyższość mądrości nad siłą). Wbrew woli rodziców poślubiła filozofa cynickiego Kratesa, i wraz z nim żyła w ubóstwie i poszukiwaniu mądrości.

</doc>
<doc id="691575" url="https://pl.wikipedia.org/wiki?curid=691575" title="Macieja (imię)">
Macieja (imię)

Macieja – imię żeńskie, żeński odpowiednik imienia Maciej. Patronką tego imienia jest bł. Macieja Nazzarei, klaryska (zm. ok. 1320). 
Macieja imieniny obchodzi 28 lipca.

</doc>
<doc id="691577" url="https://pl.wikipedia.org/wiki?curid=691577" title="Grypa azjatycka">
Grypa azjatycka

Grypa azjatycka – pandemia grypy typu H2N2, która wybuchła w Chinach w 1957, rozprzestrzeniła się do innych krajów i trwała do 1958. Pochłonęła od 1 do 4 milionów ludzi. Po mutacji powstał wirus H3N2, który wywołał później grypę Hong-Kong.

</doc>
<doc id="691578" url="https://pl.wikipedia.org/wiki?curid=691578" title="Ford Crown Victoria">
Ford Crown Victoria

Ford Crown Victoria – samochód osobowy klasy największej produkowany pod amerykańską marką Ford w latach 1991 – 2011.
Pierwsza generacja.
Ford Crown Victoria I został zaprezentowany po raz pierwszy w 1991 roku.
W 1992 roku Ford zrezygnował z modelu LTD Crown Victoria na którym bazowała Crown Victoria. Ford kompletnie zmienił styl Crown Victorii, wprowadził bardziej zaoblone kształty, co upodobniło ją do mniejszego Taurusa. Dodano także zupełnie nowy 4,6-litrowy silnik V8 Modular.
Lifting.
W 1995 roku modernizacji doczekały się tylne reflektory, przedni grill i deska rozdzielcza, a miejsce numeru rejestracyjnego z tyłu przeniesiono ze zderzaka na klapę bagażnika. Przeprojektowanie nadwozia tego modelu zostało lepiej przyjęte niż radykalna zmiana wyglądu konkurencyjnego Chevroleta Caprice, którego produkcja została następnie zarzucona, co zapewniło Fordowi dominację w tym segmencie.
Wyposażenie.
Od roku 1996 w standardzie pojawiły się poduszki powietrzne dla kierowcy i pasażera, system otwierania pojedynczym kluczykiem a także chowana antena, ogrzewanie tylnej szyby oraz przyciemniane szyby. Pakiet "Handling and Performance Package" z lepszymi oponami, systemem ABS oraz kontroli trakcji były dostępne jako opcja. Dodatkowo w droższej wersji LX dostępna była klimatyzacja oraz radio firmy JBL. W wersji na rok 1997 poprawiono jedynie układ kierowniczy.
Druga generacja.
Ford Crown Victoria II został zaprezentowany po raz pierwszy w 1997 roku.
W 1998 roku kompletnie zmieniono stylizację modelu, a także zmodernizowano zawieszanie i zapłon. Auto zdecydowanie lepiej trzymało się drogi niż poprzednik lecz odbiło się to na dopuszczalnej masie holowania przyczepy, która zmalała. Zwiększył się natomiast rozstaw osi. W 1998 roku wprowadzono również standardowe 16 calowe felgi głównie z powodu znacznie większych niż do tej pory hamulców.
Lifting.
Po 2003 roku zmodernizowano zawieszenie (pojedyncze resory zamiast podwójnych, używanych jeszcze od lat sześćdziesiątych) także dla wersji policyjnych (lepsze prowadzenie w stosunku do cywilnej wersji i łatwiejsza obsługa techniczna). W 2004 roku modernizacji poddana została automatyczna skrzynia biegów, po raz pierwszy w tym modelu pojawiły się laminowane szyby. Rocznik 2005 nie różnił się poza tym, że zrezygnowano z anteny wbudowanej w ogrzewanie tylnej szyby na rzecz tradycyjnej. Zmianę tę cofnięto w 2006 roku. W 2007 roku Ford wprowadził radio z CD oraz system wejścia bezkluczykowego jako standard dla wszystkich wersji.
Wygaszanie produkcji.
W 2008 roku Ford przeznaczył model Crown Victoria tylko do sprzedaży flotowej, rezygnując z detalicznej, głównie w celu wypromowania świeżo wprowadzonego Taurusa. Zapowiadana była modernizacja samochodu na rocznik 2009, jednak model ten został zaprezentowany bez większych zmian.
Koniec produkcji.
Ford Motor Company definitywnie zaprzestał po 32 latach produkcji modelu Crown Victoria. Ostatni egzemplarz zjechał z taśmy 15 września 2011 roku o godzinie 12:25 z numerem nadwozia 2FABP7CW8CX104292. Pojazd ten trafił do odbiorcy w Arabii Saudyjskiej.
Samochód był popularny w policji i jako taksówka 

</doc>
<doc id="691580" url="https://pl.wikipedia.org/wiki?curid=691580" title="Matthew MacFadyen">
Matthew MacFadyen



</doc>
<doc id="691581" url="https://pl.wikipedia.org/wiki?curid=691581" title="Nieużytki">
Nieużytki



</doc>
<doc id="691585" url="https://pl.wikipedia.org/wiki?curid=691585" title="Mutsui">
Mutsui



</doc>
<doc id="691586" url="https://pl.wikipedia.org/wiki?curid=691586" title="Maria Żydówka">
Maria Żydówka

Maria Żydówka – żyjąca prawdopodobnie w III w. legendarna alchemiczka, uważana za jedną z twórczyń tej paranauki, żyjąca w Aleksandrii w Egipcie.
Przypisuje się jej wynalezienie "bain marie" lub "marianbad" (kąpiel wodna), prototypu obecnej łaźni laboratoryjnej, oraz "tribikosu" - prototypu urządzenia do destylacji. Jest jej także przypisywana tajemna formuła alchemiczna:
odnosząca się prawdopodobnie do sposobu otrzymywania kwasu solnego i chlorku sodu.
Jej imię było przytaczane pośrednio przez wielu późniejszych alchemików, którzy czerpali o niej wiedzę z najstarszego podręcznika alchemii autorstwa Zosimosa z Panapolis.

</doc>
<doc id="691588" url="https://pl.wikipedia.org/wiki?curid=691588" title="AK-726">
AK-726

AK-726 – radziecka podwójnie sprzężona uniwersalna armata morska kalibru 76,2 mm, stosowana na licznych okrętach od lat 60. XX wieku, przede wszystkim marynarki ZSRR.
Historia.
Prace nad nowym systemem artyleryjskim kalibru 76,2 mm, nadającym się przede wszystkim do obrony przeciwlotniczej, ale też do zwalczania celów morskich, rozpoczęto w 1954 w biurze konstrukcyjnym CKB-7 (późniejsze biuro Arsenał, główny konstruktor P. Tiurin). Główną częścią systemu stała się dwulufowa wieża artyleryjska (oznaczenie fabryczne ZIF-67), ponadto obejmował on system kierowania ogniem. Nowo opracowane działa zostały przetestowane w latach 1956-1957. Prototypową wieżę ZIF-67 zbudowano w 1958. Dwa rodzaje wież były poddawane badaniom morskim od grudnia 1960 do 1961 na dwóch korwetach projektu 159 PŁK-1 i PŁK-17 na Morzu Czarnym i Bałtyku, po czym wybrano wariant z uproszczonym systemem podawania amunicji i rozpoczęto produkcję wież oraz ich montaż na nowo budowanych okrętach.
Pełny system artyleryjski AK-726, z radarem kierowania ogniem MR-105 zainstalowano i testowano po raz pierwszy na krążowniku rakietowym "Groznyj" projektu 58 i okręcie dozorowym (niszczycielu rakietowym) "Komsomolec Ukrainy" projektu 61 w 1962.
System oficjalnie został przyjęty na uzbrojenie zarządzeniem ministra obrony 24 czerwca 1964. Od tej pory stał się jednym z najszerzej stosowanych systemów artyleryjskich na radzieckich okrętach, z eksportowymi jednostkami trafił też za granicę, w tym do Polski. W związku jednak z niedostateczną skutecznością przeciw celom morskim z uwagi na niewielki kaliber, od lat 80. na nowo budowanych radzieckich okrętach system AK-726 został zastąpiony przez system AK-100 kalibru 100 mm. Produkcję wież zakończono w latach 1987-1988.
Zastosowanie.
System AK-726 używany był na okrętach radzieckich typów:
Okręty innych państw:
System używany był przede wszystkim w marynarce wojennej ZSRR (później Rosji i Ukrainy), ponadto Indii, Syrii, Wietnamu, Polski (ORP "Warszawa" (II)) i innych.
Opis.
Część artyleryjska składa się z dwóch armat automatycznych kalibru 76,2 mm na wspólnej lawecie. Automatyka działa na zasadzie krótkiego odrzutu lufy. Lufy gwintowane, monoblokowe, wyposażone w przedmuchiwacz. Naboje donoszone po dwa podnośnikiem z magazynu pod wieżą na podajniki. Naboje w magazynach ładowane są na podnośnik ręcznie. Obie lufy oddają strzał równocześnie. Lufy mają system chłodzenia wodą zaburtową w przerwach między strzelaniem. Maksymalna długość serii to 40-45 strzałów, po czym konieczne jest chłodzenie przez 3 minuty. Żywotność lufy wynosi 3000 strzałów.
Wieżę można obsługiwać w reżimie automatycznym, półautomatycznym lub ręcznym. Ogień jest kierowany przede wszystkim zdalnie za pomocą radaru artyleryjskiego MR-105 Turiel (ozn. NATO "Owl Screech") lub autonomicznie, za pomocą celownika optycznego Prizma. Mechanizmy wieży napędzane są elektrycznie - zdalnie lub z wieży, albo awaryjnie ręcznie. Obsługa wieży i systemów kompleksu składa się z 9 osób (w tym 4 pod wieżą). Masa wieży wynosi 26 t. Wieża ma lekkie opancerzenie przeciwodłamkowe grubości 5 mm. Wadami wieży jest słaba wentylacja, zmuszająca do prowadzenia ognia z otwartymi drzwiami. Do zalet systemu należy celność i spora niezawodność. Szybkość naprowadzania: w pionie 30°/s, w poziomie 35°/s (automatyczna) lub odpowiednio około 1,2°/s i 1°/s (ręczna). Zapas amunicji wynosi po 600 nabojów na lufę (na okrętach proj. 61).
Używane są dwa rodzaje pocisków:
Masa ładunku wybuchowego: 400 g (oba pociski), masa ładunku prochowego - 3,055 kg. Pociski wyposażone są w samolikwidator, ograniczający donośność do ok. 11 000 m.

</doc>
<doc id="691592" url="https://pl.wikipedia.org/wiki?curid=691592" title="Bitwa pod Ligny">
Bitwa pod Ligny

Bitwa pod Ligny – starcie zbrojne, które miało miejsce 16 czerwca 1815 pod Ligny w dzisiejszej Belgii w trakcie 100 dni Napoleona. Bitwa zakończyła się zwycięstwem wojsk francuskich dowodzonych przez Napoleona Bonaparte nad armią pruską, którą dowodził Gebhard Leberecht von Blücher.
Tło i przebieg bitwy.
Po swym powrocie z Elby i ponownym przechwyceniu władzy Napoleon musiał stawić czoła koalicyjnym siłom Prus, Wielkiej Brytanii i Niderlandów. Chcąc wyeliminować każdego z wrogów osobno, postanowił w pierwszej kolejności wyeliminować siły pruskie pod dowództwem feldmarszałka Blüchera, które znajdowały się w awangardzie wojsk koalicyjnych. W celu zapobieżenia wsparcia Prusaków przez siły angielskie Napoleon odkomenderował marszałka Neya do Quatre Bras w celu zatrzymania sił brytyjskich. Sam natomiast udał się pod Ligny, by rozprawić się z Prusakami. Uderzenie francuskie nastąpiło 16 czerwca w godzinach popołudniowych. W trakcie ataku doszło do nieporozumienia, które zaważyło na losie Napoleona i całej kampanii stu dni. Generał d’Erlon, który otrzymał rozkaz przeprowadzenia uderzenia oskrzydlającego, nie był pewien, czy polecenie to dotyczyło bitwy pod Ligny, czy też starcia z Anglikami pod Quatre Bras. Wynikły z powodu tej zwłoki zamęt przeważył szalę zwycięstwa na stronę Prusaków. Napoleon zdołał opanować sytuację, jednakże w momencie, gdy szyki pruskie zaczęły się cofać, a Francuzi zamierzali przeprowadzić ostateczne uderzenie na przeciwnika Gwardią, oddziały d’Erlona wkroczyły na pole bitwy, co skonfundowało Napoleona, który wziął je za pruskie posiłki. Spowodowane tym rozprzężenie w szykach francuskich, a także kolejne wycofanie sił d’Erlona wezwanych przez Neya, pozwoliło Prusakom na odwrót w kierunku Wavre, co umożliwiło im utrzymanie kontaktu z siłami angielskimi i walnie przyczyniło się do francuskiej porażki w bitwie pod Waterloo. Głównodowodzący wojskami pruskimi feldmarszałek Blücher omal nie dostał się do niewoli, gdy ubito pod nim konia w końcowym stadium bitwy, lecz żołnierze francuscy nie poznali go, a adiutanci wyprowadzili go na tyły wojsk.

</doc>
<doc id="691594" url="https://pl.wikipedia.org/wiki?curid=691594" title="Prahova">
Prahova



</doc>
<doc id="691597" url="https://pl.wikipedia.org/wiki?curid=691597" title="Julia Jentsch">
Julia Jentsch

Julia Jentsch (ur. 20 lutego 1978 w Berlinie) − niemiecka aktorka filmowa, teatralna i telewizyjna.
Życiorys.
Absolwentka Hochschule für Schauspielkunst „Ernst Busch” w Berlinie. Jako aktorka debiutowała w teatrze, była członkiem zespołu teatralnego „Münchner Kammerspiele”. W 2002 przez czasopismo „Theater heute” uznana została za najlepszą młodą aktorkę.
W 2005 za tytułową rolę w filmie "Sophie Scholl – ostatnie dni" otrzymała Srebrnego Niedźwiedzia dla najlepszej aktorki na 55. MFF w Berlinie oraz Europejską Nagrodę Filmową dla najlepszej aktorki.
Zasiadała w jury konkursu głównego na 67. MFF w Berlinie w 2017.

</doc>
<doc id="691600" url="https://pl.wikipedia.org/wiki?curid=691600" title="Herrad">
Herrad



</doc>
<doc id="691601" url="https://pl.wikipedia.org/wiki?curid=691601" title="ČKD T448p">
ČKD T448p

T448p (seria T 448.0 w Czechach) – lokomotywa spalinowa produkcji czechosłowackiej, wytwarzana w latach 1973–1989 w zakładach ČKD w Pradze. Eksploatowana w Czechosłowacji (obecnie Czechy) oraz Polsce na liniach przemysłowych i przez przewoźników prywatnych.
Ich zaletą jest stosunkowo niewielki nacisk na oś (18 t) przy dość dużej mocy, pozwalający na pracę na bocznicach zakładowych o słabej nawierzchni, a przy tym układ czteroosiowy pozwala na wpisywanie się w ciaśniejsze łuki, niż przy lokomotywach sześcioosiowych.
Eksploatacja.
W Czechosłowacji/Czechach.
Produkowane od 1973 lokomotywy T 448.0 eksploatowane są do dziś wyłącznie na kolejach przemysłowych, gdzie prowadzą ciężkie składy towarowe, głównie w kopalniach węgla. Wyprodukowano ich 459 sztuk (T448.0501 do T448.0959). Później oznaczenie zmieniono na serię 740. Dla państwowych kolei ČSD zbudowano modyfikację T 466.2 (obecnie seria 742), w której zmniejszono masę pojazdu do 64 ton, zwiększono prędkość do 90 km/h oraz zastosowano smarowanie obrzeży kół i inne ulepszenia. Pudło lokomotywy pozostało bez zmian.
W Polsce.
Ogółem od roku 1976 do 1989 sprowadzono do Polski 161 egzemplarzy tych lokomotyw, które oznaczone jako T448p (także T448P i T448-P w zależności od operatora), podjęły pracę głównie w zakładach górnictwa węglowego i kombinatach chemicznych. Obecnie należą one do przewoźników prywatnych (m.in. PTKiGK Rybnik obecnie DB Schenker Rail Rybnik; PTK Holding Zabrze, PCC Rail obecnie DB Schenker Rail Polska, Orlen KolTrans, STK Wrocław oraz Euronaft Trzebinia) i podejmowane są ich modernizacje. W XII 2009 przewoźnicy ci posiadali 120 lokomotyw tego typu. Część została z powrotem odsprzedana do Czech i na Słowację. W 2004 roku pięć egzemplarzy T448p o numerach: 061, 085, 123, 124 i 156 zostało zakupionych przez koleje państwowe Korei Północnej, a w latach 2004–2005 trafiły do słoweńskiego portu w Koprze, skąd zostały wysłane transportem morskim. W 2017 roku DB Cargo Polska sprzedało lokomotywę T448p-152 węgierskiej spółce Continental Railway Solution Kft, a w następnym roku również lokomotywę T448p-119, która następnie trafiła na Węgry. Kilka byłych polskich lokomotyw serii T448p zostało sprzedanych do Włoch.
Cztery lokomotywy serii T448 zostały sprowadzone przez STK w latach 2006–2013. Lokomotywa 740 642 spółki ZOS Zvolen pracowała również dla Euronaft Trzebinia od czerwca 2011 do 2013 roku, kiedy to została zwrócona właścicielowi. Dodatkowo w 2009 roku sprowadzono do Polski dwa inne lokomotywy tej serii, które otrzymały oznaczenia T448p oraz numery 616 i 629. Od 14 czerwca 2018 roku od AWT Ostrava zostały delegowane dwie lokomotywy serii 740 do tarnogórskiego zakładu PKP Cargo. Lokomotywy pracowały do sierpnia tego roku, po czym wróciły do AWT.

</doc>
<doc id="691603" url="https://pl.wikipedia.org/wiki?curid=691603" title="Maciej Miecznikowski">
Maciej Miecznikowski

Maciej Miecznikowski (ur. 14 lipca 1969 w Pobłociu) – polski śpiewak operowy, piosenkarz, prezenter telewizyjny, członek Akademii Fonograficznej ZPAV, wokalista zespołu muzycznego Leszcze.
Życiorys.
Urodził się na Kaszubach. Z wykształcenia jest śpiewakiem operowym (bas), ukończył Akademię Muzyczną w Gdańsku. Uprawiał wszystkie gatunki muzyczne od śpiewu chóralnego poprzez punk i blues.
Przez rok był wokalistą Püdelsów. W 2000 został wokalistą zespołu Leszcze. Za jego działalności w zespole wylansowane zostały przeboje, takie jak m.in.: „Kombinuj dziewczyno”, czy „Genowefa”. Za piosenkę „Ta dziewczyna” otrzymali Nagrodę Dziennikarzy na Festiwalu Piosenki Polskiej w Opolu. W 2013 zakończył współpracę z zespołem, do którego powrócił w kwietniu 2018.
Przez kilka lat występował również z kabaretem DKD. Od października 2004 występował jako solista w oratoriach "Świętokrzyska Golgota", "Tu Es Petrus", "Psałterz wrześniowy" Zbigniewa Książka i Piotra Rubika. W 2007 był solistą w oratorium Bartosza Gliniaka i Zbigniewa Książka "Siedem pieśni Marii".
W 2012 rozpoczął pracę nad pierwszą solową płytą, która ukazała się w 2014 nakładem wytwórni Dream Music. Album "Będzie z nami dobrze", promował singel „Mamy coś”.
Prowadził programy telewizyjne: "Śpiewanie na ekranie", "Dajmy im szkołę", "Tak to leciało!" (2012), a także był kapitanem jednej z drużyn w programie "Bitwa na głosy" (2011).
Jest multiinstrumentalistą: gra na fortepianie, gitarze, akordeonie i trąbce.
Życie prywatne.
Ma żonę Agnieszkę i jest ojcem dwójki dzieci: Zofii i Macieja.

</doc>
<doc id="691605" url="https://pl.wikipedia.org/wiki?curid=691605" title="Żarnowiec (województwo wielkopolskie)">
Żarnowiec (województwo wielkopolskie)

Żarnowiec – osada w Polsce położona w województwie wielkopolskim, w powiecie poznańskim, w gminie Dopiewo.

</doc>
<doc id="691608" url="https://pl.wikipedia.org/wiki?curid=691608" title="Ligny">
Ligny

Ligny (waloński "Lignè", wym. []) – wieś w zespole miejskim Sombreffe (w belgijskiej prowincji Namur), gdzie Napoleon Bonaparte pokonał Gebharda Leberechta von Blüchera na dwa dni przed bitwą pod Waterloo, podczas gdy książę Wellington i marszałek Ney byli zaangażowani pod Quatre Bras.

</doc>
<doc id="691609" url="https://pl.wikipedia.org/wiki?curid=691609" title="Saszko Pandew">
Saszko Pandew

Saša „Saško” Pandev (ur. 1 maja 1987 w Strumicy) – macedoński piłkarz grający na pozycji napastnika.
Pandev urodził się w mieście Strumica i zaczynał karierę w tamtejszym klubie FK Belasica. W pierwszej lidze Macedonii zadebiutował w wieku niespełna 16 lat w sezonie 2002/2003. Rozegrał 10 meczów, a 18 maja 2003 w wyjazdowym meczu z FK Rabotnički Skopje (1:1) zdobył swoją pierwszą bramkę w lidze – miał wtedy wówczas 16 lat i 17 dni i stał się najmłodszym strzelcem gola w historii ligi macedońskiej. Z Belasicą wywalczył wicemistrzostwo kraju. W sezonie 2003/2004 17-letni Saško grał coraz więcej – 24 mecze i 2 bramki. Jednak jego drużyna nie rozegrała tak dobrego sezonu jak poprzednio i ledwo obroniła się przed spadkiem do drugiej ligi zajmując 10. miejsce w sezonie. W sezonie 2004/2005 klub ze Strumicy skończył sezon na miejscu, a Pandev stał się jednym z najlepszych strzelców zespołu z 7 bramkami na koncie. Latem został wypożyczony dosłownie na 2 mecze Pucharu Intertoto do Sileksu Kratovo, które to Macedończycy przegrali 1:2 i 3:4. Po odpadnięciu Sileksu z pucharu, Pandev wrócił do Belasicy. Sezon był jednak słaby zarówno w wykonaniu Pandeva jak i Belasicy. Zdobyła ona tylko 22 bramki, z czego 3 były autorstwa Saško, a na dodatek zajęła ostatnie miejsce w lidze i została zdegradowana o klasę niżej. Nie przeszkodziło to jednak w tym, by zimą 2005 Pandev zmienił klub na lepszy. Dość niespodziewanie 18-letnim wówczas napastnikiem zainteresowano się w Zagrzebiu i od rundy wiosennej Saško był zawodnikiem tamtejszego Dinama, jednego z najbardziej utytułowanych klubów w Chorwacji. Jednak Pandev w sezonie 2005/2006 nie zadebiutował w drużynie Dinama i grał w zespole juniorów. Debiut w pierwszej lidze Chorwacji nastąpił dopiero w 10. kolejce sezonu 2006/2007, 14 października 2006 w wygranym 4:1 meczu z NK Varteks, gdy w 88. minucie zmienił Lukę Modricia. W zespole Dinama Pandev miał jednak małe szanse, by częściej pojawiać się w składzie, zwłaszcza że do gry w ataku kandydowali tacy piłkarze jak Eduardo da Silva, Davor Vugrinec, Anderson Costa czy Goran Ljubojević. Wypożyczany co rok do innego klubu aż do 2010 roku występował najpierw w lidze chorwackiej (Inter Zaprešić i Međimurje Čakovec), a następnie macedońskiej (FK Rabotniczki Skopje i Horizont Turnowo). Latem 2010 roku przeniósł się do Azerbejdżanu i został zawodnikiem klubu Mughan Salyan.
Saško od 2005 roku grał w młodzieżowej reprezentacji, w kategorii Under-21, a wcześniej zaliczył występy także w innych kategoriach wiekowych.

</doc>
<doc id="691610" url="https://pl.wikipedia.org/wiki?curid=691610" title="Sasko Pandev">
Sasko Pandev



</doc>
<doc id="691612" url="https://pl.wikipedia.org/wiki?curid=691612" title="Sombreffe">
Sombreffe

Sombreffe – miejscowość i gmina położone w belgijskiej prowincji Namur.

</doc>
<doc id="691614" url="https://pl.wikipedia.org/wiki?curid=691614" title="Alarm o skażeniach">
Alarm o skażeniach

Alarm o skażeniach – rodzaj alarmu ogłaszanego za pomocą ustalonych środków (syren, rozgłośni radiowych, ośrodków telewizyjnych i radiofonii przewodowej, gongów, dzwonów, urządzeń sygnalizacji świetlnej itp.) w celu powszechnego ostrzeżenia o grożącym niebezpieczeństwie skażeń, w razie bezpośredniego ich wykrycia, a także jeśli przewidywane skażenie nastąpi przed upływem 30 minut.
Sposoby ogłaszania i odwoływania alarmu o skażeniach:
Po usłyszeniu tego alarmu należy jak najszybciej:

</doc>
<doc id="691616" url="https://pl.wikipedia.org/wiki?curid=691616" title="Richard Dalitz">
Richard Dalitz

Richard Henry Dalitz (ur. 28 lutego 1925 w Dimboola, stan Wiktoria, zm. 13 stycznia 2006 w Oksfordzie, Oxfordshire) – angielski fizyk teoretyk pochodzenia australijskiego, związany najdłużej z Uniwersytetem w Oksfordzie, pracujący przez 10 lat w uniwersytetach USA; znany z badań jądra atomowego i cząstek elementarnych, co znalazło odbicie w stosowanej nomenklaturze tej dziedziny nauki (m.in. "Dalitz pair", "Dalitz plot","Castillejo-Dalitz-Dyson poles").
Życiorys.
W latach 1990–2006 zajmował w Uniwersytecie Oksfordzkim stanowisko profesor emeritus, był też emerytowanym członkiem "All Souls College" tego uniwersytetu.
Prowadził prace z zakresu teorii jądra atomowego i cząstek elementarnych. Podał własne metody badania rozpadów tych cząstek (zob. diagramy Dalitza). Zajmował się także fizyką hiperjąder oraz oddziaływaniami hiperonu Λ (lambda) z nukleonami i modelem kwarków.
Publikacje (wybór).
Jest m.in. autorem książek:
Wyróżnienia i nagrody.
Należał do:
Otrzymał w roku 1975 Hughes Medal, a w roku 1991 – tytuł doktora HC (DSc) Uniwersytetu w Melbourne.

</doc>
<doc id="691619" url="https://pl.wikipedia.org/wiki?curid=691619" title="Mościska (powiat chełmski)">
Mościska (powiat chełmski)

Mościska – kolonia w Polsce położona w województwie lubelskim, w powiecie chełmskim, w gminie Dorohusk przy drodze wojewódzkiej nr 816.
W latach 1975–1998 miejscowość administracyjnie należała do województwa chełmskiego.

</doc>
<doc id="691622" url="https://pl.wikipedia.org/wiki?curid=691622" title="SWimBJ">
SWimBJ



</doc>
<doc id="691623" url="https://pl.wikipedia.org/wiki?curid=691623" title="Anju Bobby George">
Anju Bobby George

Anju Bobby George, wcześniej Anju Markose (ur. 19 kwietnia 1977 w Cheeranchira, Kerala) – indyjska lekkoatletka, skoczkini w dal.
Anju Bobby George to najbardziej znana indyjska lekkoatletka. Pierwsze znaczące osiągnięcia tej zawodniczki to złoty medal Igrzysk Azjatyckich i brązowy medal Igrzysk Wspólnoty Narodów w 2002. W 2003 zajęła 7. miejsce halowych mistrzostwach świata. Tego samego roku odniosła największy sukces w swojej karierze, zdobywając brązowy medal mistrzostw świata. Oddała wówczas skok na odległość 6,70 m. Przegrała wówczas z Francuzką Barber i Rosjanką Kotową. Medal ten był pierwszym medalem zdobytym przez reprezentanta Indii na światowej imprezie lekkoatletycznej od czasów Normana Pritcharda, który na Igrzyskach Olimpijskich w 1900 zdobył dwa srebrne medale w konkurencjach biegowych.
W 2004 na Igrzyskach Olimpijskich w Atenach George ustanowiła swój rekord życiowy 6,83 m, co dało jej 6. miejsce. W 2005 na mistrzostwach świata w Helsinkach zajęła 5. miejsce.
W roku 2002 została laureatem nagrody Arjuna Award, a w 2004 została wyróżniona Orderem Padma Shri.

</doc>
<doc id="691624" url="https://pl.wikipedia.org/wiki?curid=691624" title="Skaner bębnowy">
Skaner bębnowy

Skaner bębnowy (ang. "drum scanner") - urządzenie peryferyjne komputera pozwalające na stworzenie postaci cyfrowej obrazu z oryginałów transparentnych (przezroczystych) czyli slajdów lub negatywów fotograficznych. 
Nazwa wywodzi się od metody odczytu obrazu, w skanerach bębnowych bowiem głównym elementem jest bęben, na którym umieszcza się przed procesem skanowania oryginały fotografii. W trakcie skanowania bęben obraca się z prędkością od kilkuset do ponad 1500 obrotów na minutę pod głowicą skanującą. Skanery bębnowe stosowane są w profesjonalnych studiach graficznych ze względu na wysoką jakość uzyskiwanych obrazów. Charakteryzują się wysoką rozdzielczością (do kilku tysięcy dpi), co pozwala np. uzyskać dobrej jakości obraz z przeznaczeniem do druku w formacie A3 z zeskanowanego slajdu 35 mm. Drugim wyróżniającym je parametrem jest wysoka gęstość optyczna - 4.0 D i więcej, która odpowiada za prawidłowe wydobywanie szczegółów z bardzo ciemnych i jasnych fragmentów negatywów i slajdów.

</doc>
<doc id="691627" url="https://pl.wikipedia.org/wiki?curid=691627" title="Fafle">
Fafle

Fafle – używane w kynologii określenie górnych warg psa.
Kształt i wielkość fafli wyraźnie rozróżnia się w zależności od rasy psa. 

</doc>
<doc id="691629" url="https://pl.wikipedia.org/wiki?curid=691629" title="Kaucja">
Kaucja

Kaucja (łac. "cautio" – środek ostrożności, rozwaga) – określona suma pieniędzy (może też być hipoteka, weksel lub zastaw), której zadaniem jest zabezpieczenie roszczeń w przypadku niewywiązania się lub niedbałego wykonania umowy. Kaucja może być wykorzystana na pokrycie strat wynikłych z realizacji umowy. 
W prawie cywilnym umowę kaucji uznaje się za umowę realną, na podstawie której dłużnik przenosi na własność wierzyciela pieniądze lub inne rzeczy zamienne celem zabezpieczenia ewentualnych roszczeń, jakie mogą powstać z istniejącego między nimi stosunku prawnego. 
Często nazwy "kaucja" błędnie używa się na określenie instytucji prawa karnego procesowego, której prawidłowa nazwa to poręczenie majątkowe.
Rozliczenie podatkowe kaucji.
Kaucja pozostaje do dyspozycji danego podmiotu tylko przez określony czas, do momentu wywiązania się z określonego zobowiązania przez dłużnika. W momencie przyjęcia kaucji nie staje się ona przedmiotem opodatkowania, zabezpieczenie w postaci kaucji jest podatkowo neutralne, co oznacza, że dopóki wierzyciel nie zyska prawa do swobodnego dysponowania danymi pieniędzmi, nie uzyskał on przychodu.
W momencie powstania roszczenia powodującego zatrzymanie kaucji przez wierzyciela staje się ona kwotą należną, która powoduje zwiększenie stanu majątkowego wierzyciela, stając się źródłem dochodu. W momencie zmiany statusu kaucyjnego na kwotę należną następuje obowiązek podatkowy w ramach podatku dochodowego od osób fizycznych. 
W ramach podatku dochodowego od osób fizycznych konieczne jest wykazanie kwoty należnej, a podstawą jej rozliczenia jest obustronnie zawarta umowa z potwierdzeniem otrzymania zapłaty oraz adnotacją dotyczącą powodów przejęcia na własność przekazanych w ramach kaucji środków pieniężnych.

</doc>
<doc id="691630" url="https://pl.wikipedia.org/wiki?curid=691630" title="Epsilon z trzema indeksami">
Epsilon z trzema indeksami



</doc>
<doc id="691632" url="https://pl.wikipedia.org/wiki?curid=691632" title="Amunicja chemiczna">
Amunicja chemiczna

Amunicja chemiczna – pociski artyleryjskie, rakietowe, bomby, fugasy itp. napełnione bojowym środkiem trującym.
Składa się z obudowy (korpusu), środka trującego, ładunku wybuchowego i zapalnika. Po rozerwaniu się kadłuba (w powietrzu, nad powierzchnią ziemi lub na powierzchni ziemi) powstaje obłok powietrza skażonego w postaci pary, aerozolu i kropel cieczy. Jest to tzw. obłok pierwotny, który przemieszczając się z wiatrem skaża powietrze, a krople środka trującego spadając na podłoże skażają je i wszystko co się na nim znajduje.
Po raz pierwszy użyta na dużą skalę podczas I wojny światowej przez Niemców 22 kwietnia 1915 roku w bitwie pod Ypres w Belgii. Użycie jej zostało zakazane Konwencją Genewską w 1925 roku.

</doc>
<doc id="691634" url="https://pl.wikipedia.org/wiki?curid=691634" title="Sophie Scholl – ostatnie dni">
Sophie Scholl – ostatnie dni

Sophie Scholl – ostatnie dni () – niemiecki film fabularny (dramat) z roku 2005, w reżyserii Marca Rothemunda.
Film jest opowiadaniem o działalności "Białej Róży", organizacji antyhitlerowskiej. Członkowie grupy zostają aresztowani w 1943 roku za rozrzucanie na uczelni ulotek o antynazistowskiej treści. Sophie i jej brat zostają przesłuchani i wychodzi na jaw, kim są i co robią.
Nagrody i nominacje.
Nagroda Akademii Filmowej
Międzynarodowy Festiwal Filmowy w Berlinie
Europejska Nagroda Filmowa

</doc>
<doc id="691637" url="https://pl.wikipedia.org/wiki?curid=691637" title="Radosław Miszczak">
Radosław Miszczak

Radosław Miszczak (ur. 12 marca 1984 we Wrocławiu) – polski przedsiębiorca branż kreatywnych, specjalizujący się w nowych technologiach i muzyce; aktywista muzyczny.
Biogram.
Działalność dziennikarska.
Jako specjalizujący się w czarnych brzmieniach dziennikarz zadebiutował w roli pomysłodawcy i prowadzącego pionierskiego bloga muzycznego "dobry.numer" (2001-2002), a także jako szef działu muzycznego – nieistniejącego już dziś – portalu "www.hiphop.pl" (2001-2003). W latach 2003–2007 stale współpracował z MTV Polska; był copywriterem serwisów "Yo! MTV Raps", "MTV Clubbit", "MTV Freestyle", "MTV Rap Pakamera" i "MTV N-Style".
Od 2001 roku jego teksty pojawiały się na łamach takich magazynów, jak "Klan", "Brain Damage", "Steez", "HIRO", "Dos Dedos", "Ślizg", "Exklusiv", "Magazyn Miasta Ciuchów Cropptown".
Jest pomysłodawcą, redaktorem prowadzącym oraz współautorem leksykonu muzyki hip-hop "Beaty, rymy, życie" (wyd. Kurpisz, 2005), który trafił do sklepów w grudniu 2005 roku. Jego współautorami są Andrzej Cała oraz Burbon i Tymek – odpowiedzialni za francuski hip-hop i Tymon Smektała, który zredagował hasła o polskim rapie. Wstęp do książki napisał Druh Sławek. Encyklopedyczne wydawnictwo zbiera historię muzyki rap oraz profile niemalże 1000 jej czołowych twórców. Leksykon uhonorowano nagrodą "Książki miesiąca" w Telewizji Polskiej. Jego nakład został wyczerpany i obecnie jest białym krukiem na aukcjach internetowych.
Kontynuacją książki jest "Dusza, rytm, ciało. Leksykon muzyki r&amp;b i soul", którego Miszczak jest współautorem, redaktorem prowadzącym, a także wydawcą. Pozostałymi autorami są Andrzej Cała, Hirek Wrona oraz Agnieszka Mańczak. Książka ukazała się w listopadzie 2008 roku i zawiera profile 450 wykonawców ze sceny „czarnych brzmień” r&amp;b i soul, w tym ponad dwudziestu legend gatunków.
Obie książki zostały przez autorów udostępnione do nieodpłatnego pobrania w wersji elektronicznej.
Działalność biznesowa.
W 2003 roku założył razem z Tomaszem Chołastem "Agencję Joytown", zajmującą się organizacją i promocją imprez klubowych, koncertów, festiwali. Od 2003 roku jest polskim promotorem odbywającego się w czeskim mieście Hradec Králové festiwalu Hip Hop Kemp: największej imprezy kultury hip-hop w Europie Środkowej i Wschodniej. W latach 2004–2006 odpowiedzialny był za promocję w Polsce innego czeskiego festiwalu – dedykowanego niezależnemu rapowi "Urban Rapublic", zaś od 2009 roku reprezentował w Polsce wielokrotnie nagradzany gigantyczny festiwal brzmień rockowych i elektronicznych Rock for People. W 2008 roku był rzecznikiem prasowym festiwalu muzycznego czarnych brzmień "Wrocław 2012" oraz polskiej edycji międzynarodowego festiwalu muzyki elektronicznej Creamfields. W latach 2016-2014 był współorganizatorem największej imprezy klubowej w Polsce – "WOW! Wielkie Otrzęsiny".
W latach 2010–2012 wydawał wrocławską edycję ogólnopolskiej Koperty Kulturalnej POKA POKA.
W latach 2011-2013 r. dyrektor zarządzający agencji interaktywnej "Joy Intermedia", a następnie (2013-2016) prowadzący wywodzący się z niej specjalistyczną agencję Rocket Media, zajmującą się pozycjonowanie stron w internecie.
Współzałożyciel oraz CEO (2018-2022) startupu technologicznego "Optimatik", zajmującego się rozwojem oprogramowania oraz sprzętu do optymalizacji pracy procesów intralogistycznych w zakładach przemysłowych i magazynach.
Edukacja.
W 2008 roku uzyskał tytuł magistra w Szkole Głównej Handlowej w Warszawie. Dzienne studia realizował na kierunku Stosunki Międzynarodowe, specjalność: Media i Komunikowanie, a pracę dyplomową poświęcił analizie związków pomiędzy organizacją wyjątkowych wydarzeń kulturalnych, rozrywkowych i sportowych a stymulowaniem turystyki w miastach.
W 2013 r. ukończył podyplomowe studia "Executive Leadership" w Wyższej Szkole Bankowej we.
Pozostała działalność.
W 2013 r. wystąpił na konferencji TedX Wrocław.
Hobbystycznie didżej, związany przede wszystkim z wrocławskim klubem "Nietota", a wcześniej "Szajba", "Salvador" i "Gradient".
Nagrody.
W 2009 roku wygrał polski etap prestiżowego międzynarodowego konkursu dla przedsiębiorców branży muzycznej – "International Young Music Entrepreneur 2009 Award", organizowanego przez British Council.
W listopadzie 2021 r. otrzymał od Miasta Wrocław nagrodę w kategorii "Biznes" w ramach gali "30 Kreatywnych Wrocławia".

</doc>
<doc id="691638" url="https://pl.wikipedia.org/wiki?curid=691638" title="Szyb naftowy">
Szyb naftowy

Szyb naftowy – otwór wiertniczy (odwiert) wykonany w górotworze oraz zespół urządzeń zlokalizowanych w pobliżu otworu służących do wydobywania ropy naftowej otworem. W przeszłości szyby naftowe wykonywane były ręcznie.
Najstarszy na świecie istniejący szyb naftowy znajduje się w Polsce we wsi Siary pod Gorlicami. Został wykopany ręcznie w 1852 i dał początek wydobyciu ropy naftowej w kopalni założonej przez Stanisława Jabłonowskiego.
Pierwszy szyb naftowy wiercony, głębokości 21 m, wykonał w pobliżu Titusville w Pensylwanii (USA) Edwin L. Drake (1819-1880). Szyb rozpoczął wydobycie ropy 27 sierpnia 1859 r.

</doc>
<doc id="691640" url="https://pl.wikipedia.org/wiki?curid=691640" title="Morawin (powiat ostrzeszowski)">
Morawin (powiat ostrzeszowski)

Morawin - wieś w Polsce położona w województwie wielkopolskim, w powiecie ostrzeszowskim, w gminie Doruchów.
Inne miejscowości o nazwie Morawin: Morawin

</doc>
<doc id="691642" url="https://pl.wikipedia.org/wiki?curid=691642" title="Quatre Bras">
Quatre Bras

Quatre Bras (fr. „cztery ramiona”) – nazwa skrzyżowania dróg w Belgii, gdzie droga N5 z Charleroi do Brukseli krzyżuje się z drogą N93 Nivelles – Namur.
16 czerwca 1815 blisko skrzyżowania Quatre Bras odbyła się bitwa pomiędzy kontyngentami armii sprzymierzonych (Wielkiej Brytanii i Holandii) i lewym skrzydłem armii francuskiej.
Jest to też nazwa skrzyżowania dróg w Tervuren między "Avenue de Tervuren" (Bruksela – Tervuren) i zewnętrznym ringiem Brukseli "R0". Ten ostatni zwykle nazywany jest "Quatre Bras de Tervuren" i jest kluczową lokalizacją dla ruchu samochodowego dookoła Brukseli.

</doc>
<doc id="691646" url="https://pl.wikipedia.org/wiki?curid=691646" title="Renault 4">
Renault 4

Renault 4, znany także jako Renault 4L lub R4 – mały samochód osobowy wytwarzany przez francuski koncern motoryzacyjny Renault w latach 1961–1992. Dostępny jako 5-drzwiowy hatchback oraz 2-drzwiowy furgon. Do napędu używano silnika R4 o pojemności 0,6, 0,7, 0,8, 1,0, 1,1 oraz 1,3 l. Samochód wyposażono w 3- oraz 4-biegową manualną skrzynię biegów. Było to pierwsze przednionapędowe auto marki Renault.
Historia i opis modelu.
Renault 4 był odpowiedzią koncernu Renault na Citroëna 2CV z 1948 roku. Renault mogło rozważyć plusy i minusy modelu 2CV, a następnie zbudować większy i bardziej miejski pojazd. Wiosną 1956 roku prezes Renault, Pierre Dreyfus, rozpoczął nowy projekt: opracowanie nowego modelu, który miał zastąpić tylnonapędowy 4CV oraz stałby się samochodem uniwersalnym, zdolnym zaspokoić potrzeby każdego kierowcy. Miał być autem rodzinnym, autem dla kobiety, autem dla rolnika, a także autem miejskim. Produkcja Renault 4 była ostatecznie odsłonięta na Paryskim Salon de l'Automobile w 1961 roku, w wersji „L” (L jak Luxe), więc popularne nazywano je 4L. 
Na początku produkcji oferowano silnik 0,7 l o mocy 24 KM, a w późniejszym czasie moc zwiększono do 34 KM. Do 1978 r. oferowano silnik o pojemności 0,8 l. Następnie pojawił się silnik 1,1 l o mocy 34 KM. Najmocniejsze jednostki występowały jednak w wersji Rodeo. Początkowo samochód oferowany był z 3-biegową manualną skrzynią biegów, jednak w 1967 r. została zastąpiona 4-biegową skrzynią. Przez 31 lat powstało ponad 8 mln pojazdów.
Przez krótki czas oferowano także model będący budżetową i słabiej wyposażoną wersją samochodu Renault 4 – R3. Produkowany był w od czerwca 1961 do września 1962 roku. R3 nie posiadał trzeciej pary okien bocznych, kołpaków, przedniego grilla, słabiej wyposażone było wnętrze. Do napędu zastosowano mniejszy silnik o pojemności 603 cm³. Sprzedaż Renault 3 utrzymywała się na niskim poziomie, spowodowane to było głównie tym, że lepiej wyposażony R4 był tylko nieznacznie droższy. Łącznie powstało 2526 egzemplarzy.

</doc>
<doc id="691649" url="https://pl.wikipedia.org/wiki?curid=691649" title="Mieczysław Poznański">
Mieczysław Poznański

Mieczysław Poznański (ur. 21 lipca 1923 w Blachowni - zm. 10 października 2006), operator polskich filmów animowanych, współzałożyciel Studia Filmów Rysunkowych w Bielsku-Białej.
Był synem fotografa z Blachowni. Jego pierwszy film "Czy to był sen" dla bielskiego studia powstał w 1948 r., zaginął jednak i jest znany z ustnych przekazów. Wraz z bratem Zdzisławem był operatorem pierwszej serii filmu animowanego "Bolek i Lolek". Później był autorem zdjęć do serii takich jak "Reksio", "Przygody Błękitnego Rycerzyka", "Porwanie Baltazara Gąbki". Zrealizował ponad 200 filmów. Ostatnim, przy którym pracował jako operator, był film "Historia jednego drzewa" (1985).

</doc>
<doc id="691651" url="https://pl.wikipedia.org/wiki?curid=691651" title="Wygoda Plugawska">
Wygoda Plugawska

Wygoda Plugawska - wieś w Polsce położona w województwie wielkopolskim, w powiecie ostrzeszowskim, w gminie Doruchów.
Inne miejscowości o nazwie Wygoda: Wygoda

</doc>
<doc id="691653" url="https://pl.wikipedia.org/wiki?curid=691653" title="Krzyś">
Krzyś



</doc>
<doc id="691654" url="https://pl.wikipedia.org/wiki?curid=691654" title="Wyszak">
Wyszak

Wyszak, właściwie "Wirtschachus", albo "Witscacus" (pocz. XII w.) − możny, rajca, kupiec, korsarz pomorski.
Życie.
Zgodnie z żywotem świętego Ottona "Wyszak" był bogatym i znamienitym możnym, posiadał licznych przyjaciół i krewnych, a jego głos w radzie był decydujący. Wzbogacił się na handlu i korsarstwie; działał głównie u wybrzeży duńskich.
W 1126 roku udał się na czele sześciu okrętów z wyprawą łupieżczą do Danii. Eskapada zakończyła się jednak klęską, a "Wyszak" został pojmany i uwięziony przez Duńczyków. W dwa lata później udało mu się uciec z niewoli, po czym na małej łódce powrócił do rodzinnego miasta. Swoje ocalenie przypisał cudownemu wstawiennictwu Ottona z Bambergu i podczas jego drugiej wyprawy misyjnej opowiedział się po stronie religii chrześcijańskiej i pomógł biskupowi w nawróceniu Szczecina.

</doc>
<doc id="691657" url="https://pl.wikipedia.org/wiki?curid=691657" title="Księga Wstępna">
Księga Wstępna

Księga Wstępna – prowadzony przez Związek Kynologiczny w Polsce spis psów ras, które nie zostały zatwierdzone przez FCI.
Do Księgi Wstępnej można wpisać tylko dorosłego psa lub sukę, których wygląd wykazuje wszystkie cechy określonej rasy, co zostało stwierdzone podczas przeglądu kwalifikacyjnego, wykonanego przez Międzynarodowego Sędziego Kynologicznego odpowiedniej specjalności. Właściciel psa lub suki, wpisanych do Księgi Wstępnej nie otrzymuje rodowodu, lecz tzw. Wyciąg z Księgi Wstępnej, a potomstwu psów wydaje się metryki. Psa lub sukę, których trzy pokolenia przodków (rodzice, dziadowie i pradziadowie) figurują w Księdze Wstępnej, wpisuje się do Polskiej Księgi Rodowodowej.
Podobną księgę pod nazwą Krajowa Księga Wstępna prowadzi Polska Federacja Kynologiczna.

</doc>
<doc id="691658" url="https://pl.wikipedia.org/wiki?curid=691658" title="Oświęcim (województwo wielkopolskie)">
Oświęcim (województwo wielkopolskie)

Oświęcim – wieś w Polsce położona w województwie wielkopolskim, w powiecie ostrzeszowskim, w gminie Doruchów.
W latach 1975–1998 miejscowość administracyjnie należała do województwa kaliskiego.

</doc>
<doc id="691662" url="https://pl.wikipedia.org/wiki?curid=691662" title="Diwali">
Diwali

Diwali oraz Dipawali – hinduistyczne święto światła, obchodzone przez kilka dni każdego roku w Indiach.
Najważniejszym dniem obchodów jest Lakshmi Puja, który przypada na amawasja (dzień nowiu, 15 tzn. ostatni dzień ciemnej połowy miesiąca) w miesiącu aszwin lub kartika. Jest to dzień poświęcony Lakszmi (bogini szczęścia i dobrobytu) lub Lakszmi i Ganeśi. Sanskryckie słowo "dipawali" oznacza dosłownie „rząd lamp” (od słów "dipa" = „lampa” oraz "awali" = „rząd”) i odnosi się do lampek oliwnych z wypalanej gliny, które są zapalane przed każdym domem na powitanie Lakszmi. Lampki symbolizują zwycięstwo światła nad ciemnością, dobra nad złem.
Oprawę święta wzbogacają sztuczne ognie i dekoracje kwiatowe. Diwali jest obchodzone z rozmachem, towarzyszą mu liczne imprezy kulturalne.
Jest to jedno z najważniejszych tradycyjnych świąt obchodzonych w Indiach. Stanowi okazję do spotkania w gronie rodziny i przyjaciół, których obdarowuje się głównie słodyczami.
Diwali.
Diwali obchodzone jest w całych Indiach oprócz południowych stanów Tamilnadu, Kerala, Karnataka, Goa i Andhra Pradesh oraz przez Indusów mieszkających m.in. w Stanach Zjednoczonych, Kanadzie, Wielkiej Brytanii i Australii.
Według hinduistycznego kalendarza (w którym to miesiąc księżycowy rozpoczyna się po pełni księżyca), wyznaczająca Diwali amawasja będzie 15. dniem miesiąca kartika. Według kalendarzy, w których miesiąc księżycowy rozpoczyna się po nowiu, będzie to 30. dzień miesiąca aszwin. Diwali zwykle trwa pięć dni, w których "Lakshmi Puja" (amawasja) wypada trzeciego dnia. Całe obchody trwają więc odpowiednio od 13. do 17. dnia kartika lub od 30. dnia aszwin do 2. dnia miesiąca kartika.
W stanie Maharasztra obchody Diwali trwają dłużej rozpoczynając się dzień wcześniej, a w Gudźarat zaczyna się dwa dni wcześniej i kończy trzy dni później.
Dokładna data wyznaczana jest względem lokalizacji Allahabadzie (w stanie Uttar Pradesh). Inne, regionalne nazwy "Lakshmi Puja" to: "Diwali", "Diwali Puja", "Baddi Diwali".
Dipawali.
Dipawali obchodzone jest w stanach południowych Tamilnadu, Kerala, Karnataka, Goa i Andhra Pradesh
oraz m.in. przez Tamilów mieszkających w Malezji, Singapurze, Sri Lance i Republice Południowej Afryki.
Wyznaczająca Diwali amawasja będzie 30. dniem miesiąca aszwin. Całe obchody trwają więc od 29 dnia aszwin do 2 dnia miesiąca kartika. Deepavali zwykle trwa cztery dni, w których "Lakshmi Puja" (amawasja) wypada drugiego dnia. Obchody Deepavali rozpoczynają się więc dzień wcześniej niż Diwali
Dokładna data wyznaczana jest względem lokalizacji Ćennaj (stolica stanu Tamilnadu).
Kali Puja.
W Bengalu Zachodnim, w tym samym czasie, dzień przed amawasja, obchodzone jest "Kali Puja". Jest to święto ku czci Kali, dla której również zapala się lampki. Bogini ta przegania ciemności, rozprawia się z nieprawościami, oczyszczając swoich wiernych swoją miłością.

</doc>
<doc id="691663" url="https://pl.wikipedia.org/wiki?curid=691663" title="Mieleszówka">
Mieleszówka

Mieleszówka – wieś w Polsce położona w województwie wielkopolskim, w powiecie ostrzeszowskim, w gminie Doruchów.
W latach 1975–1998 miejscowość administracyjnie należała do województwa kaliskiego.

</doc>
<doc id="691664" url="https://pl.wikipedia.org/wiki?curid=691664" title="Edward Wichura">
Edward Wichura

Edward Wichura (ur. 5 lipca 1927 w Przemyślu, zm. 4 czerwca 2006 w Wiązownie) – polski aktor teatralny, filmowy i telewizyjny.
Życiorys.
Urodził się w rodzinie żydowskiej jako Esriel Leimsieder, był synem Moritza Huta i Mirli Leimsieder. Naukę w Szkole Powszechnej Męskiej im. Konarskiego w Przemyślu ukończył w 1938. Następnie, w czasie okupacji sowieckiej prawobrzeżnej części miasta, uczęszczał do szkoły średniej im. Mickiewicza. Wybuch wojny niemiecko-sowieckiej w 1941 i okupacja niemiecka przerwała dalszą naukę. Edward z rodziną został przesiedlony do getta, gdzie pracował przy rozładunku wagonów kolejowych. W tym czasie został zastrzelony jego ojciec, a matka wraz z siostrą wywieziona do obozu zagłady w Bełżcu. Edward, w lutym 1944 został wywieziony do obozu pracy w Stalowej Woli, skąd zbiegł w sierpniu 1944.
W listopadzie 1944 zapisał się do Studium Dramatycznego przy teatrze Fredreum w Przemyślu, które prowadziła Hanna Małkowska. Rok później, po ukończeniu Studium, wyjechał do Warszawy, gdzie pobierał naukę na Wydziale Dramatycznym Liceum Techniczno-Teatralnego, którego dyrektorem był mąż Hanny – Witold Małkowski. Po ukończeniu szkoły w 1947, wstąpił na Wydział Aktorski PWST w Łodzi, skąd po roku przeniósł się do PWST w Warszawie. Dyplom aktora otrzymał w 1952. Występował w Teatrze Nowym w Łodzi (1950–1962) oraz w teatrach warszawskich: Polskim (1962–1965), Klasycznym (1965–1969) i Rozmaitości (1972–1988).
Został pochowany na cmentarzu Powązkowskim (kwatera g-4-1), obok swojego zmarłego tragicznie rok wcześniej syna – Marka Wichury

</doc>
<doc id="691665" url="https://pl.wikipedia.org/wiki?curid=691665" title="Staphylococcus">
Staphylococcus



</doc>
<doc id="691667" url="https://pl.wikipedia.org/wiki?curid=691667" title="Emek ha-Chula">
Emek ha-Chula

Emek ha-Chula () – rolnicza dolina położona pomiędzy wzgórzami Górnej Galilei i Wzgórzami Golan w północnej części Izraela.
Geografia.
Dolina leży w północnej części rowu tektonicznego Jordanu, na wysokości około 70 metrów p.p.m. Otaczające ją wzgórza wznoszą się od 400 do 900 metrów n.p.m.
Dolina ma długość około 25 km i szerokość 7 km (w skrajnych punktach). Zajmuje powierzchnię 177 km².
Lato jest tam gorące i suche, a zima chłodna. Średnia rocznych opadów na południu to 40 cm, a na północy 80 cm.
Historia.
Dolina Chula łączyła Syrię z Wybrzeżem Morza Śródziemnego i Egiptem. Powstały tam miasta Hazor i Layish. Pod koniec XII wieku p.n.e. Izraelici zburzyli Layish i wybudowali nowe miasto.
Przez cały okres panowania hellenistycznego, rzymskiego, bizantyjskiego i wczesnoarabskiego, dolina Chula była zamieszkana przez społeczność wiejską. W 1883 roku powstała tam pierwsza żydowska osada rolnicza – Yesod Hamaala. Do roku 1948 było tam już 12 osad żydowskich i 23 arabskie wioski. W tym samym roku wybuchła wojna żydowsko-arabska, wskutek której większość Arabów porzuciła dolinę.
Teren, na którym znajdowała się Emek ha-Chula nie sprzyjał osadnictwu. Aż 1/3 jego powierzchni zajmowało jezioro Chula, które latem miało 1,5 metra głębokości, a zimą 3 m. W roku 1951 rozpoczęto osuszanie terenu, które zakończono w 1958. Sfinansował je Żydowski Fundusz Narodowy. Celem prac było poszerzenie i pogłębienie koryta rzeki, co sprawiło, że woda nie zalega na polach. Dodatkowo w całej dolinie wybudowano sieć kanałów irygacyjnych, które kierowały wodę do rzeki Jordan. Dzięki tym pracom zyskano ponad 15 000 hektarów nowej ziemi uprawnej i uwolniono cały region od plagi malarii. Jak się później okazało, działania osuszające doprowadziły do jałowienia ziemi, dlatego postanowiono z powrotem zalać część ziem.
Współczesność.
Nadal trwają prace nad nawadnianiem środkowej części doliny. Jezioro Chula zostało odtworzone, jednak jest znacznie mniejsze (około 1 km² i 1 m głębokości).
W 1963 roku powstał tam pierwszy w Izraelu rezerwat przyrody – Park Narodowy Emek ha-Chula. Jest on skupiskiem ptaków, które migrują z Europy do Afryki i z powrotem. Są to m.in. żurawie, bociany, pelikany, kormorany, czaple. Dodatkowo żyje tutaj wiele gatunków ryb, żółwie, wydry, dziki, dzikie koty, bawoły wodne oraz rośliny, co stwarza piękną krainę fauny i flory.
W dolinie Chula znajduje się też muzeum przyrodnicze, w którym można obejrzeć film o historii regionu. 
Turystyka.
W Emek ha-Chula leży kibuc Gadot. Mieszkańcy utrzymują się z rolnictwa, głównie z uprawy owoców, a także hodowli ryb. Jest to atrakcyjny region turystyczny, gdzie można aktywnie wypocząć dzięki spływom kajakowym po Jordanie, raftingowi, jeździe konnej i wycieczkom po Wzgórzach Golan.

</doc>
<doc id="691669" url="https://pl.wikipedia.org/wiki?curid=691669" title="Smallville (fikcyjne miasto)">
Smallville (fikcyjne miasto)

Smallville – niewielkie fikcyjne miasteczko w rolniczym rejonie Kansas, w którym mieszkał w dzieciństwie bohater komiksu "Superman" Clark Kent wraz z rodzicami. Pojawia się również w ekranizacjach komiksu. Najbliższym miastem jest Metropolis. Smallville w dosłownym tłumaczeniu z angielskiego oznacza "Małą Wieś" ("small" – mała, "village" – wieś).

</doc>
<doc id="691671" url="https://pl.wikipedia.org/wiki?curid=691671" title="Friedrich Karl von Savigny">
Friedrich Karl von Savigny



</doc>
<doc id="691673" url="https://pl.wikipedia.org/wiki?curid=691673" title="Friedrich Carl von Savigny">
Friedrich Carl von Savigny

Friedrich Carl von Savigny (ur. 21 lutego 1779 we Frankfurcie nad Menem, zm. 25 października 1861 w Berlinie) – niemiecki filozof i historyk prawa. Jeden z najbardziej szanowanych i wpływowych XIX-wiecznych prawników, minister ds. kodyfikacji, stworzył niemieckie prawo czekowe i wekslowe, czołowy przedstawiciel historycznej szkoły prawa, autor "O powołaniu naszych czasów do ustawodawstwa i nauki prawa" (1814).
Życiorys.
Młodość i studia.
Urodził się w rodzinie pochodzącej z Lotaryngii, której nazwisko pochodzi od zamku Savigny niedaleko Charmes, w dolinie Mozeli. Osierocony w wieku 13 lat, Savigny był wychowany przez opiekuna aż w 1795 wstąpił ns Uniwersytet w Marburgu, gdzie, nie ciesząc się dobrym stanem zdrowia, studiował pod kierunkiem profesorów Antona Bauera, jednego z najbardziej znanych pionierów reform niemieckiego prawa karnego, i Philippa Friedricha Weisa, znanego z szerokiej wiedzy dotyczącej średniowiecznej jurysprudencji.
Za wzorem wielu innych niemieckich studentów wizytował wiele Uniwersytetów, m.in. w Jenie, Lipsku i w Halle, po czym powrócił do Marburga i został doktorem prawa 1800 roku. W Marburgu wykładał jako Privatdozent prawa karnego i pandektystyki. W 1803 opublikował traktat "Das Recht des Besitzes" („Prawo posiadania”). Został on określony przez Antona Thibauta, innego niemieckiego prawnika jako „dzieło mistrza”, które zakończy czas starej niekrytycznej nauki prawa rzymskiego. Traktat szybko zdobył uznanie w Europie i nadal pozostaje ważnym dziełem w historii jurysprudencji. W 1804 roku Savigny poślubił Kunegundę Brentano, siostrę Bettiny von Arnim i Clemensa Brentano – poety, i w tym samym roku zaczął zwiedzać Francję i południowe Niemcy w poszukiwaniu nieznanych źródeł prawa rzymskiego. Poszukiwanie to okazało się być skutecznym, zwłaszcza w Paryżu.
Kariera naukowa.
W 1808 r. został mianowany przez rząd Bawarii profesorem zwyczajnym prawa rzymskiego w Landshucie, gdzie pracował przez półtora roku. W 1810 został zaproszony, głównie przez Wilhelma von Humboldta, by objąć kierownictwo katedry prawa rzymskiego na nowo powstałym Uniwersytecie Berlińskim. Jednym z celów Savigny’ego było stworzenie, wraz z wydziałem prawa, „Spruch-Collegium”, nadzwyczajnego trybunału przygotowanego do wydawania opinii w sprawie przypadków zgłaszanych im przez sądy powszechne.
Ogólnie rzecz biorąc był to najaktywniejszy czas w jego życiu. Zajmował się wykładaniem, zarządzaniem Uniwersytetem (którego został trzecim rektorem) i edukacją następcy tronu w zakresie prawa rzymskiego, karnego i pruskiego. Utrzymywał liczne kontakty towarzyskie i naukowe. Przyjaźnił się z Bartholdem Georgiem Niebuhrem oraz Karlem Friedrichem Eichhornem. W 1814 r. wydana została jego najbardziej znana praca: „O powołaniu naszych czasów do ustawodawstwa i nauki prawa” ("Vom Beruf unserer Zeit für Gesetzgebung und Rechtswissenschaft"). Wyrażała ona protest przeciwko żądaniom kodyfikacji prawa i miała być odpowiedzią na broszurę Thibauta, zachęcającą do stworzenia jednolitego kodeksu prawnego dla Niemiec, który byłby niezależny od źródeł zagranicznych systemów prawnych. W swojej publikacji Savigny nie sprzeciwiał się wprowadzaniu nowych praw, ani nawet nowego systemu praw, a jedynie protestował przeciwko kodyfikacji, uzasadniając to na dwa sposoby:
Jednym z wniosków z tej broszury było, że "studiowanie prawa pozytywnego w kontekście historycznym jest warunkiem koniecznym poprawnego rozumienia nauki prawa".
W 1815 roku Savigny założył, wraz z Karlem Friedrichem Eichhornem oraz Johannem Friedrichem Göschenem "Zeitschrift für geschichtliche Rechtswissenschaft", czasopismo skupiającej przedstawicieli tzw. historycznej szkoły prawa, której był przedstawicielem. W tym periodyku, Savigny napisał między innymi o odkryciu w Weronie przez Bartholda Georga Niebuhra zaginionych tekstów Gajusza, stwierdzając, na podstawie odnalezionej części rękopisu, że był to tekst Gajusza, a nie jak Niebuhr podejrzewał – Ulpiana.
W pozostałej części życia Savigny otrzymał liczne zaszczyty i wiele publikował. W 1815 roku wydany został pierwszy tom "Geschichte des römischen Rechts im Mittelalter" („Historia prawa rzymskiego w średniowieczu”), której ostatni tom został opublikowany w 1831 roku. Ta praca, do której zachęcił go dawny nauczyciel – Weiss, na początku miała być historią prawa rzymskiego od Irneriusa do współczesności. Jego oryginalny projekt został jednak pod pewnymi względami zawężony, pod innymi zaś – poszerzony. Zakres czasowy ograniczył do XVI wieku, kiedy to – zdaniem Savigny’ego – rozróżnienie narodowościowe zakłóciło podstawy nauki prawa.
Do tematyki swoich prac podchodził jak bibliograf, ale też filozof prawa. Ukazał historię prawa rzymskiego od upadku imperium aż do początku XII wieku, i ukazał jak – mimo że prawo rzymskie było uznawane za martwe – przetrwało w lokalnych zwyczajach, w miastach, w doktrynach kościelnych, w szkolnym nauczaniu, aż rozkwitło na Uniwersytecie Bolońskim i innych włoskich miastach.
W 1817 r. został mianowany członkiem komisji mającej na celu organizację pruskich nieruchomości, jak również członkiem wydziału sprawiedliwości w "" (organie doradczym króla Prus), a w 1819 r. został członkiem Najwyższego Sądu Apelacyjnego dla Prowincji Reńskich. Rok później został zaś członkiem komisji rewizyjnej Kodeksu Pruskiego (tzw. Landrechtu). W roku 1822 zapadł na zdrowiu.
W 1835 r. rozpoczął pracę na temat ówczesnego stanu prawa rzymskiego: "System des heutigen römischen Rechts" (8 tomów, 1840–1849). Jego działalność profesorska została zawieszona w marcu 1842, kiedy został mianowany Wysokim Kanclerzem ("Großkanzler"), czyli zwierzchnikiem pruskiego systemu sprawiedliwości. Na tym stanowisku zajmował się reformami prawa wekslowego i czekowego. Zrezygnował ze stanowiska w 1848 roku.
W 1850 r., z okazji jubileuszu uzyskania swojego tytułu doktorskiego, wydał w pięciu tomach "Vermischte Schriften" składające się z jego mniejszych prac wydanych między rokiem 1800 a 1844. To wydarzenie wywołało falę entuzjazmu w Niemczech na cześć „wielkiego mistrza” i założyciela współczesnej jurysprudencji. W 1853 r. opublikował traktat o kontraktach ("Das Obligationenrecht"), dodatek do swojej pracy dotyczącej współczesnego prawa rzymskiego, w którym jasno pokazał konieczność historycznego podejścia do prawa.
Poglądy.
Savigny należał do tak zwanej historycznej szkoły prawa, założonej przez Gustava von Hugo. W tym kontekście szczególnego znaczenia nabierają wspomniane wyżej prace "Recht des Besitzes" oraz "Beruf unserer Zeit für Gesetzgebung". O pierwszej Rudolf von Ihering wypowiedział się następująco: „Wraz z "Recht des Besitzes", odzyskana została prawnicza metoda Rzymian, i narodziła się współczesna jurysprudencja”. Savigny pragnął udowodnić, że w prawie rzymskim posiadanie zawsze odnosiło się albo do "usucapio" (zasiedzenie) lub do interdyktów; że nie istnieje prawo do utrzymywania w posiadaniu, a jedynie wolność od przeszkód z rąk innych – posiadanie oparte na świadomości nieograniczonej władzy nad przedmiotem.
Ta i inne propozycje wywołały kontrowersje, i były miejscami krytykowane przez Iheringa, Barona, Gansa i Brunsa. "Beruf unserer Zeit" wyrażał również ideę, że prawo jest częścią życia narodowego, i walczy z twierdzeniem, że może być arbitralnie nakładane na kraj niezależnie od poziomu cywilizacji i od historii, lansowanym przez XVIII-wiecznych prawników francuskich oraz Jeremy’ego Benthama. Twierdził ponadto, że praktyka i teoria jurysprudencji nie może być rozdzielana bez szkody dla obojga.

</doc>
<doc id="691675" url="https://pl.wikipedia.org/wiki?curid=691675" title="Bukowy Las">
Bukowy Las

Bukowy Las – wieś w Polsce położona w województwie wielkopolskim, w powiecie średzkim, w gminie Dominowo.
W latach 1975–1998 miejscowość administracyjnie należała do województwa poznańskiego.

</doc>
<doc id="691676" url="https://pl.wikipedia.org/wiki?curid=691676" title="Piramida Tetiego">
Piramida Tetiego

Piramida Tetiego – piramida zbudowana przez Tetiego, władcę starożytnego Egiptu z VI dynastii.
Nazwa Piramidy.
&lt;-X1:X1-M17 -&gt;R11-Q1-Q1-Q1-O24
"Dżed-sut-Teti" – Trwałe są miejsca Tetiego.
Konstrukcja piramidy.
Znajduje się ona w północnej Sakkarze, na północny wschód od piramid Dżesera i Userkafa. Pierwotna jej wysokość wynosiła 52,5 m, długość boku – 78,8 m, a kąt nachylenia – 53°13'. Rdzeń piramidy składa się z 5 stopni. Do wnętrza piramidy można się dostać przez kaplicę wejściową przy północnym brzegu piramidy. System komór został zbudowany na wzór piramidy Dżedkare i Unisa. Od wejścia biegnie korytarz schodzący w dół o długości 17 m. Następnie znajdują się: komora przechodnia, poziomy korytarz o długości 25 m z zapadniami, przedsionek z serdabem (zawierającym 3 głębokie nisze) po wschodniej stronie, który przechodzi w komorę grobową o długościach boku 3,5 m x 7,9 m, zwieńczoną dwuspadowym stropem. Koniec korytarza, przedsionek i komora grobowa pokryte są Tekstami Piramid, jeden wers znajduje się także na bazaltowym sarkofagu, położonym w pobliżu zachodniej ściany komory grobowej. Sarkofag nigdy nie został dokończony. Na podłodze komory grobowej archeolodzy odkryli resztki mumii władcy (ramię i bark). Przed sarkofagiem, bliżej ściany południowej znajdował się prostokątny szyb o głębokości do 1 m, będącym pomieszczeniem na wazy kanopskie władcy.
Świątynia grobowa.
Świątynia grobowa obejmuje:
Piramida kultowa.
Niewielka piramida kultowa znajdowała się na południowy wschód od głównej piramidy i miała swój własny mur odgradzający. Jej wysokość i długość boku były takie same i wynosiły 15,7 m, a kąt nachylenia ścian – 63°.
Na zewnątrz kompleksu.
Na zewnątrz kompleksu grobowego znajdują się małe zespoły grobowe żon Tetiego, Iput i Chuit, oraz mastaby jego wezyrów Mereruki i Kagemni.
Współczesność.
Zespół grobowy, podobnie jak i inne piramidy, był już w starożytności traktowany jako kamieniołom i źródło materiałów budowlanych. Doprowadziło to do zawalenia się ścian pomieszczeń wewnętrznych i dewastacji całego kompleksu.

</doc>
<doc id="691677" url="https://pl.wikipedia.org/wiki?curid=691677" title="Aminotransferazy">
Aminotransferazy

Aminotransferazy, transaminazy – enzymy zaliczane do grupy transferaz, uczestniczące w metabolizmie aminokwasów u zwierząt. Katalizują transaminację grup α-aminowych z α-aminokwasów na α-ketokwasy (α-ketoglutaran), umożliwiając tym samym syntetyzowanie aminokwasów z ketokwasów karboksylowych. Biorą również udział w usuwaniu nadmiaru azotu z organizmu.
Dwiema najważniejszymi aminotransferazami są:
Ich niewłaściwy poziom w surowicy krwi może wskazywać na choroby wątroby lub zawał mięśnia sercowego.

</doc>
<doc id="691679" url="https://pl.wikipedia.org/wiki?curid=691679" title="Andriej Kiwilew">
Andriej Kiwilew

Andriej Kiwilew (ros. Андрей Кивилев; ur. 20 września 1973 w Tałdykorganie, zm. 12 marca 2003 w Saint-Étienne) − zawodowy kolarz z Kazachstanu.
Brał udział w Igrzyskach Olimpijskich 1996, na których zajął 29. miejsce w indywidualnym wyścigu szosowym oraz igrzyskach w 2000, na których uplasował się na 72. pozycji w tej samej konkurencji.
Zajął czwarte miejsce w wyścigu Tour de France 2001. 11 marca 2003 roku podczas drugiego etapu wyścigu Paryż-Nicea uległ wypadkowi − jadąc bez kasku upadł twarzą na jezdnię. Stwierdzono u niego pęknięcie kości czołowej i złamanie dwóch żeber. Zmarł następnego dnia w szpitalu w Saint-Étienne, nie odzyskawszy przytomności, mimo że kraksa nie wyglądała zbyt poważnie. Kiwilew zostawił żonę i półrocznego syna. W wypadku tym brał udział również Polak, Marek Rutkiewicz (Cofidis) oraz Niemiec, Volker Ordowski (Team Gerolsteiner), którzy nie odnieśli poważniejszych obrażeń i ukończyli etap. Po jego śmierci Międzynarodowa Unia Kolarska wprowadziła obowiązek noszenia kasków przez kolarzy.

</doc>
<doc id="691680" url="https://pl.wikipedia.org/wiki?curid=691680" title="Transaminazy">
Transaminazy



</doc>
<doc id="691681" url="https://pl.wikipedia.org/wiki?curid=691681" title="Armata morska AK-726">
Armata morska AK-726



</doc>
<doc id="691685" url="https://pl.wikipedia.org/wiki?curid=691685" title="Arkadiusz z Mauretanii">
Arkadiusz z Mauretanii

Arkadiusz z Mauretanii (ur. ok. 284 w Cezarei Mauretańskiej, zm. ok. 305) – męczennik chrześcijański, święty Kościoła katolickiego.
Żywot.
Święty Arkadiusz urodził się w Cezarei Mauretańskiej w dzisiejszym Szarszalu w Algierii (fr. "Cherchell").
Żył za panowania Dioklecjana, który pastwił się nad chrześcijanami z powodu ich wiary. Aby ujść z życiem, Arkadiusz musiał uciekać poza miasto. Na wieść o aresztowaniu jego rodziny powrócił do miasta w 305 i stawił się przed sędzią. Był namawiany do dobrowolnego porzucenia chrześcijaństwa. Odmówiwszy, trafił do więzienia, gdzie zginął wskutek brutalnych tortur - połamano mu nogi i został ukrzyżowany.
Autentyczność jego męczeństwa potwierdza "Passio" oraz pisma św. Zenona z Werony, który również pochodził z Cezarei Mauretańskiej.
Wspomnienie liturgiczne.
Jego wspomnienie liturgiczne obchodzone jest 12 stycznia.
Ikonografia.
W ikonografii jest przedstawiany jako młodzieniec skuty kajdanami trzymający palmę męczeństwa i miecz, niekiedy na stole tortur lub obok katów.

</doc>
<doc id="691687" url="https://pl.wikipedia.org/wiki?curid=691687" title="Akbar Mohammadi">
Akbar Mohammadi

Akbar Mohammadi (ur. 1972 - zm. 30 lipca 2006) - irański dysydent, działacz studencki, więzień polityczny. 
Do więzienia Evin w Teheranie, trafił za kierowanie strajkami proreformatorskich studentów w 1999 r. Początkowo został skazany na karę śmierci, zamienioną po interwencji ajatollaha Aliego Chomenei na 15 lat więzienia. W 2005 r. został na krótko zwolniony z powodu złego stanu zdrowia. W więzieniu Mohammadi, był wielokrotnie torturowany o czym alarmowali obrońcy praw człowieka. 
Na pięć dni przed śmiercią podjął strajk głodowy, w ramach protestu za nie udzielenie odpowiedniej pomocy lekarskiej po pobiciu przez strażników. Według oficjalnej wersji przyczyną śmierci Mohammadiego był zawał serca, ale jego adwokat utrzymuje iż był torturowany.

</doc>
<doc id="691688" url="https://pl.wikipedia.org/wiki?curid=691688" title="Święty Arkadiusz z Cezarei Mauretańskiej">
Święty Arkadiusz z Cezarei Mauretańskiej



</doc>
<doc id="691689" url="https://pl.wikipedia.org/wiki?curid=691689" title="Św. Arkadiusz">
Św. Arkadiusz



</doc>
<doc id="691697" url="https://pl.wikipedia.org/wiki?curid=691697" title="Szarfmeca">
Szarfmeca

Szarfmeca - działo burzące z XVI wieku, podobne do kartauny, większe niż kartauna pojedyncza, a mniejsze niż podwójna (choć rozmiarami bliższe podwójnej). Lufa ważyła od 80 do 120 cetnarów. Na ogół strzelano z niego pięćdziesięciofuntowymi kulami żelaznymi.

</doc>
<doc id="691703" url="https://pl.wikipedia.org/wiki?curid=691703" title="Reinhard Scheer">
Reinhard Scheer

Reinhard Scheer (ur. 30 września 1863 w Obernkirchen, zm. 26 listopada 1928 w Marktredwitz) - wiceadmirał niemieckiej marynarki wojennej. Dowodził Cesarską Marynarką - Flotą Pełnomorską podczas bitwy jutlandzkiej, jednej z największych bitew morskich w historii. 
Scheer zaciągnął się do marynarki w roku 1879, uzyskując stopień "Kapitän zur See" (komandora) w 1905, a "Konteradmiral" (kontradmirała) w 1910 roku. Stosując ścisłą dyscyplinę, Scheer był znany w kręgach marynarskich jako "człowiek w żelaznej masce" w związku z jego stałym, poważnym wyrazem twarzy. 
Scheer został dowódcą floty pełnomorskiej w styczniu 1916. 31 maja i 1 czerwca poprowadził flotę w bitwie jutlandzkiej. Pomimo że nie pokonał brytyjskiej Royal Navy, przeważającej nad jego siłami, udało mu się uniknąć utraty własnej floty, a jego okrętom udało się nawet wyrządzić Brytyjczykom spore szkody. 
Niemiecki cesarz Wilhelm II proponował mu tytuł szlachecki za dowodzenie flotą podczas Bitwy w Skagerraku, ale Scheer odrzucił tę propozycję. 
Po bitwie jutlandzkiej Scheer nie uwierzył już nigdy, że można pokonać Royal Navy w otwartej bitwie nawodnej przez flotę pełnomorską, i zaczął bardzo silnie promować pomysł używania okrętów podwodnych jako broni przeciwko Anglikom.
Odszedł ze służby w 1918 w związku z buntem w Kilonii i postępującą rewolucją w Niemczech.
W roku 1899 poślubił Emillie Mohr. Została ona zamordowana 9 października 1920. 
W 1928 roku Scheer zgodził się na spotkanie z wrogiem z zeszłej wojny, którym był admirał John Jellicoe, spotkanie miało się odbyć w Anglii, ale tuż przed podróżą zmarł w Marktredwitz. Jest pochowany w Weimarze.

</doc>
<doc id="691705" url="https://pl.wikipedia.org/wiki?curid=691705" title="Saturnin z Tuluzy">
Saturnin z Tuluzy

Saturnin z Tuluzy, znany również jako Święty Sernin lub "Savournin " (zm. 249-251) – pierwszy biskup Tuluzy, jeden z siedmiu "apostołów Galii", męczennik chrześcijański z czasów panowania Decjusza, święty Kościoła katolickiego.
Do Tuluzy został wysłany przez papieża Fabiana (236-250).
Podczas prześladowań chrześcijan, gdy odmówił złożenia ofiar rzymskim bogom, przywiązano go za nogi do rozjuszonego byka pędzonego ulicami miasta.
Jego kult rozprzestrzenił się na terenach obecnej Francji i Hiszpanii. Na początku V wieku biskupi Sylwiusz i Eksuperiusz wznieśli bazylikę, którą zaczęto nazywać Saint-Sernin (fr. "Basilique Saint-Sernin de Toulouse").
Wiele miast francuskich nosi również nazwę Saint-Sernin lub Saint-Savournin (do 1539 Saint-Sernin).
W benedyktyńskim opactwie w Saint-Hilaire (Aude), w kościele klasztornym, znajduje się sarkofag ze szczątkami świętego.
Wspomnienie liturgiczne obchodzone jest 29 listopada (tego samego dnia wspominany jest św. Saturnin z Kartaginy, męczennik rzymski), natomiast translacja relikwii 30 października.
Atrybutem świętego jest byk, który go zabił.

</doc>
<doc id="691706" url="https://pl.wikipedia.org/wiki?curid=691706" title="Pokręt (województwo lubuskie)">
Pokręt (województwo lubuskie)

Pokręt (też: "Dolinka"; niem. "Pockrands Teerofen") – osada w Polsce położona w województwie lubuskim, w powiecie strzelecko-drezdeneckim, w gminie Dobiegniew.
W latach 1975–1998 miejscowość administracyjnie należała do województwa gorzowskiego.

</doc>
<doc id="691711" url="https://pl.wikipedia.org/wiki?curid=691711" title="Sangria">
Sangria

Sangría – tradycyjny hiszpański napój alkoholowy. Produkowana jest z wina z dodatkiem owoców, soków owocowych, lodu oraz wzmacniaczy smakowych w postaci różnych winiaków lub innych trunków. 
Nazwa sangría (z hiszpańskiego: krwawienie) została nadana temu trunkowi ze względu na jego głęboki czerwony kolor. Pochodzi ze wschodniego wybrzeża hiszpańskiego (region Walencji), skąd rozprzestrzeniła się na całym Półwyspie Iberyjskim. 
Początkowo napój ten (pity na polach w czasie żniw) składał się wyłącznie z wina i wody, dopiero z czasem zaczęto dodawać do niego cukier, owoce i mocne alkohole.

</doc>
<doc id="691712" url="https://pl.wikipedia.org/wiki?curid=691712" title="Ultramontanizm">
Ultramontanizm

Ultramontanizm (ze śrdw. łac. "ultramontanus" znajdujący się za górami) – kierunek polityczny postulujący podporządkowanie lokalnych kościołów rzymskokatolickich różnych krajów decyzjom papieża. Powstał we Francji na przełomie XVIII i XIX wieku.
Samo pojęcie pochodzi z Niemiec i oznacza, że decyzje w sprawach Kościoła są podejmowane wyłącznie w Rzymie, „za górami”. Ultramontanizm powstał wskutek zetknięcia prądów racjonalnego i antyklerykalnego oświecenia z romantycznym emocjonalizmem pierwszej połowy XIX wieku. W zetknięciu z rewolucją francuską, wojnami napoleońskimi, tolerancją religijną, socjalizmem i laicyzacją życia, Kościół postanowił usztywnić zasady doktryny, zastosować ich dogmatyzację oraz centralizację hierarchii katolickiej wokół Rzymu. Impuls ruchowi dało potępienie przez papieża Piusa VI w 1791 zasad rewolucyjnych panujących we Francji.
Teoretykiem ultramontanizmu był Joseph de Maistre. Ultramontanami na ziemiach polskich byli między innymi biskupi: Zygmunt Szczęsny Feliński, Konstanty Łubieński i Zofia z Fredrów SzeptyckaWincenty Popiel.

</doc>
<doc id="691714" url="https://pl.wikipedia.org/wiki?curid=691714" title="Gwiazdy RR Lyrae">
Gwiazdy RR Lyrae



</doc>
<doc id="691718" url="https://pl.wikipedia.org/wiki?curid=691718" title="Komunikacja miejska w Rybniku">
Komunikacja miejska w Rybniku

Początki komunikacji miejskiej sięgają 1995 roku kiedy to Rada Miasta Rybnika podjęła uchwałę o wystąpieniu z Międzygminnego Związku Komunikacyjnego w Jastrzębiu Zdroju i utworzeniu własnej jednostki zajmującej się całościowo sprawami związanymi z funkcjonowaniem transportu zbiorowego.
Rezygnując z niewystarczającego sytemu organizacji utworzono w Rybnickich Służbach Komunalnych pionierską na skalę kraju Służbę Transportu Zbiorowego, przejęła ona komunikację na terenie Miasta Rybnika i Gminy Jejkowice prowadząc 22 linie autobusowe obsługiwane przez PST Transgór oraz PKS Rybnik.
W następnych latach teren działania STZ zaczął się powiększać w związku z zawieraniem przez kolejne Gminy porozumień komunalnych z Miastem Rybnik w sprawie organizacji lokalnego transportu zbiorowego. Do znacząco poprawiających komunikacje w regionie można zaliczyć porozumienia zawarte z: Gaszowicami w 1996 r., Kuźnią Raciborską - 1999 r., Marklowicami - 2000 r., Radlinem - 2000 r., Rydułtowami - 2001 r., Pszowem - 2001r.
Od dnia 1 stycznia 2000 roku decyzją Rady Miasta Rybnika STZ wyłączono ze struktur RSK i utworzono samodzielny zakład budżetowy pod nazwą Zarząd Transportu Zbiorowego w Rybniku
Od czerwca 2002 roku siedziba ZTZ znajduje się w budynku Dworca Komunikacji Miejskiej przy ulicy Budowlanych 6 w Rybniku.
W dniu 17.11.2006 r. w organizowanej przez nas komunikacji został skasowany ostatni bilet papierowy, od dnia 18.11.2007 roku funkcjonuje w ramach Elektronicznej Karty Miejskiej System Elektronicznego Poboru Opłat.
W wyniku przeprowadzonych postępowań w trybie przetargów nieograniczonych ZTZ podpisał umowy na aktualnie wykonywane zadnia z następującymi przewoźnikami:
PST Transgór
KŁOSOK Spółka z ograniczoną odpowiedzialnością Sp. k.
Firma Przewozowa „MIKRUS” S.C. Irena Matysek Stanisław Matysek
W dniu 1 maja 2022 r. powierzone zostały spółce miejskiej Komunikacja Miejska Rybnik Sp. z o.o. zadania z zakresu lokalnego transportu zbiorowego wykonywane do tej pory przez Zarząd Transportu Zbiorowego.

</doc>
<doc id="691719" url="https://pl.wikipedia.org/wiki?curid=691719" title="Regulamin pracy">
Regulamin pracy

Regulamin pracy – akt normatywny ustalający wewnętrzny porządek, organizację w zakładzie pracy oraz określający prawa i obowiązki zarówno pracownika jak i pracodawcy związane z procesem pracy. 
Opis.
Regulując powyższe prawa i obowiązki regulamin pracy jest źródłem prawa pracy o charakterze normatywnym, który obowiązuje u danego pracodawcy. Regulamin pracy, w myśl Kodeksu pracy, w swojej treści nie może jednak zawierać postanowień mniej korzystnych dla pracowników niż przepisy Kodeksu pracy czy innych ustaw i aktów wykonawczych. Nie oznacza to jednak że postanowienia regulaminu pracy muszą być bardziej korzystne dla pracowników niż przepisy kodeksu pracy czy innych ustaw i aktów wykonawczych. 
Celem regulaminu pracy nie jest wprowadzanie nowych czy też nieprzewidzianych przepisami Kodeksu pracy praw i obowiązków pracodawcy i pracownika. Głównym celem regulaminu pracy jest szczegółowe sprecyzowanie praw i obowiązków pracodawcy i pracownika zgodnie z potrzebami danego zakładu pracy, dopasowując treść postanowień do charakteru prowadzonej działalności, do sposobu prowadzenia działalności charakterystycznych dla danego pracodawcy i rodzaju działalności.
Regulamin pracy powinien być wydany u tych pracodawców, którzy zatrudniają co najmniej pięćdziesięciu pracowników, a sprawy należące do przedmiotu regulaminu nie zostały uregulowane w układzie zbiorowym w wystarczający sposób. Ustawodawca nie określił rodzaju działalności prowadzonej przez pracodawcę ani podstawy nawiązania stosunku pracy, jak również rodzaju pracy wykonywanej przez pracownika. Ustawodawca nie wprowadził również informacji czy chodzi o stałe czy o zwykłe zatrudnianie co najmniej pięćdziesięciu pracowników. Można zatem wywnioskować, iż w każdym przypadku kiedy pracodawca zatrudni pięćdziesiątego pracownika, obowiązany jest wydać regulamin 

</doc>
<doc id="691725" url="https://pl.wikipedia.org/wiki?curid=691725" title="Łożniczy">
Łożniczy

Łożniczy (łac. "cubiculari, lectistrator") – urząd dworski I Rzeczypospolitej, odpowiedzialny za królewską sypialnię: słanie łoża, pościel, bieliznę osobistą. W czasach Stefana Batorego, zaczęli używać tytułu podkomorzego. Wyparci przez szambelanów w czasach stanisławowskich.
Zobacz też: urzędy dworskie, podkomorzy nadworny, podkomorzy nadworny koronny, podkomorzy wielki litewski. 

</doc>
<doc id="691726" url="https://pl.wikipedia.org/wiki?curid=691726" title="Truk">
Truk



</doc>
<doc id="691727" url="https://pl.wikipedia.org/wiki?curid=691727" title="Podkomorzy litewski">
Podkomorzy litewski



</doc>
<doc id="691729" url="https://pl.wikipedia.org/wiki?curid=691729" title="Tłumaczenie">
Tłumaczenie



</doc>
<doc id="691733" url="https://pl.wikipedia.org/wiki?curid=691733" title="Morawin">
Morawin

2 miejscowości w Polsce:

</doc>
<doc id="691734" url="https://pl.wikipedia.org/wiki?curid=691734" title="Hrabstwo Piute">
Hrabstwo Piute

Hrabstwo Piute – hrabstwo w USA położone w południowo-zachodnio-centralnej części stanu Utah. W roku 2005 liczba mieszkańców wyniosła 1365. Stolicą jest Junction, a największym miastem Circleville. Nazwa pochodzi od plemienia Indian – Paiute.
Geografia.
Całkowita powierzchnia wynosi 1 983 km², z tego 21 km² (1,04%) stanowi woda.

</doc>
<doc id="691738" url="https://pl.wikipedia.org/wiki?curid=691738" title="Ryksa Bolesławówna">
Ryksa Bolesławówna

Ryksa (ur. w 1116, zm. po 25 grudnia 1155) – księżniczka polska, królowa szwedzka, księżna nowogrodzka z dynastii Piastów.
Córka księcia Polski Bolesława III Krzywoustego i Salomei z Bergu. Żona kolejno: króla Szwecji Magnusa Silnego, księcia nowogrodzkiego Włodzimierza Wsiewołodowicza i króla Szwecji Swerkera I Starszego. Matka króla Danii Kanuta V i księżnej duńskiej Zofii, żony króla Danii Waldemara I Wielkiego.
Matka Ryksy.
Ryksa, najstarsza córka Bolesława III Krzywoustego i Salomei z Bergu, urodziła się w 1116. Identyfikacja jej matki do dziś pozostaje nierozstrzygnięta. Średniowieczne przekazy źródłowe milczą na ten temat, wspominają jedynie o ojcostwie Krzywoustego. Badający tę sprawę Kazimierz Jasiński skłonił się do uznania Salomei z Bergu za matkę Ryksy i na tej podstawie ustalił datę roczną narodzin najstarszej córki Krzywoustego. Ponieważ Salomea poślubiła Bolesława III Krzywoustego na początku 1115, a pod koniec tego samego roku wydała na świat Leszka, zaś w 1129 lub 1130 Ryksa została wydana za mąż i ok. 1130 urodziła pierwsze dziecko, stąd najstarsza córka Krzywoustego musiała urodzić się w 1116.
Mężowie i potomstwo.
W 1129 lub 1130 Ryksa poślubiła Magnusa Silnego, syna króla Danii Nielsa Starego. Z tego związku na świat przyszli król Danii Kanut V i Niels. Magnus Silny, który w 1129 został koronowany na króla Szwecji, zmarł 4 czerwca 1134.
Między 1136 a 1138 Ryksa wyszła za mąż za księcia nowogrodzkiego Włodzimierza z dynastii Rurykowiczów (z linii Monomachowiczów). Małżeństwo to umocniło istniejący już związek pomiędzy dziećmi Salomei i Wsiewołoda (Bolesław Kędzierzawy w 1137 pojął za żonę córkę Wsiewołoda, a siostrę Włodzimierza, Wierzchosławę). Z księciem ruskim Ryksa miała córkę Zofię, która w 1154 poślubiła króla Danii Waldemara I Wielkiego i obdarzyła go licznym potomstwem, m.in. królami Danii: Kanutem VI i Waldemarem II, a także królową szwedzką Ryksą (żona króla Szwecji Eryka X i matka Eryka XI) i królową francuską Ingeborgą (żona króla Francji Filipa II Augusta). Włodzimierz zmarł między 1140 a 1145.
Trzecim mężem Ryksy przed 1150 został król Szwecji Swerker I Starszy. Z tego małżeństwa na świat przyszedł syn Bolesław. W literaturze pojawiają się opinie, że synami Swerkera z tego związku byli także Kol i Sune Sik. Mąż Ryksy został zamordowany 25 grudnia 1156.
Po zamordowaniu Swerkera I Starszego władzę w Szwecji przejął Eryk IX Święty, po śmierci którego tron szwedzki przypadł synowi Swerkera I Starszego z pierwszego małżeństwa z Ulfhildą, Karolowi VII. Gdy ten w 1167 został zamordowany, rozpoczęły się trwające do 1173 krwawe walki o panowanie w Szwecji. Brali w nich udział Bolesław i Kol (ta informacja jest jedyną o nich wzmianką źródłową), którzy prawdopodobnie zginęli pokonani przez Kanuta Erikssona.

</doc>
<doc id="691740" url="https://pl.wikipedia.org/wiki?curid=691740" title="Herosi (serial telewizyjny)">
Herosi (serial telewizyjny)

Herosi () – amerykański serial fantastyczno-naukowy stworzony przez Tima Kringa. Premiera serialu odbyła się 25 września 2006 roku na antenie stacji NBC. Serial opowiada historię ludzi, którzy odkrywają w sobie niesamowite zdolności, jak telepatia, umiejętność podróżowania w czasie czy latania.
Gdy serial zadebiutował w Stanach Zjednoczonych był najchętniej oglądanym programem telewizyjnym, przyciągając 14,3 miliona widzów, zdobywając tym samym największą widownię przy odcinku premierowym w stacji NBC od pięciu lat. 6 października 2006 roku dyrektor NBC Entertainment Kevin Reilly ogłosił, że serial "Herosi" zostanie nadany w całości. 17 stycznia 2007 Reilly ogłosił, że zostanie wyemitowany również drugi sezon serialu "Herosi", którego premiera miała miejsce 24 września 2007 roku. Planowano stworzenie spin-offu serii, "", który miał zawierać sześć odcinków, jednak projekt zawieszono z powodu strajku scenarzystów w Hollywood. Ostatni odcinek "Herosów" wyemitowano 8 lutego 2010. Telewizja NBC zdecydowała o zakończeniu produkcji serialu z powodu niskiej oglądalności czwartego sezonu.
W Polsce serial emitowany był na kanale Fox Polska oraz TVP1.
23 lutego 2014 roku stacja NBC zamówiła limitowana serię "". W Polsce seria ta jest dostępna w kolekcji VOD seriale+ platformy cyfrowej nc+.
Spis odcinków.
Część Pierwsza: Genesis.
Premierowy odcinek wyemitowany przez amerykańską stację NBC 23 września 2006. Historia oparta jest na zasadzie komiksu. Istnieje tu główny wątek (ocalenie świata). W każdym odcinku pojawiają się wątki poboczne, które najczęściej są w nim rozwiązywane.
Każdy odcinek daje nam odpowiedzi na kilka pytań i przesuwa akcję równocześnie stawiając kolejne pytania.
W pierwszej serii głównym zadaniem bohaterów jest powstrzymanie olbrzymiej eksplozji, którą zobaczył Hiro, przenosząc się w czasie około dwóch miesięcy od punktu wyjściowego dla akcji serialu.
W czterech początkowych odcinkach akcja skupia się wokół bohaterów, którzy dopiero zaczynają odkrywać swoje zdolności i pogodzić je ze swoim codziennym życiem.
W ostatnich scenach czwartego odcinka, zaczyna kształtować się wątek główny serialu. W trakcie podróży metrem, Peter Petrelli otrzymuje wiadomość od Hiro z przyszłości: „Ocal cheerleaderkę, ocalisz świat” ("Save the cheerleader, save the world"). Wiadomość odnosi się do przewidzianej przez Isaaca eksplozji w Nowym Jorku. Również wtedy główni bohaterowie zaczynają sobie uświadamiać, że nie są sami, że istnieją także inni.
W dalszych odcinkach fabuła skupia się wokół pytania jaką rolę odegrają poszczególni bohaterowie w powstrzymaniu katastrofy.
W Polsce sezon pierwszy emitowany był przez TVP1.
Część Druga: Pokolenia.
Premierowy odcinek wyemitowany 24 września 2007. Kolejne od 1 października do 3 grudnia 2007. Sezon ten liczy tylko 11 odcinków (produkcja została wstrzymana ze względu na strajk scenarzystów).
Akcja serialu rozpoczyna się 4 miesiące po wydarzeniach na „Kirby Plaza” (zakończenie odcinka „Jak powstrzymać człowieka- bombę?). Nazwa tytułowa „Pokolenie” dotyczy Firmy i prowadzonych przez nią badań nad wirusem Shanti. Zarażeni są m.in. Haitańczyk, Nikki Sanders i Sylar. Mohinder Suresh zaczyna współpracować z Firmą. Ando Masahashi stara się dowiedzieć, co stało się z Hiro, który tymczasem przeniósł się w odległą przeszłość do Japonii, gdzie tam spotkał bohatera ze swojego dzieciństwa.
Pojawiają się także nowi bohaterowie. Maya i Alejandro usiłują nielegalnie dostać się do USA. Mają nadzieję, że tam znajdą lekarstwo na „chorobę” Mayi. Dziewczyna posiada zdolność zabicia wszystkich ludzi znajdujących się w pobliżu, z wyjątkiem jej brata. Ten jest w stanie powstrzymać siostrę i przywrócić do życia jej ofiary. W trakcie swojej podróży spotykają Sylara, który stracił swoje moce.
Claire i jej rodzina przeprowadzają się do południowej Kalifornii, aby zacząć nowe życie. W szkole dziewczyna poznaje chłopaka, Westa, który potrafi latać. Z czasem dochodzi do bliższej znajomości. Monica Dawson odkrywa swoje zdolności z pomocą kuzyna Micah.
W Polsce w TVP1 premiera odbyła się 5 stycznia 2011.
Część Trzecia: Złoczyńcy.
Sezon trzeci rozpoczął się 22 września 2008.
W trzeciej części pojawia się wiele nowych postaci ze zdolnościami, w tym najpotężniejszy dotychczas łotr Arthur Petrelli. „Łotrem” jest też między innymi Daphne Millbrook - „superszybkie bieganie”.
Część Czwarta: Uciekinierzy.
W części czwartej Nathan Petrelli we współpracy z rządem chce zebrać wszystkich ludzi ze zdolnościami do jednego „obozu”.
Jednak cały projekt wymyka się spod jego kontroli.
Znowu pojawia się wątek wszechpotężnego Gabriela Greya potocznie zwanego Sylar, który dzięki współpracy z agentem posiądzie zdolność zmiennokształtności.
Część Piąta: Odkupienie.
Pierwsze dwa odcinki miały premierę 22 września 2009 roku. 
Samuel Sullivan (Robert Knepper) skupia wokół siebie innych takich jak on, ludzi ze zdolnościami. Razem jako rodzina wędrują, żyjąc jak cyrkowcy i zbierając nowych członków. Grupa ta nie wie jednak, że Samuel bez nich pozbawiony jest swych mocy (kontroluje ziemię i skały), które chce wykorzystać do zagłady zwykłych ludzi nie posiadających mocy.
Sylar powoli ulega wewnętrznej przemianie. Walczy ze swą przeszłością, by w końcu, ze złoczyńcy stać się bohaterem.
Heroes Reborn.
Premiera "Heroes Reborn" odbyła się 24 września 2015 roku na NBC.

</doc>
<doc id="691743" url="https://pl.wikipedia.org/wiki?curid=691743" title="Haruna">
Haruna



</doc>
<doc id="691744" url="https://pl.wikipedia.org/wiki?curid=691744" title="Wybory parlamentarne w Izraelu w 1988 roku">
Wybory parlamentarne w Izraelu w 1988 roku

Wybory parlamentarne w Izraelu do dwunastego Knesetu odbyły się 1 listopada 1988.
Oddano 2 894 267 głosów, w tym ważnych: 2 283 123. Próg wyborczy wynosił 1%, a więc aby uzyskać miejsce w Knesecie, należało otrzymać minimum 22 831 głosów. Średnio na jedno miejsce przypadło 18 563 głosów.
Posłowie.
Posłowie wybrani w wyborach:

</doc>
<doc id="691745" url="https://pl.wikipedia.org/wiki?curid=691745" title="Kirishima">
Kirishima



</doc>
<doc id="691746" url="https://pl.wikipedia.org/wiki?curid=691746" title="Kongo (pancernik)">
Kongo (pancernik)



</doc>
<doc id="691748" url="https://pl.wikipedia.org/wiki?curid=691748" title="SignWriting">
SignWriting

SignWriting – metoda zapisu znaków w języku migowym, który stworzyła Valerie Sutton w 1974 roku na prośbę badaczy języka migowego z kopenhaskiego uniwersytetu.
Valerie Sutton była tancerką baletową, pierwotnie opracowała system zapisu kroków i ruchów tanecznych (DanceWriting), jego kolejne modyfikacje zrobiła na użytek notacji właśnie języka migowego, ale również zapisu m.in. pantomimy, ćwiczeń gimnastycznych, łyżwiarskich, karate, języka ciała zwierząt (notacje te noszą wspólną nazwę – "Sutton Movement Writing"). SignWriting na początku wykorzystywali tylko duńscy badacze, ale w kolejnych dekadach zainteresowano się nim szerzej głównie w Stanach Zjednoczonych. Już w latach 80. wydano dwujęzyczny (w angielskim i SignWritingu) periodyk „The SignWriter Newspaper”.
W 1986 roku opracowano program komputerowy pozwalający na pisanie w SignWritingu za pomocą klawiatury komputerowej. Ułatwiło to znacznie posługiwanie się tym pismem.
Trwa popularyzowanie się SignWritingu, ale nie jest on powszechnie używany w środowiskach głuchych.
W 2010 roku dzięki środkom pochodzącym z funduszy europejskich rozpoczęto w Polsce program „Innowacyjne programy nauczania szansą na awans edukacyjny”. W ramach tego projektu SignWriting jest popularyzowany w ośrodkach szkolno-wychowawczych dla osób niesłyszących, opracowano program nauczania tego pisma oraz wydano podręcznik i zeszyt ćwiczeń do nauki.
Historia.
Kiedy Sutton nauczała systemu DanceWriting w Duńskim Balecie Królewskim, Lars von der Lieth, który zajmował się językiem migowym na Uniwersytecie Kopenhaskim, pomyślał, że można by zastosować podobną notację do zapisu języka migowego. Sutton stworzyła SignWriting na bazie DanceWriting, a w końcu rozszerzyła system do pełnego repertuaru ruchów (MovementWriting), jednakże tylko SignWriting i DanceWriting zdobyły popularność.
Jakkolwiek nie był to pierwszy system zapisu języków migowych (istnieje np. notacja Stokoe’a, na którym oparte są gestogramy używane do zapisu polskiego systemu językowo-migowego), SignWriting jest pierwszym adekwatnie oddającym mimikę twarzy i zmiany postawy. Jest to też jedyny system tego rodzaju, w którym wychodzą czasopisma, czy powstają podpisy w filmach na YouTube. Sutton podaje, iż SignWriting jest już stosowany w ponad 40 krajach na każdym zamieszkanym kontynencie. Można wszakże mieć wątpliwości, w jak wielu z tych krajów rzeczywiście został przyjęty przez społeczność głuchych.
W Brazylii podczas dorocznego spotkania FENEIS (Narodowe Stowarzyszenie Głuchych) w 2001, członkowie stowarzyszenia głosowali za uznaniem SignWriting za preferowaną metodę zapisu brazylijskiego języka migowego. Rekomendacja dla brazylijskiego rządu sprawiła, iż SignWriting zaczął być nauczany we wszystkich brazylijskich szkołach dla głuchych.
Ograniczenia.
Mimo zalety SignWriting, za którą uważana jest jego ikoniczność, ma on także kilka ograniczeń. Użycie SignWriting z edytorami tekstu wymaga specjalnego oprogramowania, obecnie istnieje niewielkie wsparcie w tym kierunku. Ten sam znak języka migowego może być zapisany na różne sposoby.
Wsparcie Unicode.
SignWriting był pierwszym pismem dla języków migowych zakodowanym w standardzie Unicode, jednak nie wszystkie aspekty zapisu zostały zakodowane. Jedynie symbole SignWritingu zostały zakodowane, bez uwzględnienia pozycji symboli względem siebie.
Ortografia.
W SignWriting znaki języka migowego są zapisywane jako kombinacja ikonicznych symboli dla układu rąk, położenia ciała, wyrazu twarzy, kontaktu między dłońmi i innymi częściami ciała oraz ruchów. SignWriting jest piktograficzny, w nietypowym sensie bycia jednocześnie symbolem i przybliżonym obrazem symbolizowanego pojęcia.
Znaki mogą być zapisywane z punktu widzenia osoby migającej, lub odbiorcy, jednakże obecnie ustalił się standard w którym praktycznie wszystkie znaki są zapisywane z punktu widzenia osoby migającej i uznaje się przy zapisie, że jest ona praworęczna.
Sutton początkowo zapisywała znaki w rzędach poziomych i z punktu widzenia obserwatora, jednak zmieniła to na rzędy pionowe i punkt widzenia nadawcy na prośbę głuchych użytkowników systemu.
Położenie dłoni.
Orientacja dłoni jest zapisywana przez wypełnienie symbolu dłoni. Pusty obrys (biała dłoń) oznacza że widzimy wnętrze dłoni, natomiast wypełniony symbol (czarny, niebieski) oznacza że widzimy zewnętrzną część dłoni. Symbol wypełniony w połowie oznacza dłoń widoczną z boku.
Jeśli użyty jest symbol bez przerwy, ręka jest umieszczona na pionowej płaszczyźnie na wprost nadawcy, tak jak w alfabecie palcowym. Biały pasek przez symbol dłoni oznacza, że ręka leży w płaszczyźnie poziomej. Jeśli użyty jest jeden z podstawowych symboli dłoni, takich jak prosty kwadrat lub koło, pasek dzieli go na dwie części; jeśli natomiast od tego symbolu odchodzą kreski oznaczające pozycję palców, pasek oddziela je od głównej części.
Układ dłoni.
Istnieje ponad sto symboli dla oddania możliwych układów dłoni, ale większość bazuje na pięciu podstawowych elementach:
Linia w połowie w poprzek kwadratu lub pięciokąta oznacza kciuk zagięty pod dłonią.

</doc>
<doc id="691753" url="https://pl.wikipedia.org/wiki?curid=691753" title="Jamie Cope">
Jamie Cope

Jamie Cope (ur. 12 września 1985) – angielski snookerzysta. W gronie profesjonalistów od 2001 roku. Plasuje się na 52 miejscu pod względem zdobytych setek w profesjonalnych turniejach, ma ich łącznie 164.
Kariera zawodowa.
W 2006 roku dotarł do finału turnieju Grand Prix w szkockim Abeerden, w którym przegrał z Neilem Robertsonem 5:9. W tym samym turnieju Cope osiągnął również breaka maksymalnego – 147 punktów w meczu z Michaelem Holtem. 1 kwietnia 2007 Anglik dotarł do finału turnieju China Open, gdzie musiał uznać wyższość Szkota Graeme Dotta, przegrywając 5:9.
Latem 2005 roku, w meczu treningowym, udało mu się uzyskać wyjątkowo rzadkiego breaka maksymalnego – 155 punktów (po faulu z wolną bilą przy wszystkich czerwonych na stole). Do tej pory nikomu nie udało się uzyskać takiego breaka w oficjalnym turnieju.
Do końca sezonu 2010/2011, na swoim koncie zapisał 100 breaków stupunktowych.

</doc>
<doc id="691759" url="https://pl.wikipedia.org/wiki?curid=691759" title="Test DNA">
Test DNA



</doc>
<doc id="691763" url="https://pl.wikipedia.org/wiki?curid=691763" title="Mercury Rev">
Mercury Rev

Mercury Rev – amerykański zespół rockowej alternatywy, założony pod koniec lat 80. w Buffalo w stanie Nowy Jork. Obecnie w skład zespołu wchodzą: Jonathan Donahue (wokal, gitara akustyczna), Sean 'Grasshopper' Mackowiak (gitary), Carlos Anthony Molina (gitara basowa), Jeff Mercel (perkusja, fortepian)i Jason Miranda (perkusja).
W pierwotnym zamyśle twórczość Mercury Rev miała być materiałem muzycznym do eksperymentalnych filmów tworzonych przez członków zespołu i ich znajomych. Szybko jednak udało się podpisać kontrakt z wytwórnią płytową i w 1991 roku ukazał się indie-rockowy debiut pt. "Yerself Is Steam". Cieszył się on popularnością przede wszystkim w Wielkiej Brytanii. Kolejne produkcje to "Boces" (1993) i "See You on the Other Side" (1995). Przełomem stała się płyta "Deserter's Songs" wydana w 1998 roku, na której indie-rockowe korzenie zmieszały się z elementami folku, jazzu, popu, psychodelicznego rocka, a nawet muzyki poważnej. Album otrzymał entuzjastyczne recenzje na całym świecie, a nazwa Mercury Rev stała się rozpoznawalna wśród fanów rocka. W 2001 roku na rynek trafił "All is Dream" - tym razem ocierający się o stylistykę psychodelicznego rocka z lat 60. i 70. W 2005 roku ukazało się "The Secret Migration". 30 października 2006 na rynku pojawił się dwupłytowy album "The Essential: Stillness Breathes 1991-2006" dokumentujący 15-letnią działalność zespołu. Dokładnie 10 lat po premierze najwyżej ocenionego "Deserters Songs", 30 października 2008 roku do sklepów trafił 7. pełnowymiarowy album grupy. Recepcja "Snowflake Midnight", przebiegała dwutorowo. Jedni krytycy widzieli w albumie kongenialnego następcę " Piosenek dezerterów". Przeważały jednakże opinie będące konstatacją, iż zespół swemu opus magnum nie dorównał. Do "Snowflake Midnight" dołączony był eksperymentalny album "Strange Attractor", którego nabycie możliwe było za pomocą internetu. 
Grupa w Polsce po raz pierwszy wystąpiła 10 września 2006 roku na Warszawskim Torze Wyścigów Konnych na Służewcu w ramach 1. edycji festiwalu Summer of Music. 30 listopada 2008 roku zespół zagrał w Art Cafe Muza w Sosnowcu w ramach Górnośląskiego Festiwalu Sztuki Kameralnej. Po raz kolejny zespół powrócił do Polski 23 listopada 2010. Występ znowu odbył się w ramach Festiwalu Sztuki Kameralnej.
Dyskografia.
Albumy
Single/EP
Składanki

</doc>
<doc id="691767" url="https://pl.wikipedia.org/wiki?curid=691767" title="Małe Kalendarium Górowa Iławeckiego">
Małe Kalendarium Górowa Iławeckiego

Małe Kalendarium Górowa Iławeckiego

</doc>
<doc id="691768" url="https://pl.wikipedia.org/wiki?curid=691768" title="Herb Górowa Iławeckiego">
Herb Górowa Iławeckiego

Herb Górowa Iławeckiego – jeden z symboli miasta Górowo Iławeckie w postaci herbu.
Wygląd i symbolika.
Herb przedstawia na złotej tarczy czerwonego lisa na zielonej murawie z białą gęsią w pysku. Po heraldycznie prawej stronie widnieje połowa zielonego drzewa, po lewej ceglany mur. Przez otwór w murze widać kościelne wieże.
Historia.
Najstarsza pieczęć miejska, przyłożona na dokumencie przystąpienia Górowa do Związku Pruskiego datowana jest na rok 1440. Herb przedstawiał wilka porywającego jagnię. Od połowy XVII wieku wilka zastąpił czerwony lis z białą gęsią w pysku.

</doc>
<doc id="691772" url="https://pl.wikipedia.org/wiki?curid=691772" title="Cserehát">
Cserehát

Cserehát (516.3) – makroregion geograficzny w Wewnętrznych Karpatach Zachodnich. Leży w północno-wschodnich Węgrzech, nad granicą ze Słowacją.
Cserehát to pagórkowata wyżyna o charakterystycznym kształcie trójkąta skierowanego ostrzem na południe. Region ten wdziera się klinem między Góry Tokajsko-Slańskie a Średniogórze Północnowęgierskie (do którego bywa zaliczany mimo braku charakteru górskiego). Na zachodzie doliny Bodvy i Sajó dzielą Cserehát od Krasu Słowacko-Węgierskiego ("Aggtelek"). Na wschodzie dolina Hornadu oddziela Cserehát od Gór Tokajsko-Slańskich ("Zempléni hegység"). Na północy Cserehát graniczy z Kotliną Koszycką, od której oddziela go pas niewysokich wzniesień – Wzgórz Bodwiańskich ("Bodvianska pahorkatina"). Powierzchnia regionu wynosi około 600 km². Zachodnią część regionu, nad Bodvą, tworzą tzw. góry wyspowe Szendrő o nieco bardziej zróżnicowanej rzeźbie.
Krajobraz Cserehát tworzą szerokie doliny i niewysokie wzgórza, o przeciętnej wysokości 300–320 m n.p.m. Najwyższe wzniesienie regionu – Szár hegy (514 m n.p.m.) – leży na zachodnim krańcu Wzgórz Bodwiańskich. Drugim co do wysokości punktem regionu jest wzgórze Kecske-pad (339 m n.p.m.), leżące w jego północnej części. Wzgórza Cserehát są zbudowane głównie z iłów i piasków, jedynie góry wyspowe Szendrő są utworzone z twardych skał paleozoicznych. Gleby regionu są gliniaste lub gliniasto-lessowe.
Niemal do czasów współczesnych Cserehát był mocno zalesiony, jednak lasy zostały całkowicie wycięte w XIX wieku. Od tej pory region ma charakter rolniczy. Pola uprawne leżą na wzgórzach, ich południowe zbocza zajmują winnice, zaś osiedla znajdują się w dolinach. Jedynie pas gór wyspowych Szendrő jest w większości zalesiony.
Cserehát jest dość gęsto zaludniony – zamieszkuje go około 100 tysięcy ludzi. Sieć osadniczą tworzą niewielkie wioski w dolinach. Nie ma tu dużych miast – najbliższy Miszkolc leży już na zachód od Sajó. Największym miasteczkiem jest Encs. Obecnie zaludnienie regionu spada wskutek jego zacofania gospodarczego.
Wskutek wojen w XVI i w XVII wieku region został niemal całkowicie wyludniony. W XVIII wieku zasiedlili go powtórnie Słowacy i Rusini, który szybko ulegli madziaryzacji. Dziś jedynym świadectwem niemadziarskich korzeni ludności tego regionu są dość gęsto rozsiane cerkwie greckokatolickie.

</doc>
<doc id="691773" url="https://pl.wikipedia.org/wiki?curid=691773" title="Bas-baryton">
Bas-baryton

Bas-baryton – rodzaj głosu łączący w sobie cechy basu i barytonu. Często są to śpiewacy o niezwykle rozległej skali głosu umożliwiającej im śpiewanie zarówno partii barytonowych jak i basowych. Skala bas-barytonu obejmuje ponad dwie oktawy i sięga od F (czasem E) wielkiego do g razkreślnego.
Bas-baryton powinna cechować siła i głębia basu oraz blask barytonu (zwłaszcza w górnym rejestrze). Partii na bas-baryton jest wiele, jednak rzadko są to partie pierwszoplanowe. Bas-barytony często wykonują muzykę dawną, gdyż posiadając skalę basową posiadają również ruchliwość i blask, a także miękkość barytonu (głosu, którego nie wyróżniano w muzyce dawnej). Bas-barytony wykonują też partie przeznaczone dla basów buffo. W obrębie tego rodzaju głosu można wyróżnić kilka kategorii:
Bas-baryton dramatyczny.
Najsłynniejszymi bas-barytonami w XX wieku byli: George London, José van Dam, Bryn Terfel, Simon Estes, Ian Curtis, Ferruccio Furlanetto, a ze śpiewaków wykonujących muzykę dawną Peter Kooy i David Thomas. Wśród Polaków należy wymienić przede wszystkim Adama Didura, Edwarda Reszke oraz Bernarda Ładysza. Ten ostatni to powojenny król basów nie tylko w Polsce, ale i na świecie.

</doc>
<doc id="691777" url="https://pl.wikipedia.org/wiki?curid=691777" title="Uniwersytet Helsiński">
Uniwersytet Helsiński

Uniwersytet Helsiński (, ) – największy uniwersytet w Finlandii (32 tys. studentów i 7,6 tys. pracowników). Wykłady odbywają się w językach fińskim i szwedzkim. Kobiety stanowią ok. 63% studentów.
Uczelnia została założona 26 marca 1640 w Turku, jako Akademia Królewska pod patronatem władz Szwecji. Składała się z czterech wydziałów: filozofii, prawa, teologii i medycyny. Studenci rozpoczynali naukę na Wydziale Filozofii, a następnie mogli ją kontynuować w jednej z pozostałych jednostek. Wykładowcami w tym okresie byli m.in. Henrik Gabriel Porthan, teolog Johannes Gezelius, chemik Johan Gadolin i lekarz Elias Tillandz.
Po powstaniu Wielkiego Księstwa Finlandii, w 1828 roku uczelnia została przeniesiona z Turku do Helsinek i, jako "Imperialny Uniwersytet Aleksandra", stała się częścią systemu edukacyjnego Imperium Rosyjskiego. Równocześnie stała się centrum tworzących się fińskich ruchów niepodległościowych, rozwijanych m.in. przez Johana Wilhelma Snellmana, Johana Runeberga, Zachariasa Topeliusa, czy Eliasa Lönnrota.
W 1917 roku, po uzyskaniu niepodległości przez Finlandię, uczelnia przyjęła obecną nazwę. O jej wysokim poziomie naukowym świadczy fakt, że jednym z pierwszych laureatów Medalu Fieldsa był Lars Ahlfors. Na uczelni pracowało dwóch noblistów: w 1945 roku biochemik Artturi Virtanen otrzymał nagrodę Nobla w dziedzinie chemii, a w 1967 neurofizjolog Ragnar Granit został laureatem nagrody Nobla w dziedzinie fizjologii lub medycyny.

</doc>
<doc id="691778" url="https://pl.wikipedia.org/wiki?curid=691778" title="BAHN">
BAHN

BAHN – komputerowy symulator służący do tworzenia sieci torowych i komunikacyjnych, stworzony przez Jana Bochmanna w ramach jednoosobowej firmy JBSS "Jan Bochmann Software Saxony" w Niemczech. Dostępny jest na licencji shareware (95-dniowy okres próbny).
Prace nad programem zostały rozpoczęte w 1985 r., a pierwsza wersja ukazała się w 1993 r. BAHN umożliwia sterowanie ruchem pojazdów takich jak tramwaje, pociągi, metro, a także autobusy i statki, tworzenia rozkładów jazdy z dużą dokładnością, tworzenie linii (takich jak w komunikacji miejskiej). Oprócz ogólnodostępnych typów pojazdów z różnych krajów, także typowych dla PKP i komunikacji miejskiej w polskich miastach (tramwaje Konstalu i inne), można tworzyć także własne pojazdy.
Na makiecie mogą znaleźć się także elementy krajobrazu takie jak budynki, lasy, wody, mosty oraz charakterystyczne dla transportu takie jak: przystanki, zwrotnice, sygnalizacja świetlna, ograniczenia prędkości itp. Istnieje także możliwość włączenia trybu dnia i nocy.
Każdy z pojazdów w programie ma przypisane: trasę, numer, prędkość maksymalną, zajezdnię i czasy zjazdu do niej, typ (lokalny, pospieszny, towarowy itp.), skład i rodzaj drogi po której się porusza (tory, jezdnia lub woda).

</doc>
<doc id="691781" url="https://pl.wikipedia.org/wiki?curid=691781" title="Techniczny Uniwersytet Helsiński">
Techniczny Uniwersytet Helsiński

Techniczny Uniwersytet Helsiński (, , ) – założony w 1849 r. uniwersytet w Helsinkach o profilu technicznym. Nie należy go mylić z Uniwersytetem Helsińskim, który jest oddzielną uczelnią. Studiuje na nim około 15 tys. osób. Budżet wynosi 223 mln euro.

</doc>
<doc id="691782" url="https://pl.wikipedia.org/wiki?curid=691782" title="Åbo Akademi">
Åbo Akademi

Åbo Akademi – szwedzkojęzyczny uniwersytet w Turku w Finlandii. Został założony w 1918 r. Znajdował się do 1981 r. w rękach prywatnych i w tym roku został znacjonalizowany. Studiują na nim głównie przedstawiciele szwedzkojęzycznej mniejszości.

</doc>
<doc id="691784" url="https://pl.wikipedia.org/wiki?curid=691784" title="Uniwersytet Techniczny Helsinki">
Uniwersytet Techniczny Helsinki



</doc>
<doc id="691785" url="https://pl.wikipedia.org/wiki?curid=691785" title="Uniwersytet Åbo Akademi">
Uniwersytet Åbo Akademi



</doc>
<doc id="691788" url="https://pl.wikipedia.org/wiki?curid=691788" title="Katalog (informatyka)">
Katalog (informatyka)



</doc>
<doc id="691789" url="https://pl.wikipedia.org/wiki?curid=691789" title="Newt Gingrich">
Newt Gingrich

Newton Leroy Gingrich (ur. 17 czerwca 1943 w Harrisburgu) – prominentny amerykański polityk, republikanin. 
Życiorys.
W latach 1979-1999 zasiadał w Izbie Reprezentantów.
Od 1989 do 1995 był zastępcą lidera/rzecznikiem dyscyplinarnym mniejszości (tzw. "Whip", czyli w tłumaczeniu „Bicz”). Uważany za jednego z głównych autorów zwycięstwa Republikanów w wyborach do Kongresu w roku 1994, w wyniku których zdobyli większość w Izbie Reprezentantów po okresie dominacji Partii Demokratycznej trwającym od 1954. Przez następne cztery lata był Spikerem Izby. Z biegiem czasu stał się politykiem kontrowersyjnym, nielubianym nawet we własnej partii. Jego wiodąca rola w próbie impeachmentu Billa Clintona jeszcze bardziej obniżyła jego popularność. Po wyborach roku 1998, w których Republikanie stracili kilka mandatów, fala krytyki zmusiła go do rezygnacji i odejścia z Izby.
Gingrich był przez wielu uważany za jednego z najbardziej wpływowych spikerów w historii Stanów Zjednoczonych, albowiem nie tylko przewodniczył izbie, ale uchodził za czołowego lidera większości w całym Kongresie, oraz czołową postać partii i zarazem „Republikańskiej Rewolucji”.
Podczas prawyborów prezydenckich Partii Republikańskiej w 2012 wpadł na pomysł zakładania kolonii na księżycu, według jego wizji w przyszłości miałby tam powstać stan amerykański.
W 2016 roku zaangażowany w kampanię wyborczą Donalda Trumpa i przygotowanie nowej administracji.
Człowiek Roku 1995 według magazynu „Time”.

</doc>
<doc id="691864" url="https://pl.wikipedia.org/wiki?curid=691864" title="Parkiet">
Parkiet

także

</doc>
<doc id="691865" url="https://pl.wikipedia.org/wiki?curid=691865" title="Tapeta (budownictwo)">
Tapeta (budownictwo)

Tapeta (tapeta ścienna) – materiał okładzinowy stosowany do oklejania wewnętrznych ścian w budownictwie mieszkaniowym i użyteczności publicznej, wykonywany z papieru, tkaniny, skóry lub tworzyw sztucznych. Współcześnie ozdobne, naklejane wykończenie ściany wewnętrznej budynku, najczęściej wykonane z papieru z nadrukowanym lub wytłoczonym wzorem, sprzedawane w rolkach (standardowo pasek tapety ma 53 cm szerokości i ok. 10 m długości). Żywotność tapety wynosi od kilku do ok. 10 lat. W zależności od rodzaju, tapety nie tylko dekorują wnętrza, ale również dają możliwość ukrycia nierówności i wad ścian, wyciszają i ocieplają pomieszczenia, a także ułatwiają utrzymanie czystości ścian.
Rodzaje.
Klasyfikacja tapet ze względu na rodzaj materiału: 
Zastosowanie.
Tapety stosowane do robót tapeciarskich muszą odpowiadać wymaganiom norm państwowych lub świadectw dopuszczających je do stosowania w budownictwie. Do przyklejania tapet powinny być stosowane kleje roślinne lub syntetyczne, produkowane w postaci bezwonnych proszków, łatwo rozpuszczalnych w wodzie. Temperatura w pomieszczeniu, w którym będą wykonywane roboty tapeciarskie powinna wynosić co najmniej +10 °C. 
Tapety ścienne przykleja się na suche, gładkie i oczyszczone podłoże. Pierwszym krokiem jest usunięcie pozostałości starych tapet (jeśli są), grudek farb i innych materiałów. Dziury większe niż 2 mm należy zakleić szpachlą, a powierzchnię pokryte farbą umyć detergentem z wodą. Następnie należy podłoże zagruntować rozcieńczonym klejem. Jeśli podłożem jest metal należy je pomalować farbą podkładową antykorozyjną. Przed klejeniem właściwym należy wykonać próbę na niewielkiej powierzchni. Tapetę przycina się nożycami lub nożem, zawsze zostawiając zapas ok. 10 cm. Klej należy nakładać wałkiem malarskim lub pędzlem bezpośrednio na podłoże. Techniki kładzenia i rodzaje wykorzystywanych szpachli czy klejów różnią się w zależności od rodzaju tapety i powierzchni. 
Historia.
Tapety znano w Europie w XVI wieku, a ich znaczący rozwój i rozpowszechnienie miały miejsce w XVIII wieku, pod wpływem tapet sprowadzanych z Chin. Początkowo malowano je ręcznie, od około połowy XVIII wieku wzory odbijano z klocków drzeworytniczych. Pod koniec wieku zastosowano druk maszynowy. Wraz z rozwojem produkcji tapet powstawały ośrodki ich produkcji: we Francji i Anglii (ok. połowy XVIII), Holandii i Niemczech. Wiodącą manufakturą francuską była wytwórnia Réveillon w Paryżu, będąca od 1786 manufakturą królewską. Już od XVIII wieku projektowaniem tapet zajmowali się uznani artyści, tacy jak François Boucher, a potem np. William Morris. Tapety upowszechniły się w XIX i XX wieku. Obecnie tapetowanie ścian jest popularne na całym świecie, a dzięki udoskonalaniu technik druku ilustrowanego można produkować tapety z wielu tworzyw, przedstawiające dowolne wzory i faktury.

</doc>
<doc id="691866" url="https://pl.wikipedia.org/wiki?curid=691866" title="Josef Linda">
Josef Linda

Josef Linda (ur. 1789 albo 1792 w Novych Mitrovicach, zm. 10 lutego 1834 w Pradze) – czeski pisarz i poeta.
Życiorys.
Uczył się w gimnazjum, później studiował filozofię na uniwersytecie w Pilźnie. W 1812 roku przeniósł się do Pragi, gdzie ukończył studia filozoficzne. Do 1816 roku studiował również prawo.
W 1817 roku, wspólnie z Václavem Hanką, ogłosił odkrycie zaginionego "Rękopisu królowodworskiego". Rok później ujawniono kolejny "Rękopis zielonogórski", opublikowany w 1822 roku. W wyniku wieloletnich badań, prowadzonych m.in. przez Tomasza Masaryka, odkryto fałszerstwo. Autorami zaginionych dzieł byli ich odkrywcy: Václav Hanka i Josef Linda.
Poeta w 1818 roku rozpoczął pracę w czasopiśmie "Pražskými Novinami Schönfeldových", a od 1820 roku redagował "Vlastenecký Zvěstovatel".
Od 1822 roku pracował w Bibliotece. W 1825 roku zarzucił wykonywanie tej funkcji, aby móc w pełni poświęcić się pisaniu dzienników.
Chorował na gruźlicę, w wyniku której zmarł 10 lutego 1834 roku.

</doc>
<doc id="691870" url="https://pl.wikipedia.org/wiki?curid=691870" title="Baixos de Calbinyà">
Baixos de Calbinyà

Baixos de Calbinyà – miejscowość w Hiszpanii, w Katalonii, w prowincji Lleida, w comarce Alt Urgell, w gminie Les Valls de Valira.
Według danych INE w 2020 roku liczyła 183 mieszkańców – 92 mężczyzn i 91 kobiet. 

</doc>
<doc id="691871" url="https://pl.wikipedia.org/wiki?curid=691871" title="Calbinyà">
Calbinyà

Calbinyà () – miejscowość w Hiszpanii, w Katalonii, w prowincji Lleida, w comarce Alt Urgell, w gminie Les Valls de Valira.
Według danych INE w 2020 roku liczyła 58 mieszkańców – 33 mężczyzn i 25 kobiet. 

</doc>
<doc id="691872" url="https://pl.wikipedia.org/wiki?curid=691872" title="Calbinya">
Calbinya



</doc>
<doc id="691873" url="https://pl.wikipedia.org/wiki?curid=691873" title="Baixos de Calbinya">
Baixos de Calbinya



</doc>
<doc id="691874" url="https://pl.wikipedia.org/wiki?curid=691874" title="Sant Pere">
Sant Pere

3 miejscowości w Hiszpanii:

</doc>
<doc id="691877" url="https://pl.wikipedia.org/wiki?curid=691877" title="Nożegary">
Nożegary

Nożegary – osada leśna w Polsce położona w województwie podlaskim, w powiecie sejneńskim, w gminie Sejny.
W latach 1975–1998 miejscowość administracyjnie należała do województwa suwalskiego.

</doc>
<doc id="691879" url="https://pl.wikipedia.org/wiki?curid=691879" title="Pas Aleksandra">
Pas Aleksandra



</doc>
<doc id="691881" url="https://pl.wikipedia.org/wiki?curid=691881" title="Snake (rzeka)">
Snake (rzeka)

Snake – rzeka w Ameryce Północnej, w zachodniej części Stanów Zjednoczonych, największy dopływ Kolumbii. Długość 1674 km. Ma swój początek na terenie Parku Narodowego Yellowstone (Wyoming), a następnie przepływa przez stany Idaho, Oregon i Waszyngton.

</doc>
<doc id="691882" url="https://pl.wikipedia.org/wiki?curid=691882" title="Snake">
Snake



</doc>
<doc id="691883" url="https://pl.wikipedia.org/wiki?curid=691883" title="Melody Amber">
Melody Amber

Melody Amber – organizowany i sponsorowany przez holenderskiego mecenasa i szachistę Joopa van Oosteroma turniej szachowy, rozgrywany w Monako (w 2008 r. w Nicei) w kwietniu każdego roku według następującego schematu: grane są dwie partie dziennie tempem aktywnym, jedna "na ślepo", następnie rewanż na szachownicy.
Rozegrano 20 edycji, w 2011 r. turniej odbył się po raz ostatni.

</doc>
<doc id="691884" url="https://pl.wikipedia.org/wiki?curid=691884" title="MP w szachach">
MP w szachach



</doc>
<doc id="691891" url="https://pl.wikipedia.org/wiki?curid=691891" title="Tomasz Franciszek Czapski">
Tomasz Franciszek Czapski

Tomasz Franciszek Czapski, OCist, herbu Leliwa (ur. ok. 1675 w Malborku, zm. 23 kwietnia 1733 w Pelplinie) – opat pelpliński, biskup chełmiński.
Życiorys.
Pochodził z zamożnej i wpływowej w Prusach Królewskich rodziny Czapskich. Syn Franciszka Mirosława podkomorzego malborskiego i Zofii Guldenbolk von Holt.
Święcenia otrzymał z rąk sufragana chełmińskiego F. Bogorii Skotnickiego. W 1701 był proboszczem w Miłoradzu i Kościelnicy na Żuławach (diecezja pomezańska), w tym samym czasie otrzymał godność kanonika chełmińskiego. Od 1702 koadiutor opata pelpliński cystersów, a następnie opat (1702–1733) i generalny komisarz polskiej i litewskiej prowincji tegoż zakonu. Uświetnił kościół opactwa w Pelplinie nowym ołtarzem i amboną. Zbudował także kościół w siedzibie opackiej w Pogódkach koło Starogardu Gdańskiego oraz rezydencję opacką w Pelplinie.
W dziedzinie działalności politycznej był obecny w 1728 i 1730 na sejmiku w Grudziądzu, w 1731 brał udział w radzie senatu, a w 1732 na sejmie i radzie senatu. W czasie bezkrólewia po śmierci Augusta II był obecny na obradach sejmiku generalnego w Malborku.
1 lipca 1726 prekonizowany na koadiutora chełmińskiego przy biskupie Feliksie Kretkowskim. Samodzielne rządy w diecezji objął 5 stycznia 1731. Prowadził gorliwą działalność duszpasterską. Szczególną uwagę poświęcił diecezji pomezańskiej, w której zwizytował wszystkie parafie, wydając zarządzenia reformacyjne dotyczące kultu i zabezpieczenia własności kościelnej. Dwa razy odprawił uroczystą procesję Bożego Ciała w Toruniu. W 1732 ogłosił obszerny list pasterki tzw. "processus ad clerum", w którym nakazał odbywanie wizytacji dziekańskich, zwoływanie kongregacji dekanalnych, odprawianie rekolekcji przez duchownych, obowiązek rezydencji. W 1732 dokonał rewizji przywilejów w diecezji i uporządkował sprawy materialne biskupstwa.

</doc>
<doc id="691896" url="https://pl.wikipedia.org/wiki?curid=691896" title="Skała Podolska">
Skała Podolska

Skała Podolska, Skała (, "Skała-Podilśka") – osiedle typu miejskiego w obwodzie tarnopolskim Ukrainy nad rzeką Zbrucz, u ujścia Zbruczyku.
Historia.
W 1240 roku Mongołowie splądrowali drewniany gród ruski, zwany Skałą. Długo potem na miejscu ruin ok. 1331 roku książęta litewscy Koriatowicze wznieśli murowaną warownię. Od 1394 roku Skałę wraz z całym Podolem przekazano w lenno rycerzowi polskiemu Spytkowi z Melsztyna.
W 1430 Skała znalazła się w granicach Królestwa Polskiego i otrzymała prawa miejskie magdeburskie.
Częste najazdy wołoskie i tatarskie nie pozwalały wykorzystać doskonałego położenia miasta na drogach handlowych do Kamieńca. Król polski Zygmunt I Stary starał się o zmianę tej sytuacji: w 1510 roku uwolnił miasto od podatków, podwodów i innych ciężarów. W 1515 przekazał w dzierżawę staroście kamienieckiemu Stanisławowi Lanckorońskiemu, a w 1518 odnowił prawa miejskie. Starosta Lanckoroński doprowadził w latach 30. XVI wieku do odbudowy zamku i budowy murów miejskich.
W efekcie tych działań Skała powoli zyskiwała na znaczeniu i rozwijała się. W 1570 roku lustracja dóbr królewskich województwa podolskiego zanotowała w mieście stanowiącym siedzibę starostwa niegrodowego: 186 domów chrześcijańskich czynszowych, 10 żydowskich, 25 sług zamkowych, 4 popowskich, 3 szlacheckich, 2 wójtowskich, 2 sług miejskich, co wskazuje, że mieszkało tu ponad 1000 poddanych.
Wojny XVII wieku doprowadziły Skałę do upadku znaczenia:
Według pierwszej lustracji po zakończeniu Potopu przeprowadzonej w 1665 mieszkało tu jedynie 15 mieszczan, którzy otrzymali 12-letnią wolniznę.
W czasach rozbiorowych do 1914 podlegało pod jurysdykcję starostwa powiatowego w Borszczowie, w prowincji Galicja. W roku 1914 miasteczko liczyło ogółem 6000 mieszkańców (1000 Polaków, 2700 Żydów i 2500 pozostałych narodowości, przeważnie Rusinów). W XIX wieku własność namiestnika Galicji hrabiego Agenora Gołuchowskiego i siedziba jego potomków do 1939 roku. Na miejscu znajdują się obecnie ruiny zamku Lanckorońskich, oraz pałacu odrestaurowanego przez Adama Tarłę, mauzoleum i kaplica rodowa wszystko w ruinie. Zamek popadł w ruinę po kolejnych wojnach z Tatarami oraz węgierskimi armiami księcia Rakoczego. W Skale znajduje się również pałac hrabiów Gołuchowskich, który został zniszczony . W okresie zaborów w miasteczku znajdowała się komora celna przy przejściu granicznym do Rosji. Pod okupacją niemiecką w Polsce pozbawiona praw miejskich; → gmina Skała Podolska.
Do 1939 r. wchodziła w skład województwa tarnopolskiego w Polsce. 
W miejscowości stacjonowała kompania graniczna KOP „Skała” i strażnica KOP „Skała”.
Podczas okupacji Niemcy dokonali niemal całkowitej zagłady społeczności żydowskiej liczącej ponad 1500 osób. W dniach 26-27 września 1942 roku deportowali do obozu śmierci w Bełżcu ponad 800 Żydów. W ciągu następnego miesiąca pozostałych przenieśli do getta w Borszczowie. Na miejscu zabito ponad 300 Żydów. Część przeżyła ukrywając się, pod koniec 1944 roku w Skale żyło 150 Żydów. Przetrwały także zwoje Tory ukryte na terenie majątku Gołuchowskich.
Do 1946 r. nastąpiło wysiedlenie mieszkających Polaków. Stary cmentarz polski oraz rzymskokatolicki kościół Wniebowzięcia NMP z 1719 r. zdewastowany (stan na 2006). Poza nimi w mieście znajdują się cerkiew Zaśnięcia Matki Boskiej, pomnik Chmielnickiego, .
W 1989 liczyło 4665 mieszkańców.
W 2013 liczyło 4263 mieszkańców.
Linki zewnętrzne.
 

</doc>
<doc id="691898" url="https://pl.wikipedia.org/wiki?curid=691898" title="Discoverer 25">
Discoverer 25

Discoverer 25 – amerykański satelita wywiadowczy. Stanowił część tajnego programu CORONA. Był to siódmy statek z drugiej serii satelitów programu CORONA, nazwanych KH-2. Po wykonaniu 33 orbit i pobycie przez 50 godzin i 3 minuty na orbicie, kapsuła powrotna z materiałem zdjęciowym powróciła na Ziemię. Nie udało się przechwycić pojemnika w powietrzu, gdyż wpadł nieco na północ od przewidywanego rejonu. Po zlokalizowaniu miejsca upadku do Oceanu Spokojnego, na północ od wysp Hawajskich, trzech płetwonurków umieściło pojemnik na tratwie. Wyłowił ją niszczyciel USS „Radford”. Misja zakończyła się połowicznym sukcesem, gdyż wszystkie zdjęcia pokrywały smugi.
Statki serii KH-2 (Discoverer 18, Discoverer 25 i Discoverer 26) zużyły razem 5470,85 metrów taśmy filmowej, na których wykonały 7246 fotografii.

</doc>
<doc id="691899" url="https://pl.wikipedia.org/wiki?curid=691899" title="Wojciech Leski">
Wojciech Leski



</doc>
<doc id="691900" url="https://pl.wikipedia.org/wiki?curid=691900" title="Urlów">
Urlów

Urlów, Urłów (ukr. Вірлів) – wieś na Ukrainie w rejonie zborowskim obwodu tarnopolskiego.
Położony 10 km na północny zachód od Zborowa nad rzeką Mała Strypa.
Historia.
Do 1772 roku w województwie ruski I Rzeczypospolitej. Pod koniec XIX w. wieś posiadała przysiółek Hrabużna (Chrabużna). Do 1939 w województwie tarnopolskim II Rzeczypospolitej.
Niegdyś własność polskiego rodu Lipińskich. Majątek w Urłowie został zakupiony przez lwowskiego kompozytora Karola Józefa Lipińskiego w roku 1845. Artysta spędzał tutaj wakacje, a po przejściu na emeryturę przeniósł się do Urłowa na stałe. Tutaj zmarł w 1861 roku. Po śmierci kompozytora Urłów przeszedł w ręce synów Gustawa i Konstantego. W testamencie Lipiński przeznaczył majątek w Urłowie na utworzenie fundacji stypendialnej jego imienia, wspierającej młodych skrzypków kształcących się w konserwatoriach we Lwowie, Neapolu i Wiedniu. Fundacja działała aż do wybuchu I wojny światowej. 
Do 1946 trwało wysiedlenie mieszkających tutaj Polaków.

</doc>
<doc id="691901" url="https://pl.wikipedia.org/wiki?curid=691901" title="Jezioro Długie (gmina Krasnopol)">
Jezioro Długie (gmina Krasnopol)

Jezioro Długie – jezioro położone w północno-wschodniej Polsce na Suwalszczyźnie w powiecie sejneńskim leży w granicach miejscowości Krasnopol w odległości 1,5 km na północny zachód od Urzędu Gminy i kościoła. 
Jego długość to około 2600 m, szerokość około 800 m w najszerszym miejscu, powierzchnia 105,8 ha największa głębokość około 37 m. Jezioro jest, bezodpływowe, zasilane jedynie licznymi źródłami i ciekami wodnymi. Brzegi łagodne piaszczyste, dostępne w 80%. To jezioro jest połączone tzw. przejmą z jeziorkiem pod potoczną nazwa Buchta o powierzchni 8 ha.

</doc>
<doc id="691902" url="https://pl.wikipedia.org/wiki?curid=691902" title="Jazłowiec">
Jazłowiec

Jazłowiec (ukr. Язловець, "Jazłoweć") – wieś (dawniej miasto) na zachodniej Ukrainie w rejonie czortkowskim obwodu tarnopolskiego, na południe od Buczacza, przy drodze T2016. W czasie okupacji niemieckiej wieś była siedzibą gminy Jazłowiec. Od 1944 jako wieś jest siedzibą rady wiejskiej. Przez wieś płyną rzeka Olchowiec, lewy dopływ Strypy i Jazłowczyk.
Historia.
Jest to jedna z najstarszych osad polskich na Podolu zachodnim.
W 1406 król Władysław II Jagiełło nadał Jazłowiec staroście Dziersławowi Konopce, który przez naleganie wielkiego księcia litewskiego Witolda Kiejstutowicza oddał posiadłość Teodorykowi z Buczacza. Według innych danych przed 1417 r. Jazłowiec dostał się w ręce Buczackich herbu Abdank którzy po osiedleniu się w Jazłowcu przyjęli nazwisko Jazłowieckich. Właścicielami Jazłowca byli m.in. przedstawiciele ks. Radziwiłłów i Koniecpolskich. W okresie I Rzeczypospolitej osadę zamieszkiwali również Ormianie, a miasto było siedzibą drugiego obok Lwowa biskupstwa kościoła ormiańskiego. W latach 1676-1684 Jazłowiec wchodził w skład Porty Osmańskiej. W 1708 w Jazłowcu, który był centrum namieśnictwa, znajdowały się cerkwie: p.w. Narodzenia Pańskiego, Świętego Mikołaja oraz Świętego Eliasza.
Zachowały się do dnia dzisiejszego ruiny twierdzy fortyfikowanej przez Jazłowieckich oraz stary polski cmentarz z kaplicą Błażowskich herbu Sas. Nad miasteczkiem do chwili obecnej znajduje się klasztor Sióstr Niepokalanek (założony w 1863 roku przez bł. Marcelinę Darowską), mieszczący się w pałacu zbudowanym w latach 1644-1659 przez hetmana koronnego Stanisława i jego syna Aleksandra (któremu sejm w 1658 za utrzymanie załóg w Brodach i Jazłowcu przyznał prawo pobierania cel i myta w Jazłowcu) i będącym od 1746 roku do końca XVIII wieku rodową siedzibą Poniatowskich (spędził w nim część swoich lat chłopięcych przyszły król Stanisław August Poniatowski). W 1766 ówczesny właściciel miasta król Stanisław August Poniatowski potwierdził nadane przez ojca i brata prawo względem posiadłości i powinności.
Obok klasztoru w 1863 r. utworzony został przez przełożoną Marcelinę Darowską zakład naukowo-wychowawczy dla dziewcząt. W jazłowieckim kościele św. Anny swą pierwszą mszę odprawił w 1894 roku Adam Stefan Sapieha, późniejszy kardynał. Od 1883 do 1946 roku w kaplicy Sióstr Niepokalanek znajdował się słynący łaskami posąg Matki Bożej Jazłowieckiej z białego marmuru. I wojna światowa przyniosła miastu znaczne zniszczenia z uwagi na czterokrotne przechodzenie przez nie linii frontu. Sam klasztor, będący przez pewien czas siedzibą austriackiego sztabu, mimo bombardowania lotniczego (w czasie którego zrzucono 14 bomb) nie został uszkodzony.
Wiek XX.
Podczas wyborów do Rady miejskiej w Jazłowcu na początku 1902 wybranych zostało 15 katolików (m.in. obaj proboszczowie) i 9 żydów (w poprzedniej kadencji było 6 katolików i 18 Żydów).
Jednak akta wyborcze wysłane do Buczacza pocztą przez urząd gminny (właściwie policjant przyniósł je na pocztę drogą) zniknęły.
W 1906 Sejm Krajowy Galicji przeznaczył Wydziałowi powiatowemu w Buczaczu subwencję 11000 kr. na budowę drogi Niżniów – Jazłowiec.
Zabytkowe centrum Jazłowca prawie całkowicie zostało zniszczone podczas ostrzału podczas ofensywy Brusiłowa w czerwcu 1916.
Po zakończeniu I wojny światowej, od listopada 1918 r. do lata 1919 Jazłowiec znalazł się w Zachodnioukraińskiej Republice Ludowej. W grudniu 1918 roku klasztor w Jazłowcu został zajęty przez wojska zachodnio-ukraińskie i zamieniony na więzienie dla internowanych Polaków. W lecie 1919 roku w wąwozach w pobliżu Jazłowca odbyła się trzydniowa, zwycięska bitwa 14 Pułku Ułanów z wojskami ukraińskimi. Od dnia zwycięstwa – 11 lipca 1919 roku pułk ten przyjął nazwę Ułanów Jazłowieckich. Jedynym poległym w bitwie po polskiej stronie był Stanisław Sekuła. 
W okresie II Rzeczypospolitej (1920–1939) słynna już szkoła ss. Niepokalanek, znana w całym kraju jako "Jazłowiec", składała się z liceum ogólnokształcącego oraz seminarium gospodarczego wraz z internatem. 
Około 1929 Jazłowiec, miasto w powiecie buczackim, liczyło 1982 mieszkańców.
W grudniu 1943 banderowcy dokonali napadu na miejscowość. W czasie torturowania proboszcza parafii Jazłowieckiej, ks. dra Andrzeja Kraśnickiego, usiłowali zmusić go do ujawnienia nazwisk osób ukrywających Żydów, czyli zdradzenia tajemnicy spowiedzi. Ksiądz milczał, został przez grupę UPA porwany i zamordowany w nieznanym miejscu.
23 sierpnia 1944 w miejscowości Rusiłów pod Jazłowcem zostały zamordowane przez Ukraińców dwie niepokalanki z Jazłowca, siostry Zofia Stefania Ustyanowicz i Laetitia Maria Szembek. Zwłoki zostały odnalezione na początku listopada 1944 roku w lesie rusiłowskim. Pogrzeb s. Letitii Szembek odbył się 6 listopada, a s. Zofii Ustyanowicz 11 listopada 1944 roku w grobowcu zakonnym Niepokalanek w Jazłowcu.
W okresie ZSRR miasto nosiło nazwę "Jabłuniwka".
W 1946 roku mieszkający w Jazłowcu Polacy oraz Siostry Niepokalanki zostali przymusowo wysiedleni na zachód. Siostry dzięki pomocy radzieckich saperów przewiozły koronowany w 1939 roku posąg Pani Jazłowieckiej do Szymanowa. Klasztor przekształcono w sanatorium, które działało w jednym ze skrzydeł pałacu Od 1999 roku w kaplicy (dawnej sali balowej pałacu, będącej za czasów ZSRR salą kinową) istnieje sanktuarium bł. Marceliny Darowskiej, znajduje się tu też wierna kopia posągu Pani Jazłowieckiej. Dawne plantacje winorośli, rosnące niegdyś na południowym stoku wzgórza pałacowego, zostały wyparte przez roślinność typu parkowego.
Na portalu pałacu (od strony parku) znajduje się łacińska sentencja "Honestus rumor alterum est patrimonium" („Dobra sława jest drugim dziedzictwem”). W tympanonie widnieje korona królewska oraz rodowe herby Poniatowskich i Czartoryskich, pod którymi umieszczono wizerunek Orderu Orła Białego.
Religia.
6 stycznia 1749 Stanisław Poniatowski dał prezentę ks. Piotrowi Filewiczowi na probostwo cerkwi św. Eliasza proroka, a 8 sierpnia 1753 (już jako kasztelan krakowski) ks. Michałowi Pawłowiczowi na probostwo cerkwi św. Mikołaja.

</doc>
<doc id="691903" url="https://pl.wikipedia.org/wiki?curid=691903" title="Neoplan Polska">
Neoplan Polska

Neoplan Polska – przedsiębiorstwo zajmujące się produkcją autobusów miejskich i autokarów turystycznych. Posiadało dwie fabryki: spawalnię szkieletów nadwozi w Środzie Wielkopolskiej oraz zakład produkcji finalnej w Bolechowie-Osiedlu koło Poznania. W 2001 r. zostało przekształcone w Solaris Bus &amp; Coach Sp. z o.o.
Historia.
2 sierpnia 1994 roku powstało w Warszawie Biuro Handlowe spółki Gottlob Auwärter GmbH, właściciela marki „Neoplan”. Nosiło ono firmę „Neoplan Polska” Sp. z o.o., i było przedsiębiorstwem rodzinnym o 100% polskim kapitale. Założycielami spółki byli Krzysztof Olszewski i Solange Olszewska. W latach 1994–1995 spółka zajmowała się wyłącznie dystrybucją produktów niemieckiego przedsiębiorstwa. Pierwszym odbiorcą było MZK Warszawa. Trafił do niego w 1994 roku pierwszy autobus niskopodłogowy sprzedany w Polsce – Neoplan N4020/3. Po wygraniu w roku 1995 przetargu na dostawę do Poznania 50 niskopodłogowych autobusów miejskich, we wrześniu 1995 r. podjęto decyzję o otworzeniu własnej Fabryki Autobusów „Neoplan Polska” w Bolechowie koło Poznania. Jesienią 1995 r. pierwszych 36 pracowników przedsiębiorstwa odbyło praktykę w zakładzie przedsiębiorstwa Gottlob Auwärter GmbH w Berlinie. Począwszy od stycznia 1996 roku przedsiębiorstwo stało się producentem, na licencji niemieckiej, niskopodłogowych autobusów miejskich marki Neoplan oraz, nieco później, autokarów tej marki. Pierwsze wyprodukowane autobusy przekazano odbiorcy w marcu 1996. Zatrudnienie sięgało wówczas około 60 osób. Produkcja odbywała się w wynajętej, nie wykorzystywanej, hali byłego zakładu transportu Tłoczni Metali Pressta, pracującej na potrzeby Wojska Polskiego. Do Bolechowa przeniesiono siedzibę przedsiębiorstwa, pozostawiając w Warszawie biuro handlowe. Założyciele przedsiębiorstwa dążyli do realizacji całego cyklu budowy autobusów, począwszy od projektu, przez prototyp, produkcję podzespołów do montażu finalnego. Dlatego do 1998 r. w Bolechowie powstały zakłady: Blacharnia, Finisz (zajmujący się montażem ostatecznym) oraz Biuro Techniczne (tworzące nowe projekty) i prototypownia. Jesienią 1998 r. uruchomiono również zakład w Środzie Wielkopolskiej, będący Wydziałem Budowy Szkieletów. To pozwoliło zrezygnować z dostaw kluczowych komponentów z Niemiec. W krótkim czasie „Neoplan Polska” zmonopolizował rynek w obu kategoriach produkowanych przez siebie autobusów, uzyskując na nich około 50% udziału. Duża sprzedaż autokarów turystycznych wymagała zapewnienia serwisu tych pojazdów poza granicami Polski. Dlatego nawiązano współpracę z siecią serwisową „DAF Coach Back-Up”, obsługującą zarówno autobusy turystyczne, jak i miejskie. Przedsiębiorstwo DAF było jednocześnie głównym dostawcą silników. Pod koniec lat 90. przedsiębiorstwo przymierzając się do opracowania własnych oryginalnych modeli autobusów, dokonało modernizacji licencyjnych Neoplanów serii N, tworząc przejściową rodzinę K. Po wdrożeniu do produkcji własnych modeli miejskich Solaris Urbino (1999), oraz zaprezentowaniu prototypu własnego autokaru Solaris Vacanza (2001), pod koniec 2001 roku zaniechano produkcji pod marką Neoplan.
W dniu 16 grudnia 1999 roku niemieckie przedsiębiorstwo Gottlob Auwärter GmbH, właściciel marki Neoplan, przejęło 30% akcji spółki „Neoplan Polska”. Było to związane z planami produkcji w Polsce do 600 sztuk autobusów Neoplan N 316 SHD Euroliner rocznie dla niemieckiego Neoplana. Wpływ na tę decyzję miała również silna konkurencja na rynku krajowym, wpływająca na obniżenie cen produktów, a tym samym i zysków dużo inwestującej spółki. Plany te nie doszły do skutku m.in. ze względu na przejęcie w 2000 roku spółki Gottlob Auwärter GmbH przez koncern MAN. We wrześniu 2001 roku, po odkupieniu 30% akcji spółki przez rodzinę Olszewskich, spółka „Neoplan Polska” zmieniła nazwę na Solaris Bus &amp; Coach Spółka z o.o.
Łączna sprzedaż wyprodukowanych w Polsce modeli przedsiębiorstwa „Neoplan Polska” pod marką „Neoplan” wyniosła 697 sztuk i w poszczególnych latach przedstawiała się następująco: 1996 – 69 szt., 1997 – 222 szt., 1998 – 233 szt., 1999 – 146 szt., 2000 – 6 szt., 2001 – 21 szt. W latach 2000–2001 produkowane były jedynie autokary. Łączna sprzedaż wyprodukowanych w Polsce poszczególnych modeli autobusów miejskich serii N wyniosła 421 sztuk i przedstawiała się następująco: N4009 – 38 szt., N4016 – 116 szt., N4016TD – 32 szt., N4020 – 169 szt., N4020TD – 44 szt., N4021 – 22 szt. Łączna sprzedaż modeli autobusów miejskich serii K wyniosła 46 sztuk i przedstawiała się następująco: K4010 – 3 szt., K4016 – 43 szt. Sprzedano również 230 sztuk autokarów marki Neoplan wytworzonych w Polsce. Wszystkie wytworzone w Bolechowie egzemplarze Neoplanów zostały sprzedane w Polsce.
Od 1999 do 2001 roku przedsiębiorstwo wytwarzało również autobusy miejskie serii Solaris, których oferta stała się podstawą programu produkcyjnego po przekształceniu w Solaris Bus &amp; Coach Sp. z o.o.
Od 1998 roku stosowany był graficzny symbol miejskich autobusów „Neoplan Polska” – zielony jamnik, wymyślony przez wiceprezes Solange Olszewską.
Produkty.
Autobusy miejskie:
"Licencyjne odpowiedniki niemieckiej rodziny autobusów Neoplan Metroliner:"
"Olibus – zmodernizowana rodzina autobusów Metroliner, przeznaczona na polski rynek"
Wszystkie wymienione powyżej modele oferowano również (a w przypadku rodziny K – wyłącznie) w wersji z pionowym usytuowaniem silnika – "tower drive". Autobusy takie oznaczano dodatkowo literami "td" w nazwie modelu (np. "Neoplan N4020td").
Autobusy turystyczne:
Autobusy specjalne:

</doc>
<doc id="691904" url="https://pl.wikipedia.org/wiki?curid=691904" title="Maciej Marek Sysło">
Maciej Marek Sysło

Maciej Marek Sysło (ur. 3 listopada 1945 w Tarnowie) – polski matematyk i informatyk, profesor nauk matematycznych, nauczyciel akademicki, specjalność naukowa: teoria grafów, matematyka dyskretna, algorytmika, optymalizacja, dydaktyka informatyki.
Życiorys.
Kariera akademicka.
Studia matematyczne ze specjalnością metody numeryczne (1963-1968) na Wydziale Matematyki, Fizyki i Chemii Uniwersytetu Wrocławskiego. Na tej uczelni kolejno uzyskał tytuł doktora (1973), habilitację (1980) oraz tytuł profesora nauk matematycznych (1991). Od 1968 pracował w Instytucie Matematycznym, a od 1975 do 2016 w Instytucie Informatyki Uniwersytetu Wrocławskiego, gdzie w latach 1984–1996 był dyrektorem Instytutu. W latach 2003-2004 był członkiem Polskiej Komisji Akredytacyjnej.
W tym okresie przebywał na stypendium na Uniwersytecie Tokijskim (1974-1976), Fundacji Humboldta i Uniwersytecie w Bonn (1982-1984), Berlin (1989) oraz Programu Fulbrighta na Uniwersytecie Oregonu (1996-1997). Był też profesorem wizytującym w Washington State University (czerwiec 1979, maj-sierpień 1980, 1981-1982), na Uniwersytecie w Kopenhadze (wrzesień 1987,luty 1992) oraz na Uniwersytecie w Groningen (listopad 1991-luty 1992).
W latach 1970–1990 uczestniczył w projektach przemysłowych, dotyczących optymalizacji i komputeryzacji procesów decyzyjnych i produkcyjnych, m.in. w hucie w Ostrowcu Świętokrzyskim, w fabryce obrabiarek w Kuźni Raciborskiej i w zakładach szyb samochodowych Flach Glass w Gelsenkirchen (Niemcy), a także przy optymalizacji kampanii cukrowniczych w Polsce.
W latach 2005–2018 był profesorem zwyczajnym na Wydziale Matematyki i Informatyki w Uniwersytecie Mikołaja Kopernika (UMK) w Toruniu. Od 2018 jest profesorem zwyczajnym w Warszawskiej Wyższej Szkole Informatyki (WWSI).
Działalność na rzecz edukacji informatycznej.
Od połowy lat 1980 aktywnie uczestniczy w popularyzacji i kształtowaniu powszechnej edukacji informatycznej na wszystkich szczeblach kształcenia, od szkoły podstawowej po uczelnie wyższe. Jest autorem kolejnych podstaw programowych przedmiotów informatycznych dla szkół.
W Instytucie Informatyki Uniwersytetu Wrocławskiego, a następnie na Wydziale Matematyki i Informatyki UMK w Toruniu, gdzie kierował Zakładem Metodyki Nauczania Informatyki i Technologii Informacyjnej, zorganizował i prowadził ośrodek kształcenia i doskonalenia nauczycieli w zakresie informatyki i technik informacyjnych. W latach 1985-2005 zorganizował kilkadziesiąt studiów podyplomowych dla nauczycieli. W 1993 wspólnie z Ogólnopolską Fundacją Edukacji Komputerowej zainicjował w MEN ogólnopolskie szkolenia informatyczne dla nauczycieli. W latach 2009-2012 kierował merytorycznie projektem "Informatyka+" w Warszawskiej Wyższej Szkole Informatyki. W 2011 stworzył koncepcję Dolnośląskiej e-Szkoły, jako środowiska dla kształcenia się uczniów i pracy nauczycieli, w tym dla uczniów o specjalnych potrzebach w ramach Fundacji Promyk Słońca.
Organizator konferencji poświęconych perspektywom edukacji informatycznej w szkołach:
Współorganizator konkursów i olimpiad informatycznych:
Funkcje z wyboru w gremiach zajmujących się edukacją informatyczną:
Życie prywatne.
Żonaty, dwóch synów: Tomasz (1973) – absolwent informatyki (Uniwersytet Wrocławski) i Akademii Sztuk Pięknych (we Wrocławiu), Bartosz (1985) – absolwent prawa (Uniwersytet Wrocławski).
Hobby.
Kolekcjoner mechanicznych maszyn do pisania i do liczenia, m.in. jednej z kilkunastu replik pierwszego kalkulatora maszyny Schickarda i jednej z dwóch w świecie replik maszyny Słonimskiego. Popularyzuje historię informatyki na spotkaniach dla dzieci, młodzieży i dorosłych oraz organizuje wystawy swoich maszyn: WMiI UMK, Toruń (sierpień 2008, lipiec 2013); Muzeum UJ, Kraków (wrzesień – listopad 2019); Muzeum Dawnego Kupiectwa, Świdnica (luty – czerwiec 2020).
Publikacje.
Autor ponad 150 prac naukowych z zakresu teorii grafów, matematyki dyskretnej, informatyki. Na podstawie wspólnej pracy z zespołem G.W. PEck ma Liczbę Erdösa równą 1.
Jest też autorem publikacji dotyczących edukacji informatycznej oraz dydaktyki informatyki.

</doc>
<doc id="691905" url="https://pl.wikipedia.org/wiki?curid=691905" title="Nosalowa Przełęcz">
Nosalowa Przełęcz

Nosalowa Przełęcz – znajdująca się na wysokości 1101 m przełęcz w północno-wschodniej grani Kasprowego Wierchu pomiędzy grzbietem Nosala (1206 m) i Nieboraka (1219 m). Zachodnie stoki spod przełęczy opadają do Doliny Bystrej, wschodnie do Doliny Olczyskiej. W obydwa stoki przełęczy wcinają się żleby z niewielkimi potoczkami.
Obszar przełęczy porasta górnoreglowy las świerkowy. Przełęcz jest ważna z punktu widzenia turystów i narciarzy – znajduje się na niej skrzyżowanie szlaków turystycznych i nartostrad. Oprócz znakowanych szlaków turystycznych i nartostrad wychodzą stąd nieznakowane ścieżki. Łącznie wszystkich ścieżek zaczynających się lub kończących się na Nosalowej Przełęczy jest 9, co jest tatrzańskim rekordem.

</doc>
<doc id="691906" url="https://pl.wikipedia.org/wiki?curid=691906" title="Maciej Sysło">
Maciej Sysło



</doc>
<doc id="691909" url="https://pl.wikipedia.org/wiki?curid=691909" title="Swing (taniec)">
Swing (taniec)

Swing – styl tańca towarzyskiego pochodzący ze Stanów Zjednoczonych, tańczony do muzyki jazzowej.
Popularny od drugiego do piątego dziesięciolecia XX wieku. Moda na tańczenie swinga, zarówno w Ameryce, jak i w Europie, powróciła w latach osiemdziesiątych.
Styl rozwijał się dzięki muzyce jazzowej w latach 1920–1940. W epoce swingu istniały setki stylów tańca swingowego, ale te, które przetrwały poza tą erą to: lindy hop, balboa, collegiate shag i charleston. Dziś najbardziej znanym z tych tańców jest lindy hop, który powstał w Harlemie na początku lat trzydziestych XX wieku. Podczas gdy większość tańców swingowych ma swoje źródło w afrykańskich społecznościach amerykańskich jako tańce afrykańskie, niektóre tańce ery swingu, takie jak Balboa, rozwijały się poza tymi społecznościami.
Nieco zaskakująco, określenie „swing dance” nie było powszechnie używane do identyfikacji grupy tańców aż do drugiej połowy XX wieku. Historycznie termin „Swing” odnosił się do stylu muzyki jazzowej, który inspirował ewolucję tańca. Jitterbug to parasolowy termin oznaczający wszelkie formy tańca swingowego, choć często jest on używany jako synonim pochodnej lindy hopu o nazwie „East Coast Swing”. Powszechnie stosowano również słowo „tancerz swingowy”. Termin "jitterbug" kojarzył się z liderem zespołu Cabem Callowayem, ponieważ, jak sam to określił, „Tancerze wyglądają jak grupa "jitterbugs" („nerwusów”) na parkiecie z powodu ich szybkich, często sprężystych ruchów”.
Określenie „taniec swingowy” jest często rozszerzone na inne tańce, które nie mają pewnych charakterystycznych cech tradycyjnych tańców swingowych: West Coast Swing, Carolina Shag, East Coast Swing, Hand Dance, Jive, Rock and Roll, Modern Jive i inne tańce rozwinięte w latach 40. i późniejszych. Silna tradycja społecznego i konkurencyjnego boogie woogie i Rock ’n’ Roll w Europie dodaje te tańce do lokalnych kultur tańca swingowego.
Historia.
Początki tańca.
Historia swingu sięga lat 20. XX wieku, kiedy to czarna społeczność, tańcząc do współczesnej muzyki jazzowej, odkryła charleston i lindy hop. Taniec swingowy ma swoje źródło w "Harlem Renaissance", okresu wielkich osiągnięć kulturowych i intelektualnych wśród Afroamerykanów w latach dwudziestych i trzydziestych. Tańce były na ogół wykonywane z muzyką jazzową, inną rodzącą się formą sztuki w tamtych czasach. Sala balowa w Savoy w Harlem była miejscem narodzin lindy hop. W pewnym sensie taniec był afrykańsko-amerykańską odpowiedzią na europejskie tańce społeczne. Jednakże podczas gdy tańce latynoamerykańskie wyrosły z mieszanki hiszpańskich form kolonialnych i afrykańskich bitów, swing był bardziej "kpiną" z europejskich, spokojnych walców. Taniec wykonuje się z partnerem, ale dzikie ruchy były mieszanką inspiracji z Charlestonowskiej i swobodnej ekspresji. Ta improwizacja ma swoje korzenie w Afryce. Jednak taniec z partnerem był obcym pojęciem w afrykańskich formach tanecznych, więc jest to trwały wkład europejskich tańców do swingu.
Taniec rozprzestrzenił się poza społeczność Afroamerykanów w 1930 roku. Był postrzegany niekorzystnie przez nauczycieli tańca, ale nie mogli oni powstrzymać tego, co działo się w lokalnych klubach. Gdy sława tańca swingowego rozrosła się i rozprzestrzeniła w Stanach Zjednoczonych, regionalne style powstały w latach 40. i 50. XX wieku. Wariacje tańca swingowego obejmowały m.in. Balboa, Collegiate Shag, Carolina Shag, East Coast Swing i West Coast Swing. East Coast Swing uznawany jest za amerykański, konkurencyjny taniec towarzyski, a inne style tańca swingowego są czasami określane jako tańce towarzyskie. Nawet korzenie tańca Jive i jego wariacji można znaleźć w popularności i popularności swingu. Choć każdy z tych stylów ma swoje własne charakterystyczne kroki, jedną z cech charakterystycznych tego tańca pozostaje improwizacja i swoboda.
Swingjugend.
W czasach największego rozkwitu ideologii nazistowskiej działała w Niemczech młodzieżowa grupa miłośników jazzu i swingu, której nazwa – będąca parodią Hitlerjugend i innych „-jugend” określających organizacje narodowosocjalistycznej Rzeszy – brzmiała Swingjugend. Członkowie grupy sami siebie nazywali Swingersami lub Swing-Boy i Swing-Girl. Byli to uczniowie szkół średnich, głównie starszych klas, którzy poprzez muzykę swing starali się nawiązywać do wzorców brytyjskiego i amerykańskiego stylu życia oraz przeciwstawiać oficjalnej państwowej ideologii.
Muzykę jazzową, jako że była ona wykonywana przez Afroamerykanów i Żydów, naziści nazywali „muzyką czarnuchów” lub „degeneratów” z racji promowania przez słowa piosenek wolnej miłości i wyzwolenia seksualnego. Członkowie Hitlerjugend, którzy uczestniczyli w wydarzeniach kulturalnych Swingersów, w swoich raportach opisywali młodzież alternatywną jako „moralnie zdeprawowaną” i „bezpłodną”. Swingujący zaś podczas występów kpili z nazistów: nosili długie włosy i kapelusze w kontrze do spartańskiego militaryzmu narzucanego przez reżim, posługiwali się też własnym żargonem składającym się głównie z anglicyzmów i stworzyli „Swing Heil”, wyśmiewające nazistowskie zawołanie „Sieg Heil!”.
Początkowo Swingjugend była grupą apolityczną. Jednak w 1941 roku brutalne represje zmusiły Swingersów do działalności w podziemiu. Młodzież przeciwna nazistowskiemu reżimowi tworzyła uliczne gangi, które inspirowały się tradycjami socjalistycznymi i komunistycznymi. Powstała także inna, mniej upolityczniona grupa buntowników o nazwie Szarotkowi Piraci (Edelweiss Piraten). Trzeci odłam stanowiła młodzież z wyższej warstwy klasy średniej, która protestowała przeciwko narzucanej przez partię narodowej muzyce, słuchając amerykańskiego jazzu i swingu.
Aby mieć dostęp do nieformalnych klubów, członkowie musieli posiadać sprzęt grający pozwalający na odtwarzanie zakazanych w niemieckim radiu utworów. Przydatna była także przynajmniej podstawowa znajomość angielskiego, aby rozumieć teksty amerykańskich piosenek. Swing Kids ubierali się oni w duchu zapoczątkowanego przez Amerykanów hiszpańskiego i meksykańskiego pochodzenia „zoot suit style”: chłopcy zakładali długie marynarki w kratę, buty do tańca i kolorowe szaliki, a dziewczęta wpinały w sukienki guziki ze szlachetnymi kamieniami, nosiły przy sobie parasolki, miały długie rozpuszczone włosy i mocny makijaż. Ubrania swingkindersów były mieszanką stylu czarnych jazzmanów, amerykańskich gangsterów z hollywoodzkich filmów i brytyjskiej mody. W Hanowerze modne były popielate płaszcze i kapelusze z szerokim rondem, z kolei członkowie frankfurckiej grupy Haarlem Club propagowali typowy dla amerykańskich czarnych jazzmanów styl "zootie".
2 marca 1940 r. gestapo przeprowadziło nocny nalot na hamburski klub Curio-Haus, w którym bawiło się ponad 400 swingkindersów. 138 młodych ludzi – 93 chłopców i 45 dziewcząt – zostało zatrzymanych za wykroczenie przeciwko państwu. Dziewczęta oskarżono dodatkowo o rozwiązłość. Wyroki były jednak łagodne – kilka tygodni aresztu, bez osadzenia w obozie koncentracyjnym. Ta pobłażliwość hamburskiego sądu skłoniła Artura Axmanna, dowódcę Hitlerjugend, do napisania listu do szefa gestapo Reinharda Heydricha, w którym domagał się wysyłania swingkindersów do obozów nawet na trzy lata.
Działalność Swingjugend, nie trwała długo. 18 sierpnia 1941 roku w wyniku brutalnej policyjnej operacji aresztowano ponad 300 Swingersów. Części obcięto włosy i odesłano – pod ścisłą obserwacją – z powrotem do szkół. Innych, głównie liderów, wywieziono do obozów koncentracyjnych. Grupa próbowała jeszcze kontynuować działalność, prowadząc antyfaszystowską propagandę, jednak na rozkaz Heinricha Himmlera kluby Swingersów zostały zlikwidowane, a ich członkowie – z zaleceniem stosowania wobec nich przemocy fizycznej i skazania na przymusową pracę – trafili do obozów.
Oblicza się, że od 40 do 70 swingkindersów w wieku poniżej 18 lat trafiło do obozów koncentracyjnych dla nieletnich, takich jak KL Moringen czy KL Uckermark niedaleko Ravensbrück.
Swing dziś.
Swing był najbardziej popularny w latach 1930 i 1940, ale moda trwa do dziś. Ruchy taneczne ewoluowały wraz z muzyką. Swingowe style tańca są podstawą wielu innych stylów tanecznych, w tym disco, country line dancing i hip hop. Swingowe kluby i konkursy tańca nadal odbywają się na całym świecie.
Pomimo kilkudziesięciu lat swing wciąż cieszy się renesansem. Nawet jeśli taniec nie jest obecnie preferowany przez twórców trendów, grupy uniwersyteckie i nocne tańce swingowe w klubach hipsterów utrzymują ducha swinga przy życiu. Podczas gdy niektórzy tancerze lubią występować w nostalgicznych piosenkach, można znaleźć ludzi kołyszących się na wszystko, od country do hip-hopu. Współcześni tancerze podtrzymują wiele klasycznych ruchów, ale z powodu otwartości formy na nowe pomysły, nigdy nie wiadomo, jakie innowacyjne połączenie można będzie zobaczyć na parkiecie. Współcześni tancerze cieszą się zarówno tańcem towarzyskim, jak i performancem.

</doc>
<doc id="691911" url="https://pl.wikipedia.org/wiki?curid=691911" title="Liczba półpierwsza">
Liczba półpierwsza

Liczba półpierwsza – liczba naturalna będąca iloczynem dokładnie dwóch, niekoniecznie różnych liczb pierwszych.
Liczby półpierwsze odgrywają znaczącą rolę w kryptografii, bowiem liczba czynników pierwszych ma bezpośredni związek ze złożonością obliczeniową faktoryzacji.
Liczby półpierwsze występują maksymalnie po trzy obok siebie. Wynika to z podzielności przez 4. Nie może być 4 kolejnych liczb półpierwszych, bo jedna z nich byłaby podzielna przez 4, a więc podzielna przez 2, zatem musiałaby być równa 4. Ale 4 nie należy do żadnej czwórki kolejnych liczb półpierwszych, bo 3 i 5 nie są półpierwsze.
Przykłady.
Oto trójki kolejnych liczb półpierwszych mniejszych niż 1000:
Przykładowe faktoryzacje:
Interesującym przypadkiem jest liczba formula_4 z której obu stron znajdują się trójki liczb półpierwszych.

</doc>
<doc id="691914" url="https://pl.wikipedia.org/wiki?curid=691914" title="Shim Sham">
Shim Sham

Shim Sham jest układem tanecznym popularnym wśród tancerzy swinga. Jego źródła wywodzą się od stepowania wykonywanego na koniec występu przez muzyków i tancerzy swinga w latach dwudziestych i trzydziestych dwudziestego wieku.
Dziś, ujednolicona wersja Shim-shama składa się z dziesięciu fraz po cztery takty na osiem każda. Ponieważ układ ten nie zajmuje
zwykle całego czasu trwania utworu, na jego koniec didżej zachęca do dalszego tańca w parach, przy czym co jakiś czas wywołuje zatrzymania lub konkretne figury.

</doc>
<doc id="691922" url="https://pl.wikipedia.org/wiki?curid=691922" title="Cmentarz ewangelicki w Radomiu">
Cmentarz ewangelicki w Radomiu

Cmentarz ewangelicki w Radomiu – cmentarz ewangelicki parafii luterańskiej w Radomiu, położony przy zbiegu ulic Kieleckiej i Wolanowskiej w Radomiu.
Historia.
Powstał we wrześniu 1833, a więc siedem lat po erygowaniu radomskiej parafii luterańskiej. Został utworzony na gruntach podarowanych parafii przez niejakiego Szmidta. W 1834 cmentarz został otoczony fosą i obsadzony drzewami. W 1839 wybrukowano wjazd. W latach 1857–1858 ogrodzony został murem, który poświęcono w 1860. W tym samym czasie powiększono nieznacznie teren cmentarza. W latach osiemdziesiątych XIX wieku cmentarny mur był remontowany. W 1893 na gruntach odkupionych od niejakiego Bogackiego powstał dom grabarza. W 1902 Ewa Reich ufundowała dzwon, który zawieszono na bramie wjazdowej. W latach 1902–1904 uporządkowano układ przestrzenny cmentarza i cmentarny drzewostan. 
W 1915 podczas deportacji mieszkańców miasta pochodzenia niemieckiego w głąb Imperium Rosyjskiego miejscowy margines zdewastował cmentarz, włamując się do grobów. W czasie I wojny światowej pochowano na cmentarzu 112 żołnierzy-ewangelików służących w armii niemieckiej i austro-węgierskiej.
W 1926 odprawiono na cmentarzu nabożeństwo z okazji jubileuszu stulecia parafii. W 1934 podwyższono mur otaczający cmentarz.
Brak bliższych wiadomości na temat losów cmentarza podczas II wojny światowej. W 1977 przeprowadzono inwentaryzację cmentarza. W 1981 dokonano zorganizowanej kradzieży nagrobków, a rok później, 3 maja 1982, cmentarz został wpisany do rejestru zabytków. W 2004 rozpoczęto rozbiórkę domku grabarza, jako nienadającego się do remontu. W 2005 wyremontowano mur cmentarny i ponownie uporządkowano drzewostan. W 2007 lub 2008 dokonano ponownej inwentaryzacji.
Układ i stan zachowania cmentarza.
Cmentarz o nieregularnym kształcie podzielony jest na niewielkie kwatery, w których znajduje się po kilka, kilkanaście grobów. Taki układ pochodzi z lat pięćdziesiątych XIX wieku.
Cmentarz jest zachowany w dość dobrym stanie. Dzięki akcjom porządkowym organizowanym przez parafię od lat osiemdziesiątych XX wieku, w których brali udział wolontariusze z kraju i zagranicy, a także dzięki objęciu cmentarza opieką przez uczniów radomskiego Zespołu Szkół Ekonomicznych, inspirowanych przez nauczycielkę Bożenę Ziętek, nekropolia jest czysta i uporządkowana. Na cmentarzu znajduje się obecnie 269 grobów, z których 81 jest zupełnie zniszczonych. Nagrobki na cmentarzu były wykonywane przez radomskich rzemieślników, lecz również przez zakłady z Warszawy i Lublina. Nagrobki wykonano z piaskowca, żeliwa, granitu i innych materiałów.
Bibliografia.
 

</doc>
<doc id="691924" url="https://pl.wikipedia.org/wiki?curid=691924" title="Cmentarz żydowski w Radomiu">
Cmentarz żydowski w Radomiu

Cmentarz żydowski w Radomiu – położony przy ulicy Towarowej koło Ronda Kozienickiego, utworzony w 1831 jako cmentarz epidemiczny dla ludności żydowskiej, przekształcony z czasem w grzebalny, ogrodzony murem z bramą wjazdową, domem przedpogrzebowym, zniszczony w czasie II wojny światowej. 
Historia.
Radom, jako miasto posiadające przywilej zabraniający Żydom osiedlania się w nim, przez lata nie posiadał kirkutu. Żydzi wbrew zakazowi osiedlający się w mieście grzebali swych zmarłych na cmentarzach w Przytyku i Kozienicach. Dopiero epidemia cholery, która wybuchła w mieście na początku lat trzydziestych XIX wieku skłoniła władze do zezwolenia na założenie cmentarza epidemicznego. Przez kilka lat miejscowi Żydzi pertraktowali z władzami, aby uzyskać zgodę na przekształcenie cmentarza w grzebalny. Ostatecznie uzyskali stosowne zezwolenie 19 listopada 1837. 
Na początku XX wieku zreorganizowano cmentarz. W okresie pomiędzy 1901 a 1902 cmentarz został ogrodzony i podzielony na kwatery. Dokupiono też nowe grunty i wzniesiono ohel. 
Został zniszczony przez Niemców podczas II wojny światowej. Wykorzystywali oni zagrabione z cmentarza nagrobki do brukowania dróg i pasów startowych lotnisk, a także do prac melioracyjnych. Bezpośrednio po wojnie, w 1948, macewy zostały odnalezione na brzegach Potoku Północnego, na pasie startowym lotniska Sadków i na ulicy Młynarskiej. W 1986 znaleziono kolejne na terenie Szkół Mechanizacji Rolnictwa w dzielnicy Wacyn. Inne macewy odnaleziono w 1992 na ul. Kościuszki i w 2008 przy ul. Mireckiego i ul. 1905 roku.
Po likwidacji radomskiego getta i eksterminacji żydowskiej ludności miasta z oczywistych względów ustały pochówki na cmentarzu. Przenoszono nań jedynie ekshumowane z różnych miejsc pochówku zwłoki żydowskich ofiar zbrodni niemieckich. W 1948 przeniesiono ciała 24 Żydów zamordowanych w obozie w Siczkach, w 1949 ciała 37 Żydów z obozu w Pionkach i nieznaną liczbę pochowanych w innych miejscach. Ostatni pochówek odbył się w 1951. 
Z upływem czasu cmentarz niszczał. W 1988 Wojewódzki Konserwator Zabytków zainicjował prace renowacyjne. W roku następnym powstał Komitet Odbudowy Cmentarza Żydowskiego. 3 kwietnia 1989 został wpisany do rejestru zabytków. W 1998 wzniesiono ohel według projektu Tadeusza Derlatki. W jego wnętrzu znajdują się tablice upamiętniające zgładzone społeczności żydowskie ziemi radomskiej. Cmentarz został odnowiony w końcu XX wieku z ohelem, tablicą pamiątkową i lapidarium. Obecnie miejsce pamięci, często odwiedzane przez Żydów z całego świata.
8 listopada 2010 uroczyście odsłonięto pomnik-lapidarium, w który wmurowano odnalezione na terenie miasta macewy. W uroczystości brali udział m.in. prezydent miasta Andrzej Kosztowniak i naczelny rabin Polski Michael Schudrich. 
Obecnie na cmentarzu znajduje się ponad 400 nagrobków w różnym stanie zachowania. Na niektórych, odkrytych i odzyskanych niedawno, zachowały się jeszcze dekoracje malarskie. Najstarszy zachowany nagrobek pochodzi z 1851, zaś najnowszy z 1938.

</doc>
<doc id="691925" url="https://pl.wikipedia.org/wiki?curid=691925" title="Narva">
Narva



</doc>
<doc id="691926" url="https://pl.wikipedia.org/wiki?curid=691926" title="Lewiatan (sieć handlowa)">
Lewiatan (sieć handlowa)

Lewiatan – franczyzowa sieć sklepów spożywczych, prowadząca działalność w Polsce. Wchodzi w skład Grupy Eurocash.
Powstała w 1994 roku, a obecnie liczy ponad 3200 sklepów zlokalizowanych na terenie całej Polski i zatrudnia sumarycznie 25 000 osób. Jej twórcą był Waldemar Nowakowski, prezesem zarządu Lewiatan Holding był Wojciech Kruszewski, a obecnie (2022) – Robert Rękas.
Nazwa.
Nazwa "Lewiatan" jest nawiązaniem do działającego w okresie międzywojennym Centralnego Związku Polskiego Przemysłu, Górnictwa, Handlu i Finansów „Lewiatan”, którego tradycje sieć chciała kontynuować. Z kolei nazwa tamtej organizacji narodziła się, gdy została ona skrytykowana w socjalistycznym czasopiśmie „Robotnik”, gdzie porównano ją do biblijnego Lewiatana – z przekory określenie to zostało zaadaptowane przez władze Związku jako jego nazwa.
Historia marki.
Polska Sieć Handlowa Lewiatan powstała w 1994 roku jako organizacja zrzeszająca kupców prowadzących działalność handlową. Pierwotnie była to nieformalna grupa zakupowa, lecz już w 1995 jej członkowie postanowili założyć spółkę akcyjną pod nazwą Związek Kupców i Producentów Lewiatan '94 S.A. Jej głównym celem było konkurowanie z sieciami zagranicznymi, które coraz aktywniej działały na rynku polskim. W założeniu inicjatorów sieci walka ta miała odbywać się z wykorzystaniem efektu skali i związaną z tym możliwością uzyskiwania korzystniejszych cen zakupu towarów od dostawców.
W roku 1996 zaczęto tworzyć sieć sklepów na zasadzie franchisingu oraz powstał kanał połączeniowy pomiędzy detalem i hurtem. Wówczas też podpisano pierwsze umowy o wspólnym prowadzeniu handlu, logistyki oraz polityki zakupowej. Zaczęły się tworzyć regionalne struktury operatorskie.
Wkrótce opracowano również jednolite standardy, w efekcie których powstała jednolita sieć handlowa.
W kwietniu 2001 roku Polska Sieć Handlowa Lewiatan rozpoczęła sprzedaż towarów marki własnej. Wśród produktów marki własnej znalazły się m.in. artykuły spożywcze (np. soki, przetwory czy mąka), a także artykuły chemiczne.
W 2011 roku sieć Lewiatan została częścią grupy Eurocash, która uzyskała prawa do marki oraz zarządzania w 9 z 16 spółek regionalnych. W tym samym roku sieć podjęła się akcji rebrandingowej, polegającej na zmianie identyfikacji wizualnej. Oprócz logo zmianom podległy również wygląd zewnętrzny sklepów oraz ich wystrój wewnętrzny. Pierwsze zmiany przeprowadzono w sklepach sieci na terenie Płocka, Sochaczewa i Radomia.
Łączny obrót PSH Lewiatan w 2014 roku wyniósł 8,55 mld zł, a w roku 2015 wyniósł 9,3 mld zł.
W 2016 marka Lewiatan należała do dziesiątki największych sieci na rynku handlowym w Polsce.
Nagrody i wyróżnienia.
Marka Polska Sieć Handlowa Lewiatan oraz Spółka Lewiatan Holding S.A. były wielokrotnie nagradzane i wyróżniane przez media i inne podmioty za swoją działalność biznesową oraz charytatywną. Marka ta wielokrotnie znajdowała się w gronie podmiotów nazywanych Gazelami Biznesu, czyli firm osiągających odpowiednie wyniki finansowe oraz dynamikę wzrostu.
Wśród innych wyróżnień znajdują się również Hermes Handlu, przyznawany przez redakcję miesięcznika "Poradnik Handlowca", Korona Handlu, przyznawana przez redakcję dwutygodnika "Handel", oraz Złoty Orzech, przyznawany przez redakcję "Wiadomości Handlowych".
Za działalność charytatywną odzwierciedlających się we wsparciu finansowym badań naukowych oraz prac wdrożeniowych nad polskim sztucznym sercem, biologiczną zastawką serca, robotem kardiochirurgicznym oraz nowoczesną terapią komórkową Lewiatan Holding S.A. został wyróżniony przez Fundację Rozwoju Kardiochirurgii w Zabrzu statuetką „Oskar Serca”.

</doc>
<doc id="691928" url="https://pl.wikipedia.org/wiki?curid=691928" title="John Spencer-Churchill">
John Spencer-Churchill



</doc>
<doc id="691931" url="https://pl.wikipedia.org/wiki?curid=691931" title="Bazylika św. Kazimierza w Radomiu">
Bazylika św. Kazimierza w Radomiu

Bazylika św. Kazimierza w Radomiu – kościół parafialny w Radomiu, położony na osiedlu Zamłynie przy ul. Głównej 16. Parafia wchodzi w skład dekanatu Radom-Zachód.
Historia.
Placówka duszpasterska powstała w 3 października 1981 roku i została poświęcona świętemu Kazimierzowi. Fundamenty kościoła zostały poświęcone 13 kwietnia 1982 roku przez bp. Edwarda Materskiego. Budowniczym kościoła i organizatorem parafii został ks. Adam Socha.
Parafia św. Kazimierza została erygowana przez bp. Edwarda Materskiego 1 lipca 1982 roku. 12 kwietnia 1986 roku rozpoczęto wykopy pod fundamenty. 6 września 1987 roku kardynał Henryk Gulbinowicz dokonał wmurowania aktu erekcyjnego i kamienia węgielnego z podziemi bazyliki św. Piotra z Watykanu i pobłogosławionego przez Jana Pawła II.
Uroczystej konsekracji dokonał kardynał Józef Glemp 18 września 1994 roku.
Na prośbę biskupa radomskiego Zygmunta Zimowskiego Jan Paweł II poprzez dekret Kongregacji ds. Kultu Bożego i Dyscypliny Sakramentów obdarzył kościół tytułem bazyliki mniejszej. Uroczyste ogłoszenie tytułu miało miejsce 21 września 2003 roku w obecności kardynała Henryka Gulbinowicza.

</doc>
<doc id="691932" url="https://pl.wikipedia.org/wiki?curid=691932" title="Kukułka krwista">
Kukułka krwista

Kukułka krwista, stoplamek krwisty, storczyk krwisty, kukułka krwista typowa, stoplamek krwisty typowy, storczyk krwisty typowy ("Dactylorhiza incarnata" (L.)Soó) – gatunek rośliny z rodziny storczykowatych ("Orchidaceae").
Rozmieszczenie geograficzne.
Kukułka krwista typowa występuje w Europie i Azji. Zwarty zasięg występowania obejmuje niemal całą Europę. Jego północna granica biegnie przez północną Skandynawię, południowa przez północną Hiszpanię, środkowe Włochy i wschodnią Grecję. Poza tym zwartym obszarem występuje wyspowo na izolowanych obszarach w Hiszpanii, na Krymie, Bałkanach i w północno-wschodniej Europie. W Azji występuje wyspowo na wielu miejscach, jednak dokładna wschodnia granica zasięgu nie jest znana. W Polsce roślina dość pospolita, głównie na niżu. Do tej pory stwierdzono występowanie na ponad 1000 stanowiskach. Największa ich grupa znajduje się w północnej, środkowej i wschodniej części kraju. Na południu i południowym zachodzie jest rzadka. W Karpatach roślina ta znana była z 10 stanowisk, na niektórych ostatnio nie udało się jej znaleźć.
Biologia i ekologia.
Bylina, geofit ryzomowy. Kwiaty owadopylne, zwabiają owady imitując budową kwiaty roślin miododajnych, jednak nie wytwarzają nektaru. Siedlisko: wilgotne łąki i torfowiska. W Europie zasięg pionowy wynosi 0–2400 m n.p.m.. W Polsce najwyżej sięga do wysokości 500 m n.p.m. Kwitnie od początku czerwca, czasami do pierwszych dni lipca. Rozmnaża się przez nasiona, ale również wegetatywnie. Nie wszystkie pędy zakwitają. Tak np. we wsi Kruhel Wielki w 1996 było 19 pędów kwitnących i 8 płonnych. Liczba chromosomów 2n = 40.
Zmienność.
Kukułka krwista ("Dactylorhiza incarnata" (L.) Soó) w Polsce występuje w dwóch podgatunkach:
Pozostałe podgatunki:
Kukułka krwista typowa tworzy mieszańce z "Dactylorhiza baltica", "D. fuchsii", "D. iberica", "D. lapponica", "D. maculata", "D. majalis", "D. nieschalkiorum", "D. osmanica", "D. praetermissa", "D. sambucina", "D. traunsteineri", a także międzyrodzajowe z "Coeloglossum viride" i "Gymnadenia conopsea".
Zagrożenia i ochrona.
Od 2014 roku roślina jest objęta w Polsce częściową ochroną gatunkową. W latach 1983–2014 gatunek znajdował się pod ochroną ścisłą. Zagrażać mu mogą melioracje, osuszanie gruntów, jak również zarastanie łąk przez wysokie byliny i krzewy. Ze względu na dość dużą liczbę stanowisk nie jest bezpośrednio zagrożona wyginięciem. Podgatunek "Dactylorhiza incarnata" subsp. "ochroleuca" wpisany został do Polskiej Czerwonej Księgi Roślin oraz na polską czerwoną listę. Podgatunek typowy umieszczono na polskiej czerwonej liście w kategorii NT (bliski zagrożenia).

</doc>
<doc id="691936" url="https://pl.wikipedia.org/wiki?curid=691936" title="Storczyk krwisty">
Storczyk krwisty



</doc>
<doc id="691937" url="https://pl.wikipedia.org/wiki?curid=691937" title="Dactylorhiza incarnata">
Dactylorhiza incarnata



</doc>
<doc id="691938" url="https://pl.wikipedia.org/wiki?curid=691938" title="Orchis incarnata">
Orchis incarnata



</doc>
<doc id="691940" url="https://pl.wikipedia.org/wiki?curid=691940" title="Stoplamek krwisty">
Stoplamek krwisty



</doc>
<doc id="691943" url="https://pl.wikipedia.org/wiki?curid=691943" title="Kościół św. Kazimierza Królewicza">
Kościół św. Kazimierza Królewicza



</doc>
<doc id="691945" url="https://pl.wikipedia.org/wiki?curid=691945" title="Blachownia Śląska">
Blachownia Śląska

Blachownia w Kędzierzynie-Koźlu () – dawna wieś, od 1973 dzielnica Kędzierzyna, a od 1975 przemysłowa część Miasta Kędzierzyn-Koźle w województwie opolskim
Blachowania leży nad Kanałem Gliwickim i Kłodnicą.
W latach 1945–1954 siedziba gminy Blachownia Śląska. W latach 1954–1972 wieś należała i była siedzibą władz gromady Blachownia . W 1973 włączona do miasta Kędzierzyn.
Nazwa.
Miejscowość była wzmiankowana w formach Meedar und "Blechhammer" (1713), Medar und "Bleghamer" (1743), "Blechhammer", Medarde (1783), "Blechhammer", "Blachownia" (1845), "Blachownia" ("Blechhammer") (1885), "Miedary" – "Blachownia", "Medar-Blechhammer", też "Blechhammer" (1939), "Blachownia Śląska" – "Blechhammer" ("Medar-Blechhammer") (1951). Dawna nazwa niemiecka pochodzi od wyrazu pospolitego "Blechhammer" oznaczającego blachownię, a nazwa polska jest jej dokładnym tłumaczeniem.
Nazwa "Blachownia Śląska" obowiązuje od 26 grudnia 1946 roku.
Historia.
W 1819 wieś Blachownia uwolniła się od pańszczyzny.
Rozwój gospodarczy.
W połowie XIX wieku Blachownia i pobliskie Sławięcice były ważnym ośrodkiem przemysłowym. Po Kanale Kłodnickim kursowało rocznie ponad 1000 statków, przewożąc głównie towary z Gliwic do manufaktury w Sławięcicach oraz do składnicy towarów żelaznych utworzonej u ujścia Kanału do Odry.
Plebiscyt i III powstanie śląskie.
W 1910 roku 807 mieszkańców mówiło w języku polskim, 3 w językach polskim i niemieckim, natomiast 100 osób posługiwało się jedynie językiem niemieckim. W wyborach komunalnych w listopadzie 1919 roku 118 głosów oddano na kandydatów z list polskich, co pozwoliło im zdobyć 7 z 12 mandatów. Podczas plebiscytu w 1921 roku w miejscowości uprawnionych do głosowania było 606 mieszkańców (w tym 92 emigrantów). Za Polską głosowały 323 osoby, za Niemcami 273 osoby. W 1921 r. mieszkańcy założyli tu gniazdo Towarzystwa Gimnastycznego „Sokół”.
Podczas III powstania śląskiego Blachownia była ważnym punktem ze względów strategicznych. 6 maja z Łabęd wyruszył 1 katowicki pułk piechoty im. J. Piłsudskiego dowodzony przez ppor. Walentego Fojkisa. 7 maja zajął on Sławięcice i Blachownię. 4 czerwca miejscowość została zaatakowana przez wojska niemieckie i kilkakrotnie przechodziła z rąk do rąk. Ostatecznie została zajęta przez Niemców 5 czerwca.
III Rzesza.
W ramach rozpoczętej przez NSDAP walki z bezrobociem podjęto budowę Kanału Gliwickiego (lata 1934–1938), który połączył Gliwice z Koźlem-Port.
W 1939 roku rozpoczęto w Blechhammer budowę zakładu chemicznego – uwodorniania koncernu Oberschlesische Hydrierwerke AG). Tutejsze zakłady miały produkować benzynę syntetyczną na drodze uwodorniania węgla z kopalń węgla kamiennego GOP.
Na potrzeby budowy zakładów i utrzymania produkcji rozpoczęto w 1940 tworzenie rozległej sieci różnego rodzaju obozów, położonych w pasie od Blachowni przez Kędzierzyn i Azoty do Bierawy. Skoncentrowano tutaj około 35 tys. ludzi uwięzionych w różnych obozach.
Alianckie lotnictwo (startowało z Włoch) przeprowadziło pierwsze loty rozpoznawcze w rejonie Kędzierzyna w marcu 1944. Zmasowane naloty bombowe rozpoczęły się w lipcu 1944. W wyniku masowych bombardowań tutejsze zakłady chemiczne zostały zniszczone. W dniach 21/22 stycznia 1945 przeprowadzono ewakuację zakładów i obozów przymusowej pracy.
W Polsce Ludowej.
W dniu 31 stycznia 1945 Armia Czerwona zajęła Blechhammer. 21 marca 1945 rozpoczęło się przejmowanie od radzieckich żołnierzy obiektów gospodarczych w powiecie kozielskim. Rosjanie przed wycofaniem się przeprowadzili demontaż urządzeń i aparatury zakładów chemicznych (zniszczenia osiągnęły poziom 100%) i innych lokalnych zakładów przemysłowych. Pozostałe urządzenia wywieźli Polacy do odbudowywanych zakładów chemicznych w Oświęcimiu, Chorzowie i Tarnowie.
Na początku 1946 w Blachowni Śląskiej mieszkało 505 osób.
Latem 1946 roku przejęto od Armii Radzieckiej (do 2.1946 roku pod nazwą A. Czerwona) Odrę i uruchomiono transport wodny Kanałem Gliwickim węgla z Górnego Śląska.
Odbudowa przemysłu.
Sześcioletni plan rozwoju 1950–1955 przewidywał budowę w Blachowni wytwórni benzolu i smoły koksowniczej Zakładów Koksochemicznych „Blachownia” (produkcję uruchomiono w 1952). W 1953 zdecydowano o budowie elektrociepłowni Elektrownia Blachownia (uruchomiona w 1957).
25 września 1954 reforma podziału administracyjnego powołała na terenie powiatu kozielskiego 30 gromad, w tym:
W 1961 Cisową i Miejsce Kłodnickie włączono do gromady Blachownia Śląska.
1 stycznia 1973 Blachownię Śląską przyłączono do Kędzierzyna.
Kędzierzyn-Koźle.
15 października 1975 nastąpiło połączenie miast Koźle, Kędzierzyn, Kłodnica i Sławięcice oraz 3 wsi (Lenartowice, Miejsce Kłodnickie i Cisowa) – tworząc Miasto Kędzierzyn-Koźle.
Gospodarka.
Największe lokalne przedsiębiorstwa.
Przemysł chemiczny:
Przemysł paliwowo-energetyczny:
Przemysł maszynowy:
Inne:
Komunikacja.
Układ drogowy.
Przez Blachownię przebiega ważna droga krajowa: 40.
Komunikacja miejska.
Miejski Zakład Komunikacyjny w Kędzierzynie-Koźlu posiada w dzielnicy Blachownia 9 przystanków autobusowych: Blachownia Kanał, Elektrownia Blachownia, Energetyków, Bar „Magia”, Przyjaźni, Szkoła podstawowa 10, Biurowiec Zakładów Chemicznych, Tuwima I i Tuwima II.
Kościoły i Związki Wyznaniowe.
Kościół Rzymskokatolicki:
Inne:
Sport.
W Blachowni znajdują się następujące obiekty sportowe:

</doc>
<doc id="691953" url="https://pl.wikipedia.org/wiki?curid=691953" title="Grzegorz Wędzyński">
Grzegorz Wędzyński

Grzegorz Wędzyński (ur. 4 czerwca 1970 w Przasnyszu) – polski piłkarz i trener, pomocnik, reprezentant Polski.
Karierę piłkarską rozpoczynał w MZKS Przasnysz, z którego trafił do Polonii Warszawa. Wiosną 1993 roku został zawodnikiem innego klubu ze stolicy – Legii. Z „Wojskowymi” wywalczył dwa tytuły mistrza Polski (1994, 1995), dwa Puchary Polski (1994, 1995) oraz jeden Superpuchar Polski (1994).
Po zakończeniu sezonu 1994/1995 odszedł do ŁKS Łódź, a po kolejnym roku powrócił do Polonii. Z „Czarnymi Koszulami” w roli kapitana zdobył wicemistrzostwo Polski (1998). 15 lipca 1998 roku w towarzyskim meczu z Ukrainą zadebiutował w reprezentacji Polski. Łącznie rozegrał w niej dwa spotkania, po raz drugi pojawiając się na murawie w narodowych barwach 28 kwietnia 1999 roku w potyczce z Czechami.
Latem 1999 roku wyjechał do Izraela, gdzie podpisał kontrakt z Maccabi Tel Awiw. Z klubem tym dwukrotnie sięgnął po krajowy puchar (2001, 2002). W tamtejszej lidze występował także w barwach Hapoelu Ironi Riszon le-Cijjon oraz Hapoelu Ironi Kirjat Szemona. Do Polski powrócił w 2004 roku, zakładając koszulkę Górnika Łęczna. W klubie tym rozegrał swoje ostatnie mecze na poziomie ekstraklasy. Łącznie wystąpił na tym poziomie rozgrywkowym 210 razy, zdobywając 22 bramki.
W kolejnych latach ponownie grał dla Polonii Warszawa, a w latach 2008-2009 był grającym dyrektorem sportowym III-ligowej Narwi Ostrołęka. Od stycznia 2010 roku łączył funkcje dyrektora sportowego i trenera w Pogoni Siedlce, z którą awansował do grupy wschodniej II ligi. W tym okresie był również członkiem zarządu Agencji Rozwoju Miasta Siedlce. Klub opuścił w grudniu 2011 roku, a w okresie od kwietnia do września 2012 roku był trenerem II-ligowej Elany Toruń.
Jesienią 2013 roku wyjechał do USA, gdzie został szkoleniowcem FC Icon New Jersey, a po pół roku Polonii New York SC. Z tym ostatnim zespołem zdobył dwukrotnie mistrzostwo Ameryki Północnej klubów polonijnych, został także wybrany trenerem roku 2014 przez tamtejszy związek klubów polonijnych. Od 2015 roku mieszka w Belgii, gdzie współpracuje z klubami jako manager.

</doc>
<doc id="691956" url="https://pl.wikipedia.org/wiki?curid=691956" title="Šarūnas Marčiulionis">
Šarūnas Marčiulionis

Raimondas Šarūnas Marčiulionis (ur. 13 czerwca 1964 w Kownie) – litewski koszykarz, jeden z pierwszych europejskich graczy zatrudnionych w NBA. Mając 196 cm wzrostu, grał na pozycji rzucającego obrońcy. Złoty medalista olimpijski z Seulu z drużyną ZSRR. Członek koszykarskich galerii sław: Basketball Hall of Fame oraz FIBA Hall of Fame.
Życiorys.
Kariera sportowa.
Karierę rozpoczął w wieku 17 lat w klubie BC Statyba z Wilna. Wybrany w drafcie NBA przez Golden State Warriors w 1987, rozpoczął występy w lidze dwa lata później. Grał w Oakland przez następne cztery lata, mając pewne miejsce w składzie. W sezonie 1991/1992 zajął drugie miejsce w głosowaniu na najlepszego „szóstego” zawodnika ligi NBA. Po odniesieniu kontuzji i dłuższej przerwie w występach w 1994 został sprzedany do Seattle SuperSonics, po roku do Sacramento Kings, a karierę w NBA zakończył w Denver Nuggets po sezonie 1996/1997.
Był reprezentantem ZSRR w koszykówce. Z drużyną tą zdobył dwa medale mistrzostw Europy, a także złoty medal Letnich Igrzysk Olimpijskich w 1988. Na początku lat 90., po odzyskaniu niepodległości przez Litwę, praktycznie samodzielnie zorganizował narodową litewską drużynę koszykarską. Zatrudnił młodych i perspektywicznych koszykarzy, namówił do występów weteranów, wynegocjował umowy z producentami obuwia i strojów, a przede wszystkim znalazł sponsorów (jednym z nich została grupa muzyczna Grateful Dead). Drużyna zdobyła brązowy medal na igrzyskach w Barcelonie w 1992. Obroniła tę pozycję także na następnych igrzyskach w Atlancie w 1996. Wcześniej w 1995 zespół wywalczył srebrny medal na mistrzostwach Europy w Atenach, a Šarūnas Marčiulionis został uhonorowany tytułem MVP tego turnieju.
W 2014 został włączony do Basketball Hall of Fame wraz z m.in. Mitchem Richmondem, Alonzo Mourningiem i Davidem Sternem.
Pozostała działalność.
Studiował dziennikarstwo na Uniwersytecie Wileńskim.
W 1993 założył zawodową ligę koszykówki Lietuvos krepšinio lyga i został jej pierwszym prezesem. W 1998 utworzył Północnoeuropejską Ligę Koszykówki (NEBL) i objął w niej funkcję komisarza. Zajął się również prowadzeniem działalności gospodarczej jako właściciel hotelu Šarūnas oraz centrum Forum Palace w Wilnie.
W 2019 z ramienia Litewskiego Związku Rolników i Zielonych uzyskał mandat posła do Parlamentu Europejskiego IX kadencji, jednak wkrótce po wyborze zrezygnował z możliwości jego objęcia.

</doc>
<doc id="691957" url="https://pl.wikipedia.org/wiki?curid=691957" title="Heroes (singel Davida Bowiego)">
Heroes (singel Davida Bowiego)

„Heroes” – ballada rockowa napisana przez Davida Bowiego i Briana Eno. We wrześniu 1977 roku wydana została na singlu promującym eponimiczny album "„Heroes”" (opublikowany w październiku).
Geneza utworu.
Według popularnej legendy inspiracją do napisania piosenki była para kochanków spotykająca się w cieniu berlińskiego muru obserwowana przez Bowiego z okna studia nagraniowego Hansa Studios. W rzeczywistości Mur Berliński nie był widoczny z okien tego studia. Piosenka jest zazwyczaj interpretowana jako opowieść o rozpaczy i determinacji.
Piosenka nagrana została przez Bowiego w lecie 1977 roku. Oprócz samego muzyka (który śpiewa, gra na gitarze, saksofonie i instrumentach klawiszowych, w utworze tym grają także Brian Eno (syntezatory) i Robert Fripp (gitara).
Popularność.
W 2004 utwór został sklasyfikowany na 46. miejscu listy 500. utworów wszech czasów amerykańskiego magazynu "Rolling Stone".
Na angielskiej liście przebojów utrzymała się łącznie przez 8 tygodni dochodząc do 24. miejsca.
Wersje singla.
Jako singel została wydana w trzech różnych wersjach językowych – po angielsku (jako „Heroes”), po niemiecku (jako „Helden”) i po francusku (jako „Héros”).
Inne wersje.
Do tej pory utwór został nagrany przynajmniej w 18. innych wersjach, m.in. przez takich artystów jak Nico, Blondie, Oasis, Philip Glass, The Wallflowers, Peter Gabriel, King Crimson czy Icehouse. W 2010 roku singiel z coverem wykonanym przez finalistów brytyjskiej edycji programu telewizyjnego "The X Factor" dotarł do miejsca 1. wyspiarskiego zestawienia UK Singles Chart.
Koncert pamięci Freddiego Mercury’ego.
David Bowie wykonał ten utwór 20 kwietnia 1992 na koncercie poświęconym pamięci Freddiego Mercury’ego. Na scenie towarzyszyli mu pozostali członkowie zespołu Queen: John Deacon, Roger Taylor, Brian May oraz Mick Ronson.
Nawiązania do utworu.
Utwór pojawił się w filmie "Christiane F. – My, dzieci z dworca Zoo" (1981), "Godzila" (1998; w wykonaniu The Wallflowers), "The Parole Officer" (2001), "Jojo Rabbit" (2019) oraz "The Perks of Being a Wallflower" (2012). W filmie Moulin Rouge! (2001) został wpleciony w "Elephant Love Medley". Utwór wykorzystano również w reklamie telewizyjnej Microsoftu promującej system operacyjny Windows.

</doc>
<doc id="691958" url="https://pl.wikipedia.org/wiki?curid=691958" title="Sarunas Marciulionis">
Sarunas Marciulionis



</doc>
<doc id="691961" url="https://pl.wikipedia.org/wiki?curid=691961" title="Wybory parlamentarne w Izraelu w 1984 roku">
Wybory parlamentarne w Izraelu w 1984 roku

Wybory parlamentarne w Izraelu do jedenastego Knesetu odbyły się 23 sierpnia 1984.
Oddano 2 654 613 głosów, w tym ważnych: 2 073 321. Próg wyborczy wynosił 1%, a więc aby uzyskać miejsce w Knesecie, należało otrzymać minimum 20 733 głosów. Średnio na jedno miejsce przypadło 16 786 głosów.
Posłowie.
Posłowie wybrani w wyborach:

</doc>
<doc id="691962" url="https://pl.wikipedia.org/wiki?curid=691962" title="Syssitia">
Syssitia

Syssitia (lub fejditia) – wspólne posiłki spartiatów (pełnoprawnych obywateli spartańskich) obowiązujące wszystkich obywateli powyżej 20. roku życia i odbywające się w domach mężczyzn.
Opis.
W syssitiach nie mogli brać udziału młodzieńcy przebywający w "agoge". Obecność "homoioi" na uczcie była obowiązkowa - zwolnieni byli tylko ci, którzy byli poza granicami Sparty (podczas wojen, składania ofiar czy polowania).
Syssitie odbywały się zazwyczaj w obecności królów (w Sparcie było ich dwóch). Królowie otrzymywali dwa posiłki, którym była czarna polewka, z czego jeden mogli oddać dowolnej osobie uczestniczącej w syssitii. Królowie w przeciwieństwie do "homoioi" nie byli zobowiązani do dostarczania składki na ucztę (w formie jedzenia). "Homoioi", który nie dostarczył składki, był pozbawiany części praw obywatelskich.
Uczty początkowo odbywały się na siedząco, później wzorem innych miast greckich na leżąco (zamiast sof stosowane jednak były łoża z desek), przy czym nie odbywały się one każdego wieczoru.
Przy jednym stole zasiadało około 15 osób, najczęściej towarzysze z tego samego namiotu ("skene") z pola bitwy. Aby zostać przyjętym do takiego towarzystwa, kandydat potrzebował aprobaty biesiadników, wyrażonej poprzez głosowanie. Wszedłszy do grupy, pozostawał jej członkiem do końca życia, choć mógł zostać z niej wyrzucony, na przykład w sytuacji, gdy nie dokładał części żywności wytwarzanej na swojej ziemi do wspólnego stołu. Dla Spartanina to członkowie grupy, a nie rodzina, byli najważniejszymi osobami od tej pory.
Uczty takie znane były również starożytnym Kreteńczykom. Na Krecie nazywano je "andreia" dla podkreślenia wyłącznego w nich udziału mężczyzn. Określenie to stosowano też niekiedy do określenia uczt spartańskich.
Nazwy.
Syssitia (klas. gr. syssítia, συσσίτια) to liczba mnoga rzeczownika "sissítion" (συσσίτιον) oznaczającego ‘siedzenie wspólnie’. Spotyka się bardziej spolszczoną wersję tego słowa: "syssytia", oprócz tego używane są dwie alternatywne końcówki fleksyjne: "syssitia/syssitie" (por. dionizja/dionizje, bachanalia/bachanalie).
Druga nazwa, fejditia (φειδίτια), to liczba mnoga rzeczownika φιλίτιον (lub, u niektórych autorów, φειδίτιον), oznaczającego pomieszczenie, w którym stał stół do wspólnych posiłków.
Słowo andreia (andreĩa, ἀνδρεῖα) to znominalizowany przymiotnik, forma liczby mnogiej rodzaju nijakiego przymiotnika "andreĩos" (ἀνδρεῖος), ‘męski’.

</doc>
<doc id="691967" url="https://pl.wikipedia.org/wiki?curid=691967" title="Fitocenon">
Fitocenon

Fitocenon – abstrakcyjne zbiorowisko roślinne wyróżniane i opisywane zgodnie z określonymi kryteriami. Jest niehierarchiczną jednostką typologiczną, która może być układana w systemach klasyfikacyjnych fitocenoz. 
Ogólnie przyjmowany w Polsce zbiór kryteriów klasyfikacji zbiorowisk roślinnych wynika z francusko-szwajcarskiego kierunku fitosocjologii, którego twórcą był Josias Braun-Blanquet. Kryteria te zebrane zostały w Kodeksie Nomenklatury Fitosocjologicznej ("Code of Phytosociological Nomenclature") przygotowywanym przez IAVS (Międzynarodowe Stowarzyszenie Fitosocjologiczne). Fitocenony wyróżniane jako jednostki systemu klasyfikacyjnego tworzonego zgodnie z regułami tego Kodeksu nazywane są syntaksonami.

</doc>
<doc id="691969" url="https://pl.wikipedia.org/wiki?curid=691969" title="KJS (JavaScript)">
KJS (JavaScript)

KJS – silnik JavaScript, który pierwotnie powstał na potrzeby przeglądarki internetowej Konqueror w środowisku KDE. Napisał go Harri Porten w 2000 roku.

</doc>
<doc id="691973" url="https://pl.wikipedia.org/wiki?curid=691973" title="Wybory parlamentarne w Izraelu w 1981 roku">
Wybory parlamentarne w Izraelu w 1981 roku

Wybory parlamentarne w Izraelu do dziesiątego Knesetu odbyły się 30 czerwca 1981.
Oddano 2 490 014 głosów, w tym ważnych: 1 937 366. Próg wyborczy wynosił 1%, a więc aby uzyskać miejsce w Knesecie, należało otrzymać minimum 19 373 głosów. Średnio na jedno miejsce przypadło 15 312 głosów.
Posłowie.
Posłowie wybrani w wyborach:

</doc>
<doc id="691974" url="https://pl.wikipedia.org/wiki?curid=691974" title="John Spencer-Churchill (7. książę Marlborough)">
John Spencer-Churchill (7. książę Marlborough)

John Winston Spencer-Churchill, 7. książę Marlborough KG (ur. 2 czerwca 1822 w Garboldisham Hall w Norfolk, zm. 4 lipca 1883 w Mayfair w Londynie) – brytyjski arystokrata i polityk, najstarszy syn George’a Spencer-Churchilla, 6. księcia Marlborough, i lady Jane Stewart, córki 8. hrabiego Galloway. Dziadek premiera Wielkiej Brytanii, Winstona Churchilla.
Życiorys.
Od urodzenia nosił tytuł hrabiego Sunderland. Od 1834 r. uczęszczał do Eton College. Uczelnię ukończył w 1839 r. W 1840 r. jego ojciec został 6. księciem Marlborough, zaś on sam uzyskał tytuł markiza Blandford. W tym samym roku rozpoczął naukę w Oriel College na Uniwersytecie Oksfordzkim. Uczelnię tę ukończył 7 czerwca 1853 r. z tytułem doktora prawa cywilnego.
W karierze politycznej związał się z Partią Konserwatywną. Z jej ramienia został w 1844 r. wybrany do Izby Gmin z okręgu Woodstock. W niższej izbie parlamentu zasiadał (z przerwą w latach 1845–1847) do 1857 r., kiedy to po śmierci swojego ojca został 7. księciem Marlborough i zasiadł w Izbie Lordów. W tym samym roku otrzymał urząd Lorda Namiestnika Oxfordshire. W 1866 r. został Lordem Stewardem. 10 lipca 1866 r. wszedł w skład Tajnej Rady. W marcu roku następnego został Lordem Przewodniczącym Rady (do grudnia 1868 r.). 23 maja 1868 r. został kawalerem Orderu Podwiązki.
W 1874 r. odmówił przyjęcia proponowanego mu stanowiska wicekróla Irlandii, ale nie odmówił dwa lata później, kiedy zaproponowano mu urząd Lorda Namiestnika Irlandii. Na tym stanowisku pozostał do 1880 r. Jego rządy zyskały popularność na wyspie i przyczyniły się do ożywienia handlu w Irlandii.
12 lipca 1843 r. w Mayfair w Londynie poślubił lady Frances Anne Emily Vane (15 kwietnia 1822 – 16 kwietnia 1899), córkę Charlesa Vane’a, 3. markiza Londonderry, i lady Frances Vane-Tempest, córki sir Henry’ego Vane-Tempesta, 2. baroneta. John i Frances mieli razem pięciu synów i sześć córek:
Książę Marlborough zmarł w wieku 61 lat. Jego pogrzeb odbył się w kaplicy Blenheim Palace w Woodstock. Pozostawił po sobie majątek oceniany na 146 000 funtów.

</doc>
<doc id="691975" url="https://pl.wikipedia.org/wiki?curid=691975" title="Arborycydy">
Arborycydy

Arborycydy, sylwicydy – herbicydy używane do niszczenia zbędnych drzew i kolczastych krzewów. Do tej grupy zalicza się także preparaty powodujące usychanie przeznaczonych do wyrębu drzew, co ułatwia zdejmowanie kory i przyspiesza wysychanie drewna.
Fitotoksyczne BST używany są na polu walki do oczyszczania terenu.

</doc>
<doc id="691976" url="https://pl.wikipedia.org/wiki?curid=691976" title="Andrzej Sadowski (socjolog)">
Andrzej Sadowski (socjolog)

Andrzej Sadowski (ur. 16 lipca 1945 w Tyniewiczach Dużych) – polski socjolog, profesor nauk humanistycznych, w latach 2008-2012 dziekan Wydziału Historyczno-Socjologicznego Uniwersytetu w Białymstoku.
Życiorys.
W roku 1968 ukończył socjologię na Uniwersytecie Warszawskim. Stopień naukowy doktora uzyskał w 1975 roku, habilitował się w 1982. Od 1993 roku profesor, cztery lata później mianowany profesorem zwyczajnym. Był członkiem powołanego po wprowadzeniu w Polsce stanu wojennego "Zespołu Partyjnych Socjologów przy KC PZPR".
Zajmuje się socjologią narodu i grup etnicznych, socjologią wielokulturowości, socjologią pogranicza, socjologią regionalną oraz socjologią wsi i miasta. Część jego prac poświęcona jest procesom ruralizacji oraz tematyce kapitałów: ludzkiego, społecznego i kulturowego. Jest także redaktorem czasopisma "Pogranicze. Studia Społeczne", związanego z wielokulturowością wschodnich obszarów Polski.
Były dziekan Wydziału Historyczno-Socjologicznego Uniwersytetu w Białymstoku i kierownik Katedry Socjologii Wielokulturowości w Instytucie Socjologii UwB (jedynej instytucji tego typu w Polsce). Ponadto pracownik Katedry Socjologii WSE w Białymstoku oraz Katedry Zarządzania WSFiZ w Białymstoku. Członek Polskiego Towarzystwa Socjologicznego, członek International Academy of National Minorities Research oraz członek rady Fundacji Uniwersytetu w Białymstoku.
Życie prywatne.
Brat byłego wójta gminy Narew Jakuba Sadowskiego i naczelnika Wydziału Kryminalnego Komendy Wojewódzkiej Policji w Białymstoku Witalisa Sadowskiego.

</doc>
<doc id="691984" url="https://pl.wikipedia.org/wiki?curid=691984" title="Henryk Jabłoński (ujednoznacznienie)">
Henryk Jabłoński (ujednoznacznienie)



</doc>
<doc id="691985" url="https://pl.wikipedia.org/wiki?curid=691985" title="Książę Marlborough">
Książę Marlborough

Informacje ogólne.
Hrabiowie Marlborough 1. kreacji (parostwo Anglii)
Hrabiowie Marlborough 2. kreacji (parostwo Anglii)
Książęta Marlborough 1. kreacji (parostwo Anglii)
Następca 12. księcia Marlborough: George Spencer-Churchill, markiz Blandford

</doc>
<doc id="691986" url="https://pl.wikipedia.org/wiki?curid=691986" title="John Winston Spencer-Churchill, 7. książę Marlborough">
John Winston Spencer-Churchill, 7. książę Marlborough



</doc>
<doc id="691990" url="https://pl.wikipedia.org/wiki?curid=691990" title="Andrzej Sadowski (ekonomista)">
Andrzej Sadowski (ekonomista)

Andrzej Sadowski (ur. 4 lutego 1963 w Przasnyszu) – polski ekonomista, publicysta gospodarczy, prezydent Centrum im. Adama Smitha.
Życiorys.
Absolwent Liceum Ogólnokształcącego im. Komisji Edukacji Narodowej w Przasnyszu. Podjął studia ekonomiczne na Uniwersytecie Warszawskim. Współtworzył na tej uczelni Zespół Badań nad Myślą Konserwatywną i Liberalną (1984). Był redaktorem założonego w 1986 podziemnego pisma „Dodruk”. Za prowadzoną działalność był rozpracowywany przez funkcjonariuszy służb specjalnych PRL.
Należał do organizatorów Towarzystwa Gospodarczego w Warszawie (1986–1989). Wraz z Mirosławem Dzielskim i Aleksandrem Paszyńskim współtworzył Akcję Gospodarczą jako środowisko dyskusyjne związanych z opozycją ekonomistów. Był jednym z sygnatariuszy aktu założycielskiego Ruchu Polityki Realnej, później przekształconego w Unię Polityki Realnej. Następnie działał w Kongresie Liberalno-Demokratycznym. W połowie lat 90. był jednym z założycieli Transparency International Polska, wchodząc w skład zarządu tej organizacji.
W 1989 zainicjował powołanie Centrum im. Adama Smitha. Pełnił funkcję jego wiceprezydenta, a w 2014 został prezydentem tego think tanku. W latach 2009–2010 był członkiem powołanej przez prezydenta Lecha Kaczyńskiego Narodowej Rady Rozwoju. W 2014 założył radę konfederacji pracodawców Unii Rynku Budowlano-Inwestycyjnego (URBI). W październiku 2015 wszedł w skład Narodowej Rady Rozwoju utworzonej przez prezydenta Andrzeja Dudę.
Odznaczenia i wyróżnienia.
W 2014, "za wybitne zasługi dla rozwoju i promocji polskiej przedsiębiorczości, za osiągnięcia w działalności społecznej", został odznaczony Krzyżem Kawalerskim Orderu Odrodzenia Polski. W 2021 otrzymał Krzyż Wolności i Solidarności. W 2004 uhonorowany statuetką „Przasnyskiego Koryfeusza”.

</doc>
<doc id="691995" url="https://pl.wikipedia.org/wiki?curid=691995" title="Wakatobi">
Wakatobi

Wakatobi – archipelag położony na Morzu Flores, na południowy wschód od wyspy Sulawesi w Indonezji. Archipelag tworzą cztery duże wyspy (Wangi Wangi, Kaledupa, Tomia i Binongko) i kilka małych. Nazwę Wakatobi utworzono z pierwszych dwóch liter nazw czterech większych wysp. Wyspy wchodzą w skład Parku Narodowego Wakatobi.
W 2001 na wyspie Tomia powstał dwukilometrowy, prywatny pas startowy umożliwiający loty czarterowe.
Na Wakatobi funkcjonuje dobrze rozwinięta baza nurkowa (Wakatobi Dive Resort). Jej założyciele i miejscowa gmina zawarli układ w sprawie zabezpieczenia i ochrony środowiska. Nazwano to programem współdziałania w celu ochrony rafy: Collaborative Reef Conservation Program. W 2005 r. uhonorowano bazę nagrodą PADI „Project Aware Environmental Award”.

</doc>
<doc id="691998" url="https://pl.wikipedia.org/wiki?curid=691998" title="Guthlaf">
Guthlaf



</doc>
<doc id="691999" url="https://pl.wikipedia.org/wiki?curid=691999" title="Autonomiczność okrętu">
Autonomiczność okrętu

Autonomiczność okrętu – określana w dobach zdolność okrętu i jego załogi do nieprzerwanego przebywania na morzu w gotowości do wykonywania typowych zadań bojowych, bez uzupełniania zapasów.

</doc>
<doc id="692007" url="https://pl.wikipedia.org/wiki?curid=692007" title="Zzyzx">
Zzyzx

Zzyzx – osada w hrabstwie San Bernardino w stanie Kalifornia, poprzednio należąca do firmy Zzyzx Mineral Springs and Health Spa ("Zzyzx – Źródła Wód Mineralnych i Centrum Odnowy Biologicznej"), obecnie do Desert Studies Center ("Centrum Badań Pustynnych"). Na tym obszarze znajduje się także Jezioro Tunedae, jedna z ostoi zagrożonej wyginięciem ryby z gatunku klenia (łac.: "Gila bicolor mohavensis", ang.: "Mohave tui chub").
Zzyzx Road to droga długości ok. 4,5 mili (7,2 km) częściowo brukowana, a w części zwykła wiejska gruntowa droga dojazdowa położona na pustyni Mojave. Prowadzi ona, generalnie rzecz biorąc, w kierunku południowym od autostrady Interstate 15 do osady Zzyzx. O tej drodze opowiada piosenka "Zzyzx Rd." z albumu "Come What(ever) May" hardrockowego zespołu muzycznego Stone Sour.

</doc>
<doc id="692011" url="https://pl.wikipedia.org/wiki?curid=692011" title="Cerkiew Świętych Cyryla i Metodego we Wrocławiu">
Cerkiew Świętych Cyryla i Metodego we Wrocławiu

Cerkiew pod wezwaniem Świętych Cyryla i Metodego – prawosławna cerkiew parafialna we Wrocławiu. Należy do dekanatu Wrocław diecezji wrocławsko-szczecińskiej Polskiego Autokefalicznego Kościoła Prawosławnego. Obiekt służy również ukraińskojęzycznej parafii św. Piotra Mohyły.
Historia.
Świątynia znajduje się na Wyspie Piasek, przy ulicy św. Jadwigi 13. Pierwotnie kościół rzymskokatolicki pod wezwaniem św. Anny, został wzniesiony w latach 1686–1690, według projektu nieznanego włoskiego architekta. Budowę prowadził Zygmunt Linde, który przyczynił się do powstania w świątyni kaplicy św. Elżbiety. Poprzednio stała w tym miejscu średniowieczna kaplica pod wezwaniem świętych Józefa, Joachima, Natalii i Adriana, która została w XVII wieku zburzona.
Zbudowany od nowa pod koniec XVII w. kościół to pierwsza w mieście świątynia barokowa, jednonawowa, z bogato zdobioną i zwieńczoną rzeźbami fasadą, nawiązującą wyraźnie do stylu słynnego rzymskiego kościoła Il Gesù. 
Do 1810 kościół należał do pobliskiego klasztoru sióstr augustianek. Po urzędowej sekularyzacji dóbr zakonnych w 1810 w budynku klasztornym założono katolickie seminarium nauczycielskie. W 1852 przywrócono funkcję sakralne niszczejącej świątyni św. Anny, którą obecna parafia prawosławna czci jako dodatkową patronkę. Przez kilka lat (1919–1921) kościół służył mniejszości polskiej we Wrocławiu. W późniejszych latach został przekazany starokatolikom. 
W okresie walk o Festung Breslau w 1945, kiedy dowództwo twierdzy ulokowało się w Królewskiej Bibliotece Uniwersyteckiej, księgozbiór ewakuowano – m.in. w ówczesnym kościele św. Anny umieszczono ok. pół miliona książek. 11 maja 1945 spłonął cały księgozbiór i wypaliło się wnętrze świątyni.
Po wojnie zrujnowany budynek zabezpieczono. W 1970 został przekazany Polskiemu Autokefalicznemu Kościołowi Prawosławnemu. W 1973 zaczęto odprawiać liturgię w prowizorycznej kaplicy. Po odgruzowaniu i wyremontowaniu kościoła odprawiono w 1976 pierwsze nabożeństwo prawosławne w głównej nawie kościoła. W świątyni umieszczono ikonostas, w którym znajdują się ikony sprowadzone m.in. z Warszawy i Strwiążyka.
W krypcie cerkwi znajduje się kaplica Świętych Wileńskich Męczenników – Antoniego, Jana i Eustachego (do której prowadzi oddzielne wejście), użytkowana przez parafię św. Piotra Mohyły.
W latach 2009–2011 świątynia została gruntownie wyremontowana, m.in. całkowicie odnowiono elewację, wymieniono pokrycie dachu oraz odbudowano sygnaturkę.
Cerkiew została wpisana do rejestru zabytków 25 listopada 1947 pod nr 3 oraz 23 października 1961 pod nr A/287/13.
Od początku erygowania parafii do 30 września 2018 r. funkcję proboszcza pełnił ks. mitrat Eugeniusz Cebulski. 
Od 1 października 2018 r. proboszczem parafii Świętych Cyryla i Metodego jest ks. mitrat płk dr Eugeniusz Bójko. Nabożeństwa w cerkwi odprawiane są w języku polskim i cerkiewnosłowiańskim (parafia Świętych Cyryla i Metodego) oraz cerkiewnosłowiańskim i ukraińskim (parafia św. Piotra Mohyły).

</doc>
<doc id="692017" url="https://pl.wikipedia.org/wiki?curid=692017" title="Gennaro Bracigliano">
Gennaro Bracigliano

Gennaro Bracigliano (ur. 1 marca 1980 w Forbach) – francuski piłkarz grający na pozycji bramkarza. Mierzy 182 centymetry wzrostu, waży 78 kilogramów.
Kariera.
Nominowany do nagrody UNFP dla najlepszych bramkarzy. Uznany został również najlepszym bramkarzem Ligue 2 w sezonie 2004–2005, oraz drugim najlepszym bramkarzem rozgrywek Ligue 1 w sezonie 2005-2006.
Do Marsylii trafił z AS Nancy 5 lipca 2011 roku. W 2014 roku przeszedł do indyjskiego Chennaiyin. Potem grał w NorthEast United, gdzie w 2016 roku zakończył karierę.
W Ligue 1 rozegrał 150 spotkań.

</doc>
<doc id="692020" url="https://pl.wikipedia.org/wiki?curid=692020" title="Andrzej Ignacy Baier">
Andrzej Ignacy Baier

Andrzej Ignacy Baier herbu Leliwa z odmianą (ur. 12 stycznia 1712, zm. 31 stycznia 1785, Chełmża) – biskup rzymskokatolicki, senator I Rzeczypospolitej, sympatyk konfederatów barskich.
Życiorys.
Syn Jana Franciszka podczaszego chełmińskiego i Marianny z Łabędzkich. W latach 1732-1733 i 1735-1736 przebywał w seminarium księży misjonarzy w Warszawie. Po studiach w kraju i za granicą wybrał karierę duchowną.
Kanclerz gnieźnieńskiej kapituły katedralnej w 1753 roku, kanonik łowicki, od 1743 kanonik gnieźnieński, od 1752 opat komendatoryjny wągrowiecki i proboszcz kruszwicki. Powiązany z dworem saskim, od 1744 wiceprezydent a od 1757 prezydent Trybunału Głównego Koronnego. W latach 1759-1760 prezydent trybunału skarbowego w Radomiu.
Był członkiem konfederacji Czartoryskich w 1764 roku . Elektor Stanisława Augusta Poniatowskiego z województwa chełmińskiego w 1764 roku.
Brał udział w sejmie konwokacyjnym 1764 r., koronacyjnym w tymże roku oraz sejmie 1766 r. Podczas konfederacji radomskiej zachował neutralność, sympatyzował z konfederacją barską.
12 lutego 1759 nominowany na biskupa diecezji chełmińskiej, sakrę przyjął z rąk Kajetana Ignacego Sołtyka. Starał się gorliwie o ożywienie religijne biskupstwa, wydawał liczne listy pasterskie, osobiście wizytował parafie diecezji. Zaprowadził nabożeństwo czterdziestogodzinne, propagował jako jeden z pierwszych biskupów wczesną komunię świętą dzieci (od 8 roku życia). W 1763 r. pod naciskiem rządu pruskiego zrzekł się tytułu biskupa pomezańskiego. W 1776 powołując się na breve Piusa VI zniósł w diecezji kilka świąt. Wysłał dwa obszerne sprawozdania o stanie diecezji do Rzymu, w których informował o szerzeniu się protestantyzmu, a później o trudnościach ze strony pruskiego zaborcy. Co prawda biskup usiłował bronić niezależności kościoła wobec władz pruskich z którymi prowadził obfitą korespondencję, jednak wobec jasnych wytycznych i żelaznej konsekwencji rządu fryderycjańskiego, nie był w stanie nic osiągnąć. Po kasacie jezuitów wykonał zalecenia mimo oporu jezuitów odwołujących się do Fryderyka II.
Po zaborze Prus Królewskich w 1772 r. mimo pewnych oporów złożył hołd Fryderykowi II. W związku z sekularyzacją dóbr biskupstwa utracił znaczą część dochodów (wartość otrzymanej pensji państwowej szacuje się na 20% wcześniejszych dochodów) i przeniósł swoją siedzibę z zamków w Lubawie i Starogrodzie do kanonii w Chełmży.
Zmarł 31 stycznia 1785 w Chełmży i jako ostatni biskup został pochowany w chełmżyńskiej katedrze.
W 1760 odznaczony Orderem Orła Białego.

</doc>
<doc id="692029" url="https://pl.wikipedia.org/wiki?curid=692029" title="George Spencer-Churchill (8. książę Marlborough)">
George Spencer-Churchill (8. książę Marlborough)

George Charles Spencer-Churchill (ur. 13 maja 1844 - zm. 9 listopada 1892 w Blenheim Palace) – brytyjski arystokrata, najstarszy syn Johna Spencer-Churchilla, 7. księcia Marlborough i lady Frances Vane, córki 3. markiza Londonderry, stryj Winstona Churchilla. Od urodzenia nosił tytuł hrabiego Sunderland.
W 1857 roku, kiedy jego ojciec został 7. księciem Marlborough, on sam uzyskał tytuł markiza Blandford. W tym samym roku rozpoczął trzyletnią naukę w Eton College. Po zakończeniu nauki wstąpił do armii. W 1863 został porucznikiem Royal Horse Guards. Po śmierci ojca w 1883 został 8. księciem Marlborough i zasiadł w Izbie Lordów. Uzyskał też tytuł zastępcy Lorda Namiestnika Oxfordshire.
8 listopada 1869 roku w Westminsterze, poślubił lady Alberthę Frances Anne Hamilton (29 lipca 1847 - 7 stycznia 1932), córkę Jamesa Hamiltona, 1. księcia Abercorn i lady Louisy Russell, córki 6. księcia Bedford. George i Albertha mieli razem syna i trzy córki:
Pierwsze małżeństwo księcia Marlborough zostało anulowane na prośbę jego żony 20 listopada 1883 roku. Po raz drugi ożenił się w cywilnej ceremonii z Lillian Warren Price (zm. 11 stycznia 1909), córką komandora Cicero Price'a. Ślub miał miejsce w New York City Hall, zaś udzielał go burmistrz Nowego Jorku, Abram Stevens Hewitt. Małżonkowie nie doczekali się potomstwa.
Książę zmarł w swej rodowej posiadłości Blenheim Palace i został pochowany w Woodstock w hrabstwie Oxfordshire.

</doc>
<doc id="692030" url="https://pl.wikipedia.org/wiki?curid=692030" title="Teofil Wojciech Ostaszewski">
Teofil Wojciech Ostaszewski

Teofil Wojciech Ostaszewski herbu Ostoja (ur. 1807 we Wzdowie, zm. 1889 tamże) – ziemianin, pisarz, działacz społeczny i gospodarczy, autor programu zniesienia pańszczyny, właściciel dóbr Wzdów, Grabownica i Klimkówka, członek Galicyjskiego Sejmu Stanowego, uczestnik Wiosny Ludów, marszałek powiatu brzozowskiego.
Życiorys.
Urodził się 3 maja 1807 we Wzdowie na Podkarpaciu w zaborze austriackim jako syn Sebastiana Ostaszewskiego (1755-1826) i Wiktorii z Łubkowskich (1770-1827), właścicieli ziemskich dóbr Wzdów w ziemi sanockiej. Przez pierwsze lata kształcił się w domu rodzinnym pod okiem prywatnych nauczycieli, następnie uczęszczał do gimnazjum w Przemyślu i Lwowie. W 1824 zapisał się na Uniwersytet Lwowski, lecz już po dwóch latach nauki na uniwersytecie odebrawszy wiadomość o śmierci ojca w 1826 roku powrócił do domu, by zająć się pozostawionym majątkiem.
W trakcie powstania listopadowego zaangażował się w akcję zbierania składek na cele wojskowe (pomagali mu w tym ziemianie z sanockiego: Leon Bukowski i Wiktor Gniewosz), a następnie wspierał uchodźców z zaboru rosyjskiego. W jego majątku znaleźli schronienie między innymi powstańcy z Pułku Jazdy Wołyńskiej Karola Różyckiego.
Pod koniec lat trzydziestych w czasie podróży zagranicznych nawiązał kontakty z emigracją we Francji. W 1840 wydał w Paryżu anonimowo pamflet "„O oswobodzeniu Polski przez zniesienie pańszczyzny.”" Wezwał w nim do likwidacji przeżytków feudalnych w Galicji. Dowodził, że z Polska nie wybije się na niepodległość bez przyznania chłopom wolności i ziemi. "„Czyż może być kraj nazwany wolnym, gdzie jedna część narodu przywłaszcza sobie z prawem dziedzictwa wyraźną zwierzchność nad kilkunastoma milionami?”" – pytał w swoim pamflecie. Uważał, że zniesienie pańszczyzny i uwłaszczenie powinno nastąpić pierwszego dnia powstania narodowego, natomiast kwestią rekompensaty dla ziemian powinien zająć się w przyszłości sejm. Był to jedyny całościowy projekt zmiany stosunków na wsi galicyjskiej oferujący rzeczywistą poprawę bytu chłopów zaproponowany ze stanowisk ziemiańskich. W swym programie wzywał także ziemian do wzmożonej pracy na rzecz oświaty chłopów. Już wcześniej, w 1829 roku, sam założył w swoim majątku we Wzdowie szkołę ludową. Popularyzowasł oświatę poprzez wyznaczanie nagród w drzewie i zbożu dla chłopów, którzy posyłali dzieci do szkoły. Nauczycieli finansował z własnych funduszy.
Jako członek Galicyjskiego Sejmu Stanowego agitował w latach 1843-1845 za reformami w stosunkach agrarnych i za podniesieniem poziomu oświaty ludowej.
W okresie przed wybuchem powstania w r. 1846 przybywało do niego do Wzdowa wielu emisariuszy rewolucyjnych, m.in. Julian Goslar i Teofil Wiśniowski, którym zaangażowanie Ostaszewskiego w działalność patriotyczną (zbierał m.in. składki na Polską Szkołę Wojskową w Paryżu) i zdecydowane poglądy na temat zniesienia pańszczyzny nasunęły myśl powierzenia mu czołowej roli w przyszłym powstaniu, do czego też próbowali go nakłonić. Pomimo namów nie przyjął jednak ich propozycji, uważając że powstanie jest niedostatecznie przygotowane i nie ma żadnych szans powodzenia.
Uwikłany wbrew własnej woli w wypadki 1846 roku, podczas których jego dwór został splądrowany przez bandy chłopskie, trafił na dwa lata do więzienia austriackiego we Lwowie oskarżony o niepowiadomienie władz o planowanym powstaniu narodowym i dopuszczenie do ogłoszenia deklaracji powstańczej w swoim majątku.
Uwolniony przez Wiosnę Ludów 1848 r. włączył się w organizowanie ruchu polskiego w Galicji. Po powrocie do Wzdowa podjął działalność polityczną i został komendantem Gwardii Narodowej w Sanoku, gdzie powołał też Radę Obwodową. W 1848 otrzymał tytuł honorowego obywatelstwa Sanoka.
W 1861 r. uczestniczył wraz z Franciszkiem Smolką i Adamem Sapiehą w deputacji do Wiednia, której celem było zamanifestowanie aspiracji polskich w zaborze austriackim. W wyborach do autonomicznego Sejmu Krajowego utworzonego w Galicji w 1861 roku namawiał ziemian do popierania kandydatów nie spośród warstwy ziemiaństwa, lecz znanych autorytetów, zdolnych do przeprowadzenia reform. Na przykład w wyborach uzupełniających w 1866 poparł rektora Uniwersytetu Jagiellońskiego Józefa Majera
Po powstaniu styczniowym ukrywał we Wzdowie uciekinierów z zaboru rosyjskiego, za co ponownie znalazł się w austriackim areszcie.
Przede wszystkim poświęcił się jednak gospodarce. Po zniesieniu pańszczyzny w 1848 r. zaangażował się w akcję oświaty rolniczej, m.in. ucząc osobiście chłopów samodzielnego gospodarowania oraz rozpowszechniając czytelnictwo na wsi.
Po uzyskaniu przez Galicję swobód w ramach Monarchii Austro-Węgierskiej poświęcił się także działalności samorządowej. W latach 1879-84 był prezesem (marszałkiem) Rady Powiatowej w Brzozowie. Był członkiem deputacji miasta Sanoka, która w 1880 spotkała się z podróżującym po Galicji cesarzem Austrii Franciszkiem Józefem I w Krakowie i we Lwowie.
W 1868 r. wydał zbiór wierszowanych bajek "„Moje dobre chęci, czyli powiastki i bajki z miejscowych zdarzeń wzięte od 1829 do 1868 r., spisane dla szkółki wiejskiej przez założyciela tejże we Wzdowie 1829 r.”" Zachęcony ogromnym powodzeniem tego zbioru opublikował następnie kolejne dwa tomy, zatytułowane "„Moje dobre chęci, czyli powiastki i bajki dla ludu wiejskiego w szczególności, w ogóle zaś dla równouprawnionych”", Zeszyt II (Kraków 1871) i "„Moje dobre chęci, czyli powiastki, bajki, fraszki, gderania i gawędy, głównie dla włościan, z życia wzięte”", Zeszyt III (Kraków 1876).
Lwowski tygodnik literacki odnotował w 1876 roku, że autor "“w formie przystępnej, rymowanej, opowiada bajki, powiastki i fraszki, w których mieszczą się zdrowe rady, poczciwe przestrogi i najrozmaitsze prawdy tak rodzinne jak społeczne. Forma nie jest wyszukaną, ale mimo to wiersz płynie autorowi potoczyście i rzadko utyka. Pan Ostaszewski przeznaczył swoje ‘dobre chęci’ głównie dla włościan, ale i nie-włościanie mogą broszurę z pożytkiem odczytać”".
Czwartym, ostatnim zbiorem było "„Sto bajek”", wydane w 1888 r. razem z ukraińskimi wierszami Spirydiona Ostaszewskiego (1797-1875), właściciela ziemskiego z Podola rosyjskiego. Zbiór ten uzyskał publiczną pochwałę Rady Szkolnej, która zaleciła go szkołom wiejskim i czytelniom. Zawierał on wierszowane opowiadania, jak np. to:
W sprawie druku swych utworów, zwłaszcza bajek, których sporo miał jeszcze w rękopisie, utrzymywał kontakty z pisarzami Józefem Ignacym Kraszewskim i Władysławem Bełzą.
Był właścicielem kilku majątków ziemskich. Oprócz dóbr ziemskich po rodzicach we Wzdowie przejął w 1854 po stryju Józefie Ostaszewskim dobra Klimkówka oraz zakupił w 1845 majątek Grabownicę, a w 1884 także Jasionów (ten ostatni jako posag dla swej córki Marii, zamężnej z Augustem Dzieduszyckim). Powierzchnia jego majątków: Wzdowa, Klimkówki i Grabownicy wynosiła ok. 2000 hektarów. Dążył w swych majątkach do rozwoju rolnictwa i hodowli. Anna z Działyńskich Potocka, współzałożycielka uzdrowiska Rymanów-Zdrój, zanotowała w swoim pamiętniku: "„Od strony Brzozowa sąsiadowali z nami państwo Ostaszewscy. Było tam przepiękne gospodarstwo we Wzdowie, śliczne inwentarze nagradzane wieloma medalami na wystawach krajowych i zagranicznych. Mieli kilka prześlicznych majątków; Grabownica i najbliższa nam Klimkówka do nich należała.”"
W swym gospodarstwie kładł nacisk przede wszystkim na hodowlę koni i bydła szwajcarskiego, które sprowadził pierwszy do Galicji i bardzo umiejętnie hodował przez 60 lat. Jego dokonania w zakresie racjonalizacji gospodarki rolnej przyniosły mu uznanie współczesnych. Raport Galicyjskiego Towarzystwa Gospodarskiego z 1883 r. podkreślał, że był on "„pierwszym w kraju, który zajął się ze znajomością, energią i wytrwałością niezwykłą chowem bydła i podniósł go nie tylko w Galicji, ale i za kordonem”", a znawca przedmiotu, prof. Antoni Barański pisał w 1889 r., że dzięki sukcesom na międzynarodowych wystawach Ostaszewski "„rozniósł sławę polskiego hodowcy poza granice kraju”".
Jego inwentarze (w tym bydło szwajcarskie rasy simentalskiej) odnosiły sukcesy na wielu wystawach rolniczych. Jego eksportowa obora bydła berneńskiego otrzymywała liczne nagrody, m.in. medale na wystawach we Lwowie (1850, 1874), Warszawie (1858, 1859, 1860), Paryżu (1856, 1867) i Wiedniu (1870). Zdjęcia hodowanych przez niego zwierząt z połowy XIX wieku, w tym fotografie ze światowego konkursu rolniczego w Paryżu w 1856 roku (zob. poniżej) należą do najstarszych zachowanych fotografii zwierząt hodowlanych w Polsce. Na Wystawie Powszechnej w Wiedniu 1873 za swoje osiągnięcia w hodowli zwierząt został uhonorowany medalem i dyplomem uznania, a
jego inwentarze na wiedeńskiej wystawie były opisywane nawet przez prestiżowy brytyjski "„Journal of the Royal Agricultural Society of England".
Jego zainteresowania hodowlane znajdowały też ujście w publicystyce. Artykuły o rolnictwie zamieszczał w poczytnym wśród ziemian tygodniku "„Rolnik”". Współpracował z organizacjami gospodarczymi: Towarzystwem Rolniczym Krakowskim i Galicyjskim Towarzystwem Gospodarskim we Lwowie (był współzałożycielem w 1845 roku i honorowym członkiem tego ostatniego). Brał czynny udział w dyskusjach i debatach krajowych nad podniesieniem poziomu rolnictwa i hodowli w Galicji.
Debaty na temat rolnictwa przybierały w Galicji niekiedy nieoczekiwany obrót i pozwalały Ostaszewskiemu wykazać się wrodzonym dowcipem, nawet w tak technicznych sprawach, jak hodowla bydła. Na przykład w lutym 1871 roku podczas posiedzenia Towarzystwa gospodarczo-rolniczego krakowskiego i dyskusji nad sprowadzaniem do Galicji rasowego bydła holenderskiego, jeden z członków Towarzystwa, Erazm Niedzielski złożył postulat, aby – jak czytamy w sprawozdaniu z tej debaty – "“udać się do Ministerstwa z prośbą, ażeby przez ambasadę w Hadze buhaje dla nas sprowadzało”". Jak czytamy dalej w tym samym sprawozdaniu z debaty, "„pan Ostaszewski nie podziela pomysłu poprzedniego mówcy, i dziękuje za buhaje w dyplomatycznej drodze nabyte, gdyż nie wierzy w kwalifikacje ambasad do podobnych czynności.”".
Według relacji rolników we Wzdowie, spisanych już w XX wieku „kiedy chłopi ze Wzdowa czy z wiosek sąsiednich , czy nawet jałmużnicy weszli w obejście dworskie Ostaszewskiego Teofila i nosili czapkę pod pachą, chodząc zgięci tytułowali go Jaśnie Panem, to Teofil karcił ich za taką poddańczą i niewolniczą postawę, mówiąc: Czego mospanie jęczycie i brzęczycie? Wyprostujcie się mospanie, włóżcie czapkę mospanie na głowę i mówcie mospanie czego wam trzeba, czego chcecie. Nie nazywajcie mnie mospanie jaśniepanem, bo ja z takiego samego błota jak wy. To jaśnie już niedługo piorun trzaśnie, a panie mospanie zostanie.”.
Z małżeństwa z Emmą z hr. Załuskich, z którą ożenił się 15 kwietnia 1849 roku w Wiedniu, pozostawił czworo dzieci: córkę Marię, zamężną za Augustem hr. Dzieduszyckim i trzech synów: Adama (pioniera polskiej awiacji, który odziedziczył po nim dobra Wzdów), Stanisława – znanego przedsiębiorcę i nafciarza oraz Kazimierza Ostaszewskiego – wybitnego hodowcę koni wyścigowych.
Zmarł dnia 10 sierpnia 1889 we Wzdowie. Jego śmierć odnotowała prasa polska i zagraniczna, szczególnie podkreślając wkład Ostaszewskiego w rozwój rolnictwa polskiego. Pochowany został na cmentarzu w Klimkówce.

</doc>
<doc id="692031" url="https://pl.wikipedia.org/wiki?curid=692031" title="George Spencer-Churchill">
George Spencer-Churchill



</doc>
<doc id="692032" url="https://pl.wikipedia.org/wiki?curid=692032" title="George Charles Spencer-Churchill, 8. książę Marlborough">
George Charles Spencer-Churchill, 8. książę Marlborough



</doc>
<doc id="692034" url="https://pl.wikipedia.org/wiki?curid=692034" title="Nabożeństwo czterdziestogodzinne">
Nabożeństwo czterdziestogodzinne

Nabożeństwo czterdziestogodzinne – nabożeństwo w Kościołach katolickich, związane z końcem karnawału, okresem przedpościa i przygotowaniem do wielkiego postu. Jego inspiracją jest biblijna symbolika liczby 40 – jest to zarówno okres 40 dni postu Jezusa na pustyni, jak też – według tradycji – czas 40 godzin przebywania Jezusa w grobie.
Swoimi początkami sięga ono okresu późnego średniowiecza i miało początkowo charakter czterdziestogodzinnego postu połączonego z modlitwą. W obecnie obowiązującej formie pojawiło się w końcu XVI wieku, najprawdopodobniej z inspiracji zakonu jezuitów, choć nie ma w tej kwestii jasnych przekazów źródłowych. Nabożeństwo to miało charakter pokutny i ekspiacyjny. Miało ono być wynagrodzeniem za grzechy popełnione w karnawale. Zaczynało się w niedzielę poprzedzającą rozpoczęcie wielkiego postu, a kończyło się we wtorek wieczorem przed Popielcem. 
Istotą nabożeństwa jest całodzienna adoracja Najświętszego Sakramentu. Niegdyś odbywała się ona jednym ciągiem, przez 40 godzin, także w nocy, jedynie z przerwą na Mszę. Obecnie praktykuje się adorację od rana do wieczora przez przynajmniej 3 dni tak, aby Najświętszy Sakrament był adorowany w sumie przez ok. 40 godzin. Obecnie nie jest już przygotowaniem do Wielkiego Postu, nie jest też związane z obowiązkowym postem. Zazwyczaj nabożeństwo to odbywa się w każdej parafii raz w roku, w stałym terminie. W wielu diecezjach daty nabożeństwa są ustalane w ten sposób, aby codziennie przez cały rok w którejś parafii z diecezji trwała adoracja Najświętszego Sakramentu.
40-godzinne nabożeństwo ma ożywić eucharystyczną pobożność wiernych. Adoracja zawsze jest zakorzeniona w liturgii eucharystycznej, dlatego jest ono zaczynane i kończone Mszą Świętą.

</doc>
<doc id="692036" url="https://pl.wikipedia.org/wiki?curid=692036" title="Epigon">
Epigon



</doc>
<doc id="692048" url="https://pl.wikipedia.org/wiki?curid=692048" title="Franciszek Rzewuski">
Franciszek Rzewuski

Franciszek Rzewuski herbu Krzywda (ur. w 1730 roku, zm. w 1800 roku) – pisarz polny koronny w latach 1752-1774, później marszałek nadworny koronny (1775-1783), wybrany konsyliarzem Rady Nieustającej na sejmie 1776 roku, szambelan Augusta III Sasa w 1748 roku, starosta kamionacki, starosta bohusławski w 1766 roku.
Syn Michała Józefa, brat: Kazimierza oraz Jana. Jego żoną była Julianna Skarbek (ok. 1730-1783), córka Rafała Michała Skarbka.
Poseł na sejm 1748 roku z ziemi lwowskiej. Poseł na sejm 1752 roku z ziemi chełmskiej. W 1756 roku wybrany posłem na sejm z ziemi przemyskiej. Poseł na sejm 1758 roku z województwa ruskiego. Marszałek sejmiku ziemi halickiej w 1761 roku. 29 kwietnia 1761 roku zerwał sejm nadzwyczajny. Poseł na sejm nadzwyczajny 1761 roku z ziemi halickiej. Poseł na sejm 1762 roku z ziemi lwowskiej. Był posłem na sejm konwokacyjny (1764).
W lipcu 1764 konfederacja generalna, której był konsyliarzem, postanowiła wysłać go jako swego posła do Petersburga. Jego wysiłki były jednak niweczone przez wrogie legacje pruską i austriacką, a także dygnitarzy rosyjskich; w tym nawet antypruskich Orłowów. Wsparcie jakiego udzielał Rzewuskiemu Nikita Panin nie wystarczyły, szczególnie, że Czartoryscy nie dopuszczali możliwości ustępstw na rzecz Rosji. Komisarz z rycerstwa Komisji Skarbowej Koronnej w 1765 roku.
Od stycznia 1765 roku został akredytowany jako poseł nadzwyczajny i minister pełnomocny króla i Rzeczypospolitej. Instrukcją z 26 stycznia 1765 roku zlecono mu zgodnie z postulatami rosyjskimi wyznaczenie komisarzy do nowego wytyczenia granicy. Instrukcja nakazywała Rzewuskiemu upomnieć się o odszkodowania za szkody jakie przyniosła Polsce wojna siedmioletnia i armia rosyjska, lecz pomijała milczeniem sprawy innowierców polskich wspieranych przez Katarzynę II. Wobec trudności misji dyplomatycznej, Franciszek Rzewuski poprosił już w marcu 1765 roku o urlop. Jako jego zastępca do Rosji dotarł Jakub Psarski, który po wyjeździe Rzewuskiego z Petersburga (14 V 1765) został polskim "Chargé d’affaires" w Rosji. W grudniu 1765 roku Psarski został akredytowany jako polski rezydent.
W 1766 stwierdzono, że wobec ograniczonych możliwości Psarskiego jako posiadającego niską rangę dyplomatyczną wznowiono misję Rzewuskiego, by zyskał wsparcie Rosji w zatargach celnych z Prusami. Rzewuski i jego nowy sekretarz Piotr Maurycy Glayre dotarli do Petersburga w drugiej połowie czerwca 1766 roku, a rezydent Psarski powrócił do Polski. Był to czas kryzysu w stosunkach polsko-rosyjskich. Rzewuski nie mógł wiele zdziałać. W styczniu 1767 znów poprosił o dymisję (formalnie o urlop) i wyjechał pozostawiając Glayre’a w Petersburgu jako swego zastępcę, a 20 marca 1767 rada senatu znów mianowała rezydentem Jakuba Psarskiego. Członek Departamentu Policji Rady Nieustającej w 1777 roku.
Za zasługi został odznaczony Orderem Orła Białego 3 sierpnia 1757 w Warszawie. W 1765 został kawalerem Orderu Świętego Stanisława.

</doc>
<doc id="692049" url="https://pl.wikipedia.org/wiki?curid=692049" title="Wilhelm Kube">
Wilhelm Kube

Wilhelm Richard Paul Kube (ur. 13 listopada 1887 w Głogowie, zm. 22 września 1943 w Mińsku) – polityk i publicysta niemiecki i hitlerowski, członek NSDAP, nadprezydent Berlina i Brandenburgii, gauleiter Marchii Wschodniej, Okręgu Kurmark oraz Okręgu Generalnego „Białoruś”.
Młodość i początek kariery politycznej.
Uczęszczał do szkoły podstawowej, a następnie gimnazjum humanistycznego w Berlinie. W latach 1908–1912 studiował historię i naukę o państwie na Uniwersytecie Berlińskim. Był wówczas współtwórcą Niemieckiego Narodowego Związku Studentów (1909), na czele którego stanął od 1911 r. Redagował też pismo dla studentów „Deutschvolkische Hochschullblatter”. W tym samym roku wstąpił do Niemieckiej Partii Socjalnej. W 1912 r. został redaktorem pisma „Mecklenburgische Warte” wydawanego w Wismarze. W 1913 r. przeniósł się do szeregów Niemieckiej Partii Konserwatywnej. Do 1919 r. pełnił funkcję jej sekretarza okręgowego we Wrocławiu (Breslau). Zarazem był redaktorem pisma „Schleschische Morgenzeitung” i współpracował z redakcją pisma „Schlesische Boten”. W 1917 r. został powołany do Landsturmu, ale po 3 tygodniach zwolniono go z powodu interwencji jego partii. Po klęsce Niemiec w I wojnie światowej ponownie zmienił barwy partyjne, współdziałając w tworzeniu w 1919 r. Niemieckiej Narodowej Partii Ludowej. Wkrótce został sekretarzem generalnym jej okręgowej organizacji na Śląsku (Schlesien), a w 1920 r. w Berlinie. Jednocześnie w latach 1922–1923 był radnym miejskim w stolicy Niemiec. W 1923 r. opuścił szeregi Niemieckiej Narodowej Partii Ludowej i wespół z członkami zdelegalizowanej NSDAP współtworzył Narodowo-Socjalistyczną Partię Wolności. Jako jej członek został wybrany w 1924 r. na posła do Reichstagu. Opowiadał się wówczas za zalegalizowaniem NSDAP. Od 1925 r. był też redaktorem pisma „Der Markische Adler”, na którego łamach rozpoczęto rozpowszechniać hasła głoszone przez NSDAP.
Działalność w szeregach NSDAP.
1 grudnia 1927 r. wstąpił do tej partii i już po kilku tygodniach w uznaniu zasług dla ruchu narodowosocjalistycznego Adolf Hitler mianował go gauleiterem Marchii Wschodniej (Ostmark). W wyniku jego aktywnej działalności politycznej liczba członków NSDAP w tym okręgu wzrosła do ok. 80 tys. w 1933 r. W maju 1928 wybrano go na posła krajowego do pruskiego Landtagu, w którym na polecenie A. Hitlera objął kierownictwo frakcji narodowosocjalistycznej, liczącej zaledwie 6 posłów. Przyczynił się do wzrostu znaczenia NSDAP w Prusach; jego bardzo dużym osiągnięciem było zwłaszcza doprowadzenie do zniesienia zakazu publicznych wystąpień A. Hitlera na obszarze Prus. Zyskał dzięki temu duży szacunek u przywódcy NSDAP. Po zwycięstwie wyborczym tej partii w 1933 r., został powołany 25 marca na urząd nadprezydenta Berlina i Brandenburgii, a 1 czerwca – gauleitera Okręgu Kurmark, utworzonego z dotychczasowych Okręgów Ostmark i Brandenburgia. W latach 1933–1936 ponownie zasiadał w Reichstagu. Jednocześnie pełnił funkcję pruskiego radcy państwowego, był członkiem Akademii Prawa Niemieckiego i rzeczoznawcą w zakresie wczesnej historii Niemiec. Zajmował się również działalnością publicystyczną i literacką. W kwietniu 1936 r. jego kariera polityczna i państwowa została zastopowana z powodu anonimowego listu, w którym oskarżył naczelnego sędziego NSDAP Waltera Bucha, który prowadził dochodzenie przeciwko Kubemu z powodu jego nadzwyczajnej korupcji, o prześladowanie Żydów, wskazując równocześnie na semickie pochodzenie jego żony. Ponieważ ich zięciem był Martin Bormann, oskarżenia W. Kubego pośrednio godziły też w niego. Sprawą zajęło się Gestapo, ustalając W. Kubego jako autora listu. W rezultacie został on zmuszony do rezygnacji z zajmowanych stanowisk partyjnych i państwowych. Pozostał natomiast na polecenie A. Hitlera członkiem Reichstagu i NSDAP, zachował też symboliczny tytuł gauleitera.
Gauleiter Okręgu Generalnego „Białoruś”.
Początkowy okres.
Przez następne 5 lat znajdował się poza nawiasem działalności politycznej. Tę sytuację zmieniła dopiero agresja Niemiec na ZSRR w czerwcu 1941 r. A. Hitler początkowo zamierzał mianować W. Kubego gauleiterem Moskwy, ale wobec odepchnięcia wojsk niemieckich od sowieckiej stolicy, podjął decyzję o postawieniu go na czele Okręgu Generalnego „Białoruś” („Weißruthenien”). W przewidywaniu poważnych problemów na tym obszarze W. Kube otrzymał większe prerogatywy niż komisarze generalni w państwach bałtyckich, podobnie jak Białoruś, wchodzących w skład Komisariatu Rzeszy „Ostland”. Mocna pozycja osobista u A. Hitlera pozwoliła mu na własną interpretację interesów Rzeszy na Białorusi, co szybko doprowadziło do konfliktów z innymi hitlerowskimi dostojnikami. W. Kube podjął politykę pozyskiwania ludności białoruskiej, stawiając na rozwój nacjonalizmu białoruskiego jako najskuteczniejszej przeciwwagi dla wpływów sowieckich. Wychodził z założenia, że między sowiecką racją stanu a narodowym ruchem białoruskim istnieje naturalna sprzeczność, której ostatecznym celem będzie stworzenie własnej państwowości. Była to polityka odmienna od tej, jaką prowadził na Ukrainie gauleiter Erich Koch. 
W początkowym okresie swoich rządów W. Kube postanowił poświęcić najwięcej uwagi reaktywowaniu kultury białoruskiej. W tym celu 10 września 1941 r. wprowadził tymczasowe przepisy szkolne, które nakładały obowiązek nauki na wszystkie dzieci w wieku 7–14 lat, z wyjątkiem Żydów. Administracja terenowa została zobowiązana do uruchomienia sieci szkół podstawowych, z naciskiem w programie nauki na wychowanie w duchu hitlerowskim. Powstał generalny komisariat w Mińsku i komisariaty okręgowe, w ramach których tworzono białoruskie inspektoraty szkolne. W styczniu 1942 r. w Mińsku zaczął wychodzić periodyk „Białoruskaja Szkoła”, przeznaczony dla nauczycieli i uczniów. Kolejnym krokiem W. Kubego było ogłoszenie 22 września 1941 r. w Mińsku odezwy „Do mieszkańców Białorusi!”, w której zapowiadał odbudowę zniszczeń wojennych, dobrobyt i zapewnioną przyszłość narodu białoruskiego w ramach nowego ładu europejskiego z III Rzeszą na czele. Odezwa ta szła dalej niż stosowane w oficjalnej propagandzie slogany wyzwolenia od bolszewizmu, usiłując wskazać Białorusinom pozytywną perspektywę wynikającą z faktu okupacji niemieckiej. 
Deklaracje W. Kubego pozostawały jednak w sprzeczności z postępowaniem Wehrmachtu i SS, dokonujących morderstw, grabieży i dewastacji mienia. Przekreślało to widoki na skuteczną politykę pozyskania ludności białoruskiej oraz prowadziło do ostrych konfliktów z wojskowymi i policyjnymi strukturami. W. Kube starał się również ograniczyć rozmiary eksterminacji ludności żydowskiej, co wynikało nie tylko z pobudek natury głównie ekonomicznej, ale prawdopodobnie też osobistej. W rezultacie doprowadziło to do ostrego konfliktu z Reichsführerem Rzeszy Heinrichem Himmlerem. Do niepowodzenia pozyskania Białorusinów przyczyniło się też pozostawienie przez W. Kubego wielu Polaków w organach administracji terenowej, co wiązało się z brakiem odpowiednich kadr białoruskich. W. Kube zmuszony był więc lawirować pomiędzy deklaracjami białorutenizacyjnymi a istniejącymi realiami.
Popieranie białoruskich dążeń narodowych.
W tej sytuacji postanowił utworzyć centralny organ administracyjny na Białorusi; dodatkowo jego koncepcję wzmacniał brak wyraźnych przeciwwskazań ze strony Ministra Rzeszy do spraw Okupowanych Terytoriów Wschodnich Alfreda Rosenberga. Na początku września 1941 r. powołał tzw. Nebenbureau, które było lokalnym odpowiednikiem generalnego komisariatu i postawił na jego czele Radosława Ostrowskiego. W końcu października zdymisjonował go jednak z powodu oskarżeń o współpracę w okresie międzywojennym z komunistami i władzami polskimi, wysuniętymi przez Iwana Jermaczenkę, kierownika Białoruskiej Samopomocy Ludowej. 22 października W. Kube wydał wspólnie z I. Jermaczenką odezwę do ludności białoruskiej, ogłaszającą oficjalnie utworzenie Białoruskiej Samopomocy Ludowej, której celem miała być opieka nad ludnością w zakresie ochrony zdrowia i warunków bytowych. Na początku 1942 r. W. Kube zdecydowanie poparł reformę rolną na swoim obszarze, którą traktował jako ważny środek pozyskania i aktywizacji gospodarczej białoruskich chłopów. W rezultacie wiosną tego roku wszystkie kołchozy na wschodniej Białorusi zostały rozparcelowane, a ich ziemia i inwentarz przekazane w użytkowanie rodzinom chłopskim w ramach tzw. wiejskich spółdzielni rolnych. Były to kroki idące dalej niż postanowienia Berlina. Jednocześnie W. Kube rozpoczął białorutenizację życia kościelnego. Zmierzał do powołania Białoruskiego Autokefalicznego Narodowego Kościoła Prawosławnego i wyeliminowania w nim wszelkich wpływów rosyjskich. Zalegalizował działalność białoruskiego egzarchatu kościoła greckokatolickiego. Poparł też inicjatywy kół białoruskich stopniowej białorutenizacji kościoła rzymskokatolickiego. 
Duży problem dla W. Kubego sprawiał sprzeciw A. Rosenberga wobec powołania w Mińsku centralnego organu samorządu białoruskiego. Rozumiał on, że bez tego niemożliwe było dalsze prowadzenie jego ustępliwej polityki wobec Białorusinów, traktujących ten fakt jako wyraz ignorowania przez władze III Rzeszy sprawy białoruskiej państwowości. W. Kube usiłował złagodzić to przeświadczenie metodą własnych inicjatyw, zgodnie z otrzymanym uprawnieniem dostosowywania odgórnych wytycznych do realiów białoruskich, co w praktyce dawało mu dość znaczną swobodę postępowania. Wykorzystał to przy stworzeniu systemu tzw. administracji mieszanej, polegającej na łączeniu niemieckiego personelu kierowniczego i białoruskiego aparatu wykonawczego w ramach komisariatów okręgowych i komisariatu generalnego. 
Wobec coraz większego zagrożenia przez partyzantkę W. Kube zdecydował się w czerwcu 1942 r. zaktywizować białoruskich nacjonalistów. Opierając się na jedynej legalnej organizacji białoruskiej, tj. Białoruskiej Samopomocy Ludowej, 29 czerwca mianował jej szefa I. Jermaczenkę swoim doradcą i mężem zaufania „narodu białoruskiego” oraz zapowiedział powołanie 3 dalszych mężów zaufania w komisariacie generalnym i po jednym w każdym komisariacie okręgowym. Jednocześnie zapowiedział – prawdopodobnie bez zgody władz Rzeszy – utworzenie tzw. Wolnego Korpusu Białoruskiej Samoobrony, polecając działaczom Białoruskiej Samopomocy Ludowej przygotowanie odezwy wzywającej Białorusinów do ochotniczego zaciągu. W nowej sytuacji W. Kube zezwolił w lipcu 1942 r. na powołanie 12-osobowej Rady Głównej Białoruskiej Samopomocy Ludowej z I. Jermaczenką na czele, która składała się z kilku resortowych wydziałów. W każdym okręgu powstały ponadto rady okręgowe. W ten sposób był tworzony aparat administracyjny, który w przyszłości mógłby przejąć władzę z rąk Niemców. Towarzyszyły temu kolejne koncesje na rzecz Białorusinów, jak powołanie Białoruskiego Towarzystwa Naukowego, związków zawodowych, białoruskiego sądownictwa, Ligi Kobiet, czy zezwolenie na wywieszanie białoruskich flag i godła narodowego. W sierpniu zapowiedziano otwarcie białoruskich gimnazjów, przystąpiono też do rozmów w sprawie reaktywowania Uniwersytetu w Mińsku. We wrześniu ukazało się zarządzenie o zmianie nazewnictwa administracyjnego, zgodnie z którym dotychczasowe rejony uzyskiwały nazwę powiatów, a burmistrzowie – tytuł naczelników powiatu, gminy, miasta i wsi. Dużą uwagę zwracał W. Kube na rozpowszechnianie jego polityki w prasie białoruskiej i niemieckiej; zapraszał do Mińska licznych dziennikarzy z Rzeszy, inspirował odpowiednie korespondencje i wywiady. Pod koniec lipca W. Kube zezwolił na przeprowadzenie w stolicy Białorusi 4-dniowego zjazdu okręgowych i rejonowych kierowników Białoruskiej Samopomocy Ludowej. Postulował on zmianę statutu organizacji i przyznanie jej funkcji samorządowych. W tym samym czasie rozpoczęto przygotowania do utworzenia Korpusu Samoobrony Białoruskiej, białoruskiej formacji zbrojnej przeznaczonej do walki z coraz silniejszą partyzantką. Strona białoruska liczyła na rozwinięcie go w przyszłą narodową siłę zbrojną, ale szybko nastąpiła kontrakcja centralnych władz niemieckich, które znacznie przyhamowała nadzieje Białorusinów. Przeciwko temu zdecydowanie protestował W. Kube, ale przyniosło to bardzo skromne rezultaty. Berlin zgodził się na nie przekształcanie Korpusu w bataliony policyjne, ale utrzymanie go, aczkolwiek faktycznie podległego Niemcom.
Konflikt z aparatem wojskowo-policyjnym.
Od przełomu 1942/1943 r. na obszarze Okręgu Generalnego „Białoruś” coraz wyraźniej zaczęła wyodrębniać się dwuwładza: z jednej strony był cywilny aparat administracyjny na czele z Kubem, prowadzący silną politykę probiałoruską, a z drugiej – struktury policji i SS, które dążyły do zniszczenia ruchu partyzanckiego za wszelką cenę, używając bardzo brutalnych metod. Mnożyły się wzajemne oskarżenia obu administracji o nieudolne postępowanie. W styczniu 1943 r. pojawił się projekt zlikwidowania cywilnej administracji na Białorusi i podporządkowania tego obszaru wyłącznie władzom wojskowym. Kube przystąpił do energicznej obrony Okręgu Generalnego Białoruś. 3 lutego wysłał list do Alfreda Rosenberga, w którym zwracał uwagę na szereg ważnych czynników (ekonomicznych, politycznych, prestiżowych) przemawiających przeciwko temu pomysłowi. W rezultacie w połowie maja ostatecznie wycofano się z niego, co było dużym sukcesem Kubego i dowodziło jego ciągle silnej pozycji wśród najwyższych oficjeli hitlerowskich. Zdołał on także podważyć próbę Himmlera i szefa oddziałów przeciwpartyzanckich przy RFSS Ericha von dem Bacha-Zelewskiego ogłoszenia całego Ostlandu, w tym Białorusi, obszarem wojny partyzanckiej. W tej sytuacji Erich von dem Bach-Zelewski zajmowałby nadrzędną pozycję w stosunku do Kubego. 
Jednocześnie podjęte zostały działania zmierzające do politycznej dyskredytacji W. Kubego jako promotora sprzecznych z interesem Rzeszy białoruskich tendencji nacjonalistycznych. Wyższy Dowódca SS i Policji w Okręgu Generalnym Białoruś Kurt von Gottberg zaatakował na początku 1943 r. działalność firmowanej przez W. Kubego Białoruskiej Samopomocy Ludowej i jej przywódcy I. Jermaczenki. Na jego polecenie SD w Mińsku podjęło akcję rozpracowującą przeciwko niemu, ale rozbiło się to o zdecydowaną obronę I. Jermaczenki przez W. Kubego, który tym samym bronił podstaw swojej polityki i osobistej pozycji. W tej sytuacji sprawę przejął Główny Urząd Bezpieczeństwa Rzeszy, doprowadzając ostatecznie w kwietniu do dymisji I. Jermaczenki. Ponadto rozwiązaniu uległa Białoruska Samopomoc Ludowa wraz z Wolnym Korpusem Samoobrony. Tak więc W. Kube, ratując I. Jermaczenkę, obronił równocześnie swoją pozycję, ale z drugiej strony zapłacił za to zniszczeniem całego mechanizmu swojego działania politycznego, który tworzył konsekwentnie od września 1941 r.
Kontynuowanie kursu probiałoruskiego.
Pomimo tego nie stracił jeszcze nadziei na kontynuowanie swojej linii politycznej. Zaczął przedstawiać pogląd o nordyckim charakterze narodu białoruskiego. Wobec teorii H. Himmlera o niższości rasowej Słowian zamierzał w ten sposób przekonać centralne władze zarówno do teoretycznego uzasadnienia swojej polityki, jak też zmiany traktowania Białorusinów przez hitlerowskich dogmatyków. Pomimo trudności wynikających z rozwoju partyzantki i zastrzeżeń centralnych władz do założeń swojej polityki, w I połowie 1943 r. przeforsował szereg projektów, ciągle licząc na pozyskanie społeczeństwa białoruskiego. W marcu wydał rozporządzenie o komasacji gruntów, podzielonych wcześniej w wyniku reformy rolnej, co miało na celu stworzenie wydajnych ekonomicznie gospodarstw rolnych. Jednocześnie opracował i przedłożył A. Rosenbergowi projekt prywatyzacji ziemi we wschodniej części Białorusi, z czym łączył się też zamiar tworzenia wsi obronnych. W rezultacie A. Rosenberg wydał 3 czerwca 1943 r. dekret dotyczący prywatyzacji ziemi na wschodzie. Wcześniej doszło w Mohylewie do otwarcia Instytutu Medycznego, na czele którego stanął Białorusin prof. Mikołaj Stepanow. 22 czerwca – pod wpływem usilnych starań W. Kubego – zainicjował swoją działalność w Mińsku Związek Młodzieży Białoruskiej, którego działalność we wrześniu rozciągnięto na wschodnią Białoruś. Stał się on jedynym w pełni usankcjonowanym przez Berlin organem umożliwiającym prowadzenie szerokiej działalności wychowawczej w białoruskim duchu narodowym. Część działaczy białoruskich uznało jego utworzenie za największy sukces W. Kubego. 27 czerwca powstało Białoruskie Towarzystwo Naukowe w Mińsku. 
Jednocześnie W. Kube nadal dążył do powołania centralnego białoruskiego organu samorządowego, chociaż trudności były coraz większe. Pomimo tego 27 czerwca powołał w Mińsku Białoruską Radę Zaufania, unikając jednak tym razem metody faktów dokonanych. Uzyskał wcześniej zgodę nie tylko Głównego Komisarza w Generalnym Komisariacie Rzeszy „Ostland” Hinricha Lohsego, ale przede wszystkim A. Rosenberga. W. Kube ponownie podjął próbę sił z aparatem SS i policji reprezentowanej przez Franza Starka. Nie mając możliwości wydawania rozkazów władzom policyjnym, skierował poufny okólnik do komisarzy okręgowych, w którym zażądał podawania mu szczegółowych danych o działalności pacyfikacyjnej policji i SS. 24 marca wysłał A. Rosenbergowi raport komisarza Okręgu Mińskiego opisujący zbrodnicze skutki przeprowadzonej akcji pacyfikacyjnej w tym Okręgu. Raport ten zapoczątkował serię dalszych oskarżeń SS o zbrodnicze postępowanie w stosunku do ludności białoruskiej przedstawianych nadrzędnym władzom. W sierpniu 1943 r. Kube wysłał Lohsemu podsumowujący raport opisujący różne metody wykonywania okupacji przez administrację cywilną i wojskowo-policyjną oraz ich konflikt, który w tym czasie wkroczył w najostrzejszą fazę. Główny Urząd SS podjął zabiegi, aby zmusić Kubego do wycofania się z jego opinii. Tymczasem 22 czerwca w mińskim teatrze miejskim doszło do nieudanego zamachu bombowego na Kubego. Koła policyjne podjęły wówczas nowy atak na niego, zmierzając do usunięcia go z zajmowanego stanowiska. W czerwcu SD rozpoczęło penetrowanie generalnego komisariatu i rozpracowywanie Kubego. 25 lipca SD przedstawiła raport w jego sprawie, w którym przedstawiła dowody wrogości do SS, oskarżała go o całkowitą niezdolność w dziedzinie administracji i zarządzania oraz krytykowała jego politykę białoruską. Ponadto oskarżono go też o bycie przeciwnikiem eksterminacji Żydów. W rezultacie Alfred Rosenberg wysłał do Mińska swojego przedstawiciela, który udzielił Kubemu poważnego ostrzeżenia.
Zamach.
Dalsza jego działalność została jednak gwałtownie przerwana kolejnym zamachem bombowym na jego życie w nocy z 21 na 22 września, w wyniku którego zginął. Do zbadania okoliczności zamachu została powołana Wielka Komisja Specjalna, składająca się wyłącznie z wyższych oficerów SS, która ustaliła, że zamach przeprowadziły 2 kobiety Białorusinki: Helena Mazanik, sprzątaczka, która pod łóżkiem W. Kubego zainstalowała minę i Maria Osipowa, która przekazała jej minę, a była związana z partyzantami. Obie kobiety zdołały uciec do partyzantów, a następnie zostały przewiezione samolotem do Moskwy. Istnieje jednak przypuszczenie, że Białorusinki zostały wykorzystane przez SS do pozbycia się W. Kubego. Zdaniem Tymoteusza Pawłowskiego, zamach przeprowadził komunistyczny ruch oporu, ale za wiedzą niemieckich służb bezpieczeństwa. Jego ciało odtransportowano do Berlina i tam z honorami pochowano. Adolf Hitler nakazał złożenie na jego grobie wieńca w jego imieniu, natomiast Himmler oświadczył, że ta śmierć uchroniła Kubego od zesłania do obozu koncentracyjnego.
Podsumowanie.
Ocena działalności Wilhelma Kubego jako gauleitera Okręgu Generalnego „Białoruś” jest niejednoznaczna. Był on najwyższym przedstawicielem hitlerowskiego reżimu okupacyjnego na Białorusi, którego zbrodniczy charakter jest bezdyskusyjny. Zgodnie z dekretem Hitlera z 17 lipca 1941 r. formalnie był mu podporządkowany wyższy dowódca SS i policji w Mińsku, który był odpowiedzialny za wszelkie zbrodnicze pacyfikacje i akcje policyjne. Jednakże na mocy tego dekretu jedynie Reichsfuhrer SS był upoważniony do wydawania poleceń dowódcom SS i policji, co wykluczało wpływ administracji cywilnej na tę działalność. Z drugiej strony Kube doceniał i konsekwentnie popierał białoruski ruch narodowy jako realną przeciwwagę dla wpływów sowieckich partyzantów. W perspektywie było to nawet związane z utworzeniem odrębnego państwa białoruskiego pod protektoratem Rzeszy. 

</doc>
<doc id="692050" url="https://pl.wikipedia.org/wiki?curid=692050" title="Owczarek szkocki krótkowłosy">
Owczarek szkocki krótkowłosy

Owczarek szkocki krótkowłosy, collie krótkowłosy – jedna z ras psów należących do psów pasterskich i zaganiających, zaklasyfikowana do sekcji psów pasterskich (owczarskich). Typ wilkowaty. Nie podlega próbom pracy.
Pochodzi od trójkolorowego szczeniaka, który urodził się w 1873 roku. Jego przodkami były greyhoundy. Rasa rzadko występująca poza Wielką Brytanią.
Pies tej rasy powinien mieć takie same wymiary i maść jak owczarek szkocki długowłosy. Jedyną różnicą jest krótka sierść. Jest ona szorstka i podobnie jak u collie długowłosego wyróżnia się trzy barwy:
Collie krótkowłosy żyje przeważnie 12–14 lat.
Collie krótkowłose, wbrew świadczącym o tym pozorom, potrzebują więcej pielęgnacji niż collie długowłose: ich sierść, w przeciwieństwie do tych drugich, nie zbiera się w "kępy", jest więc o wiele trudniej usunąć ją z dywanu, mebli czy odzieży.
Rasa ta w założeniu miała być lepiej przystosowana do zaganiania bydła, podczas gdy owczarek długowłosy specjalizował się w roli psa owczarskiego. W praktyce obie odmiany nie wykazują różnic w temperamencie, czy zachowaniu.

</doc>
<doc id="692059" url="https://pl.wikipedia.org/wiki?curid=692059" title="Kazimierz Rzewuski">
Kazimierz Rzewuski

Kazimierz Rzewuski herbu Krzywda (ur. 1750 – zm. 7 lipca 1820 we Lwowie) – szambelan Stanisława Augusta Poniatowskiego w 1770 roku, w latach 1774–1792 pisarz polny koronny, szef 5 Regimentu Piechoty Koronnej w 1792 roku, poseł na Sejm Czteroletni 1788–1792 z województwa podolskiego. Członek konfederacji Andrzeja Mokronowskiego w 1776 roku i poseł na sejm 1776 roku z ziemi chełmskiej. 
Był starostą żydaczowskim i urzędowskim oraz członkiem Rady Nieustającej w latach (1782–1784).
Pod koniec życia, w 1819 uzyskał tytuł hrabiego.
Syn Michała Józefa, brat: Jana i Franciszka.
Członek Departamentu Wojskowego Rady Nieustającej w 1783 roku. W 1784 był I. wielkim dozorcą Wielkiego Wschodu Narodowego Polski, był Mistrzem Katedry loży wolnomularskiej Świątynia Izis w 1811/1812 roku, . Poseł na sejm 1786 roku i sędzia sejmowy z ziemi chełmskiej. Był członkiem komisji pełnomocnej lwowskiej, powołanej w 1790 roku dla układów z Leopoldem II Habsburgiem. Członek Zgromadzenia Przyjaciół Konstytucji Rządowej.. Członek Sztabu Generalnego Wojska Koronnego w 1792 roku.
W 1775 został kawalerem Orderu Świętego Stanisława.
Generał lejtnant wojsk koronnych w 1790 roku, odznaczony Orderem Orła Białego, starosta trembowelski, w 1817 był komisarzem Sejmu Galicyjskiego, kawaler maltański. 

</doc>
<doc id="692062" url="https://pl.wikipedia.org/wiki?curid=692062" title="Karol Masny (generał)">
Karol Masny (generał)

Karol Masny (ur. 27 grudnia 1887 w Wadowicach, zm. 27 marca 1968 w Londynie) – generał brygady Wojska Polskiego II Rzeczypospolitej i Polskich Sił Zbrojnych.
Życiorys.
Karol Masny urodził się 27 grudnia 1887 w Wadowicach, w rodzinie Józefa i Wiktorii z d. Białek. Uczył się w c. i k. Gimnazjum Wyższym w Wadowicach. Od 28 sierpnia 1914 pełnił służbę w Legionach Polskich. Walczył w szeregach 3, a następnie 2 pułku piechoty Legionów Polskich na stanowisku oficera rachunkowego. W lipcu 1917, po kryzysie przysięgowym wstąpił do Polskiego Korpusu Posiłkowego. W lutym 1918, po bitwie pod Rarańczą, został internowany w Wiedniu.
W listopadzie 1918 został przyjęty do Wojska Polskiego. Powierzono mu zadanie zorganizowania Głównej Kasy Wojskowej Ministerstwa Spraw Wojskowych w Warszawie. W następnym miesiącu został przeniesiony do Łodzi, na stanowisko szefa intendentury Dowództwa Okręgu Generalnego „Łódź”. W marcu 1919 został wyznaczony na stanowisko zastępcy szefa intendentury Dowództwa Okręgu Generalnego „Kraków” w Krakowie. W następnym miesiącu wrócił do Ministerstwa Spraw Wojskowych i objął stanowisko szefa Sekcji Żywnościowej w Departamencie Gospodarczym, a później szefa Komisji Żywnościowej w Departamencie VII Intendentury. W sierpniu 1923 został zastępcą szefa Departamentu Intendentury MSWojsk. W grudniu 1927 powierzono mu pełnienie obowiązków na stanowisku szefa Departamentu Intendentury. Później został zatwierdzony na stanowisku szefa tegoż departamentu i zajmował je do września 1939.
W okresie II RP został osadnikiem wojskowym w koloniach Iwanie, Iwanówka, Bożkiewicze (osada Janówka, gmina Młynów, powiat dubieński).
W czasie kampanii wrześniowej 1939 pełnił służbę na stanowisku szefa intendentury w Naczelnym Dowództwie Wojska Polskiego. Internowany w Rumunii w obozie w Băile Herculane. Do 1942 roku pozostawał bez przydziału, w obozie na wyspie Bute. W 1942 został szefem Intendentury i Służby Pieniężnej w Ministerstwie Obrony Narodowej. We wrześniu 1945 został wyznaczony na stanowisko szefa Służby Pieniężnej. 6 września 1946 został wraz z 75 innymi oficerami pozbawiony obywatelstwa polskiego, które przywrócono mu pośmiertnie w 1971 roku. Od grudnia 1948 pełnił służbę w Biurze Rozrachunkowym Polskiego Korpusu Przysposobienia i Rozmieszczenia.
Zmarł 27 marca 1968 w Londynie. Został pochowany na Cmentarzu Brompton w Londynie.

</doc>
<doc id="692064" url="https://pl.wikipedia.org/wiki?curid=692064" title="Juan Donoso Cortés">
Juan Donoso Cortés

Juan Francisco Donoso Cortés, markiz de Valdegamas (ur. 6 maja 1809 w Valle de la Serena, zm. 3 maja 1853 w Paryżu) – hiszpański pisarz i dyplomata, najwybitniejszy przedstawiciel myśli konserwatywnej w Hiszpanii w XIX wieku.
Autor "Eseju o katolicyzmie, liberalizmie i socjalizmie" (1851). Dowodzi w nim niemożności rozwiązania problemu ludzkiego przeznaczenia przez humanistyczne systemy filozoficzne i jednocześnie podkreśla zależność społecznego i politycznego zbawienia ludzkości od Kościoła Katolickiego.
Życiorys.
Jego przodkiem był konkwistador Hernán Cortés. Donoso Cortés urodził się w Valle de la Serena lub Valdegamas (Estremadura). W wieku 11 lat ukończył edukację w zakresie nauk humanistycznych i w następnym roku rozpoczął studiowanie prawa na uniwersytecie w Salamance. W wieku 16 lat trzymał tytuł licencjata przyznany przez uniwersytet w Sewilli. W dwa lata później został profesorem literatury w kolegium w Caceres.
20 stycznia 1830 r. poślubił Teresę García Carrasco; 24 października tego samego roku urodziła się jego jedyna córka, María Josefa, która zmarła dwa lata później, 26 grudnia 1832 r. Jej matka zmarła 3 lipca 1835 r. Donoso Cortés nie ożenił się ponownie.
Od 1833 r. pełnił rozmaite funkcje administracyjne i polityczne. Był kilkakrotnie deputowanym do Kortezów i senatorem (1851-1853). W latach 1848-1849 był hiszpańskim posłem w Berlinie, a od 1851 r. w Paryżu, gdzie zmarł. W 1845 r. otrzymał tytuł markiza Valdegamas i wicehrabiego del Valle. Był także członkiem Królewskiej Akademii Historycznej i prezesem Ateneum Madryckiego.
Myśl polityczna.
Juan Donoso Cortés był myślicielem konserwatywnym, często stawianym obok Josepha de Maistre'a i Louisa de Bonalda. Jego poglądy stanowiły fundamenty dla późniejszej hiszpańskiej prawicy. W swojej słynnej „Mowie o dyktaturze” zaznaczył, iż jest zwolennikiem dyktatury, jednak w określonych okolicznościach (rewolucja). Sam mówił: "wolność umarła" – dając do zrozumienia, że dyktaturę traktuję jako "mniejsze zło", zaznaczał, że nie ma wyboru między dyktaturą a wolnością – jest jedynie wybór między "dyktaturą sztyletu" ("dictadura del puñal") a "dyktaturą szabli" ("dictadura del sable") – wybiera tę drugą, ponieważ jest szlachetniejsza. Swoją postawą wobec dyktatury ukształtował sposób myślenia hiszpańskiego konserwatyzmu, że rewolucje należy poskromić za pomocą dyktatora, co przyświecało hiszpańskiej prawicy w roku 1936.

</doc>
<doc id="692065" url="https://pl.wikipedia.org/wiki?curid=692065" title="Charles Spencer-Churchill (9. książę Marlborough)">
Charles Spencer-Churchill (9. książę Marlborough)

Charles Richard John Spencer-Churchill (ur. 13 listopada 1871 w Simli w Indiach, zm. 30 czerwca 1934) – brytyjski arystokrata i polityk, jedyny syn George'a Spencera-Churchilla, 8. księcia Marlborough i lady Alberthy Hamilton, córki 1. księcia Abercorn. Powszechnie nazywano go Sunny Marlborough. Jego bratem stryjecznym był Winston Churchill. Od urodzenia nosił tytuł hrabiego Sunderlandu. Kiedy w 1883 roku jego ojciec został 8. księciem Marlborough, on sam otrzymał tytuł markiza Blandfordu.
W 1884 roku rozpoczął naukę w Winchester College, którą później kontynuował w Trinity College w Cambridge. Po śmierci ojca w 1892 został 9. księciem Marlborough i uzyskał prawo do zasiadania w Izbie Lordów. Już 2 lutego 1894 został członkiem Tajnej Rady. W latach 1899-1902 pełnił funkcję Paymaster-General w rządzie lorda Salisbury. Walczył podczas II wojny burskiej. Został wspomniany w rozkazie dziennym i otrzymał awans na kapitana. 30 maja 1902 roku został kawalerem Orderu Podwiązki.
W latach 1903-1905 był parlamentarnym podsekretarzem stanu w ministerstwie ds. kolonii. W roku 1914 otrzymał awans na stopień podpułkownika. Brał udział w I wojnie światowej. Pracował wtedy w Sztabie Generalnym. Był również parlamentarnym sekretarzem Zarządu Rolnictwa i Rybołówstwa oraz Lordem Namiestnikiem Oxfordshire.
6 listopada 1896 roku w Saint Thomas Church w Nowym Jorku, poślubił Consuelo Vanderbilt (2 marca 1877 - 6 grudnia 1964), córkę magnata kolejowego Williama Kissama Vanderbilta i Alvy Smith, córki Murraya Smitha. Charles i Consuelo mieli dwóch synów:
Książę Marlborough użył pieniędzy Vanderbiltów do przebudowy swojej rodowej rezydencji, Blenheim Palace, w czym pomagała mu jego żona. Zatrudniono również architekta ogrodów Achille'a Duchene'a, aby zaprojektował wodny ogród na terenie pałacu.
Pierwsze małżeństwo księcia zaczęło się jednak psuć i w 1921 zakończyło się rozwodem, potwierdzonym w 1926 roku. W tym samym roku, 25 czerwca, książę poślubił Gladys Marie Deacon, córkę Edwarda Deacona. Gladys była amerykańską artystką i zapaloną ogrodniczką, przyczyniła się również do zmiany wizerunku pałacu, m.in. malując wielkie niebieskie oczy na suficie głównej sali pałacowej. Małżeństwo to było bezdzietne i nieszczęśliwe. W późniejszym czasie, podczas spożywania wspólnych obiadów, księżna Marlborough zawsze kładła obok swojego talerza nabity pistolet. Para znalazła się w końcu w stanie separacji, ale nigdy się nie rozwiodła.

</doc>
<doc id="692066" url="https://pl.wikipedia.org/wiki?curid=692066" title="Charles Richard John Spencer-Churchill, 9. książę Marlborough">
Charles Richard John Spencer-Churchill, 9. książę Marlborough



</doc>
<doc id="692068" url="https://pl.wikipedia.org/wiki?curid=692068" title="Samogłoska półotwarta przednia niezaokrąglona">
Samogłoska półotwarta przednia niezaokrąglona

Samogłoska półotwarta przednia niezaokrąglona – typ samogłoski spotykany w językach naturalnych. Symbol, który przedstawia ten dźwięk w Międzynarodowym Alfabecie Fonetycznym, to (podobne do greckiego ε).

</doc>
<doc id="692069" url="https://pl.wikipedia.org/wiki?curid=692069" title="Samogłoska półotwarta przednia zaokrąglona">
Samogłoska półotwarta przednia zaokrąglona

Samogłoska półotwarta przednia zaokrąglona – typ samogłoski spotykany w językach naturalnych. Symbol, który przedstawia ten dźwięk w Międzynarodowym Alfabecie Fonetycznym, to (ligatura oe).
Języki, w których występuje ten dźwięk.
Samogłoska półotwarta przednia zaokrąglona występuje w językach:
W niektórych językach występuje samogłoska prawie otwarta przednia zaokrąglona, nieposiadająca odrębnego symbolu IPA, zapisywana [], [] lub [], kiedy niezbędne jest rozróżnienie:

</doc>
<doc id="692071" url="https://pl.wikipedia.org/wiki?curid=692071" title="Otto von Gierke">
Otto von Gierke

Otto Friedrich von Gierke (ur. 11 stycznia 1841 w Szczecinie, zm. 10 października 1921 w Berlinie) – niemiecki historyk prawa, zwolennik kolektywizmu i teorii realnej osoby prawnej. Ojciec lekarza Edgara von Gierke.
Doktoryzował się na podstawie dysertacji "De debitis feudalibus" na Uniwersytecie Fryderyka Wilhelma w Berlinie. W 1868 roku habilitował się na podstawie rozprawy "Das deutsche Genossenschaftsrecht". W międzyczasie brał udział w wojnie prusko-austriackiej co wywarło to dość duży wpływ na jego późniejszy światopogląd. W 1872 roku otrzymał posadę profesora zwyczajnego na uniwersytecie we Wrocławiu, którego był rektorem w latach 1882–1883. W 1883 roku przeniósł się do Heidelbergu, a w 1887 roku osiadł w Berlinie, gdzie w latach 1902–1903 pełnił funkcję rektora. W 1911 roku cesarz Wilehlm II nadał mu dziedziczny tytuł szlachecki. Gierke miał udział w pracach nad tworzeniem kodeksu prawa cywilnego. 

</doc>
<doc id="692072" url="https://pl.wikipedia.org/wiki?curid=692072" title="Parkiet (budownictwo)">
Parkiet (budownictwo)

Parkiet – posadzka dekoracyjna z płyt, tworząca po ułożeniu zwykle niejednobarwny deseń. Stosowany jest jako wykończenie podłóg w budynkach. 
Płytami, klepkami parkietu są zazwyczaj drewniane elementy łączone ze sobą na "pióro i wpust" i mocowane do podłoża. Podstawową metodą montażu parkietu jest klejenie do podłoża. W Polsce parkiet najczęściej występuje w dwóch grubościach, 16 i 22 mm. Szerokości klepek oscylują zazwyczaj w zakresie 5–7 cm, a długości, 30–50 cm. Najpopularniejsze europejskie gatunki drzew do produkcji parkietu: dąb, jesion, buk, klon, czereśnia, grab. Najpopularniejsze "egzotyczne" gatunki drzew do produkcji parkietu: merbau, doussie, teak, iroko, jatoba. Parkiet wykonany z drobnych elementów (np. 2 cm × 15 cm) nazywany jest "mozaiką parkietową". Materiał powyżej 50 cm długości zwyczajowo nazywany jest deskami parkietowymi.

</doc>
<doc id="692073" url="https://pl.wikipedia.org/wiki?curid=692073" title="Samogłoska półotwarta centralna niezaokrąglona">
Samogłoska półotwarta centralna niezaokrąglona

Samogłoska półotwarta centralna niezaokrąglona jest to typ samogłoski spotykany w językach naturalnych. Symbol, który przedstawia ten dźwięk w Międzynarodowym Alfabecie Fonetycznym, to (odwrócone greckie ε).
Dokładny stopień otwarcia samogłoski zapisywanej został sprecyzowany dopiero w 1993 roku; poprzednio samogłoskę półotwartą centralną niezaokrągloną zapisywano symbolem (jako scentralizowaną samogłoskę półotwartą przednią niezaokrągloną).

</doc>
<doc id="692074" url="https://pl.wikipedia.org/wiki?curid=692074" title="Zamek w Chenonceau">
Zamek w Chenonceau



</doc>
<doc id="692076" url="https://pl.wikipedia.org/wiki?curid=692076" title="Sasha Baron Cohen">
Sasha Baron Cohen



</doc>
<doc id="692077" url="https://pl.wikipedia.org/wiki?curid=692077" title="Samogłoska półotwarta centralna zaokrąglona">
Samogłoska półotwarta centralna zaokrąglona

Samogłoska półotwarta centralna zaokrąglona – typ samogłoski spotykany w językach naturalnych. Symbol, który przedstawia ten dźwięk w Międzynarodowym Alfabecie Fonetycznym, to (zamknięte pionową kreską odwrócone greckie ε). Odbity w poziomym lustrze odpowiednik tego symbolu () nie jest częścią MAF.
Symbol został dodany do MAF w 1993 roku; poprzednio zapisywano tę samogłoskę symbolem (jako scentralizowaną samogłoskę półotwartą tylną zaokrągloną).

</doc>
<doc id="692079" url="https://pl.wikipedia.org/wiki?curid=692079" title="Koksowanie węgla">
Koksowanie węgla

Koksowanie węgla, wysokotemperaturowe odgazowanie węgla, piroliza (dawniej zwana suchą destylacją lub karbonizacją) węgla – proces polegający na ogrzewaniu węgla kamiennego w temperaturze 900–1200 °C, bez dostępu powietrza. Proces przeprowadza się w koksowniach na drobno zmielonych mieszankach węgli koksujących (posiadających zdolność spiekania). W czasie ogrzewania następuje zrywanie wiązań , i . Proces prowadzi się w ceramicznych komorach koksowniczych o wysokości 4–4,5 metra, długości 12–14 metrów i szerokości 0,35–0,5 metra. Szereg komór poprzedzielanych ścianami grzewczymi tworzy piece koksownicze. Do ogrzewania przeponowego stosuje się gazy spalinowe.
Produkty.
Produkty koksowania węgla:

</doc>
<doc id="692081" url="https://pl.wikipedia.org/wiki?curid=692081" title="Samogłoska półotwarta tylna niezaokrąglona">
Samogłoska półotwarta tylna niezaokrąglona

Samogłoska półotwarta tylna niezaokrąglona jest to typ samogłoski spotykany w językach naturalnych. Symbol, który przedstawia ten dźwięk w Międzynarodowym Alfabecie Fonetycznym, to (kapitalik a bez poziomej kreski; odwrócone v).
Języki, w których występuje ten dźwięk.
Głoska transkrybowana w Received Pronunciation jest tak naprawdę samogłoską prawie otwartą centralną niezaokrągloną.

</doc>
<doc id="692089" url="https://pl.wikipedia.org/wiki?curid=692089" title="Krymsk">
Krymsk

Krymsk () – miasto w Rosji, w Kraju Krasnodarskim, na Nizinie Kubańskiej.
W mieście rozwinął się przemysł winiarski.
Historia.
Krymsk został założony w 1858 roku jako twierdza i stanica kozacka pod nazwą Krymskaja (Крымская) na cześć 73. Pułku Piechoty Krymskiej. Wieś Krymskaja założono w 1862 roku.
Około 1888 r. Krymskaja uzyskała połączenie kolejowe z Jekaterynodarem i Noworosyjskiem. W 1888 odkryto tu Kurhan Karagodeuasz z IV wieku p.n.e.
W latach 1921-1932 istniała tu linia tramwaju konnego. W latach 1930-1934 Krymskaja była stolicą Greckiego Rejonu Narodowego, w którego granicach leżała do 1938 r. Miejscowość zmieniła nazwę na Krymsk 28 maja 1958 roku wraz z otrzymaniem praw miejskich. 
7 lipca 2012 woda zalała miasto. Zginęły 172 osoby, z czego 160 w samym Krymsku.

</doc>
<doc id="692090" url="https://pl.wikipedia.org/wiki?curid=692090" title="Betty Trask Award">
Betty Trask Award

Betty Trask Award – nagroda literacka dla autorów poniżej 35 roku życia będących obywatelami Wspólnoty Narodów, przyznawana przez brytyjski związek zawodowy pisarzy "Society of Authors". Nagrody przyznawane są raczej powieściom tradycyjnym lub romansom, i mogą być przyznawane zarówno za prace opublikowane lub niepublikowane. Każdego roku nagrody wynoszą łącznie 20.000 £, przy czym jeden autor otrzymuje większą nagrodę, a pozostała część jest dzielona między innych pisarzy. 

</doc>
<doc id="692091" url="https://pl.wikipedia.org/wiki?curid=692091" title="Konstancja Rzewuska">
Konstancja Rzewuska

Konstancja Małgorzata z Lubomirskich Rzewuska (ur. 1761, zm. 11 października 1840 w Kamieńcu Podolskim) – polska szlachcianka, córka Stanisława i Izabeli z Czartoryskich Lubomirskiej.
Życiorys.
Malarka amatorka, ok. 1780 roku, wykonała szereg rysunków, świadczących o dobrej technice i talencie. Zachowała się akwaforta: popiersie brodatego starca.
W roku 1782 poślubiła kuzyna Seweryna Rzewuskiego i została matką Wacława. Odznaczona Orderem Krzyża Gwiaździstego. Roztrwoniła majątek odziedziczony po matce, od 1817 mieszkała w Podhorcach po konfiskacie majątku syna za udział w powstaniu listopadowym zamieszkała w Kamieńcu Podolskim ostatnie lata życia spędziła w niedostatku.
Prawem spadku i posagu nabyła klucz grzymałowski (m.in. Faszczówkę).

</doc>
<doc id="692092" url="https://pl.wikipedia.org/wiki?curid=692092" title="Samogłoska półotwarta tylna zaokrąglona">
Samogłoska półotwarta tylna zaokrąglona

Samogłoska półotwarta tylna zaokrąglona – typ samogłoski spotykany w językach naturalnych. Symbol, który przedstawia ten dźwięk w Międzynarodowym Alfabecie Fonetycznym, to (o otwarte z lewej; odwrócone c).

</doc>
<doc id="692096" url="https://pl.wikipedia.org/wiki?curid=692096" title="Ksanti">
Ksanti

Ksanti (gr. Ξάνθη) – miasto w północno-wschodniej Grecji, w administracji zdecentralizowanej Macedonia-Tracja, w regionie Macedonia Wschodnia i Tracja, w jednostce regionalnej Ksanti. Siedziba gminy Ksanti. W 2011 roku liczyło 56 122 mieszkańców. Leży u podnóża Rodopów.
W wyniku podpisanego 27 listopada 1919 w Neuilly-sur-Seine pod Paryżem traktatu pokojowego miasto Ksanti wraz z okolicznymi terenami, znajdującymi się od 1912 roku pod kontrolą carstwa Bułgarii, przekazane zostało Grecji. W ten sposób Bułgaria utraciła na rzecz Grecji dostęp do Morza Egejskiego.
Mimo utrzymującej się lokalnej, grecko-tureckiej nieufności, wywoływanej zewnętrzne, zawsze napiętą sytuacją między tymi krajami, tereny jednostek regionalnych Ksanti, Rodopy i Ewros często wymieniane są jako przykład bardzo zgodnego współżycia i idealnego sąsiedztwa różnych narodowości oraz wyznań. Aktualnie, prócz prawosławnych Greków, zamieszkuje tu około 130 tysięcy muzułmanów, w tym duża i bardzo aktywna politycznie mniejszość turecka, dysponująca własnym szkolnictwem podstawowym i średnim, nawet własną bankowością, wspieraną przez sąsiednią Turcję i dużym udziałem swych przedstawicieli w miejscowych władzach administracyjnych. Prócz tego mieszka tu co najmniej 50 tysięcy Pomaków, przez Greków uznawanych za oddzielne, autochtoniczne plemię o cechach odrębnego narodu i zawsze dobrych sąsiadów. Do lat 20. XX wieku zamieszkiwało tu także wielu Bułgarów. Bułgarzy opuścili te ziemie stopniowo, w drodze przesiedleń, zorganizowanych po Traktacie Lozańskim, pod kontrolą Ligi Narodów. 
Natomiast okres wcielenia tych ziem do Bułgarii, w trakcie II Wojny światowej, jest tu wspominany dramatycznie.
W mieście funkcjonuje klub piłkarski AO Ksanti.

</doc>
<doc id="692098" url="https://pl.wikipedia.org/wiki?curid=692098" title="Samogłoska prawie otwarta przednia niezaokrąglona">
Samogłoska prawie otwarta przednia niezaokrąglona

Samogłoska prawie otwarta przednia niezaokrąglona – typ samogłoski spotykany w językach naturalnych. Symbol, który przedstawia ten dźwięk w Międzynarodowym Alfabecie Fonetycznym, to (ligatura ae).
Języki, w których występuje ten dźwięk.
Samogłoska prawie otwarta przednia niezaokrąglona występuje w językach:
Prawdopodobnie występowała też w języku prasłowiańskim w wymowie litery jać.
W niektórych językach występuje samogłoska prawie otwarta przednia zaokrąglona, nieposiadająca odrębnego symbolu IPA, zapisywana [], [] lub [], kiedy niezbędne jest rozróżnienie:

</doc>
<doc id="692103" url="https://pl.wikipedia.org/wiki?curid=692103" title="Bernard Kryszkiewicz">
Bernard Kryszkiewicz

Bernard Kryszkiewicz (właśc. Zygmunt Kryszkiewicz; imię zakonne Bernard od Matki Pięknej Miłości Kryszkiewicz; ur. 2 maja 1915 w Mławie, zm. 7 lipca 1945 w Przasnyszu) – polski prezbiter, zakonnik, pasjonista oraz Czcigodny Sługa Boży Kościoła katolickiego.
Życiorys.
Zygmunt Kryszkiewicz pochodził z wielodzietnej rodziny Tadeusza i Apolonii z domu Gołębiewskiej (miał trzy siostry Stefanię, Helenę i Marię oraz trzech braci Hilarego, Jerzego i Jana). Po sześciu dniach od urodzenia (8 maja 1915) został ochrzczony w kościele Świętej Trójcy w Mławie. Podczas I wojny światowej jego ojciec, który prowadził w Mławie warsztaty mechaniczne zesłany został w październiku 1914 na Syberię, powróciwszy do Polski w 1921. Samotna matka w okresie zesłania męża oddała małego Zygmunta jego babci do Lubawy na Pomorzu, gdzie później pobierał naukę m.in. u sióstr szarytek. W 1922 powrócił do Mławy, gdzie pobierał dalszą naukę w Państwowym Gimnazjum im. Stanisława Wyspiańskiego. Był wychowywany głównie przez pobożną matkę, która zaszczepiła w nim atmosferę religijności.
Z powodu braku pilności w nauce trzecią klasę musiał powtarzać, co skłoniło jego matkę do przeniesienia go w 1928 do ośmioklasowej Szkoły Apostolskiej św. Gabriela Ojców Pasjonistów w Przasnyszu. W szkole zakonnej czynił znaczne postępy w nauce, zaczynał przewyższać pod tym względem innych kolegów, uczył się obcych języków, stając się pilnym uczniem. Pod wpływem zakonnej dyscypliny pogłębiła się jego religijność, wzrosło zamiłowanie do modlitwy i miłość do Matki Bożej, czego owocem było powołanie kapłańskie i zakonne. Ułożył on wtedy modlitwę ofiarowania siebie Jezusowi przez ręce Maryi o następującej treści:
W okresie nauki w Szkole Apostolskiej prowadził z rodziną bogatą korespondencję, która stała się jego świadectwem duchowym. W Archiwum Polskiej Prowincji Pasjonistów w Warszawie zachowało się 117 jego listów, m.in. list do ojca z 25 kwietnia 1929, w którym napisał on m.in.: 
Jesienią 1933, po 10-dniowych rekolekcjach przygotowujących, i po obłóczynach w Przasnyszu w kaplicy zakonnej z rąk komisarza i mistrza o. Bartłomieja Rapettiego CP (14 września), obrawszy imię zakonne: Bernard od Matki Pięknej Miłości rozpoczął roczny nowicjat w klasztorze w Sadowiu. Po jego zakończeniu złożył 11 listopada 1934 śluby zakonne. Następnie w latach 1934-1939 studiował w Polsce i Rzymie, pobierając przez dwa lata naukę w Przasnyszu i Sadowiu, korzystając z wykładów filozofii i teologii, a potem z grupą innych kleryków wyjechał jesienią 1936 do Rzymu, gdzie studiował teologię, mieszkając w Domu Generalnym na Monte Celio.
Za szczególną patronkę swojego życia duchowego podczas formacji zakonnej obrał on św. Teresę od Dzieciątka Jezus, o której tak m.in. pisał:
Z tego okresu pochodzi ułożona 23 lutego 1936 przez niego modlitwa pt. „Boże, kocham Cię”, która powstała podczas rekolekcji zakonnych w Sadowiu i jest jego długim wyznaniem wiary, uwielbienia i poddaniem się Miłości Miłosiernej.
W czasie pobytu w Rzymie po raz pierwszy zaczął odczuwać bóle głowy, które na tyle zaczynały mu dokuczać, że znacznie utrudniły mu studiowanie czy np. modlitwę brewiarzową. 12 marca 1937 przyjął tonsurę, a 11 listopada tegoż roku złożył śluby wieczyste, po czym w Wielką Sobotę 16 kwietnia 1938 przyjął święcenia subdiakonatu. Święcenia diakonatu otrzymał 15 maja 1938, a następnie 3 lipca 1938 święcenia prezbiteratu w bazylice świętych Jana i Pawła w Rzymie.
W tym też roku stan jego zdrowia na tyle się pogorszył, że przełożeni zmuszeni byli odesłać go do Polski na odpoczynek. Początkowo, zimą 1938 przebywał w Sadowiu, a potem został wysłany z innym współbratem do klasztoru sióstr szarytek w Pęcherach. Po kilkutygodniowym pobycie w Pęcherach udał się do klasztoru Pasjonistów w Rawie Mazowieckiej. 1 września 1939 zastał go wybuch II wojny światowej, kiedy to od jej rozpoczęcia do kwietnia 1940 przebywał w różnych miejscowościach, przesuwając się stopniowo na wschodnie tereny Polski. Do wiosny 1940 przebywał w parafii św. Anny w Tucznej wraz z innymi współbraćmi goszcząc u proboszcza ks. Józefa Kocyka. W wyniku działań wojennych pasjoniści rozproszyli się po całym kraju, część została w klasztorach, pozostali uciekli do rodzinnych domów, bądź ukrywali się w różnych miejscowościach. Część z nich zginęła lub przeszła do stanu świeckiego.
W kwietniu 1940 dotarł do klasztoru w Rawie Mazowieckiej i w tym miejscu pozostał już przez całą II wojnę światową, podlegając przełożonemu o. Stanisławowi Michalczykowi CP, pełniącemu obowiązki wiceprowincjała. Okres rawski okazał się bardzo ważnym w jego wzroście w świętości i heroiczności cnót. Wyjeżdżał na rekolekcje i kazania okazjonalne do innych parafii, opiekował się wysiedlonym księdzem z Wielkopolski oraz był jednocześnie kierownikiem duchowym i spowiednikiem. Zajmował się także pracą pisarską, opracowując m.in. "Dialogi z Ukrzyżowanym", "Pedagogikum" czy "Rozważania o Męce Pańskiej na każdy dzień tygodnia". 16 stycznia 1945, w dramatycznych okolicznościach, doszło do bombardowania miasta przez Armię Czerwoną. Ocalony od zniszczenia klasztor zamieniono na szpital dla rannych, gdzie posługiwał chorym.
Po zakończeniu działań wojennych został skierowany jako nowy przełożony do zniszczonego częściowo klasztoru w Przasnyszu. Zajął się tam odbudową kościoła oraz klasztoru. Początkowo, w marcu 1945 zamieszkał u osoby świeckiej, a potem u sióstr Klarysek-Kapucynek, u których odprawiał msze święte, wygłaszał nauki duchowe, a następnie w święto Zmartwychwstania powrócił do pasjonistów, gdzie zajął się administracją terenu, odnową budynków, kompletowaniem wyposażenia oraz gromadzeniem bielizny kościelnej i klasztornej. W czerwcu wyjechał na parę dni do rodzinnej Mławy. Powróciwszy z niej okazało się, że jest chory na tyfus. Pod opieką siostry szarytki leczył się parę dni w klasztorze, a następnie został przewieziony do szpitala. Wiceprowincjał o. Juliusz Dzidowski CP udzielił mu namaszczenia chorych. Zmarł w godzinach porannych 7 lipca 1945, po czym 11 lipca odbył się uroczysty pogrzeb, a jego trumnę ze szczątkami, obłożoną białymi liliami pochowano w podziemiach kościoła pasjonistów w Przasnyszu. 29 marca 1989 dokonano ekshumacji jego doczesnych szczątków oraz złożono je w sarkofagu w kruchcie tego kościoła.
Publikacje.
Bernard od Matki Pięknej Miłości Kryszkiewicz pozostawił po sobie następujące publikacje:
Proces beatyfikacji.
Przekonani o jego świątobliwości ojcowie pasjoniści podjęli starania celem wyniesienia go na ołtarze, gromadząc pisma pozostawione po nim oraz zeznania świadków. Przygotowania do procesu beatyfikacyjnego rozpoczęły się w 1972 dzięki kard. Stefanowi Wyszyńskiemu, który po zapoznaniu się z jego biografią zaaprobował podjętą próbę wyniesienia go na ołtarze. 11 czerwca 1983 Stolica Apostolska wydała tzw. Nihil obstat zezwalający na przeprowadzenie procesu beatyfikacyjnego. Postulatorem procesu mianowano początkowo o. Fryderyka Menegazzo CP, potem o. Giovanniego Zubianiego CP, a następnie został nim o. Cristiano Massimo Parisi CP. Postępowanie informacyjne na szczeblu diecezjalnym rozpoczęło się w diecezji płockiej w 1983, po czym powołano trybunał kościelny i przesłuchano świadków, a następnie 15 kwietnia 1991 postępowanie to zostało zakończone, a akta przesłane do Kongregacji Spraw Kanonizacyjnych w Rzymie. 24 września 1993 wydano dekret o ważności postępowania informacyjnego, po czym w czerwcu 2010 złożono tzw. "Positio" w Kongregacji Spraw Kanonizacyjnych. 22 maja 2021 papież Franciszek podpisał dekret o heroiczności jego życia i cnót. Odtąd przysługuje mu tytuł Czcigodnego Sługi Bożego.
Upamiętnienie.
Z duchowości o. Bernarda zrodził się w Sadowiu, w 1988 ruch modlitewno-apostolski Rodzina Matki Pięknej Miłości, kierowany początkowo przez o. Dominika Busztę CP (1919–2005). Od 1989 ruch ten wydaje czasopismo o nazwie "Echo Ojca Bernarda". Z inicjatywy Towarzystwa Przyjaciół Ziemi Mławskiej w maju 1998, przy ul. Lelewela 10, na ścianie domu w którym się urodził i mieszkał umieszczono okolicznościową tablicę pamiątkową jemu poświęconą.
14 grudnia 2001 przed kościołem pasjonistów w Przasnyszu biskup płocki Stanisław Wielgus poświęcił pomnik o. Bernarda autorstwa Jana Stępkowskiego ze Strzegowa. Ponadto jedną z ulic w Mławie oraz Przasnyszu nazwano jego imieniem. 

</doc>
<doc id="692105" url="https://pl.wikipedia.org/wiki?curid=692105" title="Samogłoska prawie otwarta centralna">
Samogłoska prawie otwarta centralna

Samogłoska prawie otwarta centralna – typ samogłoski spotykany w językach naturalnych. Symbol, który przedstawia ten dźwięk w Międzynarodowym Alfabecie Fonetycznym, to (a odwrócone o 180°). W latach 2011-2012 komitet Międzynarodowego Towarzystwa Fonetycznego zagłosował przeciw dodaniu do MAF odrębnego symbolu () dla samogłoski otwartej centralnej niezaokrąglonej.
Zaokrąglenie tej samogłoski nigdy nie zostało sprecyzowane przez MAF, jednak w zdecydowanej większości przypadków jest to samogłoska niezaokrąglona. Jej zaokrąglony odpowiednik występuje tylko w języku sebei używanym w Ugandzie, który jest zarazem jedynym językiem kontrastującym niezaokrąglone i zaokrąglone samogłoski prawie otwarte centralne.
Samogłoska prawie otwarta centralna niezaokrąglona.
Artykulacja.
Wymowa.
Podobnie do polskiego a, ale z językiem położonym nieznacznie wyżej.
Przykłady.
W niektórych językach występuje samogłoska otwarta centralna niezaokrąglona, nieposiadająca odrębnego symbolu IPA, zapisywana [], [] lub [] (najczęściej używany symbol to []), kiedy niezbędne jest rozróżnienie:
Samogłoska prawie otwarta centralna zaokrąglona.
Artykulacja.
Wymowa.
Podobnie do polskiego a, ale z językiem położonym nieznacznie wyżej i z zaokrąglonymi ustami.

</doc>
<doc id="692106" url="https://pl.wikipedia.org/wiki?curid=692106" title="Kulab">
Kulab

Kulab – miasto w południowym Tadżykistanie (wilajet chatloński), w dolinie rzeki Jach-su.
Liczba mieszkańców w 2003 roku wynosiła ok. 74 tys. Trzecie co do wielkości miasto kraju.

</doc>
<doc id="692108" url="https://pl.wikipedia.org/wiki?curid=692108" title="Jan Sas-Zubrzycki">
Jan Sas-Zubrzycki

Jan Karol Sas-Zubrzycki, Jan Zubrzycki h. Sas (ur. 25 czerwca 1860 w Tłustem, zm. 4 sierpnia 1935 we Lwowie) – polski architekt, teoretyk architektury, konserwator sztuki.
Życiorys.
Urodził się w rodzinie nauczyciela ludowego Marcelego Zubrzyckiego, uczestnika powstania styczniowego i Wiktorii Gertrudy z domu też Zubrzyckiej, z odległej gałęzi rodu. Był jednym z sześciorga ich dzieci. Jego stryjem był ksiądz kanonik Roman Sas-Zubrzycki (zm. w 1866 w Śniatynie na cholerę), dziekan, rektor Seminarium duchownego we Lwowie.
Ukończył szkołę realną w Stanisławowie. W latach 1878–1884 studiował na wydziale architektury Politechniki Lwowskiej. W latach 1884–1886 był asystentem profesora Juliana Zachariewicza w Katedrze Budownictwa na Politechnice Lwowskiej.
W 1984 roku zadebiutował jako autor – opublikował "Styl starochrześcijański". Tekst książki był odręcznie pisany, ilustracje rysowane na kalce, uzupełnione rysunkami kolegów ze studiów.
Pierwszym zrealizowanym w 1885 roku projektem architektonicznym był pensjonat w Rymanowie – "Dom pod Matką Boską".
W latach 1886–1912 zamieszkał w Krakowie. W 1891 roku uzyskał uprawnienia inżyniera cywilnego dzięki czemu otrzymał członkostwo Lwowskiej Izby Inżynierskiej. Od 1893 roku pełnił obowiązki inspektora budowlanego, od 1900 roku starszego inspektora budowlanego w urzędzie Budownictwa Miejskiego w Krakowie. W 1895 r. na podstawie pracy habilitacyjnej "Rozwój gotycyzmu w Polsce pod względem konstrukcyjnym i estetycznym" został mianowany docentem na Wydziale Architektury Politechniki Lwowskiej. W 1898 roku wraz z siostrą Jadwigą z Łobzowa założył Towarzystwo Rękodzielników Polskich „Gwiazda”, od 1912 roku mieszczące się we Lwowie. W 1902 roku otrzymał na Politechnice Lwowskiej tytuł doktora nauk technicznych na podstawie rozprawy "Krakowska szkoła architektoniczna XIV wieku". Od 1912 roku mieszkał i pracował we Lwowie. W 1912 roku został mianowany profesorem nadzwyczajnym, a w 1919 roku profesorem zwyczajnym w Katedrze Architektury i Estetyki Politechniki Lwowskiej, gdzie jako profesor i wykładowca pracował do przejścia na emeryturę (1929 rok). W 1916 roku był współzałożycielem Towarzystwa Opieki nad Zabytkami Sztuki i Kultury we Lwowie i jego pierwszym prezesem. W 1917 roku Wydział Krajowy mianował go członkiem Krajowego Grona Konserwatorów Galicji Wschodniej we Lwowie, na okres 6 lat. Był członkiem Polskiej Akademii Umiejętności.
Życie prywatne.
W 1880 roku zmarł jego ojciec, co wywołało ciężką sytuację materialną rodziny. Był to czas studiów na Politechnice Lwowskiej. Zubrzycki musiał więc podejmować pracę zarobkową, żeby mógł kontynuować studia.
W 1886 roku Jan poślubił we Lwowie Łucję z Olewińskich i zamieszkali w Krakowie. W 1888 roku urodził im się syn, Ludomir Marceli. W Krakowie rodzina mieszkała na ulicy Jana Sobieskiego 23. W 1890 roku zmarła jego żona, została pochowana na cmentarzu Rakowickim.
W 1891 roku ożenił się powtórnie z siostrą zmarłej żony, Julią. W 1893 roku urodziła im się córka Łucja.
W 1896 roku zmarła matka Zubrzyckiego, została pochowana na cmentarzu Rakowickim.
W 1897 roku wybudował własną kamienicę przy ulicy Kilińskiego 4 (obecnie aleja Słowackiego 7), gdzie zamieszkała rodzina architekta.
W 1901 roku wybudował też swoją willę w Zabierzowie, gdzie Zubrzyccy spędzali wolny czas.
W 1909 roku jego syn zmarł na gruźlicę, pochowany został na cmentarzu Rakowickim, razem z mamą i babcią.
W 1912 roku Zubrzyccy przeprowadzili się na stałe do Lwowa. W 1913 roku kupili dom w centrum miasta, Zubrzycki przeprowadził jego remont.
Po wybuchu I wojny światowej w 1914 roku wyjechali do Krosna a następnie do Wiednia. Początkowo mieszkali w Baden pod Wiedniem, później w Wiedniu w pensjonacie. Pod koniec 1915 roku powrócili do Lwowa.
W 1923 roku zmarła jego żona Julia, która została pochowana na cmentarzu Łyczakowskim.
Jan Sas Zubrzycki zmarł w Brzuchowicach koło Lwowa w 1935 roku.
Został pochowany na cmentarzu Łyczakowskim we Lwowie (kwatera 20-9).
Jan Sas-Zubrzycki opublikował liczne prace naukowe, zawierające m.in. rozważania na temat polskiego stylu narodowego. Wskazywał na oryginalne, rodzime cechy polskiej architektury. Jako architekt tworzył głównie w duchu neogotyku. Wybudował ponad 40 kościołów i przebudował około 20. Opracowywał też projekty przebudowy kamienic i budowy świeckich budowli publicznych, m.in. ratusze w Jordanowie i Niepołomicach.
Publikacje.
Był autorem książek i rozpraw, które sam Zubrzycki podzielił na trzy grupy tematyczne:
 Rękodzielnictwo polskie – są to zbiory tablic z rysunkami, które pokazują przykłady z poszczególnych dziedzin rzemiosła z uwzględnieniem charakterystycznych polskich cech.
 Dzieła architektoniczne – do tej grupy zaliczał dzieła dotyczące teorii architektury, jej historii, także inwentaryzację zabytków itp. 
 Sztuki i oświecenie – w tej grupie znajdują się książki lub krótkie rozprawy opisujące konkretne zabytki i dzieła sztuki oraz publikacje dotyczące szerszych zagadnień, tego, co nazwał „filozofią architektury i utworem kształtu”.
Jan Sas Zubrzycki jest także autorem pamiętnika "Różaniec wspomnień rodzinnych", Lwów 1930 

</doc>
<doc id="692110" url="https://pl.wikipedia.org/wiki?curid=692110" title="Samogłoska otwarta przednia niezaokrąglona">
Samogłoska otwarta przednia niezaokrąglona

Samogłoska otwarta przednia niezaokrąglona – typ samogłoski spotykany w językach naturalnych. Symbol, który przedstawia ten dźwięk w Międzynarodowym Alfabecie Fonetycznym i X-SAMPA, to (zwykłe a). W latach 2011-2012 komitet Międzynarodowego Towarzystwa Fonetycznego zagłosował przeciw dodaniu do MAF odrębnego symbolu () dla samogłoski otwartej centralnej niezaokrąglonej.
W dialekcie miasta Hamont języka limburskiego przednie [], centralne [] i tylne [] należą do odrębnych fonemów. Takie potrójne rozróżnienie jest bardzo rzadko spotykane.
Języki, w których występuje ten dźwięk.
Samogłoska otwarta przednia niezaokrąglona występuje w językach:
W niektórych językach występuje samogłoska otwarta centralna niezaokrąglona, nieposiadająca odrębnego symbolu IPA, zapisywana [], [] lub [] (najczęściej używany symbol to []), kiedy niezbędne jest rozróżnienie:

</doc>
<doc id="692113" url="https://pl.wikipedia.org/wiki?curid=692113" title="Kurilsk">
Kurilsk

Kurilsk (ros. "Курильск", jap. "紗那村, Shana") – miasto w Rosji (obwód sachaliński), port morski, na wyspie Iturup (Kuryle).
Ok. 2 tys. mieszkańców.
Pierwotnymi mieszkańcami miejsca, w którym znajduje się miasto byli Ajnowie, natomiast pierwsi koloniści rosyjscy pojawili się w tym rejonie w 2 połowie XVIII wieku, a w 1800 roku powstała pierwsza japońska placówka wojskowa. Konflikt pomiędzy ludnością japońską i rosyjską doprowadził do podpisania w 1855 roku Traktatu z Shimoda, na mocy którego tereny te pozostały pod władza Japonii do 1945 roku. Po zajęciu w 1945 roku osady przez Związek Radziecki, japońscy mieszkańcy zostali wysiedleni, a wieś w 1947 roku otrzymała nową nazwę i status miasta.

</doc>
<doc id="692114" url="https://pl.wikipedia.org/wiki?curid=692114" title="Samogłoska otwarta przednia zaokrąglona">
Samogłoska otwarta przednia zaokrąglona

Samogłoska otwarta przednia zaokrąglona jest to typ samogłoski spotykany w językach naturalnych. Symbol, który przedstawia ten dźwięk w Międzynarodowym Alfabecie Fonetycznym, to (ligatura kapitalików oe).
Według Tomasa Riada, w sztokholmskim dialekcie języka szwedzkiego czasem ciężko jest rozróżnić [] i []. Według niego jest to znak, że dźwięki te są, fonetycznie rzecz biorąc, bardzo do siebie podobne.
Samogłoska ta nie występuje w żadnym języku jako fonem. Fonem transkrybowany // w bawarskim dialekcie miasta Amstetten jest fonetycznie półotwarty [].
Języki, w których występuje ten dźwięk.
Samogłoska otwarta przednia zaokrąglona występuje w językach:
W niektórych językach występuje samogłoska prawie otwarta przednia zaokrąglona, nieposiadająca odrębnego symbolu IPA, zapisywana [], [] lub [], kiedy niezbędne jest rozróżnienie:

</doc>
<doc id="692116" url="https://pl.wikipedia.org/wiki?curid=692116" title="Hypokaliemia">
Hypokaliemia



</doc>
<doc id="692120" url="https://pl.wikipedia.org/wiki?curid=692120" title="Hyperkalcemia">
Hyperkalcemia



</doc>
<doc id="692121" url="https://pl.wikipedia.org/wiki?curid=692121" title="Percy Howard Newby">
Percy Howard Newby

Percy Howard Newby, znany jako P. H. Newby, (ur. 25 czerwca 1918 w hrabstwie Sussex, zm. 6 września 1997) - pisarz angielski. Laureat nagrody Somerset Maugham Award w 1948 za powieść "A Journey to the Interior". Otrzymał pierwszą nagrodę Bookera w 1969 za powieść "Something to Answer For", obecnie zapomnianą. Za pracę na stanowisku Dyrektora Generalnego Radia BBC przyznano mu Order Imperium Brytyjskiego.
Jedyną książką Newby'ego dostępną po polsku jest "Łąka pod śniegiem" ("The Snow Pasture"), wydana w 1961 przez PIW.

</doc>
<doc id="692125" url="https://pl.wikipedia.org/wiki?curid=692125" title="Stosunek do służby wojskowej">
Stosunek do służby wojskowej

Stosunek do służby wojskowej (także: "stosunek do powszechnego obowiązku obrony RP (Rzeczypospolitej Polskiej)") – wyrażenie prawne określające odniesienie obywatela polskiego podlegającego poborowi do czynnej służby wojskowej.
Termin "uregulowany stosunek do służby wojskowej" oznacza zwykle, że obywatel polski służył w wojsku, odbył obowiązkowe przeszkolenie wojskowe bądź przeszkolenie wojskowe studentów i Wojsko Polskie (jako instytucja) dalej nie rości sobie w stosunku do niego praw wynikających z obowiązku stawienia się do poboru lub na przeszkolenie.
"Uregulowany stosunek do służby wojskowej" może być jednym z warunków przyjęcia kandydata do pracy, zwłaszcza do tzw. służb mundurowych np. w policji lub straży granicznej.
Obywatel w zależności od stosunku do powszechnego obowiązku obrony RP może m.in.:
Rzeczywisty stosunek społeczeństwa polskiego do służby wojskowej.
Wykładnia art. 189 ust. 1 (według numeracji z 1992 r.) uchylonej "Ustawy o powszechnym obowiązku obrony Rzeczypospolitej Polskiej z dnia 21 listopada 1967 r. ()" służbę wojskową traktuje jako zaszczytny obowiązek patriotyczny obywateli Rzeczypospolitej Polskiej (art. 92 ust. 2 Konstytucji RP). Chodzi o sprawę obrony ojczyzny, która jest obowiązkiem wszystkich obywateli (art. 1 powyższej ustawy). Art. 4 ust. 1 ustawy z dnia 11 marca 2022 r. o obronie Ojczyzny () określa pełnienie służby wojskowej jako podstawowy sposób spełniania obowiązku obrony Ojczyzny.
"Ustawa [z dnia 9 stycznia 2009 r.] o zmianie ustawy o powszechnym obowiązku obrony Rzeczypospolitej Polskiej oraz o zmianie niektórych innych ustaw" () na mocy art. 18 przeniosła z urzędu do rezerwy (nieprzeszkolonej czyli do tzw. → rezerwy nieefektywnej) wszystkich mężczyzn kończących 19. rok życia (art. 32 ust. 1 ) oraz wszystkich mężczyzn, którzy podlegali poborowi przed 9 stycznia 2009 roku, po ukończeniu 18. roku życia (art. 32 ust. 1 ().
Art. 18 został następnie uchylony (ustawą z dnia 27 sierpnia 2009 w art. 12 ).
Poglądy na temat powszechnego obowiązku obrony są w polskim społeczeństwie podzielone.
Choć obywatele Polski dobrze oceniają wojsko, większość Polaków (51%, według badań CBOS – dane ze stycznia 2007) sądzi jednak, że armia powinna być zawodowa. Za obowiązkowym poborem opowiada się 11%, 26% jest zdania, że armia w większości powinna być zawodowa, jednak należy zachować także powszechny obowiązkowy pobór. Jednocześnie większość badanych jest zdania, że należy zachować jakieś formy powszechnego przeszkolenia wojskowego, w trakcie lub po zakończeniu edukacji

</doc>
<doc id="692127" url="https://pl.wikipedia.org/wiki?curid=692127" title="Samogłoska otwarta tylna niezaokrąglona">
Samogłoska otwarta tylna niezaokrąglona

Samogłoska otwarta tylna niezaokrąglona - typ samogłoski spotykany w językach naturalnych. Symbol, który przedstawia ten dźwięk w Międzynarodowym Alfabecie Fonetycznym, to (a zbliżone do greckiego α). W latach 2011-2012 komitet Międzynarodowego Towarzystwa Fonetycznego zagłosował przeciw dodaniu do MAF odrębnego symbolu () dla samogłoski otwartej centralnej niezaokrąglonej.
W dialekcie miasta Hamont języka limburskiego przednie [], centralne [] i tylne [] są odrębnymi fonemami. Takie potrójne rozróżnienie jest bardzo rzadko spotykane.
Języki, w których występuje ten dźwięk.
Samogłoska otwarta tylna niezaokrąglona występuje w językach:
W niektórych językach występuje samogłoska otwarta centralna niezaokrąglona, nieposiadająca odrębnego symbolu IPA, zapisywana [], [] lub [] (najczęściej używany symbol to []), kiedy niezbędne jest rozróżnienie:

</doc>
<doc id="692130" url="https://pl.wikipedia.org/wiki?curid=692130" title="Samogłoska otwarta tylna zaokrąglona">
Samogłoska otwarta tylna zaokrąglona

Samogłoska otwarta tylna zaokrąglona jest to typ samogłoski spotykany w językach naturalnych. Symbol, który przedstawia ten dźwięk w Międzynarodowym Alfabecie Fonetycznym, to (odwrócone a zbliżone do greckiego α).

</doc>
<doc id="692131" url="https://pl.wikipedia.org/wiki?curid=692131" title="Majątek ziemski">
Majątek ziemski

Majątek ziemski, dobra, rzadziej folwark – rolne lub rolno-przemysłowe przedsiębiorstwo o dużej powierzchni (z reguły powyżej 50 hektarów gruntów ornych) stanowiące całość. W okresie feudalnym, głównie własność szlachecka, kościelna i królewska.
Majątki ziemskie były w zasadzie samowystarczalne, choć z czasem ulegały specjalizacji produkcyjnej. Ośrodkiem majątku była siedziba właścicieli, zwanych dawniej dziedzicami lub panami. Siedzibą mógł być skromny, drewniany dwór, pałac lub zamek. Majątek ziemski miał własną księgę hipoteczną i był z reguły niepodzielny. Od XIX wieku majątki ulegały parcelacji, co było związane z zachodzącymi zmianami ekonomicznymi, głównym powodem była utrata przymusowej i darmowej pracy wykonywanej przez chłopów a określanej mianem pańszczyzny. Właściciele dokonywali również częściowej parcelacji, zazwyczaj parcelowano część dóbr z gruntami gorszej jakości a uzyskane sumy inwestowano w resztę majątku lub przeznaczano na spłatę jego zadłużenia.
Majątki ziemskie w Polsce o powierzchni powyżej 50 ha rozparcelowano na skutek reformy rolnej wprowadzonej w 1944 r. dekretem PKWN. Wyłączenie z reformy rolnej majątków Kościoła było zasługą Józefa Stalina, który stanowczo odradzał polskim komunistom konfiskatę ziemi należącej do klasztorów i kościołów.

</doc>
<doc id="692132" url="https://pl.wikipedia.org/wiki?curid=692132" title="Amunicja zapalająca">
Amunicja zapalająca

Amunicja zapalająca – pociski artyleryjskie, rakietowe, bomby, fugasy itp. napełnione środkiem zapalającym.
Substancja zapalająca po zderzeniu z celem wytwarza impuls cieplny o dużej temperaturze, wywołując pożar atakowanego obiektu. Do najczęściej stosowanych substancji zapalających można zaliczyć: masę termitową, biały fosfor (amunicja fosforowa), napalm, mieszaninę sproszkowanego aluminium z chlorem lub nadchloranem strontu.
Niektóre rodzaje amunicji zapalającej są zakazane lub ograniczone w użyciu przez konwencje międzynarodowe.

</doc>
<doc id="692133" url="https://pl.wikipedia.org/wiki?curid=692133" title="Klasyfikacja roślin synantropijnych">
Klasyfikacja roślin synantropijnych

Klasyfikacja roślin synantropijnych – sposób podziału roślin synantropijnych ze względu na ich różnorodne pochodzenie, intencjonalność wprowadzenia, sposób i historię rozprzestrzeniania się (wędrówki), stopień zadomowienia się, rodzaje zajmowanych siedlisk itd. Klasyfikacja ta nadal jest przedmiotem dyskusji i istnieje wiele jej koncepcji. Pozycja danego gatunku synantropijnego w systemie klasyfikacyjnym może zmieniać się w czasie, np. stopień zadomowienia się gatunku może zmieniać się w czasie (gatunek zadomowiony początkowo na siedliskach antopogenicznych może z czasem przenikać do siedlisk półnaturalnych i naturalnych).
W Polsce najczęściej używana jest klasyfikacja geograficzno-historyczna. Klasyfikacja ta umożliwia analizę flor pod względem ich stopnia synantropizacji i zachodzących w nich przemian.
Klasyfikacja geograficzno-historyczna.
Najpowszechniej używany system klasyfikacji, zaproponowany przez A. Thellunga (1915), w Polsce rozwijany m.in. przez J. Kornasia. Klasyfikacja ta jest powszechnie stosowana w Polsce do analizy flor.
Klasyfikacja względem sposobu napływu.
Najczęściej stosuje się klasyfikację stworzoną przez Domina (1947), rozwijaną także przez innych badaczy. Klasyfikacja ta kładzie nacisk na intencjonalność wprowadzenia danego gatunku. W Polsce jest rzadko stosowana, częściej w innych krajach środkowoeuropejskich.
Klasyfikacja względem przekształcenia siedlisk przez człowieka.
Klasyfikacja oparta na propozycji Linkoli (1916), nawiązująca do pojęcia hemerobii odnoszącego się do skutków oddziaływania człowieka na ekosystemy. Rozpowszechnia się wraz ze stosowaniem skali hemerobii w badaniach ekologicznych i botanicznych.
W zależności od stopnia hemerofilności wyróżnia się gatunki:

</doc>
<doc id="692143" url="https://pl.wikipedia.org/wiki?curid=692143" title="Cenzus wyborczy">
Cenzus wyborczy

Cenzus wyborczy – stwierdzony fakt posiadania pewnych wartości, który daje posiadaczowi uprawnienia wyborcze.
Cenzus może być:

</doc>
<doc id="692154" url="https://pl.wikipedia.org/wiki?curid=692154" title="Lewica i Demokraci">
Lewica i Demokraci

Lewica i Demokraci (LiD) SLD+SDPL+PD+UP – koalicyjne ugrupowanie polityczne w Polsce, powstałe przed wyborami samorządowymi w 2006 (z inicjatywy Marka Borowskiego). Koalicja miała charakter centrolewicowy i socjaldemokratyczny, jej celem była budowa alternatywy dla dominującej w Polskiej polityce centroprawicy. Koalicję tworzyły partie polityczne: Sojusz Lewicy Demokratycznej, Socjaldemokracja Polska, Partia Demokratyczna – demokraci.pl i Unia Pracy. Ugrupowanie powołane zostało oficjalnie 3 września 2006 w Warszawie. Początkowo była to koalicja wyborcza na wybory samorządowe, jednak w związku z przerastającym oczekiwania wynikiem wyborczym postanowiono współpracę w ramach LiD kontynuować. 18 stycznia 2007 powołano Polityczny Komitet Porozumiewawczy. 14 czerwca 2007 zaczęła działać Rada Programowa LiD i ogłoszono deklarację programową o tytule „Polska Przyjazna i Nowoczesna”. 20 sierpnia 2007 poinformowano o przekształceniu się Rady Programowej w Koalicyjny Komitet Wyborczy, na czele którego stał były prezydent Aleksander Kwaśniewski.
Na konferencji prasowej po posiedzeniu rady krajowej SLD 29 marca 2008 przewodniczący tej partii Wojciech Olejniczak poinformował, że współpraca z Partią Demokratyczną została zakończona. Podkreślił jednak, że liczy na to, że mimo iż PD nie uczestniczy już w koalicji, to trzej posłowie tej partii pozostaną członkami klubu LiD, będzie nadal funkcjonował. 1 kwietnia posłowie PD odeszli jednak z klubu, a osiem dni później powołali Demokratyczne Koło Poselskie. 19 kwietnia o opuszczeniu koalicji zdecydowała SDPL, co ostatecznie uśmierciło koalicję Lewica i Demokraci. Trzy dni później posłowie SDPL (8 z 10, którzy pozostali w tej partii) odeszli z Klubu Poselskiego LiD i powołali koło SDPL – Nowa Lewica (później SDPL), a klub LiD został formalnie rozwiązany i przekształcony w KP Lewica (później SLD).
SLD i UP kontynuowały współpracę (w ramach SLD-UP) do 2015, a SDPL i PD współpracowały nadal ze sobą do 2010 (m.in. w ramach Porozumienia dla Przyszłości). Pod koniec kadencji parlamentu w 2011 posłowie wybrani z list LiD tworzyli klub SLD (43, w tym po dwóch członków SDPL i UP) i koło SDPL (3), a także byli niezrzeszeni (m.in. dwaj posłowie SD, wcześniej działający w PD oraz nowy nabytek PD Andrzej Celiński, poprzednio działający w SDPL) bądź zasiadali w klubie PO.
Wybory samorządowe w 2006.
Koalicja zawarta została oficjalnie 3 września 2006 w Warszawie. Początkowo funkcjonowała pod nazwą Porozumienie Lewicy i Demokratów „Wspólna Polska”. 15 września 2006 powołany został oficjalnie Koalicyjny Komitet Wyborczy już o nazwie „SLD+SDPL+PD+UP – Lewica i Demokraci”. Koalicja, choć początkowo miała dotyczyć wystawienia wspólnych kandydatów tylko do sejmików wojewódzkich, w rezultacie zawiązana została również w wyborach do wielu innych, niższych jednostek samorządu terytorialnego, co spowodowało, że wystawiła największą liczbę kandydatów na burmistrzów i prezydentów miast.
Zdaniem sygnatariuszy porozumienia rządy obecnej koalicji spowodowały „erozję instytucji państwowych i demokratycznych”. Obóz rządzący zdaniem partii porozumienia usiłuje zawłaszczyć samorządy, co negatywnie odbije się na funkcjonowaniu państwa. Wojciech Olejniczak podkreślił, że jedyną alternatywą dla PiS będzie Porozumienie Lewicy i Demokratów, ponieważ Platforma Obywatelska jest „PiS-em bis”.
Deklaracja programowa.
Partie tworzące koalicję „Wspólna Polska” postanowiły kierować się trzema głównymi zasadami:
Wybory parlamentarne w 2007.
W wyborach parlamentarnych w 2007 koalicja LiD uzyskała 2 122 981 głosów, tj. 13,15%, zdobywając 53 mandaty w Sejmie. 40 z nich przypadło kandydatom SLD, 10 członkom SDPL, a 3 kandydatom PD (UP nie miała na początku kadencji żadnego posła, choć później się pojawili). Żaden z kandydatów LiD nie dostał się do Senatu (jedynie popierany przez koalicję członek SLD Włodzimierz Cimoszewicz). Najlepszy wynik koalicja uzyskała w okręgu wyborczym nr 32 – 21,61%. Spośród powiatów, najwięcej procent głosów uzyskała w powiecie hajnowskim – 40,39%. Oprócz kandydatów czterech partii tworzących koalicję, z list LiD startowali też kandydaci Racji Polskiej Lewicy i Demokratycznej Partii Lewicy, a także nieliczni działacze SD, SG i PPS.

</doc>
<doc id="692155" url="https://pl.wikipedia.org/wiki?curid=692155" title="Przełęcz Podzamecka">
Przełęcz Podzamecka

Przełęcz Podzamecka (595 m n.p.m.) – przełęcz w południowo-zachodniej Polsce, w Sudetach Środkowych, w Grzbiecie Wschodnim pasma Gór Bardzkich.
Położenie i opis.
Przełęcz położona jest na obszarze chronionego krajobrazu Gór Bardzkich, w południowo-wschodniej części Grzbietu Wschodniego, na północ od Przełęczy Kłodzkiej.
Stanowi rozległe, w całości porośnięte lasem regla dolnego siodło, o stromych podejściach i łagodniejszych zboczach, ostro wcięte między wzniesienia Grodzisko (730 m n.p.m.) i Podzamecką Kopę (615 m n.p.m.).
Turystyka.
Przez przełęcz prowadzi szlak turystyczny:

</doc>
<doc id="692157" url="https://pl.wikipedia.org/wiki?curid=692157" title="DMDScript">
DMDScript

DMDScript – silnik Digital Mars ECMAScript (JavaScript) z rozszerzeniami zapewniającymi zgodność z JScriptem firmy Microsoft. Ten skryptowy język programowania posiada cechę umożliwiającą mu zastąpienie na przykład JScriptu w przeglądarce. 
Istnieją dwie wersje DMDScriptu. Główna wersja napisana jest w języku programowania D Digital Mars, druga natomiast w C++.
Licencja jest podwójna. Kod źródłowy jest licencjonowany jako open source GNU GPL. Druga licencja jest wykorzystywana w komercyjnych produktach o zamkniętym kodzie źródłowym.

</doc>
<doc id="692160" url="https://pl.wikipedia.org/wiki?curid=692160" title="Mieczysława Kowalska">
Mieczysława Kowalska

Mieczysława Kowalska OSCCap, w zakonie "Maria Teresa od Dzieciątka Jezus" (ur. 1 stycznia 1902 w Warszawie, zm. 25 lipca 1941 w obozie koncentracyjnym Soldau w Działdowie) – polska siostra klaryska kapucynka, męczennica chrześcijańska i błogosławiona Kościoła rzymskokatolickiego.
Pochodziła z ateistycznej rodziny. 23 stycznia 1923 wstąpiła do klasztoru kapucynek w Przasnyszu. Śluby czasowe złożyła w 1924, a wieczyste w dniu 26 lipca 1928. W klasztorze pełniła obowiązki furtianki, zakrystianki, bibliotekarki, mistrzyni nowicjatu i dyskretki.
2 kwietnia 1941 została aresztowana przez gestapo wraz z 36 siostrami klarysek kapucynek (całą wspólnotą Domu Zakonnego w Przasnyszu) i umieszczona w celi numer 31 niemieckiego obozu koncentracyjnego w Działdowie. Wkrótce ciężko zachorowała na gruźlicę. Świadoma bliskiej śmierci mówiła, że życie swe poświęca, aby siostry mogły wrócić do Przasnysza. W dwa tygodnie po jej śmierci wszystkie siostry otrzymały zwolnienie z Obozu koncentracyjnego Soldau (KL).
13 czerwca 1999 została Beatyfikowana przez papieża Jana Pawła II w gronie 108 błogosławionych męczenników II wojny światowej.
Jej wspomnienie liturgiczne w Kościele katolickim obchodzone jest w dzienną pamiątkę śmierci (25 lipca) i 12 czerwca (razem z pozostałymi błogosławionymi w grupie).

</doc>
<doc id="692167" url="https://pl.wikipedia.org/wiki?curid=692167" title="Usiłowanie">
Usiłowanie

Usiłowanie – jedna z form stadialnych przestępstwa. Art. 13 § 1 k.k. z pojęciem usiłowania wiąże występowanie trzech przesłanek:
W literaturze prawniczej rozróżnia się kilka rodzajów usiłowania:
Usiłowania nieudolnego nie można mylić z tzw. usiłowaniem chybionym. To ostatnie zachodzi wtedy, kiedy dokonanie było możliwe wtedy, gdy sprawca rozpoczynał usiłowanie, lecz zanim dokończył je, stało się niemożliwe (np. sprawca zaczął wykonywać podkop, aby włamać się do banku, lecz nim go ukończył, bank został zlikwidowany). Usiłowanie chybione jest odmianą usiłowania zwykłego.
Usiłowanie zagrożone jest taką samą karą jak przestępstwo dokonane (art. 14 § 1 k.k.). W praktyce, kary wymierzane za usiłowanie są z reguły niższe od kar wymierzanych za dokonanie przestępstwa. W wypadku usiłowania nieudolnego karalnego sąd może zastosować nadzwyczajne złagodzenie kary, a nawet odstąpić od jej wymierzenia (art. 14 § 2 k.k.). Usiłowanie nieudolne bezkarne nie niesie ze sobą żadnych konsekwencji dla sprawcy.
Sprawca usiłowania nie podlega karze, jeżeli dobrowolnie odstąpił od dokonania lub dobrowolnie zapobiegł skutkowi stanowiącemu znamię czynu zabronionego (czynny żal). Jeżeli sprawca dobrowolnie starał się zapobiec skutkowi, sąd może zastosować nadzwyczajne złagodzenie kary (bezskuteczny czynny żal).
Usiłowanie wyróżnia się również w prawie wykroczeń. Odpowiedzialność za usiłowanie zachodzi, gdy ustawa tak stanowi. Karę za usiłowanie wymierza się w granicach zagrożenia przewidzianego dla danego wykroczenia. Nie podlega karze za usiłowanie, kto dobrowolnie odstąpił od czynu lub zapobiegł skutkowi stanowiącemu znamię czynu zabronionego.

</doc>
<doc id="692172" url="https://pl.wikipedia.org/wiki?curid=692172" title="Irving Babbitt">
Irving Babbitt

Irving Babbitt (ur. 2 sierpnia 1865 w Dayton, zm. 15 lipca 1933) - amerykański krytyk literacki i myśliciel, twórca ruchu zwanego nowym humanizmem.
W 1889 ukończył Harvard College.

</doc>
<doc id="692178" url="https://pl.wikipedia.org/wiki?curid=692178" title="Age of Empires (gra komputerowa)">
Age of Empires (gra komputerowa)



</doc>
<doc id="692179" url="https://pl.wikipedia.org/wiki?curid=692179" title="Karl Karlsson Gyllenhielm">
Karl Karlsson Gyllenhielm



</doc>
<doc id="692180" url="https://pl.wikipedia.org/wiki?curid=692180" title="Kazimierz Lew Sapieha">
Kazimierz Lew Sapieha



</doc>
<doc id="692183" url="https://pl.wikipedia.org/wiki?curid=692183" title="List elektroniczny">
List elektroniczny



</doc>
<doc id="692189" url="https://pl.wikipedia.org/wiki?curid=692189" title="I liga argentyńska w piłce nożnej (1987/1988)">
I liga argentyńska w piłce nożnej (1987/1988)

Mistrzem Argentyny w sezonie 1987/88 został klub Newell’s Old Boys, natomiast wicemistrzem Argentyny – San Lorenzo de Almagro.
Do Copa Libertadores 1988 zakwalifikowały się następujące kluby:
Tabela spadkowa zadecydowała o tym, które kluby spadną do drugiej ligi (Primera B Nacional Argentina). Do drugiej ligi spadły dwa kluby – ostatni w tabeli spadkowej CA Banfield oraz po przegranym barażu Unión Santa Fe. Na ich miejsce awansowały dwa kluby z drugiej ligi – Deportivo Mandiyú i San Martín Tucumán.
Tabela spadkowa 1987/1988.
Do drugiej ligi spadły dwa kluby – ostatni w tabeli spadkowej CA Banfield i przegrany w barażu Unión Santa Fe
Liguilla Pre Libertadores 1987/1988.
Finał.
Klub San Lorenzo de Almagro, obok mistrza Argentyny Newell’s Old Boys, zakwalifikował się do turnieju Copa Libertadores 1988.
Liguilla Clasificación 1987/1988.
Finał.
Zwycięzca turnieju CA Platense zakwalifikował się do turnieju Liguilla Pre Libertadores w sezonie 1988/1989.

</doc>
<doc id="692191" url="https://pl.wikipedia.org/wiki?curid=692191" title="Adrienne Shelly">
Adrienne Shelly

Adrienne Shelly (ur. 16 czerwca 1966 w Nowym Jorku, USA, zm. 1 listopada 2006 tamże) – amerykańska aktorka, reżyserka i scenarzystka.
Shelly znana jest przede wszystkim jako aktorka filmów Hala Hartleya ("Trust", "The Unbelievable Truth").
Jej ostatni film, "Kelnerka", który wyreżyserowała i w którym gra jedną z głównych ról, miał swoją premierę w maju 2007, pół roku po jej śmierci. Shelley pisała scenariusz tego filmu będąc w ciąży; jej córka Sophie Ostroy pojawia się następnie w filmie, gdzie gra dziecko głównej jego postaci, Jenny. Film pokazywany był w ramach konkursu na festiwalu w Sundance.
Okoliczności śmierci.
Pierwotnie policja uznała samobójstwo aktorki. W trakcie śledztwa ujawniono, że mordercą Adrienne Shelly był 19-letni Diego Pillco – pracownik budowlany, który jako pierwszą wersję przyczyny zabójstwa podał sprzeczkę o hałas wywołany pracą ekipy remontowej przeprowadzającej prace w budynku. W trakcie rozprawy przyznał, że motywem zabójstwa było przyłapanie go na kradzieży w mieszkaniu Shelly. Aktorka zmarła od uduszenia, a Pillco upozorował samobójstwo poprzez powieszenie ciała w łazience. Za morderstwo Pillco został skazany na 25 lat pozbawienia wolności.

</doc>
<doc id="692195" url="https://pl.wikipedia.org/wiki?curid=692195" title="Ben Linus">
Ben Linus



</doc>
<doc id="692198" url="https://pl.wikipedia.org/wiki?curid=692198" title="Wiadomość internetowa">
Wiadomość internetowa

Wiadomość internetowa – plik tekstowy zawierający list poczty elektronicznej lub artykuł grup dyskusyjnych sformatowany zgodnie ze standardem opisanym w .
List elektroniczny określany jest jako: e-mail, mail (mejl), listel. Pierwsze dwie formy stanowią zapożyczenia z języka angielskiego; listel jest zaś ich proponowanym polskim odpowiednikiem, który powstał z połączenia słów „list” i „elektroniczny”.

</doc>
<doc id="692204" url="https://pl.wikipedia.org/wiki?curid=692204" title="Associaçáo Brasileira de Ski e Snowboard">
Associaçáo Brasileira de Ski e Snowboard



</doc>
<doc id="692205" url="https://pl.wikipedia.org/wiki?curid=692205" title="Belgium Ski Federation">
Belgium Ski Federation



</doc>
<doc id="692208" url="https://pl.wikipedia.org/wiki?curid=692208" title="Svaz lyžařů České republiky">
Svaz lyžařů České republiky



</doc>
<doc id="692209" url="https://pl.wikipedia.org/wiki?curid=692209" title="Dansk Skiforbund">
Dansk Skiforbund



</doc>
<doc id="692212" url="https://pl.wikipedia.org/wiki?curid=692212" title="Eesti Suusaliit">
Eesti Suusaliit



</doc>
<doc id="692213" url="https://pl.wikipedia.org/wiki?curid=692213" title="Droga wojewódzka nr 269">
Droga wojewódzka nr 269

Droga wojewódzka nr 269 (DW269) – droga wojewódzka we wschodniej części woj. wielkopolskiego i południowej woj. kujawsko-pomorskiego o długości 59 km łącząca Szczerkowo z Kowalem. Droga przebiega przez tereny powiatów: koniński (gminy: Sompolno), kolski (gminy: Babiak, Przedecz) oraz włocławski (gminy: Izbica Kujawska, Chodecz, Choceń oraz Kowal).

</doc>
<doc id="692214" url="https://pl.wikipedia.org/wiki?curid=692214" title="Wspólna Polska">
Wspólna Polska



</doc>
<doc id="692215" url="https://pl.wikipedia.org/wiki?curid=692215" title="Problem Waringa">
Problem Waringa

W roku 1770 (XVIII w.) Edward Waring wysunął hipotezę, że każdą liczbę naturalną można przedstawić jako sumę czterech kwadratów (np. formula_1). Ogólny zapis hipotezy:
Dla każdej liczby całkowitej formula_2 jest liczba formula_3 że każda liczba całkowita dodatnia formula_4 może być zapisana jako:
z nieujemną liczbą całkowitą formula_6
Hipoteza ta została udowodniona w tym samym roku przez J.L. Lagrange’a i obecnie nazywana jest problemem Waringa.
Problem ów został następnie uogólniony na wyższe potęgi (np. 1909 – David Hilbert, 1920 – Hardy i Littlewood). W roku 1909 David Hilbert wykazał, że dla każdej liczby naturalnej formula_7 istnieje taka liczba formula_8 że każdą liczbę naturalną można zapisać za pomocą co najwyżej formula_9-tych potęg liczb naturalnych. Niech dla każdego formula_7 liczba formula_11 oznacza najmniejsze takie formula_12 Problem Waringa pyta właśnie o wartości funkcji formula_11.
Kilka pierwszych wartości funkcji formula_11 to:
Należy zauważyć, że liczba może mieć więcej niż jedną postać jako suma formula_7-tych potęg, np. formula_16
W roku 1939 Leonard Eugene Dickson wykazał, że 23 oraz 239 to jedyne liczby wymagające sumy dziewięciu sześcianów (oznacza to, że wszystkie pozostałe liczby wymagają co najwyżej ośmiu sześcianów).

</doc>
<doc id="692216" url="https://pl.wikipedia.org/wiki?curid=692216" title="Chris Rock">
Chris Rock

Christopher Julius „Chris” Rock III (ur. 7 lutego 1965 w Andrews) – amerykański komik uprawiający stand-up i aktor, scenarzysta, producent i reżyser. Comedy Central umieściło go na piątym miejscu w rankingu najlepszych komików wszech czasów występujących na żywo. W oparciu o jego doświadczenia z dzieciństwa powstał serial komediowy "Wszyscy nienawidzą Chrisa" ("Everybody Hates Chris").
Życiorys.
Wczesne lata.
Urodził się w Andrews w Południowej Karolinie jako najstarszy syn Rose Rock i Juliusa Rocka. Krótko po jego narodzinach rodzice przenieśli się do Brooklynu. Matka była nauczycielką i pracownikiem socjalnym (zajmowała się upośledzonymi umysłowo). Ojciec był kierowcą ciężarówki, później dostawcą gazet. Ma pięcioro młodszego rodzeństwa. Uczęszczał do James Madison High School w Brooklynie.
Kariera.
Zaczął karierę komika w sieci klubów Catch a Rising Star w Nowym Jorku. Tam zauważył go Eddie Murphy, który się z nim zaprzyjaźnił oraz pomógł mu w karierze. Murphy dał Rockowi jego pierwszą rolę w filmie "Gliniarz z Beverly Hills II". W 1990 został członkiem obsady "Saturday Night Live", wraz z Chrisem Farleyem, Adamem Sandlerem i Davidem Spade dali się poznać jako "Bad Boys of SNL".
W 1991 wydał swój pierwszy album komediowy "Born Suspect" oraz zdobył uznanie jako uzależniony od kokainy Pookie w filmie "New Jack City". W 1993 odszedł z "SNL" i zaczął występować w "In Living Color", program w tym czasie nie był już popularny i został zdjęty z anteny parę miesięcy później. Rock zdecydował się wówczas skupić na karierze filmowej. Napisał i zagrał w "CB4", jednak film nie odniósł sukcesu komercyjnego. Rock wówczas opuścił Hollywood i postanowił zostać komikiem. W 1994 występował w HBO w swoim cyklu komediowym "Big Ass Jokes", ale dopiero jego drugi show, kontrowersyjny "Bring The Pain" (1996) dał mu sławę jednego z najlepszych komików w branży. Za "Bring The Pain" dostał dwie nagrody Emmy. Prowadził w HBO talk-show "The Chris Rock Show", za który także dostał nagrodę Emmy. Praca w telewizji dała mu w sumie trzy nagrody Emmy i 15 nominacji do tejże.
Życie prywatne.
23 sierpnia 1996 ożenił się z Malaak Compton-Rock, założycielką i dyrektorką salonu piękności StyleWorks. W grudniu 2014 złożył pozew o rozwód z Compton-Rock. Rozwiedli się 22 sierpnia 2016.
Para mieszkała w Alpine, w stanie New Jersey. Mają dwójkę dzieci: Lolę Simone (ur. 2002) i Zahrę Savannah (ur. 2003).

</doc>
<doc id="692218" url="https://pl.wikipedia.org/wiki?curid=692218" title="Federació Andorrana d'Esqui">
Federació Andorrana d'Esqui



</doc>
<doc id="692220" url="https://pl.wikipedia.org/wiki?curid=692220" title="Federación Boliviana de Ski y Andinismo">
Federación Boliviana de Ski y Andinismo



</doc>
<doc id="692221" url="https://pl.wikipedia.org/wiki?curid=692221" title="Federazione Italiana Sport Invernali">
Federazione Italiana Sport Invernali



</doc>
<doc id="692222" url="https://pl.wikipedia.org/wiki?curid=692222" title="Fédération Algérienne de Ski et Sports de Montagne">
Fédération Algérienne de Ski et Sports de Montagne



</doc>
<doc id="692223" url="https://pl.wikipedia.org/wiki?curid=692223" title="Hrvatski Skijaški Savez">
Hrvatski Skijaški Savez



</doc>
<doc id="692224" url="https://pl.wikipedia.org/wiki?curid=692224" title="Eustachy Wołłowicz">
Eustachy Wołłowicz



</doc>
<doc id="692228" url="https://pl.wikipedia.org/wiki?curid=692228" title="Liechtensteinischer Skiverband">
Liechtensteinischer Skiverband



</doc>
<doc id="692230" url="https://pl.wikipedia.org/wiki?curid=692230" title="P. H. Newby">
P. H. Newby



</doc>
<doc id="692232" url="https://pl.wikipedia.org/wiki?curid=692232" title="Magyar Sí Szövetség">
Magyar Sí Szövetség



</doc>
<doc id="692233" url="https://pl.wikipedia.org/wiki?curid=692233" title="Dzień Świętego Patryka">
Dzień Świętego Patryka

Dzień Świętego Patryka (ang. "Saint Patrick’s Day", irl. "Lá 'le Pádraig" lub "Lá Fhéile Pádraig") – irlandzkie święto narodowe i religijne obchodzone 17 marca, święto patrona Irlandii – św. Patryka.
Obchody w Irlandii.
Dzień Świętego Patryka jest dniem wolnym od pracy w Irlandii, Irlandii Północnej, Nowej Fundlandii i Labradorze oraz na Montserrat. Najważniejszą tradycją obchodów dnia św. Patryka jest noszenie ubrań w kolorze zielonym. Zielony to narodowy kolor Irlandii, nawiązujący do trawiastego krajobrazu wyspy i symbolizujący koniczynę przypisywaną tradycyjnie świętemu Patrykowi. Irlandczycy w wielu miastach organizują festyny i uliczne pochody, w których dominuje właśnie zieleń.
Głównym symbolem święta jest shamrock, która jest także jednym z symboli związanych tradycyjnie z Irlandią. Według legendy o św. Patryku, wykorzystał on tę roślinę aby wyjaśniać pierwszym irlandzkim chrześcijanom dogmat o Trójcy Świętej. Nie mogli oni zrozumieć, jak to jest możliwe, że są Trzy Osoby Boskie, a jednocześnie są one jednym Bogiem. Jeszcze inną tradycją związaną z obchodami Dnia św. Patryka jest tradycja picia whiskey – obowiązkową szklankę whiskey zwie się „dzbanem Patryka”. Za tą tradycją stoi legenda, wedle której święty Patryk nastraszył pewną karczmarkę, która nie dolewała pełnej miarki trunku, że przez to pojawią się w jej karczmie potwory. Wystraszona kobieta od tego czasu zawsze napełniała szklankę do pełna.
17 marca jest dniem śmierci św. Patryka, stąd tego dnia co roku wspomina się jego życie i dokonania.
Obchody na świecie.
Święto obchodzone jest również poza Irlandią, także w Polsce, co jest związane z popularnością kultury celtyckiej. Przykładem może tu posłużyć Gdańsk, który oświetla na zielono Kotwicę oraz wiadukty (przy Galerii Bałtyckiej oraz przy Polsat Plus Arenie Gdańsk). W Stanach Zjednoczonych obchody Dnia św. Patryka sięgają 1737 r., kiedy „Charytatywne Irlandzkie Stowarzyszenie w Bostonie” zorganizowało pierwszą paradę.
W innych krajach święto to związane jest przede wszystkim z serwowaniem zielonego piwa oraz pokazami irlandzkich tańców i muzyki. Sam zwyczaj podawania tego dnia zielonego piwa, nie jest tradycją rodem z Irlandii, zwyczaj ten wprowadzili potomkowie Irlandczyków, którzy wyemigrowali do Stanów Zjednoczonych w XIX i XX wieku. W samej Irlandii zwyczaj ten pojawił się niedawno, raczej ze względu na turystów, którzy spodziewają się kufla zielonego piwa, niż ze względu na samych Irlandczyków.
By uczcić dzień św. Patryka, w wielu krajach na świecie coraz popularniejsze staje się farbowanie znanych miejsc na zielono. W dniu tym zielone stawały się takie obiekty jak: wodospad Niagara, London Eye, Góra Stołowa w RPA, Empire State Building w Nowym Jorku, Wieża telewizyjna w Berlinie, Krzywa Wieża w Pizie, Opera w Sydney czy Burdż al-Arab w Dubaju, Ratusz w Poznaniu, Stadion Miejski w Poznaniu.

</doc>
<doc id="692234" url="https://pl.wikipedia.org/wiki?curid=692234" title="Nederlandse Ski Vereniging">
Nederlandse Ski Vereniging



</doc>
<doc id="692235" url="https://pl.wikipedia.org/wiki?curid=692235" title="Norges Skiforbund">
Norges Skiforbund



</doc>
<doc id="692236" url="https://pl.wikipedia.org/wiki?curid=692236" title="Österreichischer Skiverband">
Österreichischer Skiverband



</doc>
<doc id="692237" url="https://pl.wikipedia.org/wiki?curid=692237" title="Real Federación Española de Deportes de Invierno">
Real Federación Española de Deportes de Invierno



</doc>
<doc id="692240" url="https://pl.wikipedia.org/wiki?curid=692240" title="Slip jig">
Slip jig

Slip jig – rodzaj melodii i jednocześnie solowy taniec irlandzki w metrum 9/8. Jest jednym z czterech najpopularniejszych tańców irlandzkich, pozostałe to reel, jig i hornpipe. Tańczony jest on w miękkich butach. Taniec ten jest pełen wdzięku i kontrolowany, z bardzo wysokimi akcentami, często nazywany jest "baletem tańca irlandzkiego". Istnieją również tańce céilidh (grupowe) w rytmie slip jiga, są one jednak mniej popularne od reeli i jigów.
Najpierw tańczony był on wyłącznie przez mężczyzn, następnie tylko przez kobiety, aktualnie może być tańczony przez wszystkich tancerzy, aczkolwiek na zawodach tańczą go głównie kobiety.

</doc>
<doc id="692241" url="https://pl.wikipedia.org/wiki?curid=692241" title="Schweizerischer Skiverband">
Schweizerischer Skiverband



</doc>
<doc id="692242" url="https://pl.wikipedia.org/wiki?curid=692242" title="Skíðasambands Íslands">
Skíðasambands Íslands



</doc>
<doc id="692243" url="https://pl.wikipedia.org/wiki?curid=692243" title="Slovenský lyžiarsky zväz">
Slovenský lyžiarsky zväz



</doc>
<doc id="692245" url="https://pl.wikipedia.org/wiki?curid=692245" title="Andoy">
Andoy



</doc>
<doc id="692247" url="https://pl.wikipedia.org/wiki?curid=692247" title="Smučarska zveza Slovenije">
Smučarska zveza Slovenije



</doc>
<doc id="692249" url="https://pl.wikipedia.org/wiki?curid=692249" title="Askoy">
Askoy



</doc>
<doc id="692250" url="https://pl.wikipedia.org/wiki?curid=692250" title="Shogi">
Shogi



</doc>
<doc id="692251" url="https://pl.wikipedia.org/wiki?curid=692251" title="Aurskog-Holand">
Aurskog-Holand



</doc>
<doc id="692252" url="https://pl.wikipedia.org/wiki?curid=692252" title="Suomen Hiihtoliitto">
Suomen Hiihtoliitto



</doc>
<doc id="692253" url="https://pl.wikipedia.org/wiki?curid=692253" title="Svenska Skidförbundet">
Svenska Skidförbundet



</doc>
<doc id="692256" url="https://pl.wikipedia.org/wiki?curid=692256" title="Bronnoy">
Bronnoy



</doc>
<doc id="692257" url="https://pl.wikipedia.org/wiki?curid=692257" title="Türkiye Kayak Federasyonu">
Türkiye Kayak Federasyonu



</doc>
<doc id="692259" url="https://pl.wikipedia.org/wiki?curid=692259" title="Bo w Nordland">
Bo w Nordland



</doc>
<doc id="692260" url="https://pl.wikipedia.org/wiki?curid=692260" title="United States Ski and Snowboard Association">
United States Ski and Snowboard Association



</doc>
<doc id="692261" url="https://pl.wikipedia.org/wiki?curid=692261" title="Bo w Telemark">
Bo w Telemark



</doc>
<doc id="692262" url="https://pl.wikipedia.org/wiki?curid=692262" title="Bomlo">
Bomlo



</doc>
<doc id="692264" url="https://pl.wikipedia.org/wiki?curid=692264" title="Dyroy">
Dyroy



</doc>
<doc id="692265" url="https://pl.wikipedia.org/wiki?curid=692265" title="Dyroey">
Dyroey



</doc>
<doc id="692268" url="https://pl.wikipedia.org/wiki?curid=692268" title="Wąs czepny">
Wąs czepny

Wąs czepny – organ czepny roślin pnących, powstający jako zmodyfikowany liść lub jego część (wąsy liściowe), a także fragment łodygi (wąsy pędowe). Służy do owijania się wokół podpory i tym samym umożliwia wspieranie lub wspinanie się rośliny, która rosnąc dzięki temu ku górze zyskuje lepszy dostęp do światła. Wąsy owijają się wokół podpory ponieważ są organami wrażliwymi na dotyk. 
Nie są wąsami czepnymi pełniące podobne funkcje i owijające się międzywęźla (np. powoju), ogonki liści z wykształconą blaszką liściową (np. powojnika), czy korzenie przybyszowe niektórych pnączy (np. wanilii).
Budowa.
Wąsy są nitkowate i mogą być proste lub rozgałęzione. Podobna budowa u różnych roślin przy różnym pochodzeniu tych organów jest jednym z przykładów konwergencji. 
U grochu i wielu innych przedstawicieli bobowatych, wąsy powstają z końcowego odcinka osadki i z górnych listków liścia pierzasto złożonego. U innych roślin całe liście, ogonki liściowe lub przylistki pełnią funkcje wąsów czepnych. 
U winorośli wąsy pędowe powstają na zakończeniach osi pędu, po czym spychane są na bok przez kontynuujące wzrost odgałęzienie boczne. U męczennicy wąsy są przekształconymi pędami bocznymi wyrastającymi z pachwin liści. U roślin z rodzaju winobluszcz na końcach rozgałęzionych wąsów czepnych wykształcają się tarczki czepne, umożliwiające wspinanie się roślinie nawet po płaskich powierzchniach.
Wzrost i ruchy wąsów.
Podczas wzrostu wąsa wykonuje on ruchy nutacyjne (szukające) polegające na kolistych lub elipsoidalnych ruchach jego końcówki i kierowaniu się całego wąsa przemiennie ukośnie ku górze i na dół. Często u roślin pnących cały wierzchołek pędu wykonuje koliste ruchy nutacyjne, zwiększające szanse trafienia na podporę. Po dotknięciu wąs wygina się w miejscu kontaktu i owija wokół podpory. Wygięcie wąsa i jego owinięcie się następuje relatywnie szybko – widoczne bywa już w 30 sekund po kontakcie z podporą, i następuje w wyniku szybkiego wzrostu przeciwnej strony wąsa w stosunku do dotkniętej. Najsilniej reaguje zwykle szczytowa część wąsa i u większości gatunków reakcja następuje po podrażnieniu tylko dolnej strony wąsa. Poza wygięciem w kierunku bodźca będącym przykładem tigmotropizmu, niektóre gatunki (np. harbuźnik) reagują ruchem nastycznym – tworząc od dołu wklęśnięcie wąsa po zadziałaniu bodźca od góry. 

</doc>
<doc id="692271" url="https://pl.wikipedia.org/wiki?curid=692271" title="Fraena">
Fraena



</doc>
<doc id="692272" url="https://pl.wikipedia.org/wiki?curid=692272" title="Froya">
Froya



</doc>
<doc id="692273" url="https://pl.wikipedia.org/wiki?curid=692273" title="Froeya">
Froeya



</doc>
<doc id="692275" url="https://pl.wikipedia.org/wiki?curid=692275" title="Droga wojewódzka nr 264">
Droga wojewódzka nr 264

Droga wojewódzka nr 264 (DW264) – droga wojewódzka we wschodniej części woj. wielkopolskiego o długości około 23 km łącząca Sławoszewek z Koninem. Droga przebiega przez teren powiatu konińskiego (gminy: Kleczew, Kazimierz Biskupi, miejska Konin) oraz przez teren Konińskiego Zagłębia Węgla Brunatnego, gdzie znajdują się kopalnie odkrywkowe węgla brunatnego.
Dopuszczalny nacisk na oś.
Na całej długości drogi wojewódzkiej nr 264 dopuszczalny jest ruch pojazdów o nacisku pojedynczej osi do 10 ton.

</doc>
<doc id="692277" url="https://pl.wikipedia.org/wiki?curid=692277" title="Gildeskal">
Gildeskal



</doc>
<doc id="692278" url="https://pl.wikipedia.org/wiki?curid=692278" title="Gildeskaal">
Gildeskaal



</doc>
<doc id="692280" url="https://pl.wikipedia.org/wiki?curid=692280" title="Holtalen">
Holtalen



</doc>
<doc id="692281" url="https://pl.wikipedia.org/wiki?curid=692281" title="Holtaalen">
Holtaalen



</doc>
<doc id="692282" url="https://pl.wikipedia.org/wiki?curid=692282" title="Trupy polskie">
Trupy polskie

Trupy polskie – zbiór współczesnych opowiadań kryminalnych, wydany nakładem Wydawnictwa EMG w 2005 roku.
Opowiadania do zbioru napisali autorzy reprezentujący różne podejścia do tradycji literackiej. Prozaicy i poeci, znani ze skrajnie odległych od siebie temperamentów pisarskich, często publicznie spierający się w sprawach światopoglądowych. 
"Trupy polskie" są pierwszym tomem Polskiej Kolekcji Kryminalnej. 
Lista 14 opowiadań: 
Posłowie Andrzeja Stasiuka oraz "Indeks Trupów" Pawła Dunina-Wąsowicza.

</doc>
<doc id="692284" url="https://pl.wikipedia.org/wiki?curid=692284" title="Haegebostad">
Haegebostad



</doc>
<doc id="692288" url="https://pl.wikipedia.org/wiki?curid=692288" title="Ćwiczenie pokazowe">
Ćwiczenie pokazowe

Ćwiczenie pokazowe - rodzaj ćwiczenia mającego na celu unaocznianie właściwych metod organizowania i przeprowadzania ćwiczenia na temat lub sposobów działania w różnych skomplikowanych sytuacjach bojowych.

</doc>
<doc id="692289" url="https://pl.wikipedia.org/wiki?curid=692289" title="Jolster">
Jolster



</doc>
<doc id="692290" url="https://pl.wikipedia.org/wiki?curid=692290" title="Joelster">
Joelster



</doc>
<doc id="692291" url="https://pl.wikipedia.org/wiki?curid=692291" title="Karlsoy">
Karlsoy



</doc>
<doc id="692292" url="https://pl.wikipedia.org/wiki?curid=692292" title="Karlsoey">
Karlsoey



</doc>
<doc id="692294" url="https://pl.wikipedia.org/wiki?curid=692294" title="Karmoy">
Karmoy



</doc>
<doc id="692295" url="https://pl.wikipedia.org/wiki?curid=692295" title="Karmoey">
Karmoey



</doc>
<doc id="692297" url="https://pl.wikipedia.org/wiki?curid=692297" title="Krodsherad">
Krodsherad



</doc>
<doc id="692299" url="https://pl.wikipedia.org/wiki?curid=692299" title="Kroedsherad">
Kroedsherad



</doc>
<doc id="692300" url="https://pl.wikipedia.org/wiki?curid=692300" title="Kvaefjord">
Kvaefjord



</doc>
<doc id="692301" url="https://pl.wikipedia.org/wiki?curid=692301" title="Kvaenangen">
Kvaenangen



</doc>
<doc id="692304" url="https://pl.wikipedia.org/wiki?curid=692304" title="Kaafjord">
Kaafjord



</doc>
<doc id="692305" url="https://pl.wikipedia.org/wiki?curid=692305" title="Kafjord">
Kafjord



</doc>
<doc id="692307" url="https://pl.wikipedia.org/wiki?curid=692307" title="Czerwony Gronik">
Czerwony Gronik

Czerwony Gronik – pas skał na grzbiecie łączącym Hruby Regiel z Małym Reglem w Tatrach Zachodnich. Znajduje się on na zachód od przełęczy Wyżnie Stanikowe Siodło (ok. 1271 m), na zachodnim skraju Jaworzynki Miętusiej i ciągnie w północno-zachodnim kierunku. Od Małego Regla oddziela go przełęcz Niżnie Stanikowe Siodło (ok. 1120 m). Na południową stronę opada stromą ścianą zbudowaną z wapieni, które w wielu miejscach mają czerwone zabarwienie, od którego pochodzi nazwa. W najwyższym miejscu Czerwony Gronik ma wysokość 1294 m. Wznosi się na wschód od polany Wyżniej Kiry Miętusiej oraz na północnych zboczach dolnej części Doliny Miętusiej, ale pomiędzy nim a dnem doliny znajdują się jeszcze Kończysta Turnia, od której oddziela go przełęcz Spalone Siodło. Spod Czerwonego Gronika pomiędzy Zawiesistą Turnią i Kończystą Turnią opada do Doliny Miętusiej Gronikowski Żleb, a w północno-zachodnim kierunku do Wyżniej Kiry Miętusiej żleb Żeleźniak.
W zachodniej ścianie Czerwonego Gronika znajduje się jaskinia Dziura w Czerwonym Groniku, a w północno-zachodniej – Szczelina w Czerwonym Groniku.
Czerwony Gronik jest doskonałym punktem widokowym na Czerwone Wierchy, Dolinę Miętusią i Giewont, nie prowadzi przez niego żaden szlak turystyczny.

</doc>
<doc id="692308" url="https://pl.wikipedia.org/wiki?curid=692308" title="Lindaas">
Lindaas



</doc>
<doc id="692309" url="https://pl.wikipedia.org/wiki?curid=692309" title="Lindas">
Lindas



</doc>
<doc id="692312" url="https://pl.wikipedia.org/wiki?curid=692312" title="Meloy">
Meloy



</doc>
<doc id="692313" url="https://pl.wikipedia.org/wiki?curid=692313" title="Meloey">
Meloey



</doc>
<doc id="692315" url="https://pl.wikipedia.org/wiki?curid=692315" title="Maalselv">
Maalselv



</doc>
<doc id="692316" url="https://pl.wikipedia.org/wiki?curid=692316" title="Malselv">
Malselv



</doc>
<doc id="692318" url="https://pl.wikipedia.org/wiki?curid=692318" title="Masoy">
Masoy



</doc>
<doc id="692319" url="https://pl.wikipedia.org/wiki?curid=692319" title="Maasoy">
Maasoy



</doc>
<doc id="692320" url="https://pl.wikipedia.org/wiki?curid=692320" title="Maasoey">
Maasoey



</doc>
<doc id="692321" url="https://pl.wikipedia.org/wiki?curid=692321" title="Przełęcz Wilcza">
Przełęcz Wilcza

Przełęcz Wilcza (532 m n.p.m.) – przełęcz w południowo-zachodniej Polsce, w Sudetach Środkowych, w Grzbiecie Zachodnim pasma Gór Bardzkich.
Położenie i opis.
Przełęcz położona jest w północno-zachodniej części Grzbietu Zachodniego, na północ od miejscowości Wilcza.
Stanowi niewielkie siodło, głęboko wcięte między wzniesieniami: Wilczak (637 m n.p.m.) na wschodzie i Słup (667 m n.p.m.) na północnym zachodzie.
Okolice przełęczy częściowo porośnięte są lasem regla dolnego, składające się z drzewostanu świerkowego z domieszką buka. Na samej przełęczy ciągną się niewielkie śródleśne łąki.
Przez przełęcz prowadzi serpentynami lokalna droga z Wojborza przez Żdanów do Srebrnej Góry.
Ochrona przyrody.
Przełęcz położona jest w obszarze chronionego krajobrazu Gór Bardzkich.
Turystyka.
Przez przełęcz przechodzą szlaki:
Na przełęczy znajduje się parking oraz wiata turystyczna z kominkiem.

</doc>
<doc id="692322" url="https://pl.wikipedia.org/wiki?curid=692322" title="Naeroy">
Naeroy



</doc>
<doc id="692324" url="https://pl.wikipedia.org/wiki?curid=692324" title="Naeroey">
Naeroey



</doc>
<doc id="692325" url="https://pl.wikipedia.org/wiki?curid=692325" title="Dialekt attycki">
Dialekt attycki

Dialekt attycki – jeden z głównych dialektów klasycznego języka greckiego, w okresie klasycznym rozpowszechniony w Attyce i na północnych wybrzeżach Morza Egejskiego. Najbardziej zbliżony do dialektu jońskiego, wraz z którym tworzy grupę jońsko-attycką. Dialekt ten w swoim wczesnym stadium zaświadczony jest już w grece archaicznej okresu homeryckiego (ok. VIII wiek p.n.e.) – pojawia się sporadycznie w "Iliadzie" i "Odysei". W dialekcie attyckim powstała większość dzieł poetów i pisarzy okresu klasycznego, jest to też język starożytnych mówców ateńskich. Na dialekcie attyckim opiera się też w znacznej mierze późniejsza greka koine, używana w okresie hellenistycznym.
Cechy charakterystyczne.
Do charakterystycznych cech dialektu attyckiego należą:
W zakresie wymowy:
W zakresie morfologii:
Kontrakcje.
W dialekcie attyckim i jońskim występuje zjawisko kontrakcji samogłosek na granicy rdzenia i końcówki fleksyjnej niektórych rzeczowników, czasowników i przymiotników. Ściągnięta samogłoska wymawiana była zawsze w tonie wznosząco-opadającym (w piśmie oznaczanym za pomocą akcentu przeciągłego) z wyjątkiem przymiotników złożonych oraz niektórych form czasowników kontrahowanych (zob. niżej). W tekstach pisanych w dialekcie attyckim kontrakcje konsekwentnie się pojawiają, podczas gdy w dialekcie jońskim używane są zarówno formy ściągnięte, jak i opisowe.
Rzeczowniki kontrahowane.
Przykład: ("géa") → ("gē") – „ziemia”;
Przykład: ("ostéon") → ("ostún") – „kość”.
Przymiotniki kontrahowane.
W dialekcie attyckim kontrakcji ulegają przymiotniki pierwszej i drugiej deklinacji zakończone na - ("-eos") / - ("-ea") / - ("-eon") lub - ("-oos") / - ("-oe") / - ("-oon"). Kontrahują one zasadniczo według schematu dla rzeczowników I i II deklinacji z następującymi wyjątkami:
Czasowniki kontrahowane.
W dialekcie attyckim ulegają kontrakcji czasowniki (tzw. "verba contracta") o temacie zakończonym na -, - lub - ("-a", "-e", "-o"). Kontrakcja przebiega według następującego schematu:
Przykład: ("agapáō") → ("agapō") – „kocham”
Przykład: ("zētéusi") → ("zētúsi") – „pragną”
Przykład: ("eleutheróē") → ("eleutheroí") – „uwalniasz się” albo „jesteś uwalniany”
Uwaga: Jeśli akcent w formie opisowej czasownika pada na spółgłoskę tematyczną, a nie spójkę, wówczas pozostaje on bez zmian, w przeciwnym razie (jak w większości kontrakcji) przechodzi on w formach kontrahowanych w akcent przeciągły (oznaczający samogłoskę wymawianą w tonie wznosząco-opadającym). Na przykład: ("timáeis") → ("timás"), ale: ("etímaes") → ("etímas").
Deklinacja attycka.
Rzeczownik.
Niektóre rzeczowniki II deklinacji rodzaju męskiego i żeńskiego mają w dialekcie attyckim wydłużoną końcówkę tematu -- ("-ō-") w miejsce końcówki -- ("-o-"), np. att. ("neōs"), joń. ("nēós") – „świątynia”. Rzeczowniki tej grupy odmieniają się według specjalnego wzorca, zwanego deklinacją attycką. Różnicę w odmianie dla rzeczowników rodzaju męskiego ilustruje poniższa tabelka.
Przymiotnik.
Niektóre przymiotniki deklinacji II posiadają w dialekcie attyckim końcówkę - ("-ōs") w miejsce - ("-os") dla rodzaju męskiego i żeńskiego oraz - ("-ōn") w miejsce - ("-on") dla rodzaju nijakiego. Tworzy to charakterystyczny dla tej grupy wzorzec odmiany:

</doc>
<doc id="692326" url="https://pl.wikipedia.org/wiki?curid=692326" title="Notteroy">
Notteroy



</doc>
<doc id="692327" url="https://pl.wikipedia.org/wiki?curid=692327" title="Noetteroey">
Noetteroey



</doc>
<doc id="692328" url="https://pl.wikipedia.org/wiki?curid=692328" title="Oppegard">
Oppegard



</doc>
<doc id="692329" url="https://pl.wikipedia.org/wiki?curid=692329" title="Oppegaard">
Oppegaard



</doc>
<doc id="692332" url="https://pl.wikipedia.org/wiki?curid=692332" title="Osteroy">
Osteroy



</doc>
<doc id="692333" url="https://pl.wikipedia.org/wiki?curid=692333" title="Deklinacja attycka">
Deklinacja attycka



</doc>
<doc id="692334" url="https://pl.wikipedia.org/wiki?curid=692334" title="1 Rosyjska Armia Narodowa">
1 Rosyjska Armia Narodowa

1 Rosyjska Armia Narodowa (niem. 1. Russische Nationalarmee, ros. 1-я Русская Национальная Армия) – rosyjska kolaboracyjna formacja zbrojna w służbie Niemiec podczas II wojny światowej.
Zarys historii.
Na początku lipca 1941 niemiecki wywiad wojskowy Abwehra utworzył spośród emigrantów rosyjskich i jeńców z Armii Czerwonej szkolny batalion pod nazwą „Lehrbataillon für Feind-Abwehr und Nachrichtendienst” w składzie Grupy Armii „Północ”. W jego ramach prowadzono szkolenie w zakresie zdobywania informacji o przeciwniku. Dowódcą został biały emigrant rosyjski Boris Smysłowski, który służył w Abwehrze w stopniu Hauptmanna (kapitana). Początkowo przewagę w batalionie mieli porewolucyjni emigranci, ale w krótkim czasie większość zaczęli stanowić byli sowieccy jeńcy wojenni.
Niemcy w ciągu 1942 sformowali w sumie 12 takich batalionów, liczących ogółem około 10 tysięcy ludzi, i połączyli je w jedno zgrupowanie zwane Sonderdivision „R” (Dywizja Specjalna „R” – od Rosji). Miała ona zwalczać sowiecką partyzantkę i przeprowadzać działania wywiadowczo-dywersyjne na tyłach Armii Czerwonej. Jej dowódcą był w dalszym ciągu Smysłowski, awansowany do stopnia podpułkownika. Jednostka podlegała tzw. Sonderstabowi „R” z siedzibą w okupowanej Warszawie. Była to zakamuflowana struktura wywiadowcza, działająca pod szyldem firmy budowlanej, której celem była walka z sowieckim ruchem oporu. Na jej czele stał Boris Smysłowski. W grudniu 1943 Niemcy rozformowali Sonderstab „R” i Sonderdivision „R”, zaś Smysłowski trafił do aresztu domowego pod zarzutem działania na dwie strony.
Wobec klęsk na Wschodzie niemieckie władze wojskowe zmieniły koncepcję jej użycia. Po wypuszczeniu Smysłowskiego na wolność pod koniec 1944, jego jednostka wojskowa została odtworzona i po dodatkowym naborze i przeszkoleniu przekształcona w zwykłą formację piechoty pod nazwą 1 Rosyjska Dywizja Narodowa. Pod koniec stycznia 1945 ze względu na ofensywę Armii Czerwonej przemaszerowała z Breslau do Bad Elster pod Dreznem. 12 lutego tego roku otrzymała kryptonimową nazwę „Grüne Armee zur besonderen Verwendung” (Zielona Armia do Zadań Specjalnych). Jednakże już 4 kwietnia zmieniono jej nazwę na 1 Rosyjską Armię Narodową. Otrzymała ona status siły sojuszniczej w stosunku do armii niemieckiej. Jednocześnie Smysłowski został awansowany do stopnia generała majora. Formacja liczyła wówczas około 6 tysięcy żołnierzy. Szefem sztabu był płk Siergiej Riasnianski. W jej skład wchodziły dwa pułki piechoty: 1 pp – dowódca ppłk Tarasow-Soboliew i 2 pp – dowódca ppłk Bobrikow.
Ostatni okres wojny Armia spędziła na obszarze Austrii, walcząc z Armią Czerwoną. 18 kwietnia gen. Smysłowski wydał rozkaz odwrotu na zachód. Z powodu nalotów lotniczych i dezercji formacja rozproszyła się. W ostatnich dniach działań wojennych 494 osób, w tym 462 żołnierzy, 30 kobiet i 2 dzieci wraz z gen. Smysłowskim dotarło do granic neutralnego Liechtensteinu, na terytorium którego zostali rozbrojeni i internowani. W wyniku silnych nacisków sowieckich i działalności misji repatriacyjnej, która namawiała ich do powrotu do ZSRR, około 200 Rosjan na to się zdecydowało. Pozostali zostali w Liechtensteinie lub jesienią 1947 wyemigrowali, głównie do Argentyny.
Upamiętnienie.
Epizod z dziejów 1 Rosyjskiej Armii Narodowej związany z Liechtensteinem stał się kanwą francusko-polskiego filmu fabularnego z 1993 pt. „Wiatr ze wschodu”, którego reżyserem był Robert Enrico.

</doc>
<doc id="692335" url="https://pl.wikipedia.org/wiki?curid=692335" title="Osteroey">
Osteroey



</doc>
<doc id="692336" url="https://pl.wikipedia.org/wiki?curid=692336" title="Greka attycka">
Greka attycka



</doc>
<doc id="692337" url="https://pl.wikipedia.org/wiki?curid=692337" title="Radoey">
Radoey



</doc>
<doc id="692338" url="https://pl.wikipedia.org/wiki?curid=692338" title="Leopoldo Luque">
Leopoldo Luque

Leopoldo Jacinto Luque (ur. 3 maja 1949 w Santa Fe, zm. 15 lutego 2021 w Mendozie) – argentyński piłkarz, napastnik. Mistrz świata z 1978.
Luque grał w klubach Unión Santa Fe, Rosario Central, River Plate (5 tytułów mistrza kraju), Racing i Chacarita Juniors. W reprezentacji Argentyny w latach 1975–1981 rozegrał 45 spotkań i strzelił 22 bramki, z tego cztery podczas finałów mistrzostw świata w 1978 roku. Mimo swojej skuteczności Luque pozostawał w cieniu partnera z ataku Mario Kempesa, króla strzelców turnieju.
W sezonie 2007/08 Luque był trenerem czwartoligowego (Torneo Argentino B) klubu Argentino Mendoza.

</doc>
<doc id="692339" url="https://pl.wikipedia.org/wiki?curid=692339" title="Radoy">
Radoy



</doc>
<doc id="692340" url="https://pl.wikipedia.org/wiki?curid=692340" title="Język grecki attycki">
Język grecki attycki



</doc>
<doc id="692341" url="https://pl.wikipedia.org/wiki?curid=692341" title="Leopoldo Jacinto Luque">
Leopoldo Jacinto Luque



</doc>
<doc id="692342" url="https://pl.wikipedia.org/wiki?curid=692342" title="Raelingen">
Raelingen



</doc>
<doc id="692343" url="https://pl.wikipedia.org/wiki?curid=692343" title="Rodoy">
Rodoy



</doc>
<doc id="692344" url="https://pl.wikipedia.org/wiki?curid=692344" title="Roedoey">
Roedoey



</doc>
<doc id="692345" url="https://pl.wikipedia.org/wiki?curid=692345" title="Treoza">
Treoza

Treoza – organiczny związek chemiczny z grupy węglowodanów. Jest to cukier prosty z grupy aldoz o czterech atomach węgla (tetroza). Treoza jest więc aldotetrozą. Występuje w dwóch formach enancjomerycznych ( i ).

</doc>
<doc id="692346" url="https://pl.wikipedia.org/wiki?curid=692346" title="Wojewodowie mazowieccy">
Wojewodowie mazowieccy

Wojewodowie mazowieccy – wojewodowie Księstwa Mazowieckiego (1138-1526), województwa mazowieckiego I Rzeczypospolitej (1526-1796) oraz województwa mazowieckiego III Rzeczypospolitej (po reformie administracyjnej w 1999).

</doc>
<doc id="692347" url="https://pl.wikipedia.org/wiki?curid=692347" title="Ćwiczenie szkieletowe">
Ćwiczenie szkieletowe

Ćwiczenie szkieletowe - rodzaj ćwiczenia dowódczo-sztabowego odbywanego w terenie, gdzie rozgrywane są wszystkie czynności dowódców i sztabów w zakresie organizacji i prowadzenia walki. Rodzaje i formy ćwiczeń szkieletowych mogą być takie same jak i ćwiczeń na mapach. Ćwiczenia szkieletowe odbywają się zawsze ze środkami łączności i mogą być prowadzone z oznaczonymi elementami ugrupowania bojowego lub epizodycznym udziałem wojsk.

</doc>
<doc id="692350" url="https://pl.wikipedia.org/wiki?curid=692350" title="Royrvik">
Royrvik



</doc>
<doc id="692352" url="https://pl.wikipedia.org/wiki?curid=692352" title="Roeyrvik">
Roeyrvik



</doc>
<doc id="692354" url="https://pl.wikipedia.org/wiki?curid=692354" title="Sandoy">
Sandoy



</doc>
<doc id="692360" url="https://pl.wikipedia.org/wiki?curid=692360" title="Sandoey">
Sandoey



</doc>
<doc id="692361" url="https://pl.wikipedia.org/wiki?curid=692361" title="Skaanland">
Skaanland



</doc>
<doc id="692362" url="https://pl.wikipedia.org/wiki?curid=692362" title="Skanland">
Skanland



</doc>
<doc id="692364" url="https://pl.wikipedia.org/wiki?curid=692364" title="Ostafi Bohdanowicz Wołłowicz">
Ostafi Bohdanowicz Wołłowicz

Ostafi (Eustachy) Bohdanowicz Wołłowicz herbu Bogoria (zm. 20 listopada 1587 roku – marszałek hospodarski i podskarbi ziemski litewski, podkanclerzy litewski i marszałek nadworny (1561–1569), zaufany Zygmunta Augusta, szczególnie w zatargach z carem Iwanem Groźnym o Inflanty, członek komisji przygotowującej redakcję II Statutu Litewskiego, kasztelan trocki (1569), przeciwnik unii lubelskiej, którą jednak podpisał, był wyznawcą kalwinizmu .
Życiorys.
Podpisał dyplom elekcji Henryka III Walezego. Podpisał konfederację warszawską 1573 roku.
W czasie elekcji 1575 roku był zwolennikiem arcyksięcia Ernesta. głosował na cesarza Maksymiliana II Habsburga. Potem pogodził się z Batorym i wziął udział w wyprawie połockiej. Od 1579 r. kanclerz Wielkiego Księstwa Litewskiego (1579–1587), kasztelan wileński. Podczas trzeciej elekcji (1587) protestował przeciw dokonaniu wyboru Zygmunta Wazy bez udziału Litwy, wkrótce jednak przechylił się na jego stronę. Jako starosta wohyński ufundował dwór królewski w Wohyniu.
W latach 50. XVI w., zapewne pod wpływem bliskiej współpracy z Mikołajem Radziwiłłem Czarnym a później Mikołajem Radziwiłłem Rudym zainteresował się sprawami religijnymi. Porzucił prawosławie dla protestantyzmu, zwolennik kalwinizmu, później braci polskich. W roku 1562 wyłożył środki na wydanie dwóch dzieł Szymona Budnego w języku ruskim: "O opravdanii grešnago čeloveka pered Bogom" oraz "Katichisis to est nauka starodavnaja christianskaja".
Na sejmie bielskim 1564 roku był świadkiem wydania przywileju bielskiego przez króla Zygmunta II Augusta. 
Żoną Ostafiego była Teodora Sapieżanka córka wojewody nowogródzkiego Pawła Sapiehy ich jedyne dziecko córka Raina (Regina) poślubiła 14 maja 1570 Seweryna Bonera kasztelana krakowskiego. i starostę rabsztyńskiego

</doc>
<doc id="692373" url="https://pl.wikipedia.org/wiki?curid=692373" title="Muzeum Sportu i Turystyki">
Muzeum Sportu i Turystyki



</doc>
<doc id="692377" url="https://pl.wikipedia.org/wiki?curid=692377" title="￥">
￥



</doc>
<doc id="692378" url="https://pl.wikipedia.org/wiki?curid=692378" title="Maksymilian Strasz">
Maksymilian Strasz

 
Maksymilian Strasz (ur. 10 października 1804 w Ojrzanowie, zm. 21 kwietnia 1885) – polski fotograf, wynalazca, inżynier, architekt. Nazywany „ojcem polskiej fotografii”.
Życiorys.
Pochodził z zubożałej szlachty mazowieckiej. Ukończył Szkołę Inżynierii Cywilnej, a następnie Wydział Sztuk Pięknych i Miernictwa Uniwersytetu Warszawskiego. W 1830 uzyskał stopień inżyniera. W tym samym roku wyjechał za granicę. Wrócił do kraju w trakcie powstania listopadowego, obejmując stanowisko w kwatermistrzostwie wojska polskiego. Udział w powstaniu nie przeszkodził mu w dalszej karierze.
Po 1833 roku w uznaniu jego zasług przy budowie Kanału Augustowskiego został mianowany inżynierem wojewódzkim województwa augustowskiego. W sierpniu 1837 roku, po śmierci Karola Meyzera otrzymał stanowisko inżyniera gubernialnego guberni kieleckiej. W ramach obowiązków nadzorował utrzymanie i budowę dróg lądowych i wodnych. Poza tym był autorem niezrealizowanych projektów budowy nowego gmachu rządu gubernialnego oraz nowej siedziby Dyrekcji Szczegółowej Towarzystwa Kredytowego Ziemskiego. Kontynuował prace przy budowie szpitala św. Aleksandra (1838-1843) i urządzaniu parku miejskiego rozpoczęte przez jego poprzednika. W 1840 roku zaprojektował i wybudował własną rezydencję przy ul. Krakowskiej (obecnie róg ul. Duża 21). W 1844 roku opuścił Kielce, przenosząc się do Warszawy na stanowisko Naczelnika Sekcji Budownictwa w Wydziale Górnictwa Komisji Przychodów Skarbu. W 1856 roku przeszedł na emeryturę. Spoczywa na cmentarzu Powązkowskim w Warszawie (kw. 163-2-23).
Był żonaty z Anną ze Szczurowskich Kożuchowską. Nie zostawił potomstwa. Jedyny syn Ignacy (ur. 1838) zmarł prawdopodobnie w 1859 roku.
Prekursor fotografii w Polsce.
Interesował się optyką i nowym wynalazkiem – fotografią. Już 13 lipca 1839 r. – a więc jeszcze przed ujawnieniem szczegółów techniki dagerotypii – Strasz opublikował w „Wiadomościach Handlowych i Przemysłowych” artykuł poświęcony innej technice fotograficznej: kalotypii. W przypisie do tego tekstu redakcja informowała, że autor przesłał dwie próbki tego doświadczenia i że zainteresowani mogą je zobaczyć. O kolejnych próbach Strasza związanych z tą techniką nic nie wiadomo. Zainteresował się natomiast dagerotypią, której poświęcił kolejne teksty, opublikowane w październiku i listopadzie tego samego roku. W 1857 r. wydany został jego podręcznik zatytułowany "Fotografja czyli zbiór środków używanych do zdejmowania obrazów za pomocą światła na papierze lub szkle, ułożony do praktycznego zastosowania, podług dzieł hr. de la Sor i Texier, Le Graya i Brebissona", a w kolejnych latach (1860, 1862 i 1866) jego dalsze części.

</doc>
<doc id="692382" url="https://pl.wikipedia.org/wiki?curid=692382" title="Szachy japońskie">
Szachy japońskie



</doc>
<doc id="692384" url="https://pl.wikipedia.org/wiki?curid=692384" title="Rada Regencyjna (ujednoznacznienie)">
Rada Regencyjna (ujednoznacznienie)



</doc>
<doc id="692386" url="https://pl.wikipedia.org/wiki?curid=692386" title="Szachy indyjskie">
Szachy indyjskie



</doc>
<doc id="692389" url="https://pl.wikipedia.org/wiki?curid=692389" title="Biograd na Moru">
Biograd na Moru

Biograd na Moru (wł. "Zaravecchia", węg. "Tengerfehérvár", niem. "Weißenburg") – miasto i gmina w Chorwacji, w żupanii zadarskiej. Położony jest w północnej Dalmacji, pomiędzy Zadarem a Szybenikiem. Leży nad Morzem Adriatyckim naprzeciwko wyspy Pašman. W 2011 roku liczył 5569 mieszkańców.
Miejscowość ma długie tradycje turystyczne. Pierwsi turyści przybyli do Biogradu w 1920 z Czechosłowacji. Pierwszy hotel powstał w 1935. Biograd na Moru był znanym kurortem już za czasów komunistycznej Jugosławii.
Geografia.
Miasto znajduje się 28 kilometrów na południe od Zadaru. Centrum Biogradu leży na małym półwyspie otoczonym zatokami Bošana od północy i Soline od południa, a pozostała część na lądzie. Naprzeciwko Biogradu znajduje się wyspa Pašman.
Średnia roczna temperatura waha się od 7 °C w styczniu do 24,5 °C w lipcu.
Biograd jest centrum lokalnego handlu i transportu z powodu dobrych połączeń z okolicznymi miejscowościami i wyspą Pašman (prom do Tkonu). Przez miasto przebiega Magistrala Adriatycka. Około 15 kilometrów na północ znajduje się węzeł Benkovac na autostradzie A1.
Historia.
Pierwsze wzmianki o Biogradzie pochodzą z połowy X stulecia. W XI stuleciu było ono siedzibą królów chorwackich. W roku 1050 zbudował król Petar Kreszimr klasztor benedyktyński i kościół Św. Iwana. W roku 1102 został w Biogradie koronowany na chorwackiego króla węgierski król Koloman. W roku 1125 zburzyli miasto Wenecjanie. W Biogradzie panowali w latach 1409–1797. W roku 1646 miasto zostało zniszczone przez same wojsko chorwackie, kiedy ustępowali podczas wojen wenecko-tureckich. Muzeum miejskie wystawia liburskie oraz rzymskie odkrycia i resztki średniowiecznego miasta królewskiego, lecz specjalną atrakcją są odkryte artefakty z przeciągu 17. stulecia i odkrycia zatopionych statków.

</doc>
<doc id="692391" url="https://pl.wikipedia.org/wiki?curid=692391" title="Andrzej Kordian Aumiller">
Andrzej Kordian Aumiller



</doc>
<doc id="692392" url="https://pl.wikipedia.org/wiki?curid=692392" title="Sondre Land">
Sondre Land



</doc>
<doc id="692394" url="https://pl.wikipedia.org/wiki?curid=692394" title="Soendre Land">
Soendre Land



</doc>
<doc id="692396" url="https://pl.wikipedia.org/wiki?curid=692396" title="Sor-Aurdal">
Sor-Aurdal



</doc>
<doc id="692397" url="https://pl.wikipedia.org/wiki?curid=692397" title="Wieża ciśnień w Świętochłowicach">
Wieża ciśnień w Świętochłowicach

Wieża ciśnień znajduje się w Świętochłowicach - Centrum przy ulicy Katowickiej.
Kiedy w 1904 powstał związek zaopatrzenia w wodę Bismarckhuette i Świętochłowic stało się celowe zbudowanie wieży, która mogłaby w odpowiedni sposób doprowadzić wodę do danych gmin.
Wieża została zbudowana ona w 1909 roku i jest zaliczana do zabytków architektury. Powstała według projektu dr inż. Richarda Lummerta, ówczesnego dyrektora wałbrzyskich wodociągów, w stylu neobarokowym. Zakończona jest kopulastym dachem z charakterystycznymi okienkami, czyli lukarnami. Na samym szczycie wieży zachował się unikatowy, stalowy zbiornik wodny systemu Klöne na 500 m³. Wzdłuż ścian biegną spiralne schody. Ma wysokość 40 m. Całość zwieńczona jest blaszaną latarnią.
Kiedyś wraz z wieżami kościołów św. Piotra i Pawła oraz ewangelickiego, a także wieżą zegarową dawnej hali targowej zaliczała się do tzw. dominat, czyli wyznaczników górujących nad główną ulicą Centrum.
Wieża przestała pełnić swoją funkcję w latach 60. XX w.

</doc>
<doc id="692398" url="https://pl.wikipedia.org/wiki?curid=692398" title="Soer-Aurdal">
Soer-Aurdal



</doc>
<doc id="692400" url="https://pl.wikipedia.org/wiki?curid=692400" title="Siostrzeniec czarodzieja">
Siostrzeniec czarodzieja

Siostrzeniec czarodzieja (ang. "The Magician’s Nephew") – powieść autorstwa C.S. Lewisa z cyklu „Opowieści z Narnii”. Pierwszy raz została wydana w 1955 roku. Chronologicznie jest pierwszą książką z cyklu, została jednak napisana jako ostatnia i wydana jako przedostatnia.
Fabuła.
Książka opisuje stworzenie Narnii przez Aslana, w czym uczestniczą Digory Kirke i Pola Plummer. Jest to pod względem chronologii pierwsza część „Narnii”. Dowiadujemy się, jak powstała. Jak w poprzednich częściach jest nawiązanie do Biblii (Stworzenie Narnii przez Aslana, możemy porównać do stworzenia Świata przez Boga).
W przedostatnim tomie pt. „Siostrzeniec czarodzieja” Pola Plummer i jej kolega Digory Kirke dzięki magicznym pierścieniom wuja Andrzeja zostają przeniesieni do „Lasu pomiędzy światami” skąd przechodzą do zrujnowanego kraju Charnu, gdzie Digory nieświadomie budzi do życia złą królową Jadis. Czarownica chce dostać się na Ziemię, aby ją zniszczyć. Potem po krótkiej wizycie na Ziemi razem z wujem Andrzejem, dorożkarzem i jego koniem trafiają do miejsca, w którym Aslan stwarza Narnię. Na końcu Digory wychodzi zwycięsko z próby dostarczenia Aslanowi owocu z zaczarowanej jabłoni, z którego wyrasta Drzewo chroniące Narnię.

</doc>
<doc id="692401" url="https://pl.wikipedia.org/wiki?curid=692401" title="Sorfold">
Sorfold



</doc>
<doc id="692402" url="https://pl.wikipedia.org/wiki?curid=692402" title="Soerfold">
Soerfold



</doc>
<doc id="692403" url="https://pl.wikipedia.org/wiki?curid=692403" title="Sor-Fron">
Sor-Fron



</doc>
<doc id="692404" url="https://pl.wikipedia.org/wiki?curid=692404" title="Soer-Fron">
Soer-Fron



</doc>
<doc id="692405" url="https://pl.wikipedia.org/wiki?curid=692405" title="Julie Walters">
Julie Walters

Julie Walters, właściwie Julia Mary Walters (ur. 22 lutego 1950, w Birmingham, w Wielkiej Brytanii) – brytyjska aktorka, dwukrotnie nominowana do Oscara. Grała m.in. w filmach: "Billy Elliot", "Edukacja Rity," Mamma Mia! oraz w serii filmów o "Harrym Potterze." Odznaczona "Orderem Imperium Brytyjskiego", co daje jej prawo używania tytułu "Dame".
Kariera.
Karierę sceniczną rozpoczęła w Liverpoolu. W telewizji występowała już na przełomie lat 70. i 80. XX wieku. Rola Angie Todd w serialu "Boys from the Blackstuff" (1980) przyniosła jej pierwszą nominację do nagrody Brytyjskiej Akademii Filmowej (BAFTA). Wkrótce Julie stała się popularną aktorką charakterystyczną w kinie i telewizji brytyjskiej. W latach 80. i 90. uzyskała kolejne nominacje do nagrody BAFTA: w 1987 za pierwszoplanową kreację Cynthii Payne w filmie "Personal Services", w 1991 za rolę Very w zrealizowanej w Kanadzie komedii "Steping Out" oraz w 1998 za postać Petuli Gordino w serialu "Dinnerladies".
Zdarzało się, że była oskarżana o wulgarność. Stało się tak po jej rolach w farsie "Wszystkiemu winien samochód" (1985) Davida Greena oraz w satyrze społecznej "Pelen zakres usług" (1987) Terry’ego Jonesa. Publiczność kochała ją przede wszystkim jako odtwórczynię ról drugoplanowych, m.in. jako matkę pisarza Joe Ortona (Gary Oldman) w "Nadstaw uszu" (1987) Stephena Frearsa, jako panią Peachum w "Mackie Majcher" (1989) Menahema Golana, ekranizacji „Opery za trzy grosze” Bertolda Brechta lub jako żonę rabusia (Phil Collins) w „Busterze” Davida Greena. Znakomite kreacje stworzyła także w "Killing Dad" (1989) Michaela Austina, w "Sister My Sister" (1994) Nancy Meckler oraz w "Girls Night" (1998) Nicka Hurrana, gdzie wystąpiła obok Brendy Blethyn. Sukcesem na skalę międzynarodową okazała się rola pani Wilkinson, nauczycielki baletu w małym górniczym miasteczku w obrazie "Billy Elliot" (2000), debiucie filmowym reżysera teatralnego Stephena Daldry’ego. Walters została wyróżniona szeregiem nagród i nominacji, w tym do Oscara, nagrody BAFTA, Złotego Globu, Golden Satellite Award, a także Gildii Aktorów Scenicznych. W 2001 wystąpiła w oczekiwanej adaptacji powieści "Harry Potter i Kamień Filozoficzny" w reżyserii Chrisa Columbusa jako Molly Weasley. Błysnęła także w roli Rosie w filmie "Mamma Mia!".
Rodzina.
Jej mężem jest Grant Roffey, z którym ma córkę Maisie.

</doc>
<doc id="692406" url="https://pl.wikipedia.org/wiki?curid=692406" title="Sor-Odal">
Sor-Odal



</doc>
<doc id="692407" url="https://pl.wikipedia.org/wiki?curid=692407" title="Soer-Odal">
Soer-Odal



</doc>
<doc id="692409" url="https://pl.wikipedia.org/wiki?curid=692409" title="Sorum">
Sorum



</doc>
<doc id="692410" url="https://pl.wikipedia.org/wiki?curid=692410" title="Soerum">
Soerum



</doc>
<doc id="692411" url="https://pl.wikipedia.org/wiki?curid=692411" title="Stroopwafel">
Stroopwafel

Stroopwafel lub siroopwafel () – rodzaj holenderskich ciastek. Na jeden "stroopwafel" składają się dwie okrągłe, waflopodobne warstwy oraz nadzienie z syropu, brązowego cukru i masła pomiędzy nimi. Do nadzienia mogą zostać dodane substancje smakowe, np. cynamon, karmel czy wanilia. Ciastka przeważnie mają około 10 centymetrów średnicy, ale są też produkowane o średnicach od 4,5 cm do 25 cm. Tradycyjna metoda ich przygotowywania polega na rozcięciu świeżo upieczonego, jeszcze gorącego wafla na pół przez środek, rozsmarowaniu nadzienia po wewnętrznej stronie jednej z połówek i połączeniu obydwu połówek. Niektórym mogą się wydawać wyjątkowo słodkie w smaku.
Historia.
"Stroopwafel" to stary holenderski przysmak, według legendy wynaleziony w 1784 w Goudzie przez tamtejszego piekarza, najprawdopodobniej Gerarda Kamphuisena. Jeden z najstarszych zachowanych przepisów z 1840 podaje, że wafle upieczono, używając resztek ciasta i okruchów z uprzednio upieczonych wafli, po czym wypełniono je syropem. "Stroopwafele" były bardzo tanie i dlatego nazywano je w XIX wieku ciastkami ubogich ("armenkoeken"). Do 1870 roku "stroopwafle" były popularne jedynie w Goudzie i okolicach. Dzięki pieczeniu i sprzedaży podczas targów i uroczystości na rynku zyskały z czasem popularność w całym kraju, stając się jednym z najpopularniejszych dodatków do kawy i herbaty w Holandii. Statystycznie Holender zjada 20 "stroopwafli" w roku.
Współczesność.
Holendrzy zwykle jedzą je popijając filiżanką herbaty, kawy lub kakao. Niektórzy przed konsumpcją kładą "stroopwafel" na filiżance z gorącym napojem, by para zmiękczyła syrop i wyeksponowała smak ciastka. Praktykowane jest też ogrzewanie "stroopwafli" w kuchence mikrofalowej. Niektórzy konsumenci wolą "podsuszone" "stroopwafle" zamiast świeżych i w tym celu pozostawiają przez tydzień otwarte opakowanie.
W Holandii "stroopwafle" można kupić w praktycznie każdym supermarkecie, sklepie ze słodyczami oraz wielu sklepach piekarniczych. Są także sprzedawane pasażerom na lotnisku Schiphol w Amsterdamie i plasują się tam na drugim miejscu pod względem popularności.
W 1979 powstała holenderska uliczna grupa muzyczna o nazwie The Amazing Stroopwafels.
Popularność poza granicami.
Fabrykę "stroopwafli" otwarto w 2009 w Casablance, dzięki staraniom rotterdamczyka Mimouna El Arkoubiego – przedsiębiorcy o marokańskich korzeniach.
Holenderskie wafle z syropem zdobyły popularność także w Niemczech oraz RPA. W Nowym Yorku sprzedawane są miniaturowe "stroopwafle", częściowo pokryte polewą czekoladową na kształt półksiężyca, pod nazwą "Dutch Moon Cookies".
"Stroopwafle" są także masowo zamawiane w agencjach sprzedaży wysyłkowej przez emigrantów holenderskich.
Składniki.
Składniki potrzebne do upieczenia wafli:
Z ciasta formuje się małe kulki wielkości jednej dużej marmurki i piecze w żeliwnej waflownicy o tzw. diamentowym patronie matryc.
Składniki na masę do przekładania wafli:
Dzięki dodaniu cukru i masła do podgrzanego syropu staje się on bardziej gęsty i lepki.

</doc>
<doc id="692412" url="https://pl.wikipedia.org/wiki?curid=692412" title="Tervuren">
Tervuren

Tervuren (dawna pisownia: Tervueren) – gmina w Belgii, we Flandrii, w prowincji Brabancja Flamandzka. 
Charakterystyka.
Obejmuje miejscowości: Duisburg, Tervuren, Vossem i Moorsel. 1 stycznia 2006 Tervuren zamieszkiwało 20 636 osób. Całkowity obszar wynosi 32,92 km², przy średniej gęstości zaludnienia 627 mieszkańców na km².
Oficjalnym językiem w Tervuren jest niderlandzki.

</doc>
<doc id="692413" url="https://pl.wikipedia.org/wiki?curid=692413" title="Sor-Varanger">
Sor-Varanger



</doc>
<doc id="692414" url="https://pl.wikipedia.org/wiki?curid=692414" title="Soer-Varanger">
Soer-Varanger



</doc>
<doc id="692415" url="https://pl.wikipedia.org/wiki?curid=692415" title="Buratino">
Buratino

Buratino (ros. Буратино) – wzorowany na Pinokiu bohater książki dla dzieci "Złoty kluczyk, czyli niezwykłe przygody pajacyka Buratino" Aleksieja Nikołajewicza Tołstoja, na polski przetłumaczonej przez Juliana Tuwima. Postać Burattino pochodzi z Commedia dell’arte. "Storia di un burattino" było pierwszą wersją książki "Przygody Pinokia" Carla Collodiego. Ze względów politycznych Buratino był popularniejszy w ZSRR (i początkowo w krajach socjalistycznych) od „kapitalistycznego” Pinokia (por. Wiesiołyje kartinki).
Książka została wydana w 1936 roku, a Pinokio był publikowany przez Carla Collodiego od 1880 roku.
Książka dla dzieci zawiera złośliwe aluzje na temat poety Aleksandra Błoka.

</doc>
<doc id="692416" url="https://pl.wikipedia.org/wiki?curid=692416" title="Ćwiczenie taktyczne">
Ćwiczenie taktyczne

Ćwiczenie taktyczne – forma praktycznego szkolenia dowództw sztabów i wojsk w terenie lub pomieszczeniach, podczas którego ćwiczący działają zgodnie z zasadami taktyczno-operacyjnymi zakładającymi warunki zbliżone do rzeczywistego pola walki.
Charakterystyka.
Ćwiczenie taktyczne jest najwyższą formą sprawdzianu wyszkolenia bojowego wojsk. Realizowane jest na zakończenie okresu kadencji i stanowi podstawę do opiniowania ćwiczącego dowódcy. Prowadzi je dowódca o jeden szczebel wyższy od ćwiczącego, a poprzedza je ćwiczenie epizodyczne lub trening sztabowy. W ramach ćwiczenia taktycznego zazwyczaj realizuje się też zgrywanie podsystemów systemu walki.
Celem ćwiczenia taktycznego jest zgranie działania pododdziałów (oddziałów) ogólnowoskowych z jednostkami wsparcia i zabezpieczenia w warunkach najbardziej zbliżonych do rzeczywistego pola walki. Dla zwiększenia realizmu ćwiczenia, działania niećwiczących wojsk, sił przełożonego i sąsiadów, powinny być podgrywane, zaś działania przeciwnika pozorowane przez pododdział pozoracji.&lt;br&gt;Ćwiczenie taktyczne rozpoczyna się z zasady od sprawdzenia elementów osiągania wyższych stanów gotowości bojowej, w tym sposobu przemieszczenia i rozmieszczenia w rejonie alarmowym lub wyjściowym do ćwiczenia. 
Kierowanie ćwiczeniem w dynamice walki polega na zapewnieniu rozwoju sytuacji taktycznej oraz śledzeniu reakcji ćwiczących na zachodzące w niej zmiany. W przypadku błędnych decyzji należy stosować kary taktyczne. Tworzenie kolejnych sytuacji taktycznych powinno wynikać z aktualnego położenia elementów ugrupowania bojowego i uzyskanych przez nich informacji o przeciwniku. Istotną rolę w rozgrywaniu poszczególnych sytuacji taktycznych spełniają rozjemcy terenowi. Wpływają oni na przebieg działań poprzez określenie położenia wojsk, strat w stanie osobowym i sprzęcie.&lt;br&gt;W celu urealnienia działań należy dążyć do szerokiego wykorzystania w ćwiczeniu laserowych symulatorów strzelań broni ręcznej i pokładowej.
Rodzaje ćwiczeń taktycznych.
Rozróżnia się następujące rodzaje ćwiczeń taktycznych:
Zależnie od celów szkoleniowych ćwiczenia taktyczne dzielą się na:
Zależnie od zakresu tematów na:
Według liczby szczebli ćwiczących na:
według zaś liczby stron biorących udział na:
Pod względem rozmachu na: korpuśne, dywizyjne, pułkowe, batalionowe, kompanijne i plutonowe.

</doc>
<doc id="692417" url="https://pl.wikipedia.org/wiki?curid=692417" title="Narcyz Putz">
Narcyz Putz

Narcyz Putz (ur. 28 października 1877 w Sierakowie, zm. 5 grudnia 1942 w Dachau) – polski duchowny katolicki, błogosławiony Kościoła rzymskokatolickiego, administrator i proboszcz parafii Najświętszego Serca Jezusa w Bydgoszczy (1920–1925), proboszcz parafii pw. św. Wojciecha w Poznaniu (1925–1939), działacz społeczny i polityczny.
Życiorys.
Urodził się 28 listopada 1877 w Sierakowie, w Wielkopolsce. Był synem Władysława, karczmarza i Józefy z Brodniewiczów. Uczęszczał do gimnazjum św. Marii Magdaleny w Poznaniu, gdzie w 1898 uzyskał świadectwo dojrzałości. Studiował w seminariach duchownych w Poznaniu i w Gnieźnie. Święcenia kapłańskie przyjął 15 grudnia 1901 w Gnieźnie.
Początkowo był administratorem parafii w Boruszynie, a następnie: wikariuszem substytutem w Obrzycku, drugim mansjonarzem i wikariuszem w Szamotułach, wikariuszem we Wronkach, a następnie proboszczem w parafii św. Mikołaja w Ludzisku. Udzielał się w różnych stowarzyszeniach polskich. Wygłaszał odczyty z historii Polski. Przed I wojną światową uczestniczył w ruchu spółdzielczym w Szamotułach oraz wyjeżdżał do Niemiec, gdzie wspomagał Związek Polaków. Był członkiem Ligi Narodowej.
Proboszcz w Bydgoszczy.
Od lutego 1920 był administratorem okręgu duszpasterskiego przy kościele Najświętszego Serca Pana Jezusa w Bydgoszczy. 10 kwietnia 1924 został mianowany administratorem nowo powołanej bydgoskiej parafii pw. Serca Jezusa (obecnie Najświętszego Serca Pana Jezusa). Był skutecznym polonizatorem parafii, w okolicy niegdyś zamieszkałej przez ludność niemiecką, a po 1920 zastąpioną przez ludność polską. Zapoczątkował odwiedzanie parafian w ich domach tzw. kolędę, organizował polskie duszpasterstwo, zlikwidował kazania niemieckie (Niemców na mszy św. było niewielu). Pomimo skarg mniejszości niemieckiej nie ulegał presji tego środowiska.
Szczególną uwagę przywiązywał do duszpasterstwa dzieci. Był współorganizatorem i jednym z najaktywniejszych członków Komitetu Kolonii Feryjnych, dla którego zakupił gospodarstwa w Jastrzębcu pod Bydgoszczą. W 1924 z wyjazdów wakacyjnych skorzystało ok. 200 dzieci.
Oprócz spełniania rozlicznych obowiązków duszpasterskich, aktywnie uczestniczył w życiu społecznym miasta. W sierpniu 1920 r. został mianowany radnym tymczasowej Rady Miejskiej, a w listopadzie 1921 został wybrany do Rady Miejskiej (1922–1925) z listy Polskiego Komitetu Wyborczego. Reprezentował w Radzie Chrześcijańsko-Narodowe Stronnictwo Pracy. Był członkiem i przez krótki okres przewodniczącym Wydziału Rachunkowego Rady Miejskiej. Wchodził w skład kilku deputacji miejskich: bibliotecznej, teatralnej, szkolnej oraz komisji gospodarczej.
Proboszcz w Poznaniu.
9 września 1925 otrzymał instytucję kanoniczną na beneficjum dużej parafii św. Wojciecha w Poznaniu. Jako proboszcz kontynuował prace restauratorskie i upiększające w poznańskim kościele św. Wojciecha. W październiku 1930 został mianowany radcą duchownym ad honores, a w 1937 kanonikiem honorowym Kapituły Metropolitalnej w Poznaniu. Przez wiele lat był członkiem Rady Administracyjnej Archidiecezji Poznańskiej. Pełnił funkcję inspektora duchownego nauki religii (zwolniony na własną prośbę w 1932) oraz był członkiem honorowym Korporacji Akademickiej Surma.
Był także prezesem Związku Kapłanów „Unitas” na miasto Poznań oraz pełnomocnikiem kurii poznańskiej dla przeciwdziałania masonerii i pokrewnych organizacji. Miał opinię dobrego kaznodziei i spowiednika. Bardzo aktywnie uczestniczył w pracach nad tworzeniem i rozwojem katolickich czasopism religijnych w Poznaniu. W końcu lat 20. i w latach 30. był redaktorem wielu poznańskich pism parafialnych o treści wychowawczo-pastoralnej.
Podobnie jak w Bydgoszczy, również w Poznaniu aktywnie uczestniczył w życiu politycznym i społecznym. W latach 1929–1933 był radnym miejskim z listy „Narodowego Obozu Gospodarczego”. W Radzie Miejskiej Poznania pracował w komisjach Finansowo-Budżetowej i Rachunkowo-Kasowej. Jako radny wchodził w skład Deputacji Parków i Ogrodów Miejskich oraz zarządu majątku miejskiego w Naramowicach. W latach 1925–1933 zasiadał w komitetach wyborczych do rad miejskich i parlamentu. Od 1916 r. był także członkiem zwyczajnym Poznańskiego Towarzystwa Przyjaciół Nauk.
Więzień niemieckiej nazistowskiej machiny terroru.
Po najeździe Niemiec na Polskę we wrześniu 1939 r. znalazł się w Warszawie. Tam 4 października został aresztowany przez Gestapo i uwięziony na Pawiaku. Zwolniony po dwóch tygodniach, powrócił do Poznania, lecz już 9 listopada 1939 r. został ponownie aresztowany i osadzony w Forcie VII, gdzie przeszedł prawdziwą gehennę. Mimo różnego rodzaju szykan i tortur, zachowywał cierpliwość i wspierał współwięźniów.
24 kwietnia 1940 został przewieziony do niemieckiego obozu koncentracyjnego w Dachau. Należał do pierwszego transportu więźniów polskich do Dachau.
6 czerwca tego roku osadzono go w obozie w Gusen, lecz 8 grudnia 1940 powrócił w Dachau, gdzie otrzymał numer obozowy 22064.
W Gusen pracował w kamieniołomach i przy budowie obozu. Chory na serce, bez jednej nerki, przetrwał skrajnie trudne warunki egzystencji obozowej. Po kryjomu organizował modlitwy i nabożeństwa oraz podnosił współwięźniów na duchu. Po przewiezieniu do Dachau pracował najpierw na plantacjach, a później w pończoszarni. Zmarł na rewirze w Dachau 5 grudnia 1942 na zapalenie płuc.
Beatyfikacja.
13 czerwca 1999 został beatyfikowany w Warszawie przez papieża Jana Pawła II w grupie 108 błogosławionych męczenników, ofiar II wojny światowej. Jego wspomnienie liturgiczne obchodzone jest w dzienną pamiątkę śmierci i w grupie 108 męczenników.

</doc>
<doc id="692419" url="https://pl.wikipedia.org/wiki?curid=692419" title="Tranoy">
Tranoy



</doc>
<doc id="692420" url="https://pl.wikipedia.org/wiki?curid=692420" title="Tranoey">
Tranoey



</doc>
<doc id="692425" url="https://pl.wikipedia.org/wiki?curid=692425" title="Tysvaer">
Tysvaer



</doc>
<doc id="692426" url="https://pl.wikipedia.org/wiki?curid=692426" title="Carrefour Ekspress">
Carrefour Ekspress



</doc>
<doc id="692429" url="https://pl.wikipedia.org/wiki?curid=692429" title="Vestvagoy">
Vestvagoy



</doc>
<doc id="692430" url="https://pl.wikipedia.org/wiki?curid=692430" title="Jugosławianie">
Jugosławianie



</doc>
<doc id="692432" url="https://pl.wikipedia.org/wiki?curid=692432" title="Vestvaagoey">
Vestvaagoey



</doc>
<doc id="692435" url="https://pl.wikipedia.org/wiki?curid=692435" title="Vagan">
Vagan

Bośnia i Hercegowina:

</doc>
<doc id="692437" url="https://pl.wikipedia.org/wiki?curid=692437" title="Vaagan">
Vaagan



</doc>
<doc id="692439" url="https://pl.wikipedia.org/wiki?curid=692439" title="Vagsoy">
Vagsoy



</doc>
<doc id="692441" url="https://pl.wikipedia.org/wiki?curid=692441" title="Vaagsoey">
Vaagsoey



</doc>
<doc id="692443" url="https://pl.wikipedia.org/wiki?curid=692443" title="Vaagaa">
Vaagaa



</doc>
<doc id="692448" url="https://pl.wikipedia.org/wiki?curid=692448" title="Vaaler">
Vaaler



</doc>
<doc id="692449" url="https://pl.wikipedia.org/wiki?curid=692449" title="Valer">
Valer



</doc>
<doc id="692450" url="https://pl.wikipedia.org/wiki?curid=692450" title="Oksnes">
Oksnes



</doc>
<doc id="692451" url="https://pl.wikipedia.org/wiki?curid=692451" title="Oeksnes">
Oeksnes



</doc>
<doc id="692453" url="https://pl.wikipedia.org/wiki?curid=692453" title="Oerland">
Oerland



</doc>
<doc id="692456" url="https://pl.wikipedia.org/wiki?curid=692456" title="Ostre Toten">
Ostre Toten



</doc>
<doc id="692457" url="https://pl.wikipedia.org/wiki?curid=692457" title="Oestre Toten">
Oestre Toten



</doc>
<doc id="692458" url="https://pl.wikipedia.org/wiki?curid=692458" title="Ovre Eiker">
Ovre Eiker



</doc>
<doc id="692459" url="https://pl.wikipedia.org/wiki?curid=692459" title="Oevre Eiker">
Oevre Eiker



</doc>
<doc id="692460" url="https://pl.wikipedia.org/wiki?curid=692460" title="Vossem">
Vossem

Vossem – wieś w gminie Tervuren w Belgii. Położone jest w dolinie rzeki Voer, która jest dopływem rzeki Dijle. Znajduje się tam mały rezerwat przyrody "Twaalf Apostelenbos" (las dwunastu apostołów). Vossem był niezależną wsią, aż do roku 1977, kiedy to stał się częścią Tervuren.

</doc>
<doc id="692461" url="https://pl.wikipedia.org/wiki?curid=692461" title="Zupa pierwotna">
Zupa pierwotna

Zupa pierwotna, zupa prebiotyczna, zupa organiczna, bulion pierwotny, zupa Ureya – hipotetyczna mieszanina prebiotyczna związków organicznych, która według jednej z teorii dała początek życiu na Ziemi.
W latach 50. XX w. naukowcy zaczęli interesować się początkami życia na Ziemi i zaczęli rozważać różne możliwe sposoby powstania aminokwasów w początkowym okresie istnienia Ziemi. Stanley Miller i Harold C. Urey w 1953 przeprowadzili eksperyment, w którym z mieszaniny wody, metanu, amoniaku oraz wodoru udało im się otrzymać m.in. podstawowe aminokwasy. Dalsze badania wykazały, że prawie wszystkie aminokwasy występujące w białkach mogą powstać z prostych związków węgla i azotu pod warunkiem dostarczenia dostatecznej ilości energii.
Przeprowadzone eksperymenty jednoznacznie pokazują, że w pierwotnej atmosferze, składającej się z podstawowych związków nieorganicznych pod wpływem temperatury, wyładowań atmosferycznych lub promieniowania kosmicznego jest możliwa synteza podstawowych cegiełek życia – związków organicznych, jakimi są aminokwasy.

</doc>
<doc id="692462" url="https://pl.wikipedia.org/wiki?curid=692462" title="Oygarden">
Oygarden



</doc>
<doc id="692463" url="https://pl.wikipedia.org/wiki?curid=692463" title="Oeygarden">
Oeygarden



</doc>
<doc id="692464" url="https://pl.wikipedia.org/wiki?curid=692464" title="Oystre Slidre">
Oystre Slidre



</doc>
<doc id="692467" url="https://pl.wikipedia.org/wiki?curid=692467" title="Oeystre Slidre">
Oeystre Slidre



</doc>
<doc id="692470" url="https://pl.wikipedia.org/wiki?curid=692470" title="Prazupa">
Prazupa



</doc>
<doc id="692471" url="https://pl.wikipedia.org/wiki?curid=692471" title="Aamot">
Aamot



</doc>
<doc id="692473" url="https://pl.wikipedia.org/wiki?curid=692473" title="Amot">
Amot



</doc>
<doc id="692475" url="https://pl.wikipedia.org/wiki?curid=692475" title="Ardal">
Ardal



</doc>
<doc id="692477" url="https://pl.wikipedia.org/wiki?curid=692477" title="Aardal">
Aardal



</doc>
<doc id="692478" url="https://pl.wikipedia.org/wiki?curid=692478" title="Asnes">
Asnes



</doc>
<doc id="692479" url="https://pl.wikipedia.org/wiki?curid=692479" title="Aasnes">
Aasnes



</doc>
<doc id="692484" url="https://pl.wikipedia.org/wiki?curid=692484" title="Unia Chrześcijańsko-Społeczna (CSU)">
Unia Chrześcijańsko-Społeczna (CSU)



</doc>
<doc id="692485" url="https://pl.wikipedia.org/wiki?curid=692485" title="Dijle">
Dijle

Dijle (holenderski, francuski: Dyle) jest rzeką w centralnej Belgii. Długość 86 km. Płynie przez belgijskie prowincje Brabancja Flamandzka, Brabancja Walońska i Antwerpia. Jej źródło znajduje się w Houtain-le-Val, niedaleko Nivelles.

</doc>
<doc id="692488" url="https://pl.wikipedia.org/wiki?curid=692488" title="Władimir Fiedotow">
Władimir Fiedotow

Władimir Grigorjewicz Fiedotow, ros. Владимир Григорьевич Федотов (ur. 18 stycznia 1943 w Moskwie, zm. 29 marca 2009 tamże) – rosyjski piłkarz, grający na pozycji napastnika, reprezentant Związku Radzieckiego. Syn Grigorija Fiedotowa.
Kariera piłkarska.
Kariera klubowa.
Fiedotow karierę piłkarską zaczynał w moskiewskiej piłkarskiej szkole młodzieży. Przez całą dorosłą karierę zawodniczą związany był z zespołem CSKA Moskwa, w którym występował w latach 1960-1975 i z którym zdobył Mistrzostwo ZSRR w 1970. W tym samym roku zadebiutował w reprezentacji, a po raz ostatni wystąpił w niej cztery lata później. Ogółem rozegrał w drużynie radzieckiej 22 mecze, strzelając 4 bramki.
Kariera reprezentacyjna.
28 października 1970 roku debiutował w reprezentacji ZSRR w wygranym 4:0 meczu z Jugosławią, w którym strzelił jednego gola. Ogółem zagrał w reprezentacji 22 meczów i zdobył 4 bramki.
Kariera trenerska.
Od zakończenia kariery piłkarskiej pracował jako trener. Dużą część działalności szkoleniowej spędził jako drugi trener. Pomagał trenować piłkarzy, m.in. w CSKA Moskwa, Spartaku Moskwa oraz reprezentacji ZSRR (asystent Konstantina Bieskowa) i Rosji (asystent Olega Romancewa). Samodzielnie prowadził zespoły SKA Rostów (Puchar ZSRR w 1981), Asmarału Moskwa, Spartaka Władykaukaz, Mietałłurga Lipieck, Sokoła Saratów, Czernomorca Noworosyjsk i Arsienału Tuła. Poza Rosją szkolił zespoły Muharraq w Bahrajnie i Lewskiego Sofia w Bułgarii. Od 2002 pracuje w Spartaku Moskwa, gdzie najpierw wchodził w skład sztabu szkoleniowego, a następnie pełnił funkcję dyrektora technicznego. Od kwietnia 2006 był p.o. pierwszego trenera Spartaka. Pełnoprawnym trenerem został 1 czerwca 2006. Rok później otrzymał wymówienie. W 2007–2008 pracował jako dyrektor sportowy FK Moskwa.
29 marca 2009 zmarł w Moskwie w wieku 66 lat. Pochowany na Cmentarzu Nowodziewiczym w Moskwie.

</doc>
<doc id="692492" url="https://pl.wikipedia.org/wiki?curid=692492" title="Falko Götz">
Falko Götz

Falko Götz (ur. 26 marca 1962 w Rodewisch) – niemiecki piłkarz, a następnie trener piłkarski. Był zawodnikiem takich klubów jak: Dynamo Berlin, Bayer 04 Leverkusen, 1. FC Köln, Galatasaray SK, 1. FC Saarbrücken i Hertha BSC. Jako trener prowadził Herthę, TSV 1860 Monachium, Holstein Kilonia i reprezentację Wietnamu. Od 29 kwietnia 2013 do 2 września 2014 był szkoleniowcem Erzgebirge Aue.

</doc>
<doc id="692495" url="https://pl.wikipedia.org/wiki?curid=692495" title="Lilavati">
Lilavati

Lilavati (dev. लीलावती, Līlāvatī) – XII-wieczna hinduska matematyczka i filozofka.
Była przypuszczalnie córką sławnego matematyka hinduskiego Bhāskary Acāryi (1114–1185), który dokonał wielu odkryć w matematyce i astronomii. Ustalił m.in., że dzielenie danej liczby przez zero nie daje zera tylko nieskończoność, był także autorem książki matematycznej, nazwanej od imienia jego córki "Lilavati". Ta książka służyła mu do uczenia córki algebry. Później Lilavati sama została znaną matematyczką i filozofką. Według innych źródeł Lilavati samodzielnie napisała tę książkę.
W "Wedach" (datujących się na lata 2000–3000 p.n.e.) istnieją wzmianki o innej kobiecie o takim samym imieniu, określanej jako „twórczyni matematyki”.
Szczepan Jeleński wydał w 1926 książkę popularyzującą matematykę "Lilavati".

</doc>
<doc id="692498" url="https://pl.wikipedia.org/wiki?curid=692498" title="Nivelles">
Nivelles

Nivelles (nid.: Nijvel) – zespół miejski położony w belgijskiej prowincji Brabancja Walońska.
Zabytki.
Dwu-chórowy kościół romański konsekrowany w roku 1046 w obecności cesarza Henryka III. Część wschodnia składająca się ze wschodniego chóru, transeptu oraz czterech przęseł nawy głównej oraz krypty poświęcona jest św. Piotrowi. Zachodnia część, poświęcona św. Gertrudzie składa się z zachodniego chóru (przebudowanego w XII wieku w wielopiętrowy kompleks z salą cesarskiej na najwyższej kondygnacji), transeptu i pozostałej części nawy.
W pobliżu miasta znajdował się kiedyś tor wyścigowy, na którym odbywały się wyścigi Formuły 1 o Grand Prix Belgii
. Tor został wyburzony.

</doc>
<doc id="692500" url="https://pl.wikipedia.org/wiki?curid=692500" title="Gniew (film 1998)">
Gniew (film 1998)

Gniew – film polski w reżyserii Marcina Ziębińskiego, wyprodukowany w 1997.
Zdjęcia realizowano w Obornikach Śląskich i Trzebnicy w woj. dolnośląskim.
Opis fabuły.
Dwaj bracia po latach spotykają się w starym domu odziedziczonym po wuju. Paweł (Artur Żmijewski) jest biznesmenem, który wpada w kłopoty (prawdopodobnie z mafią). Piotr "Czacha" (Rafał Maćkowiak) jest młodszym bratem Pawła, który właśnie uciekł z poprawczaka. W konflikcie między braćmi staje Magda (Renata Dancewicz), a dołączają koledzy Piotra: Siara, Niemowa i Bodo - degeneraci, którzy właśnie obrabowali i zamordowali staruszkę (od sceny tego zdarzenia zaczyna się film). Film to studium wynaturzenia i agresji, obfituje w wulgaryzmy i bardzo brutalne sceny pełne krwi i przemocy. Miał być polską wersją filmu Quentina Tarantino "Wściekłe psy", ale zebrał bardzo niepochlebne opinie zarówno ze strony krytyków jak i publiczności.

</doc>
<doc id="692501" url="https://pl.wikipedia.org/wiki?curid=692501" title="Userkare">
Userkare

Userkare – władca starożytnego Egiptu z VI dynastii
Świadectwa panowania.
Panowanie jego jest potwierdzone przez Listę z Abydos, Kanon Turyński i zabytki z epoki, w tym pieczęcie cylindryczne i miedziane ciosło z nazwą grupy robotników „Userkare jest kochany” z X nomu górnoegipskiego, najprawdopodobniej pracujących przy budowie grobowca władcy. Nic nie wspomina o nim Lista z Sakkary i Maneton.
Pochodzenie i działalność.
Panowanie jego było krótkotrwałe. Niewykluczone, że był on uzurpatorem, którego panowanie poprzedzało panowanie Pepiego I ("Helck") lub pokrywało się z pierwszymi latami panowania tego władcy i może też z tych powodów Userkare nie został wspomniany przez Manetona ("Kwiatkowski"). Mógł też współrządzić z królową Iput, która pełniła obowiązki regentki tuż po śmierci męża, czyli w okresie małoletności swojego syna ("Grimal"). Matką Userkare mogła być Chentkaus II, z której zespołu grobowego Pepi I zabrał bloki skalne do budowy swojej świątyni grobowej ("Munro"). Mogło to potwierdzać tezę, według której Userkare był uzurpatorem, w związku z czym on i wszystkie osoby z nim związane miały być wymazane z pamięci potomnych.
Wezyrowie.
Powyższą tezę potwierdzać również może fakt, że imię i wizerunki wezyra Userkare, Seszemnefera, zostały za czasów Pepiego wymazane, a królewski kartusz Userkare na architrawie Mehiego został zastąpiony kartuszem Tetiego. Nie wyklucza się, że ta chęć wymazania z pamięci tego wezyra wiąże się z czymś innym – jego udziałem w spisku przeciwko Pepiemu I ("Kanawati").
Innym znanym wezyrem z czasów Userkare był Merefnebef, którego grobowiec w dobrym stanie odkryli w 1997 r. polscy archeolodzy pod kierownictwem prof. Karola Myśliwca.
Grobowiec.
Miejsce pochówku Userkare nie zostało do tej pory odnalezione.

</doc>
<doc id="692507" url="https://pl.wikipedia.org/wiki?curid=692507" title="Eustachy Wołłowicz (biskup wileński)">
Eustachy Wołłowicz (biskup wileński)

Eustachy Wołłowicz herbu Bogoria
(ur. 1572, zm. 19 stycznia 1630) – biskup rzymskokatolicki.
Syn Iwana, marszałka litewskiego.
Życiorys.
Uczył się w Wilnie u jezuitów i wówczas kowertował na katolicyzm. Studiował filozofię i teologię w Rzymie (od 1593 roku), prawo w Perugii i Sienie, kontynuował
studia w Louvain (1604) i Padwie (1604-1605). W 1594 roku przyjął w Rzymie święcenia subdiakonatu.
Kanonik wileński (1592), kantor (1597), proboszcz trocki, duchowny referendarz wielki litewski (1600–1615), pisarz litewski (1605–1615), podkanclerzy litewski (1615–1618), biskup wileński (18 maja 1616 - 19 stycznia 1630), opat komendatoryjny lubiński i kanonik kapituły katedralnej poznańskiej w latach 1608-1630, kanonik kapituły katedralnej wileńskiej w latach 1592-1597.
7 października 1606 roku podpisał ugodę pod Janowcem. W okresie rokoszu Zebrzydowskiego stanął po stronie Zygmunta III Wazy, w którego imieniu prowadził rozmowy z rokoszanami. Wyświęcił na kapłana Andrzeja Bobolę.
Kanclerz Akademii i Uniwersytetu Wileńskiego Towarzystwa Jezusowego w latach 1616-1630.

</doc>
<doc id="692512" url="https://pl.wikipedia.org/wiki?curid=692512" title="Lewartów">
Lewartów



</doc>
<doc id="692518" url="https://pl.wikipedia.org/wiki?curid=692518" title="Dziedzictwo kulturowe">
Dziedzictwo kulturowe

Dziedzictwo kulturowe, in. dziedzictwo kultury, w węższym znaczeniu dziedzictwo kulturalne – ogół wszelkich obiektów dziedzictwa kulturowego (dóbr kultury z wyłączeniem kultury współczesnej): rzeczy (zabytków) i niematerialnych obiektów dziedzictwa wraz ze związanymi z nim wartościami duchowymi, zjawiskami historycznymi i obyczajowymi, uznawany za godny ochrony prawnej.
Definicję prawną dziedzictwa kultury podał prof. Jan Pruszyński w monografii "Dziedzictwo kultury Polski" (2001): 
Materialne dziedzictwo kultury (zabytki) podzielone jest na zabytki nieruchome, obejmujące budynki, które same mogą zawierać zainstalowane dzieła sztuki lub techniki, taką jak organy, witraże i freski, duże instalacje przemysłowe lub inne zabytkowe miejsca, oraz zabytki ruchome obejmujące rękopisy i egzemplarze dawnych lub rzadkich wydań dzieł literackich i muzycznych, dokumenty, dzieła sztuki materialnej, ruchome maszyny, ubranie i inne artefakty, które są uważane za godne zachowania na przyszłość ze względu na ich wartość dla archeologii, architektury, sztuki materialnej, nauki i technologii w określonej kulturze.
Niematerialne dziedzictwo kulturowe składa się z nienamacalnych aspektów danej kultury. Koncepcja obejmuje również sposoby zachowań w społeczeństwie, a często formalnych zasad działających w określonym kontekście kulturowym. Należą do wartości społecznych i tradycji, zwyczajów i praktyk, estetyczne i duchowe przekonania, artystycznej ekspresji, język, dzieła literackie i muzyczne (ale nie rękopisy lub egzemplarze ich dawnych lub rzadkich wydań, stanowiące zabytki) inne aspekty działalności człowieka. Niematerialne dziedzictwo kulturowe jest trudniejsze do zachowania niż dziedzictwo kultury materialnej. Aspekty zachowania i ochrony wartości niematerialnych kulturalnych należą: folklor niematerialny, zachowanie języka, pomnik przyrody.
Dziedzictwo naturalne jest również ważnym elementem dziedzictwa społeczeństwa, obejmujący wsi i środowiska naturalnego, w tym flory i fauny, naukowo znany jako różnorodności biologicznej, a także elementów geologicznych (w tym mineralogiczne, geomorfologiczne, paleontologiczne itp.). Tego rodzaju zabytków często służą jako ważny składnik w branży turystycznej danego kraju, przyciąga wielu turystów z zagranicy, jak i lokalnie. Dziedzictwo może obejmować także krajobrazy kulturowe (naturalne cechy, które mogą mieć atrybuty Kultury). Aspekty zachowania i ochrony dziedzictwa naturalnego obejmują: ochrona rzadkich ras, rośliny.
Ochrona dziedzictwa kultury – w tym obszarze znacząca była Konwencja o ochronie światowego dziedzictwa kulturalnego i naturalnego, która została przyjęta przez Konferencję Generalną UNESCO w roku 1972. W 2011 roku odnotowano, że istnieje 936 Światowego Dziedzictwa UNESCO: 725 183 naturalne i 28 mieszanych właściwości kulturowych, w 153 krajach. Każde z tych miejsc jest uważane za ważny dla społeczności międzynarodowej. UNESCO rozpoczął wyznaczenie arcydzieła ustnego i niematerialnego dziedzictwa ludzkości. Komitet Praw Gospodarczych, Społecznych i Kulturalnych w ramach Rady Gospodarczej i Społecznej Narodów Zjednoczonych z artykułem 15 Paktu starał się wpoić zasady, na jakich dziedzictwo kultury jest chronione jako część podstawowego prawa człowieka.

</doc>
<doc id="692520" url="https://pl.wikipedia.org/wiki?curid=692520" title="Wybory regionalne w Bawarii w 1998 roku">
Wybory regionalne w Bawarii w 1998 roku

Wybory regionalne w landzie Bawaria odbyły się 13 września 1998. Wybory ponownie zakończyły się one zwycięstwem CSU, która sama sformowała rząd, na którego czele pozostał Edmund Stoiber.

</doc>
<doc id="692524" url="https://pl.wikipedia.org/wiki?curid=692524" title="Merefnebef">
Merefnebef

Merefnebef – wezyr władcy starożytnego Egiptu Userkare z VI dynastii. 
Piastował tytuły „dziedzicznego księcia”, „prawdziwego przyjaciela króla”, „tego, który ma pieczę nad sekretami w pomieszczeniu porannej toalety władcy”. Szczególnie dużą rolę odgrywał za czasów Userkare, prawdopodobnie władcy – uzurpatora. Miał 4 żony. 
Po przejęciu władzy przez prawowitego władcę Pepiego I kariera Merefnebefa załamała się, a niedługo potem prawdopodobnie zmarł.
Pochowany został w mastabie w Sakkarze, położonej około 100 m na zachód od piramidy Dżesera. Jego zespół grobowy został odkryty w 1997 r. przez polską misję archeologiczną, kierowaną przez prof. Karola Myśliwca, co stało się wielką sensacją archeologiczną, mimo że grobowiec został splądrowany już w okresie Starego Państwa. Odnaleziony tam szkielet Merefnebefa pozwolił ocenić jego wiek w chwili śmierci na około 48 lat.

</doc>
<doc id="692525" url="https://pl.wikipedia.org/wiki?curid=692525" title="Dick van Burik">
Dick van Burik

Dick van Burik (ur. 29 listopada 1973 w Utrechcie) – holenderski piłkarz, grający na pozycji obrońcy.
Kariera.
Karierę zakończył w 2007 roku w Hercie BSC. Do tego klubu został sprowadzony 1 czerwca 1997 roku i występował tam przez 10 lat. Wcześniej gracz między innymi takich zespołów jak: FC Utrecht, NAC Breda, AFC Ajax. Sukcesy jakie ma na swoim koncie to Finał Pucharu Ligi 2000 z Herthą oraz dwa zwycięstwa w Pucharu Ligi w 2001 i 2002 również z drużyną z Berlina.

</doc>
<doc id="692527" url="https://pl.wikipedia.org/wiki?curid=692527" title="Shot">
Shot

Shot (pol. „strzał”) – sposób przyrządzania i podawania koktajlu alkoholowego. Ma objętość do 50 ml. 
Napoje tego typu są mocniejsze od long drinków, gdyż składnikami są zazwyczaj alkohole o wysokiej procentowej ich zawartości, a sporządza się je bez składników rozcieńczających. Składniki bezalkoholowe dodaje się w małych ilościach. Shot serwuje się w kieliszku do wódki i pije zwykle jednym haustem.

</doc>
<doc id="692530" url="https://pl.wikipedia.org/wiki?curid=692530" title="Ban Zhao">
Ban Zhao

Ban Zhao (zi: Huiban, 惠班; ur. ok. 48, zm. ok. 116) – chińska pisarka, poetka i historyczka. Najmłodsze dziecko Ban Biao, siostra Ban Gu i Ban Chao.
Życiorys.
W wieku 14 lat została poślubiona mężczyźnie imieniem Cao Shishu (曹世叔). Po jego wczesnej śmierci zdecydowała się nie wychodzić więcej za mąż i oddała się nauce. Od nazwiska męża nazywano ją "Uczoną Panią Cao" (曹大家, "Cao Dajia").
Była cesarskim historykiem na dworze cesarza He. Po śmierci swojego brata Ban Gu ukończyła jego "Księgę Hanów". Zarządzała cesarską biblioteką i nauczała historii. Pisała także poezje. Jej najważniejszym samodzielnym dziełem są "Wykłady dla kobiet" (女誡, "Nüjie").

</doc>
<doc id="692532" url="https://pl.wikipedia.org/wiki?curid=692532" title="Podział administracyjny Jordanii">
Podział administracyjny Jordanii

Jordania jest podzielona na dwanaście muhafaz i 52 nahia.

</doc>
<doc id="692536" url="https://pl.wikipedia.org/wiki?curid=692536" title="Więzozrost">
Więzozrost

Więzozrost, połączenie włókniste () – ścisłe (o bardzo ograniczonej ruchomości) połączenie kości za pomocą tkanki łącznej właściwej.
Więzozrost może występować w czterech postaciach:

</doc>
<doc id="692543" url="https://pl.wikipedia.org/wiki?curid=692543" title="Cucaracha">
Cucaracha

Cucaracha (czyt. "kukaracza", hiszp. "karaluch") – rodzaj koktajlu alkoholowego. Składa się w równych ilościach z tequili, likieru kahlúa i rumu.
Po zmieszaniu w kieliszku do wódki zawartość jest podpalana (wymaga dłuższej chwili), a następnie pita przez słomkę. Zwykle przygotowuje się kilka drinków tego rodzaju jednocześnie, podpala się je i pije jednocześnie w kilka osób.

</doc>
<doc id="692546" url="https://pl.wikipedia.org/wiki?curid=692546" title="Teano (filozofka)">
Teano (filozofka)

Teano z Krotonu, gr. Theanṓ (żyła na przełomie VI i V w. p.n.e.) – grecka filozofka, matematyczka, astronomka, lekarka.
Życiorys.
Urodziła się w VI w. p.n.e. (w Krotonie bądź na Krecie). Dołączyła do filozoficznej szkoły Pitagorasa, w której uczyło się i wykładało 300 osób (w tym 28 kobiet). W tym czasie została żoną Pitagorasa. Mieli czworo dzieci, córki: Damo, Myie, Arignote oraz syna Telaugesa. Po śmierci filozofa wraz z dziećmi zajęła się szkołą, która przetrwała jeszcze 200 lat. Zmarła w V w. p.n.e. w Krotonie. 
Twórczość.
Ponieważ wiele dzieł Pitagoras napisał wspólnie z innymi nauczycielami swojej szkoły, nie można dziś ustalić, jaki udział w tych publikacjach miała Teano. Wiadomo jednak, że zajmowała się nie tylko filozofią, lecz także fizyką, matematyką, astronomią, medycyną i pedagogiką. Uznaje się ją za autorkę twierdzenia o złotym środku i „złotym prostokącie”, ale nie ma źródeł, które by to potwierdziły. Napisała "Życie Pitagorasa" oraz wiele innych tekstów, które nie zachowały się. Opowiadała w nich m.in. o zależnościach między liczbami a obiektami, o tym, jak kobieta powinna zajmować się dziećmi, jak traktować służących i jak powinna wyglądać relacja żony z mężem. 

</doc>
<doc id="692549" url="https://pl.wikipedia.org/wiki?curid=692549" title="Kirysek nakrapiany">
Kirysek nakrapiany

Kirysek nakrapiany, kirysek lamparci ("Corydoras julii") – gatunek niewielkiej ryby sumokształtnej z rodziny kiryskowatych (Callichthyidae). Hodowana w akwariach.
Występowanie.
Ameryka Południowa – dolny bieg Amazonki i rzeki północno-wschodniej Brazylii.
Opis.
Długość ciała do 6 cm. Szaro ubarwiona ryba z fiołkoworóżowym połyskiem. Dla tego gatunku charakterystyczne są czarne plamki, które na głowie zlewają się w przypadkowe i nieregularne pasy. Samiec jest mniejszy i smuklejszy.
Optymalna temperatura wody około 25 °C do 27 °C. Ikrę składają na dnie zbiornika. Zbiornik najlepiej wyłożyć mchem jawajskim.

</doc>
<doc id="692552" url="https://pl.wikipedia.org/wiki?curid=692552" title="Bulion pierwotny">
Bulion pierwotny



</doc>
<doc id="692554" url="https://pl.wikipedia.org/wiki?curid=692554" title="Powstanie śląskie">
Powstanie śląskie



</doc>
<doc id="692555" url="https://pl.wikipedia.org/wiki?curid=692555" title="Cerebro de Los Pollos">
Cerebro de Los Pollos

Cerebro de Los Pollos (hiszp. "mózg kurczaków") – rodzaj koktajlu alkoholowego składającego się z likieru miętowego, wódki i likieru Bailey's.

</doc>
<doc id="692558" url="https://pl.wikipedia.org/wiki?curid=692558" title="Palencia">
Palencia

Palencia – miasto w północnej Hiszpanii, w regionie Kastylia i León, nad rzeką Carrión (dorzecze Duero), ośrodek administracyjny prowincji Palencia. Około 82 tys. mieszkańców (2007).
Ośrodek przemysłowo-handlowy regionu rolniczego głównie za sprawą uprawy zbóż. W mieście istnieje dość rozwinięty przemysł szczególnie: maszynowy, metalowy, włókienniczy i spożywczy. Węzeł kolejowy i drogowy, także ośrodek turystyczny.
W roku 1214 Alfons VIII Szlachetny, król Kastylii założył tu pierwszy hiszpański uniwersytet – studium generale, który jednak przestał istnieć już w XIV wieku.

</doc>
<doc id="692561" url="https://pl.wikipedia.org/wiki?curid=692561" title="U-995">
U-995

U-995 – niemiecki okręt podwodny (U-Boot) typu "VII C/41" z okresu II wojny światowej. Okręt wszedł do służby w 1943 roku. Kolejni dowódcy: Kptlt. Walter Köhntopp, Oblt. Hans-Georg Hess.
Jeden z czterech drugowojennych U-Bootów zachowanych do czasów współczesnych (dwa na terenie Niemiec, razem z U-2540).
Historia.
Opóźnienie w budowie U-995 wynikło z uszkodzenia jego rufy podczas alianckiego nalotu na stocznię Blohm und Voss w Hamburgu. Okręt został wcielony do 5. Flotylli w Kilonii celem treningu i zgrania załogi, m.in. na wodach Zatoki Gdańskiej. Przebazowany do Norwegii, od czerwca 1944 roku w 13. (w Trondheim), a od marca 1945 roku w 14. Flotylli (w Narwiku) jako jednostka bojowa. W maju 1944 roku jednostka została zaatakowana przez łódź latającą Short Sunderland z kanadyjskiego dywizjonu; pięciu członków załogi U-Boota zostało rannych.
Podczas wojny U-995 zwalczał alianckie konwoje i radziecką żeglugę przybrzeżną na Oceanie Arktycznym i Morzu Barentsa. Odbył 9 patroli bojowych, podczas których zniszczył trzy niewielkie radzieckie jednostki pływające o łącznej pojemności 1560 BRT, storpedował kolejny statek, uznany później za stratę całkowitą (7176 BRT), okręt (radziecka łódź patrolowa BO-224, 105 t) i jeden okręt pomocniczy (radziecki trałowiec, 633 BRT).
8 lutego 1945 roku U-Boot zdołał wedrzeć się do zajętego przez Rosjan norweskiego portu Kirkenes. Za ten wyczyn (i zatopienie, co okazało się nieprawdą, dużego frachtowca) dowódca, Oblt. Hans-Georg Hess, został odznaczony Krzyżem Rycerskim. W momencie zakończenia wojny U-995 znajdował się w Trondheim, gdzie oczekiwał na zamontowanie chrap. Okręt został poddany Brytyjczykom, jednak w przeciwieństwie do większości kapitulujących U-Bootów uniknął zatopienia podczas operacji Deadlight, ponieważ nie nadawał się do żeglugi i nie mógł zostać przebazowany na Wyspy Brytyjskie.
W październiku 1948 roku okręt został przekazany Norwegii, zaś w grudniu 1952 roku po modyfikacjach został wcielony do marynarki norweskiej pod nazwą KMN "Kaura" (S 309) jako jednostka szkolna. Uczestniczył w manewrach NATO, odbył wizytę w Anglii. W 1962 roku okręt został wycofany ze służby, zaś później odsprzedany Niemcom za symboliczną markę. W czasie renowacji przywrócono mu wygląd z końca wojny. Od października 1971 roku okręt muzeum w Laboe, w sąsiedztwie pomnika poświęconego ofiarom wojny na morzu.

</doc>
<doc id="692562" url="https://pl.wikipedia.org/wiki?curid=692562" title="Sanlúcar de Barrameda">
Sanlúcar de Barrameda

Sanlúcar de Barrameda – miasto w południowo-zachodniej Hiszpanii, w regionie Andaluzja, prowincji Kadyks, przy ujściu rzeki Gwadalkiwir do Oceanu Atlantyckiego.
Gospodarka.
Miasto słynie z produkowanego tutaj jasnego, wytrawnego sherry zwanego "manzanilla".

</doc>
<doc id="692566" url="https://pl.wikipedia.org/wiki?curid=692566" title="Christian Giménez (ur. 1974)">
Christian Giménez (ur. 1974)

Christian Eduardo Giménez (ur. 13 listopada 1974 w Buenos Aires), argentyński piłkarz występujący na pozycji napastnika. Od lata 2010 jest wolnym zawodnikiem. Posiada także obywatelstwo włoskie.
Zawodnik w swojej karierze grał takich klubach jak: San Miguel, Boca Juniors, Nueva Chicago, FC Basel, FC Lugano, Olympique Marsylia, Hertha BSC, Deportivo Toluca, Skoda Ksanti, FC Locarno i Chacarita Juniors. Największe sukcesy odnosił w FC Basel, gdy trzykrotnie został mistrzem kraju i dwukrotnie zdobył Puchar Szwajcarii. Trzykrotnie w swojej karierze został królem strzelców ligi szwajcarskiej.

</doc>
<doc id="692567" url="https://pl.wikipedia.org/wiki?curid=692567" title="Dihydroergotamina">
Dihydroergotamina

Dihydroergotamina (łac. "Dihydroergotaminum") – organiczny związek chemiczny z grupy alkaloidów występujący w sporyszu. Strukturalnie jest bardzo zbliżona do innego alkaloidu ze sporyszu – ergotaminy, od której różnie się brakiem jednego wiązania podwójnego w piperydynowym pierścieniu reszty ergolinowej. Wykazuje działanie antymigrenowe poprzez stymulację występujących w naczyniach krwionośnych mózgu receptorów serotoninowych.
Zastosowanie znajduje w skojarzonym leczeniu migreny – jako lek wykorzystuje się metanosulfonian (mesylan) dihydroergotaminy w roztworze etanolu i gliceryny oraz winian dihydroergotaminy w postaci tabletek.
Stosowana jest też w postaci analgetyku złożonego "Coffecorn", zawierającego dodatkowo kofeinę.
Działa obkurczająco na naczynia krwionośne głównie mózgu, zmniejszając objawy migrenowe i przepływ krwi, ale nieznacznie zwiększa ciśnienie osmotyczne. Leki zawierające składniki ze sporyszu są wydawane wyłącznie z przepisu lekarza, a leczenie musi być ściśle kontrolowane. Dihydroergotamina wykazuje mniej działań ubocznych od ergotaminy.

</doc>
<doc id="692568" url="https://pl.wikipedia.org/wiki?curid=692568" title="San Fernando (Hiszpania)">
San Fernando (Hiszpania)

San Fernando – miasto w południowo-zachodniej Hiszpanii, w regionie Andaluzja, nad Oceanem Atlantyckim, w pobliżu Kadyksu. Około 92,7 tys. mieszkańców. Z miasta wywodzi się kilku czołowych śpiewaków flamenco takich jak: Camarón de la Isla czy Niña Pastori.

</doc>
<doc id="692575" url="https://pl.wikipedia.org/wiki?curid=692575" title="Toporów (obwód lwowski)">
Toporów (obwód lwowski)

Toporów (ukr. Топорів, "Toporiw") – wieś (dawniej miasto) na zachodniej Ukrainie w rejonie buskim obwodu lwowskiego. W II Rzeczypospolitej miejscowość była siedzibą gminy wiejskiej Toporów w powiecie radziechowskim województwa tarnopolskiego.
Historia.
Miasto zostało założone przez Jana z Tęczyna w roku 1450. Do 1772 roku w województwie ruskim w I Rzeczypospolitej, a następnie do 1914 podlegało pod jurysdykcję starostwa powiatowego w Brodach w prowincji Galicja.
W 1904 miasteczko strawił pożar.
W 1914 miasteczko liczyło 5000 mieszkańców (1000 Polaków, 2000 Żydów i 2000 pozostałych narodowości). Do 1939 r. w województwie tarnopolskim w Polsce. Po II wojnie światowej do 1946 roku mieszkający w nim Polacy zostali przymusowo wysiedleni.
Do 1939 właścicielem ziemskim w Toporowie był dr Michał Maria hr. Baworowski.
W mieście przed wojną znajdował się łaciński gotycki kościół oraz synagoga. Za miastem istnieją nasypy fortyfikacyjne, które powstały w okresie panowania króla Jana Kazimierza. Wokół miasta występują liczne kurhany z okresu wędrówek ludów. Istniejący stary cmentarz polski jest zdewastowany (stan na 2006 r.).

</doc>
<doc id="692576" url="https://pl.wikipedia.org/wiki?curid=692576" title="Al-Kasr al-Kabir">
Al-Kasr al-Kabir

Al-Kasr al-Kabir (arab. القصر الكبير = "Al-Qaşr al-Kabīr", fr. "Ksar-el-Kebir", hiszp. "Alcazarquivir", port. "Alcácer-Quibir") – miasto w północnym Maroku, nad rzeką Lukus. Ludność: 107,4 tys. mieszkańców (2004). Jego nazwa oznacza „wielki zamek”.
Historia.
W starożytności w miejscu dzisiejszego Al-Kasr al-Kabiru istniała początkowo kartagińska osada, a później rzymskie miasto "Oppidum Novum". Na jego gruzach w XI wieku powstała arabska baza wojskowa, którą w kolejnych wiekach rozbudowywały panujące w Maroku dynastie Almohadów i Marynidów.
Z czasem miasto dostało się również pod panowanie Europejczyków – było przedmiotem sporu między Hiszpanami a Portugalczykami z Asili i Al-Araisz. W 1578 roku w pobliżu stoczono krwawą Bitwę Trzech Króli, która wywarła ogromny wpływ na historię Hiszpanii, Portugalii i Maroka.
Od XVIII wieku datuje się upadek Al-Kasr al-Kabiru, od czasu, gdy miasto najechał skłócony z miejscowym wodzem sułtan Mulaj Ismail.
W okresie kolonizacji hiszpańskiej tutejsza twierdza służyła europejskim wojskom za koszary.

</doc>
<doc id="692577" url="https://pl.wikipedia.org/wiki?curid=692577" title="Pico (wyspa na Azorach)">
Pico (wyspa na Azorach)

Pico (port. "Ilha do Pico", fon. "Ilia du Piku") – wyspa pochodzenia wulkanicznego na środkowym Atlantyku, należąca do centralnej grupy portugalskiego archipelagu Azory zaliczanego do Makaronezji. Stanowi wynurzoną część wygasłego wulkanu Pico (port. "Szczyt"), którego wierzchołek (2351 m n.p.m.) jest największym wzniesieniem w obrębie Grzbietu Śródatlantyckiego oraz najwyższym szczytem Portugalii.
Wyspa położona jest około 17,5 km na południe od São Jorge i niecałe 7 na wschód od Faial; ma 42 km długości i do 15 km szerokości. Powierzchnia Pico wynosi 447 km², co czyni je drugą co do wielkości wyspą Azorów. Główne miejscowości, będące zarazem siedzibami gmin, to stołeczna Madalena, São Roque do Pico i Lajes do Pico, a całkowitą liczbę mieszkańców szacuje się na około 15 000.
Początek osadnictwa na Pico datuje się na 1460 rok. Wulkan w południowo-zachodniej części wyspy wybuchł po raz ostatni w 1963, inne ważniejsze erupcje miały miejsce w latach 1562-1564, 1718 i 1720. Pokłady lawy i bazaltu zalegają obecnie w promieniu 10 km od krateru o obwodzie 700 m. Wyspa była ważnym ośrodkiem wielorybnictwa do 1980, kiedy ostatecznie zakazano połowów. Główne gałęzie gospodarki to turystyka, szkutnictwo oraz produkcja cenionego w świecie wina Pico ("Vinho do Pico"). W 2004 roku krajobrazy winnic na wyspie wpisano na listę światowego dziedzictwa UNESCO. Na uwagę zasługują XVIII-wieczne kościoły w São Roque do Pico: São Roque i São Pedro de Alcântara, muzeum wielorybnictwa w Lajes do Pico, a także miejscowość Areia Larga ze starymi rezydencjami właścicieli winnic. Siedem tygodni po Wielkanocy urządzany jest na wyspie huczny festiwal "Espirito Santo". Wody wokół Pico uważane są za jedno z najlepszych miejsc do obserwacji waleni na Atlantyku.

</doc>
<doc id="692579" url="https://pl.wikipedia.org/wiki?curid=692579" title="Charles de Montalembert">
Charles de Montalembert

Charles Forbes René de Montalembert hrabia (ur. 15 kwietnia 1810, zm. 13 marca 1870) – francuski pisarz, historyk i działacz katolicki, inicjator ruchu katolików liberalnych zwany "szkołą z Angeres".
Montalembert współpracował, wraz z J.B. Lacordaire, z założonym w 1830 przez ks. H.F. de Lamennais „L’Avenir”; był zwolennikiem aktywizacji kościoła katolickiego i odrębnym katolickim szkolnictwem, przyczynił się do konsolidacji ugrupowań katolickich we Francji; uzasadniał też prawa do wolności Irlandczyków i Polaków. Od tego czasu trwał w przyjaźni do Polski, napisał m.in. "„Une nation en deuil: la Pologne en 1861”" (1861) i "„Le pape et la Pologne”" (1864). Wróćmy do „L’Avenir”, jego liberalizmowi sprzeciwiali się ultramontani, stąd w r. 1832 zawieszenie „L’Avenir” i potępienie programu przez Grzegorza XVI. Od 1835 był członkiem Izby Parów, usiłował zorganizować partię katolicką wokół „L’Univers"; po rewolucji 1848, jako członek Zgromadzenia Narodowego, przeprowadził ustawę o wolności nauczania w katolickich szkołach średnich (1850); od 1852 członek Akademii Francuskiej. Po zamachu stanu Napoleona III, i przejęciu „L’Univers” przez ultramontan, kierował pismem „Le Correspondant". W tym czasie napisał "„Des interets catholigues au XIXe siècle”" (1852) i "„L’Eglise libre dans l’etat libre”" (1863). Przyczynił się do rozbudzenia zainteresowań mediewistycznych, m.in. "„Les moines d'Occident...”" (t. 1-7 1860-77), oraz do ożywienia kultu dzieł sztuki ("„Du vandalisme et du catholicisme dans l'art.”" 1839).

</doc>
<doc id="692581" url="https://pl.wikipedia.org/wiki?curid=692581" title="Solomon Okoronkwo">
Solomon Okoronkwo

Solomon Ndubisi Okoronkwo (ur. 2 marca 1987 w Enugu) – nigeryjski piłkarz występujący na pozycji napastnika.
Życiorys.
Kariera klubowa.
Do Niemiec został sprowadzony z nigeryjskiego klubu Gabros International FC. W latach 2005-2008 grał w Hercie BSC. 
Na rundę wiosenną sezonu 2006/2007 Okoronkwo został wypożyczony do Rot-Weiss Essen. Grał też w Saturnie Ramienskoje, Aalesunds FK i Pécsi Mecsek FC. W 2013 roku przeszedł do FC Erzgebirge Aue. 28 stycznia 2015 podpisał półroczny kontrakt z SV Sandhausen. 
Następnie występował w klubach: 1. FC Saarbrücken, TSG Neustrelitz, BFC Dynamo i BSV Schwarz-Weiß Rehden.
Kariera reprezentacyjna.
Największym sukcesem tego piłkarz jest finał Mistrzostw Świata U-20 w 2005 z reprezentacją Nigerii. 
W 2008 roku został powołany do reprezentacji U-23 na Igrzyska Olimpijskie w Pekinie, gdzie Nigeria zdobyła srebrny medal.

</doc>
<doc id="692585" url="https://pl.wikipedia.org/wiki?curid=692585" title="Ristretto">
Ristretto

Ristretto – nazwa sposobu przygotowywania kawy w specjalnym ekspresie. Kawę przygotowuje się podobnie jak espresso, ale przy użyciu dwukrotnie mniejszej ilości wody (15ml).

</doc>
<doc id="692586" url="https://pl.wikipedia.org/wiki?curid=692586" title="Erik Bobella">
Erik Bobella

Erik „Tuna” Bobella − amerykański muzyk, mieszkający i pracujący w Polsce. W latach 2005–2007 był basistą w zespole punkrockowym KSU. Współzałożyciel i basista zespołu Totentanz. W 2014 roku Erik Bobella opuścił Totentanz.

</doc>
<doc id="692587" url="https://pl.wikipedia.org/wiki?curid=692587" title="Sophia Brahe">
Sophia Brahe

Sophia Brahe (ur. 24 sierpnia 1556 w Kundstrup, zm. w 1643) – duńska astronomka i historyczka.
Życiorys.
Była młodszą o 10 lat siostrą astronoma Tycho Brahe i pomagała mu w obserwacjach astronomicznych, które pomogły stworzyć model orbitowania planet. Tycho Brahe zauważył jej zdolności do nauki, gdy miała 9 lat i sam ją kształcił.
Sophia była także znaną uzdrowicielką, historyczką i botaniczką. Napisane przez nią kroniki historyczne są do dzisiaj przykładem techniki wczesnej metodologii badawczej. Za życia zyskała uznanie prawie równe bratu – nazywano ich "podwójną gwiazdą na duńskim niebie".

</doc>
<doc id="692591" url="https://pl.wikipedia.org/wiki?curid=692591" title="Aszkan Deżagah">
Aszkan Deżagah

Aszkan Deżagah (per. اشكان دژاگاه; ur. 5 lipca 1986 w Teheranie) – irański piłkarz występujący na pozycji pomocnika lub napastnika w niemieckim klubie VfL Wolfsburg i w reprezentacji Iranu.
Kariera klubowa.
Na początku swojej kariery grał w młodzieżówkach Reinickendorfer Füchse i Tennis Borussii Berlin. Później przeszedł do amatorów Herthy Berlin. Od 2004 roku grał już w profesjonalnej kadrze tego klubu. W sezonie 2007/2008 przeszedł na zasadzie wolnego transferu do VfL Wolfsburg.
W 2012 roku podpisał kontrakt z angielskim Fulham. W sezonie 2013/14 wybrany najlepszym zawodnikiem roku w klubie. W 2014 roku odszedł do Al-Arabi SC.
Kariera reprezentacyjna.
Aszkan Deżagah został ostro skrytykowany przez zarząd DFB po tym jak „ze względów politycznych” nie chciał grać w meczu międzypaństwowym w Izraelu.

</doc>
<doc id="692592" url="https://pl.wikipedia.org/wiki?curid=692592" title="TGV POS">
TGV POS

TGV POS ("Paris – Ostfrankreich – Süddeutschland" – niem. "Paryż – Wschodnia Francja – Południowe Niemcy") – francuski, elektryczny zespół trakcyjny należący do rodziny pociągów TGV. W nomenklaturze SNCF pociągi te są oznaczone jako klasa TGV 384000. Jest to trzecia generacja pociągów TGV, w chwili obecnej istnieje 19 składów, zbudowanych przez firmę Alstom.
Pociągi TGV POS są przeznaczone do obsługi linii LGV Est européenne pomiędzy Paryżem a Nancy, Metz i Strasburgiem.

</doc>
<doc id="692598" url="https://pl.wikipedia.org/wiki?curid=692598" title="Christoph Watrin">
Christoph Watrin



</doc>
<doc id="692601" url="https://pl.wikipedia.org/wiki?curid=692601" title="Mówcy ateńscy">
Mówcy ateńscy



</doc>
<doc id="692603" url="https://pl.wikipedia.org/wiki?curid=692603" title="Tomasz Gostomski">
Tomasz Gostomski

Tomasz Gostomski herbu Nałęcz (1569-1623) – szósty syn Anzelma.
Wojewoda mazowiecki i podlaski od 1605, starosta warszawski, warecki, łosicki i ryczywolski.
Był konwertytą z kalwinizmu na katolicyzm. W czasie rokoszu sandomierskiego wytrwał przy królu Zygmuncie III. W 1620 r. był deputatem do rady wojennej przy królu.

</doc>
<doc id="692606" url="https://pl.wikipedia.org/wiki?curid=692606" title="Krzysztof Olszewski (inżynier)">
Krzysztof Olszewski (inżynier)

Krzysztof Olszewski (ur. 26 listopada 1951 we Wrocławiu) – polski inżynier, założyciel, długoletni prezes zarządu i dyrektor generalny spółki Solaris Bus &amp; Coach S.A. (do 2001 r. Neoplan Polska Sp. z o.o.), a obecnie przewodniczący Rady Nadzorczej. W czasie pobytu za granicą zmienił obywatelstwo na niemieckie.
Życie i działalność.
Jest absolwentem Politechniki Warszawskiej na kierunku budowa maszyn. W trakcie studiów wziął urlop dziekański, by uzyskać uprawnienia rzemieślnicze w dziedzinie mechaniki samochodowej (uczniowskie, czeladnicze, a w końcu mistrzowskie). W wakacje wyjeżdżał do pracy w Szwecji, w Sztokholmie. Kolejny urlop dziekański wziął, by wraz z żoną Solange Olszewską pracować przez rok dorywczo w Szwecji, za zarobione pieniądze kupili potem połowę warsztatu samochodowego w Warszawie. Od 1976 do 1981 roku terminował, a następnie prowadził prywatny warsztat samochodowy. W 1978 r. urodziła się im córka Małgorzata, a w 1979 r. syn Jan.
W grudniu 1981 wyjechał do Berlina Zachodniego, by zakupić części zamienne niezbędne do prowadzenia warsztatu. Tam zastał go stan wojenny. Wobec niepewności co do sytuacji w Polsce, postanowił pozostać w Berlinie Zachodnim. Brak środków do utrzymania rodziny zmusił żonę do sprzedaży warsztatu rzemieślniczego. We wrześniu 1982 dołączyła ona do męża, zaś dzięki pomocy pracowników berlińskiej fabryki firmy Gottlob Auwärter i poparciu ministra spraw zagranicznych RFN Hansa-Dietricha Genschera w maju 1983 sprowadzili z Polski dwójkę dzieci.
Od stycznia 1982 był zatrudniony w berlińskiej fabryce firmy Neoplan. Zaprojektował tam m.in. centralną instalację elektryczną znacznie usprawniającą obsługę serwisową autobusów. Znalazł wspólny język z szefem firmy, który również miał wykształcenie techniczne i uprawnienia rzemieślnicze. Szybko awansował. W 1985 roku został dyrektorem berlińskiego zakładu. Było to najwyższe stanowisko, jakie w tej firmie mogła osiągnąć osoba nienależąca do rodziny Auwärterów. Doświadczenia zebrane podczas 14 lat pracy w firmie „Gottlob Auwärter GmbH”, producencie autobusów marki Neoplan, mocno wpłynęły na jego późniejsze samodzielne działania jako przedsiębiorcy.
W pierwszej połowie lat 90. powrócił do Polski i 2 sierpnia 1994 r. założył w Warszawie samodzielne Biuro Handlowe będące przedstawicielstwem firmy „Gottlob Auwärter GmbH”. W tym samym roku, wspólnie z żoną założył firmę Neoplan Polska, jako firmę rodzinną o 100% polskim kapitale. W latach 1994–1995 firma ta zajmowała się dystrybucją w Polsce produktów niemieckiego Neoplana. Początkowo Krzysztof Olszewski w tygodniu wciąż kierował fabryką w Berlinie, a do Polski przyjeżdżał jedynie na weekendy, promując i sprzedając autobusy. Wykorzystywał do tego celu autobus miejski, pełniący rolę autobusu pokazowego i ruchomego biura. 
We wrześniu 1995 r., po wygraniu wraz z firmą MAN dużego kontraktu na dostawę 72 autobusów miejskich do Poznania, podjął decyzję o utworzeniu własnej fabryki. Od rodziny Auwärterów dostał zgodę na wykorzystanie marki „Neoplan” oraz konstrukcji autobusów i autokarów firmy. Sam musiał jednak zdobyć środki finansowe na realizację projektu. Jesienią 1995 r. pierwszych 36 pracowników firmy odbyło praktykę w zakładzie firmy Neoplan w Berlinie. Fabryka firmy Neoplan Polska została uruchomiona w marcu 1996 roku w Bolechowie-Osiedlu w pobliżu Poznania. Druga fabryka w Środzie Wielkopolskiej od 1998 r. zajmowała się wykonywaniem szkieletów autobusów i podzespołów do nich. Firma Neoplan Polska szybko zdobyła około 50% udział w polskim rynku niskopodłogowych autobusów miejskich oraz autokarów turystycznych. 
W roku 1999, wraz z debiutem modeli rodziny Urbino Krzysztof Olszewski stworzył nową markę autobusów Solaris. Pod koniec lat 90. Olszewski liczył na rozwój współpracy przy produkcji autokarów turystycznych z firmą Neoplan, która w grudniu 1999 roku kupiła 30% akcji Neoplan Polska. Wpływ na tę decyzję miała również silna konkurencja na rynku krajowym, wpływająca na obniżenie cen produktów, a tym samym i zyski dużo inwestującej firmy. Po przejęciu firmy „Gottlob Auwärter GmbH” przez MANa, te plany się nie powiodły. Dlatego we wrześniu 2001 roku Krzysztof Olszewski odkupił od Neoplana jego udziały w swojej firmie, i zmienił jej nazwę na Solaris Bus &amp; Coach. Stworzenie własnej marki umożliwiło sprzedaż eksportową, zwłaszcza na rynku niemieckim. Wcześniej była ona niemożliwa, ze względu na umowy między firmami Neoplan Polska oraz Neoplan.
W lipcu 2005 roku, planując wprowadzenie przedsiębiorstwa na giełdę, Krzysztof Olszewski przekształcił Solaris Bus &amp; Coach ze spółki z ograniczoną odpowiedzialnością na spółkę akcyjną. Potem, ze względu na jej dobrą kondycję finansową, sezonowość produkcji oraz możliwość wrogiego przejęcia firmy zrezygnował z planów wejścia na giełdę. 4 kwietnia 2006 roku dokonał oficjalnego otwarcia nowej, własnej hali produkcyjnej firmy Solaris Bus &amp; Coach S.A. w Bolechowie-Osiedlu koło Poznania. Drugi etap rozbudowy nowej fabryki zakończył w 2007 roku. Kolejny trwa od początku 2008 roku.
W okresie od 1 lipca 2007 do 7 lutego 2008 Krzysztof Olszewski rozszerzył dwuosobowy skład Zarządu Spółki Solaris Bus &amp; Coach o Heinza Bartoscha. Przekazał mu odpowiedzialność za działy produkcji, zakupów, logistyki, konstrukcji oraz technologii. Ze względu na różnice w wizji przyszłości i funkcjonowania firmy współpraca została jednak zakończona. W tym samym czasie doradcą firmy „Solaris” w zakresie sprzedaży eksportowej został Wolfgang Presinger. 16 października 2008 roku zrezygnował, na korzyść żony, ze stanowiska Prezesa Zarządu spółki i został Przewodniczącym jej Rady Nadzorczej.
W 2021 wraz z żoną Solange zajął 47. miejsce na liście najbogatszych Polaków magazynu „Forbes” z majątkiem wycenianym na 1,3 mld zł.

</doc>
<doc id="692608" url="https://pl.wikipedia.org/wiki?curid=692608" title="Sarniak pampasowy">
Sarniak pampasowy

Sarniak pampasowy, jeleń pampasowy ("Ozotoceros bezoarticus") – średniej wielkości gatunek ssaka parzystokopytnego z rodziny jeleniowatych (Cervidae).
Systematyka.
Taksonomia.
Takson po raz pierwszy opisany przez K. Linneusza w 1758 roku pod nazwą "Cervus bezoarticus". Jako miejsce typowe autor wskazał „siedlisko w Ameryce Południowej”, zidentyfikowane jako Pernambuco w Brazylii przez O. Thomasa w 1911 roku. Jedyny przedstawiciel rodzaju sarniak ("Ozotoceros") utworzonego przez F. Ameghino w 1891 roku.
Gatunek typowy.
"Cervus bezoarticus" błędnie oznaczony jako "Cervus campestris" 
Występowanie.
Otwarte i suche tereny trawiaste Ameryki Południowej.
Charakterystyka ogólna.
Ciało o lekkiej budowie, ubarwione rudobrązowo lub żółtoszaro. Brak wyraźnej różnicy pomiędzy suknią letnią i zimową. Poroże z trzema rozgałęzieniami. Samce nieco większe, ale dymorfizm płciowy jest słabo zaznaczony. Samce wydzielają silny zapach podobny do zapachu czosnku, wyczuwalny z dużej odległości. U młodych do 2. miesiąca życia występuje szereg jasnych cętek po bokach ciała. Podstawowe dane przedstawia tabelka:
Zagrożenia i ochrona.
Jeleń pampasowy miał duże znaczenie w kulturze Indian Ameryki Południowej. Poławiany dla mięsa i skór. W XIX w. jego skóry eksportowano masowo. Obecnie gatunek zagrożony wyginięciem z powodu utraty siedlisk oraz chorób przenoszonych przez zwierzęta hodowlane. W Czerwonej Księdze IUCN ujęty w kategorii podwyższonego ryzyka (NT).

</doc>
<doc id="692610" url="https://pl.wikipedia.org/wiki?curid=692610" title="Ozotoceros bezoarticus">
Ozotoceros bezoarticus



</doc>
<doc id="692611" url="https://pl.wikipedia.org/wiki?curid=692611" title="Ozotoceros">
Ozotoceros



</doc>
<doc id="692613" url="https://pl.wikipedia.org/wiki?curid=692613" title="Podział administracyjny Konga">
Podział administracyjny Konga

Kongo podzielone jest na 12 departamentów ("départements"):
Departamenty dzielą się na 86 dystryktów i 7 gmin.

</doc>
<doc id="692617" url="https://pl.wikipedia.org/wiki?curid=692617" title="Kasr al-Kabir">
Kasr al-Kabir



</doc>
<doc id="692619" url="https://pl.wikipedia.org/wiki?curid=692619" title="Alcazarquivir">
Alcazarquivir



</doc>
<doc id="692621" url="https://pl.wikipedia.org/wiki?curid=692621" title="Ksar-el-Kebir">
Ksar-el-Kebir



</doc>
<doc id="692635" url="https://pl.wikipedia.org/wiki?curid=692635" title="Pudu">
Pudu

Pudu ("Pudu") – rodzaj ssaka z podrodziny saren (Capreolinae) w obrębie rodziny jeleniowatych (Cervidae).
Zasięg występowania.
Rodzaj obejmuje gatunki występujące w Ameryce Południowej.
Morfologia.
Długość ciała 75–80 cm, długość ogona 3–4 cm, wysokość w kłębie 25–40 cm; długość poroża 5–10 cm; masa ciała 5–14 kg. Rodzaj obejmuje jednych z najmniejszych przedstawicieli jeleniowatych, o krótkim porożu, ciemnym ubarwieniu i krępej sylwetce ciała z krótkimi kończynami.
Systematyka.
Podział systematyczny.
Do rodzaju należą następujące gatunki:

</doc>
<doc id="692636" url="https://pl.wikipedia.org/wiki?curid=692636" title="Klasyczny język grecki">
Klasyczny język grecki



</doc>
<doc id="692640" url="https://pl.wikipedia.org/wiki?curid=692640" title="Rangifer">
Rangifer



</doc>
<doc id="692645" url="https://pl.wikipedia.org/wiki?curid=692645" title="Rangifer tarandus">
Rangifer tarandus



</doc>
<doc id="692649" url="https://pl.wikipedia.org/wiki?curid=692649" title="Tuczępy (województwo lubuskie)">
Tuczępy (województwo lubuskie)

Tuczępy (niem. "Aarhorst") – wieś w Polsce, w województwie lubuskim, w powiecie strzelecko-drezdeneckim, w gminie Drezdenko.
W latach 1975–1998 miejscowość należała administracyjnie do województwa gorzowskiego.
Nazwa.
12 lutego 1948 r. ustalono urzędową polską nazwę miejscowości – Tuczępy, określając drugi przypadek jako Tuczęp, a przymiotnik – tuczępski.

</doc>
<doc id="692658" url="https://pl.wikipedia.org/wiki?curid=692658" title="Rouran">
Rouran

Rouran (Żoużanie), chiń. 柔然, (albo Ruanruan/Ruru, chiń. 蠕蠕, dosł. „Rojące się robactwo”) – lud koczowniczy zamieszkujący pierwotnie w Azji, na północnych granicach Cesarstwa Chińskiego, między Tienszanem a Wielkim Chinganem, oraz utworzona przez niego konfederacja. 
Etnogeneza.
Pochodzenie etniczne Rouran jest sporne. Być może powstali z różnych elementów: zbiegów, niewolników, uciekinierów ze wsi chińskiej i różnych ord Wielkiego Stepu, których połączył wspólny los. Ich pierwszy władca, Yujiulü Mugulü, był niewolnikiem, następnie kawalerzystą Xianbei, wreszcie skazańcem, któremu przed wykonaniem wyroku udało się zbiec w góry. Tam wokół niego zebrali się inni zbiegowie, do których później przyłączyli się poszczególni nomadzi z rodzinami i tak powstała ich orda.
Dzieje polityczne.
Rouran koczowali głównie na terenach obecnej Chałchy (Mongolii Północnej); ich wodzowie rezydowali u podnóży gór Changaj. Największe znaczenie Rouran osiągnęli w okresie między połową IV a połową VI wieku, kiedy trudnili się głównie najazdami na Cesarstwo Chińskie. 
W 338 r. n.e. narzucili zwierzchność koczowniczym Telesom (przodkowie obecnych Jakutów, Ujgurów i Telengitów), a w l. 418–441 podporządkowali sobie plemiona Hu i Yuezhi. Na początku trzeciego dziesięciolecia V w. n.e. stali się gospodarzami na Wielkim Stepie, ale mieli silnego przeciwnika w postaci cesarstwa Północnej dynastii Wei, założonej przez plemię Tuoba. Od 470 r. rozpoczął się zmierzch ich potęgi, choć nie gwałtowny. Najbardziej osłabiło Rouran odejście Telesów, którzy w dolinie Irtyszu założyli własne quasi-państwo Gaoche (dosł. „Wysoki Wóz”), stając się sojusznikami Północnej Dynastii Wei, a tym samym wrogami Rouran. Osłabieni prosili o pokój Tuoba, składając propozycje uznania zwierzchności cesarstwa. W 508 r. Tuoba i Telesowie rozbili ich państwo, ale już w 516 r. nowy władca Rouran, Chounu wziął rewanż na Telesach, a z czaszki ich wodza Miwotu kazał sporządzić sobie puchar. Resztki Telesów zbiegły do Heftalitów, zaś cesarstwo Północnej Dynastii Wei uznało Rouran za lud wasalny.
Jednak niebawem doszło do sporów wśród zwycięzców. W 520 r. Chounu został zamordowany przez matkę, która w ten sposób pomściła śmierć wnuka, zaduszonego na rozkaz ojca wskutek intryg młodej żony Chounu. Podczas tych zamieszek wszyscy pretendenci do tronu rourańskiego znaleźli się w rękach Tuoba. Jeden z nich, Anagui, syn poprzedniego władcy, zniósł zależność chińską i odbudował potęgę ludu Rouran. W 525 r. Anagui pomógł Wei stłumić powstania w warowniach nadgranicznych. Po tym wydarzeniu jego pozycja urosła na tyle, że w 532 r. wysłał na dwór cesarski poselstwo z prośbą o rękę księżniczki Wei dla syna. Wykorzystując rozpad Północnej Dynastii Wei na części Zachodnią i Wschodnią (534 r.) Rouran zniszczyli ostatecznie w 540 r. państwo Telesów. 
Kres hegemonii Rouran na stepach azjatyckich położyli zależni od nich Turkuci, początkowo zamieszkujący góry Ałtaju i specjalizujący się w wytwarzaniu żelaznej broni z miejscowych surowców, z której składali im daniny. 
W 536 r. władca Turkutów, Bumyn (lub Tumyn), przeprowadził udany atak na Telesów, którzy wyruszyli przeciwko Rouran, co umocniło jego autorytet na tyle że cesarstwo Zachodniej Dynastii Wei wysłało do niego poselstwo (data sporna: 535 lub 545 r.). Bumyn sądząc, że jego pozycja jest już wyjątkowo silna wysłał do Anagui posłów z prośbą o rękę jego córki. Spotkał się jednak z odmową i przypomnieniem, że jest tylko „wytapiaczem”, więc nie może występować z taką propozycją. Rozwścieczony tym Bumyn zabił wysłannika Anagui, zrywając tym samym wszelkie kontakty z Rouran i wystąpił z podobną prośbą do cesarza Zachodniej Dynastii Wei (551 r.), która zakończyła się sukcesem. W 552 r. Bumyn uderzył zbrojnie na Rouran; Anagui popełnił samobójstwo, a jego następcy nie stanęli na wysokości zadania z powodu sporów wewnętrznych. Ostatecznie orda Rouran została rozbita (ok. 554/555 r.) przez Turkutów, Kitanów i cesarstwo Północnej dynastii Qi. 
Ponad 3 tys. Rouran zbiegło do Zachodniej Dynastii Wei (555 r.), gdzie ich przyjęto i osiedlono w stolicy, w Chang’anie. Wkrótce Turkuci przysłali poselstwo domagając się wydania wszystkich zbiegów. Chińczycy uczynili temu zadość i wymordowano wszystkich członków rodu panującego i arystokracji Rouran.
Według części badaczy druga grupa Rouran uciekła na zachód i w 558 r. pojawiła się w Europie na północnym przedpolu Kaukazu, gdzie została ochrzczona przez Bizantyńczyków mianem Awarów. Istnieją jednak także inne hipotezy na temat pochodzenia Awarów, których pojawienie się było skorelowane w czasie z upadkiem Rouran.
Gospodarka.
Podstawą ekonomiczną Rouran były głównie łupieskie wyprawy wojenne, zbieranie danin od ludów uzależnionych i pasterstwo. Zboże i tkaniny zdobywali w wyprawach na Chiny, przede wszystkim jednak otrzymywali je w drodze wymiany z ludnością żyznej doliny Turfanu. Towary luksusowe pochodziły prawie wyłącznie z Chin.
Religia.
System wierzeń Rouran odpowiadał wierzeniom innych nomadów Wielkiego Stepu. Wyznawali głównie szamanizm, ale ponieważ byli federacją różnych ludów od początku rozwijały się wśród nich różne religie, przede wszystkim zaś buddyzm. Do religii podchodzili tolerancyjnie i nie wykazywali żadnego fanatyzmu. Buddyści obok Chińczyków i miejscowych szamanów byli intelektualną warstwą ich społeczeństwa. Obyczaje były różnorodne i ulegały rozluźnieniu np. mniszki buddyjskie mogły mieć mężów. Przyczyną tej różnorodności i tolerancji był prawdopodobnie wspomniany wyżej mieszany skład etniczny i społeczny.

</doc>
<doc id="692659" url="https://pl.wikipedia.org/wiki?curid=692659" title="Jelenia Głowa (Grotów)">
Jelenia Głowa (Grotów)

Jelenia Głowa ("Jeleń", "Niedźwiady") – osada wsi Grotów w Polsce, położona w województwie lubuskim, w powiecie strzelecko-drezdeneckim, w gminie Drezdenko, przy drodze wojewódzkiej nr 160.
W latach 1975–1998 osada administracyjnie należała do województwa gorzowskiego.

</doc>
<doc id="692661" url="https://pl.wikipedia.org/wiki?curid=692661" title="Moka">
Moka



</doc>
<doc id="692667" url="https://pl.wikipedia.org/wiki?curid=692667" title="Miejsca wspólne">
Miejsca wspólne



</doc>
<doc id="692668" url="https://pl.wikipedia.org/wiki?curid=692668" title="Aksis">
Aksis

Aksis ("Axis") – rodzaj ssaka z podrodziny jeleni (Cervinae) w obrębie rodziny jeleniowatych (Cervidae).
Zasięg występowania.
Rodzaj obejmuje gatunki występujące w południowej i południowo-wschodniej Azji.
Morfologia.
Długość ciała 130–155 cm, długość ogona 17–30 cm, wysokość w kłębie 55–95 cm; długość poroża u samców 20–110 cm; masa ciała 35–110 kg.
Systematyka.
Podział systematyczny.
"Axis" pojawił się na terenie obecnej Chińskiej Republiki Ludowej pod koniec miocenu. Monofiletyczność "Axis" była wielokrotnie kwestionowana, ale najnowsze analizy filogenetyczne ją potwierdzają. Do rodzaju należą następujące występujące współcześnie gatunki:
Opisano również gatunki wymarłe:

</doc>
<doc id="692669" url="https://pl.wikipedia.org/wiki?curid=692669" title="Axis axis">
Axis axis



</doc>
<doc id="692670" url="https://pl.wikipedia.org/wiki?curid=692670" title="Metallgesellschaft">
Metallgesellschaft

Metallgesellschaft AG - niemiecki koncern założony w 1881 przez Wilhelma Mertona we Frankfurcie nad Menem. Udziałowcami i współzałożycielami przedsiębiorstwa byli ponadto przedsiębiorcy Leo Ellinger i Zacharias Hochschild.
Początkowo koncern prowadził działalność w zakresie handlu hurtowym metalami nieżelaznymi, po zmianie strategii rynkowej na początku XX wieku wykupił udziały w przedsiębiorstwach hutniczych i metalowych oraz przyjął tuż przed I wojną światową strukturę koncernu międzynarodowego - po wykupieniu udziałów w kilkunastu przedsiębiorstwach o podobnym profilu działalności poza granicami Niemiec.
Po I wojnie światowej Metallgesellschaft AG został dofinansowany przez banki amerykańskie i brytyjskie i umocnił znacznie swoją pozycję rynkową - w 1935 uzyskał status monopolu w którego skład wchodziły 44 spółki (w tym 10 zagranicznych) a zatrudnienie osiągnęło ponad 30 tys. ludzi. Kapitał akcyjny w okresie od 1936-1942 wzrósł prawie dwukrotnie (z 42 mln marek do 70 mln).
W 2000 koncern został przemianowany na MG Technologies AG i zmienił profil działalności, w 2005 został przekształcony (wraz z firmami towarzyszącymi) w GEA Group AG ("GEA The Global Engineering Alliance AG") z siedzibą w Bochum w Niemczech. Obecny profil działalności GEA Group AG to inżynieria mechaniczna oraz inżynieria produkcji. Przedsiębiorstwo zatrudnia 17 tys. pracowników a całkowity dochód w 2004 wyniósł 4,1 mld euro, w 2005 zwiększył się do 4,5 mld. GEA Group AG jest notowana na Frankfurckiej Giełdzie Papierów Wartościowych.

</doc>
<doc id="692676" url="https://pl.wikipedia.org/wiki?curid=692676" title="DW269">
DW269



</doc>
<doc id="692677" url="https://pl.wikipedia.org/wiki?curid=692677" title="DW264">
DW264



</doc>
<doc id="692678" url="https://pl.wikipedia.org/wiki?curid=692678" title="Epanodos">
Epanodos

Epanodos (gr. "epánodos", forma zlatynizowana "epanodus"; łac. "regressio") – figura retoryczna, uzupełnienie, zaakcentowanie czegoś, co zostało już wcześniej wyrażone lub też powrót do głównego tematu mowy po wprowadzeniu dygresji.

</doc>
<doc id="692679" url="https://pl.wikipedia.org/wiki?curid=692679" title="Epanodus">
Epanodus



</doc>
<doc id="692681" url="https://pl.wikipedia.org/wiki?curid=692681" title="Warszewka">
Warszewka

Warszewka (do 31 grudnia 2002 "Warszawka") – wieś w Polsce położona w województwie mazowieckim, w powiecie płockim, w gminie Drobin. Obok miejscowości przepływa rzeczka Karsówka, dopływ Raciążnicy.
Nazwa miejscowości, podobnie jak nazwa Warszawa, wywodzi się od imienia Warcisława, zwanego (zdrobniale) "Warszem". 1 stycznia 2003 nastąpiła zmiana nazwy wsi z "Warszawka" na "Warszewka".
W latach 1975–1998 miejscowość administracyjnie należała do województwa płockiego.

</doc>
<doc id="692683" url="https://pl.wikipedia.org/wiki?curid=692683" title="Juan-Juan">
Juan-Juan



</doc>
<doc id="692684" url="https://pl.wikipedia.org/wiki?curid=692684" title="Epanalepsa">
Epanalepsa

Epanalepsa (gr. "epanálēpsis", łac. "resumptio", pol. powtórzenie bezpośrednie) – figura retoryczna, powtórzenie na końcu wypowiedzi wyrazu lub grupy wyrazów, które znajdują się na jej początku, np. ang. "The king is dead, long live the king".

</doc>
<doc id="692688" url="https://pl.wikipedia.org/wiki?curid=692688" title="Powtórzenie bezpośrednie">
Powtórzenie bezpośrednie



</doc>
<doc id="692690" url="https://pl.wikipedia.org/wiki?curid=692690" title="Loci communes">
Loci communes



</doc>
<doc id="692692" url="https://pl.wikipedia.org/wiki?curid=692692" title="Milewo (Minczewo)">
Milewo (Minczewo)

Milewo – część wsi Minczewo (do 31.12.2012 samodzielna wieś) w Polsce położona w województwie podlaskim, w powiecie siemiatyckim, w gminie Drohiczyn.
Według Pierwszego Powszechnego Spisu Ludności w 1921 r. wieś Milewo liczyła 114 mieszkańców (58 kobiet i 56 mężczyzn) zamieszkałych w 18-u domach. Większość mieszkańców miejscowości (85 osób) zadeklarowało wyznanie rzymskokatolickie, zaś pozostałe 29 osób podało wyznanie prawosławne. Podział religijny mieszkańców wsi pokrywał się z ich strukturą etniczną, ponieważ polską przynależność narodową, podobnie jak wyznanie rzymskokatolickie, zgłosiło 85 mieszkańców wsi, a pozostałe 29 osób podało narodowość białoruską. W owym czasie miejscowość znajdowała się w gminie Narojki.
W latach 1975–1998 miejscowość administracyjnie należała do województwa białostockiego.

</doc>
<doc id="692694" url="https://pl.wikipedia.org/wiki?curid=692694" title="Diogo de Silves">
Diogo de Silves

Diogo de Silves (XV wiek) – portugalski żeglarz. W 1427 jako pierwszy Europejczyk odkrył archipelag wysp azorskich położonych na północnym Atlantyku.

</doc>
<doc id="692696" url="https://pl.wikipedia.org/wiki?curid=692696" title="Christian Gimenez">
Christian Gimenez



</doc>
<doc id="692697" url="https://pl.wikipedia.org/wiki?curid=692697" title="Wyspy Hiszpanii">
Wyspy Hiszpanii

Poniższa tabela przedstawia największe wyspy Hiszpanii według powierzchni:

</doc>
<doc id="692698" url="https://pl.wikipedia.org/wiki?curid=692698" title="Apozycja (językoznawstwo)">
Apozycja (językoznawstwo)

Apozycja () – użycie dwóch wyrazów (zwykle rzeczowników) w tej samej formie fleksyjnej, czyli w związku zgody. Drugie (najczęściej) słowo jest przydawką lub dopowiedzeniem pierwszego.
Przykłady apozycji: miasto Łódź, na rzece Wiśle, z prezesem Nowakiem.
Apozycja stosowana jest też jako figura retoryczna i wówczas bywa nazywana epexegesis (łac. "interpretatio"). Przy takim użyciu jedno słowo jakby dointerpretowuje drugie lub nawet je przedefiniowuje.
Przykłady apozycji w literaturze:

</doc>
<doc id="692699" url="https://pl.wikipedia.org/wiki?curid=692699" title="Deckenpfronn">
Deckenpfronn

Deckenpfronn – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Stuttgart, w powiecie Böblingen, wchodzi w skład wspólnoty administracyjnej Herrenberg. Leży w Heckengäu, ok. 15 km na zachód od Böblingen.
Współpraca.
Miejscowość partnerska:

</doc>
<doc id="692700" url="https://pl.wikipedia.org/wiki?curid=692700" title="Transitiones">
Transitiones



</doc>
<doc id="692701" url="https://pl.wikipedia.org/wiki?curid=692701" title="Helena Radlińska">
Helena Radlińska

Helena z Rajchmanów Radlińska (ur. 2 maja 1879 w Warszawie, zm. 10 października 1954 w Łodzi) – polska pedagog, twórczyni pedagogiki społecznej w Polsce. Publikowała pod pseudonimami: "Helena Orsza", "Jerzy Strumiński," "Warszawianin". Zajmowała się także historią oświaty, problematyką czytelnictwa, bibliotekarstwa i książki. Dwie daty w jej działalności naukowej wyznaczyły początek i rozwój tej dziedziny nauki:
Bliskie jej sercu było wychowanie, które traktowała jako klucz do budowania lepszej przyszłości, lepszego jutra. Była osobą bardzo zaangażowaną w działalność niepodległościową i społeczno-oświatową. Jej szczegółową biografię napisał m.in. Wiesław Theiss (książka pt. "Radlińska", „Żak”, Warszawa 1997; ).
Życiorys.
Pochodziła z rodziny żydowskiej Rajchmanów. Rodzina Radlińskiej należała do elity warszawskiej. Ojciec Aleksander Rajchman – współzałożyciel i pierwszy dyrektor Filharmonii Narodowej – dodatkowo zajmował się wydawaniem pisma: „Echo Muzyczne, Teatralne i Artystyczne”, matka – Melania z Hirszfeldów – zajmowała się publicystyką, sama zaś była pisarką. Rodzice byli zaangażowani w działalność artystyczno-społeczną. Rajchmanowie mieli troje dzieci Helenę (1879–1954), Ludwika (1880–1965) i Aleksandra Michała (1890–1940). Cała trójka odniosła sukces zawodowy. Helena na gruncie pedagogiki społecznej, Ludwik na gruncie medycyny (był lekarzem bakteriologiem i prezesem Światowej Rady Zarządzającej UNICEF), Aleksander zaś realizował się jako matematyk. Radlińska już od początku przebywała wśród osób światłych, patriotów działających na szeroką skalę dla kraju; okazją były niedzielne spotkania w domu rodzinnym, w których uczestniczyli m.in.: Henryk Sienkiewicz, Maria Konopnicka, Ignacy Jan Paderewski, Eliza Orzeszkowa. Kontakt nawiązała także m.in. z S. Żeromskim, W. Reymontem, J. Łuszczewską. Jej osobowość kształtowały takie instytucje oświatowe jak: 
W latach 1913–1917 Helena Radlińska współpracowała z Centralnym Biurem Szkolnym, Polskim Związkiem Ludowym, Związkiem Chłopskim, Polskim Stronnictwem Ludowym – Wyzwolenie. Była związana z obozem Józefa Piłsudskiego, Departamentem Wojskowym NKN, Polską Organizacją Wojskową, w których pełniła odpowiedzialne funkcje, była członkiem Naczelnego Komitetu Narodowego. W momencie odzyskania niepodległości zakończyła służbę ze stopniem porucznika.
W roku 1918 pracowała w Ministerstwie Wyznań Religijnych i Oświecenia Publicznego, a następnie współorganizowała Instytut Oświaty i Kultury im. Stanisława Staszica. W czasie wojny polsko-rosyjskiej była oficerem oświatowym do spraw walki z analfabetyzmem.
W latach 1922–1939 prowadziła działalność dydaktyczno-oświatową i naukową w Wolnej Wszechnicy Polskiej. Stanęła na czele Wszechnicy warszawskiej, w której przygotowywała pracowników socjalnych oraz kierowała badaniami naukowymi (badania empiryczne środowiska człowieka: czas wolny, bezrobocie, patologie, świetlice, kluby itp.). Efektem badań empirycznych były pierwsze dzieła H. Radlińskiej: "Wstęp do pedagogiki społecznej", "Stosunek wychowawczy do środowiska społecznego", "Społeczne przyczyny powodzeń i niepowodzeń szkolnych", "Książka wśród ludzi". W WWP wykładała podstawy pedagogiczne i społeczne pracy oświatowej. 
II wojna światowa przerwała jej pracę naukową. Podczas okupacji prowadziła tajne nauczanie. Po wojnie związała się z Uniwersytetem Łódzkim.
Została pochowana na cmentarzu Stare Powązki w Warszawie (kwatera 49-6-25).
Cztery okresy twórczości Heleny Radlińskiej.
Zgłębiając wiedzę na temat twórczości naukowej, a także działalności dydaktycznej omawianej persony można wskazać na cztery okresy jej aktywności.
W tym okresie Radlińska skupiła się na ukazywaniu dziejów kraju, najważniejszych osiągnięciach kultury przybliżając w swoich publikacjach sylwetki wielkich i zasłużonych Polaków mające głównie za cel kształtowanie tożsamości narodowej. Do tych prac należą: broszura "Kto to był Mickiewicz" z 1897, "O naszych pierwszych książkach, dawnych szkołach i uniwersytecie krakowskim" z 1901, "Pogadanki historyczne" z 1905, "Rozwój społeczny Polski" z 1911. Na gruncie tych prac powstały takie wydawnictwa metodyczne jak: "Z metodyki nauczania historii w szkole" (1913), "Nauka rzeczy ojczystych" (1914). Na łamach czasopisma „Książka” w latach 1901–1902 Radlińska krytykowała wydawnictwa dla dzieci.
Podobnie jak wcześniej mieści się tu piśmiennictwo pełne zamówień i apelów do zagorzałej walki o niezależną, wolną od nacisku oświatę i wezwania do czynu narodowowyzwoleńczego, zmierzającego do stworzenia życia społeczno-kulturalnego niepodległego kraju. "Praca oświatowa, jej zadania, metody, organizacja" wydana w 1913 była pierwszym w kraju podręcznikiem prezentującym dzieje, tradycję, teorię oraz metodykę pracy społeczno-oświatowej. H. Radlińska wraz z m.in. z Zofią Daszyńską-Golińską, Jadwigą Dziubińską, Ludwikiem Krzywickim, Władysławą Weychert–Szymanowską stworzyła profesjonalny podręcznik oświaty pozaszkolnej.
Jest to okres najdłuższy, bo trwający 26 lat, a jednocześnie najbardziej owocny czas, w którym powstawały prace naukowe Radlińskiej. Europejskie gremia naukowe, udział w polskich towarzystwach ogólnokrajowych i regionalnych, badania historyczno-teoretyczne, problemy pracy oświatowej, tematyka pracy socjalnej, także badania empiryczne oraz projekty rozwiązań praktycznych – to dość liczne obszary, którymi z wielką skrupulatnością zajmowała się ta działaczka, zaś centralną kategorią tej aktywności była teoria i praktyka pedagogiki społecznej.
W powojennej Łodzi (zob. historia Uniwersytetu Łódzkiego) Helena Radlińska kontynuowała realizację przerwanego przez wojnę programu badań naukowych, zwracając uwagę na szczególne zagadnienie, jakim była problematyka sieroctwa wojennego.
Wpływ Heleny Radlińskiej na pedagogikę społeczną.
Przedmiotem pedagogiki społecznej jest, według Radlińskiej, wzajemne oddziaływanie wpływów środowiska i przekształcających środowisko sił jednostek. Ponieważ ujemne wpływy środowiska na psychikę dziecka krępują rozwój jego sił wewnętrznych i są przyczyną zahamowań i niepowodzeń życiowych, przeto kompensacja tych wpływów stanowi podstawowe zagadnienie pedagogiki społecznej. Jako metodologia badań środowiska zajmuje się owa pedagogika rozpoznawaniem czynników utrudniających rozwój dziecka oraz środków pomagających w ich przezwyciężaniu. Środkami tymi są siły duchowe w środowisku; zadaniem wychowania szkolnego jest siły te odnaleźć i dostosować do właściwości i potrzeb indywidualnych osobnika. Wpływ wychowawczy różnych czynników społecznych jest silniejszy niż działanie szkoły i dlatego szkoła musi skoordynować swoją pracę wychowawczą z działalnością instytucji i zrzeszeń społecznych, musi nawiązać do bezpośrednich zagadnień czerpanych z życia, aby równocześnie przyczynić się do przetworzenia środowiska i zbudowania nowych form życia. Ukazując konieczność uruchomienia i spożytkowania wszystkich sił społecznych, przywiązuje Radlińska duże znaczenie do oświaty pozaszkolnej, pomocy kulturalnej i wszelkiej w ogóle służby społecznej. "Określanie przyczyn badanego stanu w przypadkach wymagających pomocy społecznej oraz odnajdywanie sił, które można uruchomić, czynników, którymi można się posłużyć w celu przeciwważenia braków, zadośćuczynienia niezaspokojonym potrzebom, zapobieżenia grożącym niebezpieczeństwom" – oto, w czym widzi Radlińska istotę służby społecznej, wiążącej z sobą pedagogikę i politykę społeczną. Stając po stronie klasy robotniczej, zmuszonej prowadzić walkę o swoje wyzwolenie spod uścisku społecznego, i upatrując w każdej jednostce ludzkiej wartość swoistą stara się przez całe swe życie otoczyć opieką wychowawczą szczególnie zaniedbanych i upośledzonych. Radlińska odrzuca przesądy arystokratyzmu kulturalnego i pragnie, aby wszyscy na równi korzystali z dóbr wartościowych środowiska przedmiotowego, "Spokojna o jutro myśl proletariusza i jasna lampa w chacie chłopskiej są tak samo koniecznymi warunkami wychowania narodowego, jak nędza, troska i ciemnota, przytłaczające masy ludowe – przeszkodami, przeszkodami, które rozbija się praca oświatowa". W ogóle wymaga ona, aby wychowanie dawało jednostce znajdowanie swego „ja” i ukazywało „ja” innych, aby rozbudzało poczucie całości i odpowiedzialności, łagodziło nieuniknioną walkę uwydatnianiem wartości wspólnych i wdrażaniem do lokalnej oceny „innych”. Jak wychowanie umysłowe nie może poprzestać na biernym przejmowaniu wiedzy, ale musi prowadzić do samodzielnego myślenia i zaprawiać do twórczości, tak wychowanie duchowe powinno przyczynić się do harmonii wiedzy i życia, do istotnej asymilacji dóbr „niewidzialnych”, związania ich z całą treścią przeżyć psychicznych. Praca społeczna, pojęta jako wychowanie, powinna obejmować równocześnie budzenie potrzeb, uświadamianie ideałów, organizowanie sił, uczenie techniki. Nie może ona jednak wdzierać się w tajniki życia indywidualnego i dążyć do przemocy duchowej. Dlatego od pracownika społecznego wymaga Radlińska życzliwego stosunku do wszelkich wartości, poszanowania zadatków indywidualnych, zjednoczenia się i zżycia duchowego z gromadą, wyćwiczenia w obcowaniu z ludźmi. Wartość jego pracy uzależnia Radlińska nie od tego, co on sam czyni, ale od tego, co potrafi wydobyć z gromady, wśród której i z którą pracuje. Ostrzega ona przed niewolniczym trzymaniem się wzorów tradycyjnych i apoteozowaniem przeżytków, jak również przed pochopnym obniżaniem tradycji. „Ulepszanie” życia musi iść w parze z poszanowaniem wartości jednostkowych i zbiorowych oraz z ciągłym ich harmonizowaniem. Działalność wychowawcza powinna zmierzać do wytwarzania więzi szerszej, a to przez wciąganie jednostek do udziału w świadomym używaniu i tworzeniu dóbr kulturalnych. Powinna ona wczuć się w dynamikę życia społecznego, dostrzec linię kierunkową jego rozwoju i za pomocą solidarnej współpracy z innymi ogniskami służby społecznej przyczyniać się do urzeczywistnienia doskonalszej przyszłości.
Radlińska wskazywała, że "pożądaną cechą opieki", a równocześnie miarą jej efektywności, "jest ciągłe wprowadzanie podopiecznego na drogi samodzielności". Postulat ten stanowi konieczną przeciwwagę dla przynależnościowego mechanizmu opieki, a zwłaszcza dla niebezpieczeństwa "zabijania zaradności i odpowiedzialności podlegającej opiece". Jego doniosłość polega na tym, iż wspomaga on jedną z podstawowych funkcji opieki – usamodzielnianie życiowe podopiecznego, a równocześnie stanowi kryterium jej właściwego przebiegu.
Od autorki tylu dzieł, pionierki w wyzwalaniu aktywności społecznej i kulturowej mas zaniedbanych, która przyczyniła się do rozwoju pedagogiki społecznej wymagałoby się zdefiniowania, lub wyjaśnienia, co za się kryje za pojęciem pedagogika społeczna, na polu, której tyle zdziałała jest, jednakże Helena Radlińska nigdy takiej definicji w swojej pracy nie zamieściła. Aleksander Kamiński zastanawiając się nad definicją pedagogiki społecznej napisał: "Helena Radlińska zawsze unikała sformułowania definicji pedagogiki społecznej. (…) miała prawdopodobnie to samo poczucie, które towarzyszyło wszystkim dziesięcioleciom jej pracy: kształtowana przez nią gałąź pedagogiki wydawała się wciąż rozwijającą się, płynna, daleka od stabilizacji, od wyraźnego ograniczenia zasięgu: od ostatecznego zakotwiczenia się w określonym miejscu wielkiego zespołu nauk społecznych".
Koncepcja pedagogiki społecznej według Heleny Radlińskiej.
Koncepcja pedagogiki społecznej Heleny Radlińskiej jest koncepcją specyficzną. Przyjmuje ona dość szeroki sposób rozumienia świata społecznego. Jej poglądy w tym względzie są wypadkową wielu ówczesnych teorii społecznych, odnoszących się do życia społecznego, teorii przyjmowanych na gruncie filozofii społecznej, socjologii, czy też przyjmowanych w ówczesnej odradzającej się polskiej polityce społecznej. Można powiedzieć, że ostatecznie koncepcja pedagogiki społecznej Heleny Radlińskiej jest wysoce humanistyczna i personalistyczna, gdyż w centrum jej koncepcji znajduje się człowiek i troska o rozbudzenie jego twórczej aktywności społecznej.

</doc>
<doc id="692705" url="https://pl.wikipedia.org/wiki?curid=692705" title="Nufringen">
Nufringen

Nufringen – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Stuttgart, w powiecie Böblingen, wchodzi w skład wspólnoty administracyjnej Herrenberg. Leży w Schönbuch, ok. 12 km na południowy zachód od Böblingen, przy autostradzie A81 i drodze krajowej B14.

</doc>
<doc id="692706" url="https://pl.wikipedia.org/wiki?curid=692706" title="Conversio">
Conversio



</doc>
<doc id="692708" url="https://pl.wikipedia.org/wiki?curid=692708" title="Stare Krzywki">
Stare Krzywki

Stare Krzywki ("Lipowo") – osada wsi Przeborowo w Polsce, położona w województwie lubuskim, w powiecie strzelecko-drezdeneckim, w gminie Drezdenko.
W latach 1975–1998 osada administracyjnie należała do województwa gorzowskiego.

</doc>
<doc id="692709" url="https://pl.wikipedia.org/wiki?curid=692709" title="Czytal">
Czytal



</doc>
<doc id="692713" url="https://pl.wikipedia.org/wiki?curid=692713" title="Altdorf (powiat Böblingen)">
Altdorf (powiat Böblingen)

Altdorf – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Stuttgart, w powiecie Böblingen, wchodzi w skład związku gmin Holzgerlingen. Leży w Schönbuch, ok. 6 km na południe od Böblingen, przy drodze krajowej B14.

</doc>
<doc id="692722" url="https://pl.wikipedia.org/wiki?curid=692722" title="Sims 2">
Sims 2



</doc>
<doc id="692723" url="https://pl.wikipedia.org/wiki?curid=692723" title="Sims II">
Sims II



</doc>
<doc id="692724" url="https://pl.wikipedia.org/wiki?curid=692724" title="Spółgłoska twardopodnibienna">
Spółgłoska twardopodnibienna



</doc>
<doc id="692725" url="https://pl.wikipedia.org/wiki?curid=692725" title="Peter Fonda">
Peter Fonda

Peter Henry Fonda (ur. 23 lutego 1940 w Nowym Jorku, zm. 16 sierpnia 2019 w Los Angeles) – amerykański aktor, scenarzysta oraz reżyser filmowy i telewizyjny. Pochodził z aktorskiej rodziny – syn Henry’ego, brat Jane, ojciec Bridget.
Życiorys.
Wczesne lata.
Urodził się w Nowym Jorku jako syn aktora Henry’ego Jaynesa Fondy (ur. 16 maja 1905, zm. 12 sierpnia 1982) i finansistki Frances Sophii z domu Seymour (ur. 14 kwietnia 1908, zm. 14 kwietnia 1950). Jego starsza siostra Jane (ur. 21 grudnia 1937) została aktorką-aktywistką. Z pierwszego małżeństwa matki miał siostrę przyrodnią Frances de Villers Brokaw (1931–2008). Kiedy miał dziesięć lat, jego matka popełniła samobójstwo w szpitalu psychiatrycznym Craig House w nowojorskim Beacon.
W jedenastym roku życia przypadkowo postrzelił się w żołądek i prawie umarł. Przez kilka miesięcy przebywał w Nainital, zanim powrócił do zdrowia. Kilka lat później powrócił do tego incydentu z Johnem Lennonem i George Harrisonem, biorąc LSD. Powiedział: „Wiem, jak to jest być martwym”. To stało się źródłem inspiracji piosenki The Beatles „She Said She Said” (1966).
Studiował aktorstwo w Omaha Community Playhouse w Omaha w stanie Nebraska. W 1954 roku ukończył Fay School w Southborough. W latach 1957–60 uczęszczał na University of Nebraska Omaha. W 1960 dołączył do Omaha Community Playhouse, gdzie zaczynało swoją karierę wielu aktorów, włącznie z jego ojcem i Marlonem Brando.
Kariera.
W 1961 roku zadebiutował na Broadwayu w roli szeregowego Roberta Oglethorpe w spektaklu "Blood, Sweat and Stanley Poole" w Morosco Theatre. W 1962 wystąpił w przedstawieniu "Under the Yum Yum Tree" w nowojorskim Mineola Playhouse. Rok potem trafił na ekran jako dr Mark Cheswick w komedii romantycznej Universal "Tammy i doktor" ("Tammy and the Doctor", 1963) z Sandrą Dee. Za rolę Weavera w dramacie wojennym Carla Foremana "Zwycięzcy" ("The Victors", 1963) był nominowany do nagrody Złotego Globu jako Nowy Gwiazdor Roku. Robert Rossen, który wyreżyserował uhonorowanego Oscarem "Gubernatora" ("All the King’s Men"), zaangażował go do roli Stephena Evshevsky, pacjenta chcącego popełnić samobójstwo w dramacie "Lilith" (1964) u boku Warrena Beatty, Jean Seberg, Kim Hunter i Gene’a Hackmana.
W melodramacie "Młodzi kochankowie" ("The Young Lovers", 1964) z Nickiem Adamsem grał główną rolę studenta sztuki, a w komediowym westernie "Wanda Nevada" (1979) z Brooke Shields był hazardzistą Beaudrayem Demerille.
Sławę przyniósł mu "Swobodny jeździec" ("Easy Rider", 1969) – Fonda nie tylko zagrał w nim jedną z głównych ról, ale był także współtwórcą scenariusza i współproducentem filmu. Zrealizowane wspólnie z Dennisem Hopperem dzieło, opowiadające o podróży dwóch motocyklistów przez Południe USA w burzliwych latach 60., szybko zyskało status filmu kultowego, a Fonda do dziś jest kojarzony głównie z rolą Wyatta. Stał się bohaterem piosenki „She Said She Said” (1966) Beatelsów. W tym samym roku został aresztowany za udział w antywojennej demonstracji.
Miał na swoim koncie dwie nominacje do Oscara, za scenariusz "Swobodnego jeźdźca" oraz główną rolę Ulyssesa „Ulee” Jacksona w "Złocie Uleego" (1997) – także Złoty Glob dla najlepszego aktora w filmie dramatycznym. Ponownie został nagrodzony Złotym Globem w kategorii Złoty Glob dla najlepszego aktora drugoplanowego w serialu, miniserialu lub filmie telewizyjnym za rolę Franka O’Connora w Showtime "Pasja Ayn Rand" ("The Passion of Ayn Rand", 1999).
Życie prywatne.
Był trzykrotnie żonaty. W 1960 roku poznał Susan Jane Brewer, z którą się ożenił 8 października 1961. Z tego małżeństwa urodziło się dwoje dzieci: córka Bridget (ur. 27 stycznia 1964) i syn Justin (ur. 9 lipca 1966). 16 kwietnia 1972 rozwiedli się. 11 listopada 1975 roku poślubił Portię Rebeccę Crockett. W 2011 doszło do rozwodu. W 1989 roku romansował z Veruschką von Lehndorff. 19 czerwca 2011 ożenił się z Margaret DeVogelaere.
Zmarł 16 sierpnia 2019 w swoim domu w Los Angeles w wieku 79 lat z powodu problemów z oddychaniem. Zmagał się od dawna z rakiem płuc i w ostatnim czasie swojego życia regularnie bywał w szpitalu.

</doc>
<doc id="692727" url="https://pl.wikipedia.org/wiki?curid=692727" title="Hildrizhausen">
Hildrizhausen

Hildrizhausen – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Stuttgart, w powiecie Böblingen, wchodzi w skład związku gmin Holzgerlingen. Leży w Schönbuch, ok. 7 km na południe od Böblingen.

</doc>
<doc id="692728" url="https://pl.wikipedia.org/wiki?curid=692728" title="Grzmikoło">
Grzmikoło

Grzmikoło – mała kolonia w Polsce położona w województwie lubuskim, w powiecie strzelecko-drezdeneckim, w gminie Dobiegniew.
W latach 1975–1998 miejscowość administracyjnie należała do województwa gorzowskiego.

</doc>
<doc id="692730" url="https://pl.wikipedia.org/wiki?curid=692730" title="Martin Hoffmann">
Martin Hoffmann

Martin Hoffmann (ur. 22 marca 1955 w Gommern) – były niemiecki piłkarz występujący na pozycji napastnika.
Hoffmann przez całą karierą występował w pochodzącym z NRD klubie 1. FC Magdeburg, gdzie występował w latach 1968–1987. Ogółem w 255 występach w barwach klubu zdobył 78 goli. Wraz z zespołem z Magdeburga wywalczył tytuł mistrzowski w latach 1972, 1974 i 1975, a także Puchar NRD w latach 1969, 1973, 1978, 1979 i 1983. Największym sukcesem w karierze Hoffmanna jest zdobycie wraz z zespołem Pucharu Zdobywców Pucharów po zwycięstwie 8 maja 1974 w Rotterdamie nad zespołem A.C. Milan 2:0.
Hoffmann występował także w narodowej kadrze Niemieckiej Republiki Demokratycznej. W występach w latach 1973–1981 pojawił się na boisku 66 razy, zdobywając 16 goli. Wraz z reprezentacją uczestniczył na MŚ 1974 w RFN. W roku 1976 wraz z drużyną narodową zdobył złoty medal na IO 1976 w Montrealu, pokonując w finale reprezentację Polski.
Hoffmann po zakończeniu kariery zawodniczej był trenerem zespołu 1. FC Magdeburg w sezonach 1994/1995 i 2002/2003.

</doc>
<doc id="692733" url="https://pl.wikipedia.org/wiki?curid=692733" title="Communicatio">
Communicatio

Communicatio (łac. "commūnicātiō", gr. "anakoínōsis", pol. pozorowana narada) – figura retoryczna, odwołanie się mówcy do słuchaczy, oddanie im sprawy do rozstrzygnięcia.

</doc>
<doc id="692734" url="https://pl.wikipedia.org/wiki?curid=692734" title="Okno termiczne">
Okno termiczne

Okno termiczne - podstawą tego typu okna jest szyba tzw. "stopsol". Promieniowanie słoneczne przenika swobodnie do wewnątrz i jest zatrzymywane. Okna tego typu można rozpoznać po niebieskawym odcieniu tafli szkła, gdy oświetli je słońce.

</doc>
<doc id="692735" url="https://pl.wikipedia.org/wiki?curid=692735" title="Cervus">
Cervus



</doc>
<doc id="692741" url="https://pl.wikipedia.org/wiki?curid=692741" title="Jeremy Sumpter">
Jeremy Sumpter

Jeremy Robert Myron Sumpter (ur. 5 lutego 1989 w Monterey) – amerykański aktor filmowy i telewizyjny.
Życiorys.
Dorastał w małym miasteczku, w Kentucky, w towarzystwie dwóch sióstr – Jessiki i Jennifer. W wieku 6 lat został zaproszony do programu "Gifted Arts", gdzie malował i tańczył. Początkowo nie przejawiał zainteresowania aktorstwem. Wszystko zaczęło się zmieniać po wygranej w International Model i Talent Association. Zaraz potem zwyciężył w Pre-Teen Male Model of the Year. Te osiągnięcia spowodowały, że w 2000 wraz z rodziną przeniósł się do Los Angeles, by być bliżej Hollywood.
Karierę aktorską rozpoczął w wieku 10 lat. Po raz pierwszy pojawił się na ekranie w epizodycznej roli w serialu "Ostry dyżur". Pierwszy film z jego udziałem to "Ręka Boga". Później zagrał m.in. w "Pamiętnym lecie" i "Piotrusiu Panie".

</doc>
<doc id="692742" url="https://pl.wikipedia.org/wiki?curid=692742" title="Ulica Henryka Sienkiewicza w Radomiu">
Ulica Henryka Sienkiewicza w Radomiu

Ulica Henryka Sienkiewicza – ulica w dzielnicy Śródmieście. Łączy ulicę Piłsudskiego z ulicą 25 Czerwca. Krzyżuje się z ulicami Moniuszki i Mickiewicza.
Historia.
Ulicę zaprojektowaną ok. 1860 zbudowano po 1885 w związku z uruchomieniem, przebiegającej przez Radom, kolei Iwanogrodzko-Dabrowskiej. 16 grudnia 1906 przed budynkiem zarządu żandarmerii gubernialnej radomskiej pod numerem 4 miał miejsce udany zamach działaczy socjalistycznych, Stanisława Wernera i Stanisława Hempla na naczelnika policji gubernialnej, płk. Siemiona von Płotto.
Nazwa.
Nazwa ulicy wielokrotnie ulegała zmianom:
Architektura.
Przy ulicy znajduje się wiele obiektów zabytkowych, powstałych głównie w XIX i na początku XX wieku:
Do rejestru zabytków Narodowego Instytutu Dziedzictwa wpisane są następujące obiekty:
Do Gminnej Ewidencji Zabytków Miasta Radomia, oprócz obiektów z rejestru zabytków, wpisane są też budynki:

</doc>
<doc id="692744" url="https://pl.wikipedia.org/wiki?curid=692744" title="Fiałkowo">
Fiałkowo

Fiałkowo – osada w Polsce położona w województwie wielkopolskim, w powiecie poznańskim, w gminie Dopiewo.
W latach 1975–1998 miejscowość administracyjnie należała do województwa poznańskiego.

</doc>
<doc id="692745" url="https://pl.wikipedia.org/wiki?curid=692745" title="Piramida Senusereta II">
Piramida Senusereta II

Piramida Senusereta II – piramida władcy starożytnego Egiptu Senuserete II, z okresu Średniego Państwa, z XII dynastii. Położona jest na skraju oazay Fajum, około 3 kilometry na północ od współczesnej arabskiej wioski El-Lahun.
Nazwa piramidy.
W starożytności nazywała się "„Mocny jest Senuseret”".
Kompleks grobowy.
Kompleks grobowy Senusereta II składa się z:
Wymiary i konstrukcja piramidy.
Piramida powstała wokół skalnego, naturalnego rdzenia o wysokości około 12 metrów. Na tej podstawie zbudowano kwadratowy szkielet z kamiennych ścian oporowych, podzielono go dwoma murami z potężnych bloków wapienia, a wolne przestrzenie w ten sposób wydzielone wypełniono suszonymi cegłami mułowymi. Całość wykończono, stosując także cegły mułowe. Zewnętrzne powierzchnie bocznych ścian pokryto okładziną z najwyższej jakości wapienia. Jej pierwotna wysokość wynosiła 48 metrów, a długość boku podstawy 106 metrów, jej ściany boczne nachylone były pod kątem 43°. Współcześnie piramida ta jest całkowicie zrujnowana, przypominając niewielką stertę kamieni i gruzu. Wejście do niej znajduje się (nietypowo) po jej południowej stronie pod posadzką grobowca jednej z księżniczek, córek władcy. Od wejścia wiedzie korytarz do pionowego szybu o głębokości 25 metrów. Od szybu prowadzi dalej w głąb korytarz wykuty na głębokości 12 metrów. Wiedzie on kręto pod górę, docierając do granitowej komory grobowej. Komora grobowa o wymiarach 3 m wysokości, 5 m długości i 3 m szerokości wykuta została w pojedynczym bloku czerwonego granitu o wadze około 100 ton i została wsunięta w skalne podłoże na głębokość 12 metrów. Nad nią wzniesiono piramidę władcy. W komorze grobowej znajduje się sarkofag z różowego granitu, usytuowany w jej zachodniej stronie.
Szyb (jedyny znany współcześnie), który prowadzi do komory grobowej jest o 48 cm węższy od sarkofagu. Prawdopodobnie istnieje więc inny, którym wniesiono go do wnętrza piramidy. Wejście do piramidy odkrył w 1889 roku William Flinders Petrie. Na podstawie starożytnych „graffiti”, odczytanych z resztek pozostałości wapiennej okładziny, wysnuto wnioski, że piramida Senusereta II już w starożytności była używana jako kamieniołom w czasach Ramzesa II. W czasie prac wykopaliskowych, prowadzonych tu na początku XX wieku n.e., w jednym z szybów grobowych, należącym do księżniczki Sithathoriunet, leżącym w sąsiedztwie piramidy władcy, odkryto wspaniałe okazy biżuterii z czasów Średniego Państwa, a w samej komorze grobowej władcy znaleziono królewski ureusz – kobrę, symbol władzy królewskiej, wykonaną ze złota, lapis-lazuli i karneolu.

</doc>
<doc id="692746" url="https://pl.wikipedia.org/wiki?curid=692746" title="Kurt Obitz">
Kurt Obitz

Kurt Obitz, Pogorzelski (ur. 16 stycznia 1907 w Brzozowie, zm. 26 sierpnia 1945 w Lautrach w Niemczech) – lekarz weterynarii, dziennikarz, jeden z najwybitniejszych działaczy mazurskich, a zarazem polityków wschodniopruskich nastawionych propolsko w dwudziestoleciu międzywojennym, naukowiec – parazytolog.
Życiorys.
Urodził się 16 stycznia 1907 w Brzozowie (wówczas Brosowen) w powiecie węgorzewskim w Rejencji gąbińskiej Prus Wschodnich, gdzie jego rodzice – Fryderyk Krystian Obitz i Ludwika Karolina Obitz z domu Bartk, posiadali gospodarstwo o powierzchni 380 morgów. Przodkowie Obitzów przybyli do Prus Wschodnich prawdopodobnie ze Śląska w XVII wieku po Wojnie Trzydziestoletniej.
W Królewcu, gdzie jego rodzina posiadała dwa domy, uczęszczał do gimnazjum, które ukończył w 1925. Następnie rozpoczął studia w Wyższej Szkole Weterynaryjnej w Berlinie, gdzie był wyróżniającym się studentem. Już wtedy krystalizowało się w nim poczucie odrębności i mazurskiej samoidentyfikacji. Szybko stało się to znane zarówno władzom uczelni, jak i Wschodniopruskiej Służbie Ojczyźnianej (Heimatdienst). Wiedziano, że ma kontakty z kołami polskimi: "Gazetą Olsztyńską" i "Mazurskim Przyjacielem Ludu", za co pozbawiono go pomocy materialnej (darmowe obiady, zwolnienie z czesnego, stypendium), ale nie relegowano z uczelni, obawiając się reakcji polskiej propagandy. Pozostał jednak pod dyskretną obserwacją niemieckiej policji. W Berlinie Obitz nawiązał kontakt z mazurskimi działaczami rozbitego w Ełku Masurenbundu, m.in.: braćmi Janem i Gustawem Sawitzkimi, A. Szymańczykiem, doktorem Dziobkiem; wspólnymi siłami reaktywowali w Berlinie Związek Mazurów – Masurenbund, 20 listopada 1926 i założyli Centralną Radę Mazurów, jako przeciwwagę dla Heimatdienstu – Wschodniopruskiej Służby Ojczyźnianej.
1 maja 1929 roku ukazał się pierwszy numer pisma pt. Cech" – Masurisscher Brief", a od nr 2: Cech – Organ des Masurenbundes", z podtytułem "Gwara nasa, trzymaicie się!", później: "Wiara nasa, trzymaicie się!" – znaczy to: Mazurzy trzymajcie się razem, nie dajcie się przeciwnościom losu, bądźcie sobą... Cyklicznie ukazywał się felieton pisany gwarą mazurską pt. "Fryc z Płowcow soli im!". Początkowo miesięcznik wychodził w maszynopisie, a od listopada 1930 był drukowany i ukazywał się do 1933. Kurt Obitz stał się w tym środowisku postacią numer jeden, został przewodniczącym centrali Związku Mazurów i redaktorem odpowiedzialnym "Cechu" oraz autorem większości tekstów w piśmie.
"Jesteśmy Mazurami" – głosił po niemiecku "Cech" – "to znaczy, że jesteśmy pośród niemieckiej narodowości państwowej odrębnym narodem z odrębnymi cechami, odziedziczonymi po odwiecznych polskich przodkach. Wyrośliśmy w odrębnym otoczeniu. Oblicze wschodniej ziemi odcisnęło się na naszym dzieciństwie. W godzinach najgłębszego cierpienia powoduje to, że nasz głęboki wzrok patrzy na to oblicze swoimi oczyma pełnymi wdzięczności. To jest nasz prawdziwy wzrok,to jest nasz los, i i on jest mazurski i nie niemiecki... Choć żyjemy z Niemcami w pokoju i sprawiedliwości w jednym państwie, uczestnicząc we wspólnej produkcji i konsumpcji... Ale jesteśmy odrębnym narodem, jesteśmy Mazurami.(...)Tego głodu bycia sobą nie można uciszyć i wewnętrzny głos woła do nas i woła bezustannie, niby głos żywcem pogrzebanego".
Dążeniem Związku Mazurskiego było urzeczywistnienie przeświadczonych i zagwarantowanych w Konstytucji praw kulturalno-ekonomicznych. "Cech walczy z politycznym i gospodarczym upośledzeniem, występuje przeciwko bojkotowaniu i terroryzowaniu Mazurów, walczy o Prawdę, Wolność i Prawo! Mazur też jest człowiekiem i chce tak żyć i być traktowany".
W bardzo krótkim czasie "Cech" stał się bardzo popularny wśród Mazurów żyjących w Niemczech, jak i na samych Mazurach. Jak pisał z Ełku wicekonsul do Konsulatu RP w Olsztynie w czerwcu 1931 (...) Obitz w piśmie swym "Cech" umiał uderzyć we wrażliwą stronę życia mniejszości, poruszając z jednej strony jej interesy socjalne (...) z drugiej zaś strony przypominając Mazurom ich odrębne pochodzenie i mowę. W wielu przypadkach pismo "Cech" jest tu milej widziane niż "Mazur", który ma wyraźnie polskie oblicze..."
Kurt Obitz angażując się w działalność Związku Mazurów i wydawanie "Cechu", jednocześnie studiował. Dyplom ukończenia studiów otrzymał 25 stycznia 1930, natomiast 31 maja – stopień doktora medycyny weterynaryjnej za pracę pt. "O rozprzestrzenianiu się niektórych robaków i pierwotniaków pasożytniczych bydła na obszarze depresji łąkowych Równiny Północno Niemieckiej, okręgu Westhavelland" (Berlin 1930).
Przez następny rok pracował zarobkowo w rzeźni w Hamburgu. Był w stałym kontakcie z uczelnią, rozwijał swoją wiedzę w dziedzinie parazytologii w tamtejszym Instytucie Chorób Tropikalnych. Współpraca zaowocowała otrzymaniem asystentury w Wyższej Szkole Weterynaryjnej w Berlinie od 1 kwietnia 1931 roku. Zarówno Obitz, jak i jego promotor – profesor Nöller, zaczęli być szykanowani i zastraszani. Napaści i bojkoty zajęć ze strony studentów Hitlerjugend osiągnęły apogeum 13 maja 1931, gdy ukazał się wiersz dr Obitza "Masurische Jugend".
Młodzieży Mazurska
w wolnym tłumaczeniu Marii Zientary-Malewskiej
Mazurska Młodzieży na szańce! Idź naprzód ludowa młodzieży! Już świt się rumieni na wschodzie, Dzień naszej wolności się zbliżył.
Pamiętni na polskość praojców, Z oczu piasek wam wytrzeć się godzi, Czerwone sztandary łopocą, Dla Ludu Ojczyzna się rodzi.
Po nagonce ze strony niemieckich nacjonalistów 16 maja 1931 roku został usunięty z uczelni, a jego sytuacja materialna stała się trudna. Został okrzyknięty zdrajcą narodu niemieckiego i "polskim szpiegiem", nie wspominając o innych inwektywach; nie mógł znaleźć pracy, w prasie trwała polityczna nagonka na niego. Zaskarżył decyzję usunięcia z uczelni do sądu, pomagał mu wówczas radca prawny Związku Polaków w Niemczech dr Bruno Opęchowski. Wyrok był niekorzystny – sąd stwierdził, że Kurt Obitz jest wrogiem państwa niemieckiego. Odpowiedzią redakcji pisma "Cech" był wiersz...
MASURI, OJCYZNO MOJA
"...Teraz wiemy, cego się nase hakatyści bojo, a to jest: nasej pieśni. Bendziem im teraz tak długo spiewać, az się do tego przynałozo (...) Jo jesce wiencej pieśniow złuzułem. Dziś ich ale wsystkich w "Cech" nie wsadze. Pocekam, jaki hałas nase nacjonaliści na to pieśnio rozpocno..."
"Mazuri ojcyzno moja, płakający kwiatusku Dusi cie śmiertelna trwoga, dusi cię bez przestanku Mazuri, ten biedny Narod, na zagładę skazany; Prec od losow, prec i od wód, opuscaj twoje strony. A choć ci się serce kraje, wypieraj się mowy twej; I w kościele, mój Ty Panie, nie wstydzo się hańby tej. Każdy obłok, kazde zorze, światkiem so nasej męki; Każdy pacierz, o mój Boze, usłys nasych menk jęki. Darmo błagajonce słowa, posłuchu nie znajdziemy Od Olecka do Działdowa do walki wstać musimy."
W czerwcu 1931 otrzymał zaproszenie od Rady Wydziału Weterynarii Uniwersytetu Warszawskiego do objęcia asystentury przy katedrze parazytologii. Dzięki życzliwości i pomocy dr Czesława Stankiewicza i korzystając ze wspomnianego zaproszenia Obitz wyjechał do Polski. Na Uniwersytecie Warszawskim pierwsze kroki stawiał jednak w Katedrze Chorób Wewnętrznych, a następnie w Katedrze Zoologii i Parazytologii. Jego losy berlińskie szeroko relacjonowano w prasie polskiej. W Polsce Obitz liczył na pracę lekarza weterynarii w Działdowie (jedynym powiecie na Mazurach, który po plebiscycie w 1920 przypadł Polsce), jednak słaba znajomość języka polskiego uniemożliwiła mu przyjęcie tego stanowiska. W Warszawie poznał przyszłą żonę Helenę Szylską, z którą 5 stycznia 1933 wziął ślub w tamtejszym kościele ewangelickim. W tym czasie miały również miejsce spotkania i rozmowy z wybitnym polskim pisarzem Melchiorem Wańkowiczem. Wywarł on na pisarzu ogromne wrażenie, a spotkanie w mieszkaniu przy ul. Puławskiej zostało sugestywnie zrelacjonowane w książce o Prusach Wschodnich:
"dr Kurt Obitz nie może sobie wytłumaczyć, dlaczego tak obco się czuje w niemieckiej kulturze(...) Jedno wie – że kocha swój kraj, ziemię na której wyrósł, miłością jakąś odrębną, że z duszami ludzi tej ziemi łączą go jakieś tajemne, nieznane, a mocne nici."
Melchior Wańkowicz, Na tropach Smętka, Kraków 1988 r.
1 września 1935 roku powstaje w Puławach Zakład Parazytologii i Chorób Inwazyjnych jako Dział Parazytologii Wydziału Weterynaryjnego Państwowego Instytutu Naukowego Gospodarstwa Wiejskiego w Puławach. Pierwszym kierownikiem został dr Kurt Obitz. Zajmował się wówczas ze swoim zespołem zagadnieniami zwalczania chorób pasożytniczych zwierząt gospodarczych. Jego główne zainteresowania dotyczyły gza bydlęcego dużego, jego biologii oraz zwalczania i zapobiegania gzawicy bydła. Położył duże zasługi w dziedzinie polskiej parazytologii stosowanej. Wcześniej interesowano się głównie jej stroną teoretyczną. Obok opracowania metod walki z inwazjami pasożytniczymi opracowano terapie przeciwpasożytnicze, a w szczególności przeciwmotyliczne i przeciw gzowi bydlęcemu.Pracował naukowo wspólnie z profesorem Witoldem Stefańskim nad zagadnieniami parazytologicznymi bydła, koni oraz gza bydlęcego; ze Stanisławem Wadowskim w zwalczaniu pasożytów zwierząt domowych. Publikował swoje prace w "Pamiętniku Puławskim" i "Wiadomościach Weterynaryjnych". Był delegowany w celach naukowych do Instytutu Pasteura w Algierze, Zakładu Parazytologii Uniwersytetu Paryskiego, Instytutu Weterynarii w Budapeszcie. Brał udział w XIII Międzynarodowym Kongresie Weterynaryjnym w Zurychu. W 1937 roku został powołany na członka Rady Naukowej Wydziału Weterynaryjnego w Puławach, a w marcu 1939 roku został członkiem Naukowej Rady Weterynaryjnej przy Ministrze Rolnictwa. Równocześnie z karierą zawodową angażował się w działalność polityczną na rzecz Mazurów.
W 1933 jesienią powołano Mazurski Komitet Opieki Kulturalnej nad Rodakami z siedzibą w Warszawie. Informacje o jego istnieniu i działalności ujrzały światło dzienne po przeszło 40 latach dzięki publikacji historyka Andrzeja Chojnowskiego pt. "Związek Mazurów w Działdowie (1935–1939)". Mazurski Komitet opracował wiele memoriałów mających na celu zmianę polityki polskich władz państwowych wobec Mazurów powiatu działdowskiego, wśród jego członków był dr Kurt Obitz. Odwiedzał kilkakrotnie Prusy Wschodnie, gdzie kontaktował się z działaczami. Utrzymywał kontakty z działaczami Związku Mazurów – Masurenbundu w Niemczech oraz z działaczami Związku Mazurów w Działdowie. Brał czynny udział w życiu społeczno-kulturalnym ewangelików polskich. Zbierał materiały związane z historią i folklorem mazurskim. Uczestniczył w zebraniu organizacyjnym Związku Mazurów w Działdowie w 1935 i został przewodniczącym Komisji Rewizyjnej. W ramach działania Związku prowadził cykl wykładów z historii Mazur – opracował wtedy "Dzieje ludu mazurskiego" (Działdowo 1937). Była to pierwsza próba ukazania problemów społecznych Mazurów na podstawie materiałów źródłowych oraz osobistych doświadczeń i poglądów autora m.in. ukazał swój punkt widzenia na rolę Związku Mazurów. Wskazał wówczas, iż Związek Mazurów w Działdowie jest "pierwszą reprezentacją Mazurów uznaną w wolnej Polsce", a społeczeństwo polskie winno mieć do niej zaufanie i uszanować walkę ludu mazurskiego, który "opuszczony przez Polskę", toczył wielowiekowy samotny bój o zachowanie mowy i ziemi ojczystej. "Dzieje ludu mazurskiego" zostały przetłumaczone na język niemiecki i opublikowane jako praca anonimowa pt. "Geschichte das Masurischen Volkes" przez Tajne Archiwum Państwowe w Berlinie-Dahlem w 1938.
Kontakty dr Kurta Obitza ze środowiskiem mazurskim nasiliły się po przybyciu do Działdowa z Prus Wschodnich wybitnego działacza mazurskiego ruchu ludowego Gustawa Leydinga-juniora. Wspólnie z miejscowymi działaczami: Karolem Małłkiem i Janem Jagiełką-Jagertalem, próbowali oni ożywić działalność Związku Mazurów. Wtedy już w poglądach Kurta Obitza wyraźne były zainteresowania przyszłością całego regionu Prus Wschodnich – kraju o spuściźnie wieloetnicznej i wielokulturowej. Poza lokalnymi działaczami mazurskimi kontaktował się także z działaczami litewskimi w Prusach Wschodnich: Albinasem Briedisem i A. Umbrasem.
Wielkie znaczenie dla młodego wówczas artysty – Hieronima Skurpskiego miała obecność w środowisku działdowskim dr Obitza i jego entuzjazm dla kultury polskiej. To za jego pośrednictwem młody malarz zetknął się z twórczością drzeworytniczą i literacką Roberta Budzynskiego z "wieloimienną" przeszłością regionu, ale i ze szczególnie bliską Obitzowi kulturą litewską. Znana była fascynacja Obitza twórczością plastyczno-muzyczną Mikalojusa K. Čiurlionisa i szerzej kulturą litewską. Wynikało to zapewne z korzeni rodzinnych, gdyż matka jego była pochodzenia litewskiego. Mieszkając już w Puławach przyjeżdżał specjalnie do Warszawy, gdzie opiekował się Walterem i Fryderykiem Późnymi – studentami dziennikarstwa pochodzącymi z Mazur. Sądzono, że jeśli Polska odzyska Prusy Wschodnie, to on zostanie wojewodą na Mazurach.
II wojna światowa.
Na początku 1939 rozpoczęto starania o przyznanie mu obywatelstwa polskiego. Wybuch wojny przerwał intensywną pracę naukową i społeczną doktora Obitza. Został ostrzeżony przez siostrę z Królewca, że jest poszukiwany przez gestapo. Wyjechał wówczas z żoną na Wołyń do matki przyjaciela Stanisława Wadowskiego Janiny. Powrócił jednak do pracy w Instytucie, a jako jedyny środek ostrożności zgodził się na zmianę mieszkania. Opuścił dom w centrum Puław i zamieszkał z żoną na farmie Wydziału Weterynarii w Michałówce pod Puławami. Tutaj go aresztowano 8 lutego 1940 i przetransportowano do więzienia w Lublinie. Po odmowie podpisania niemieckiej listy narodowościowej (jako urodzonemu w Prusach Wschodnich), skazano go za wrogie nastawienie do niemieckości na pobyt w obozie koncentracyjnym w Dachau.
21 czerwca został przewieziony do obozu koncentracyjnego w Dachau, jako więzień polityczny, otrzymał numer 13377. Przeżył tam 1774 dni, które latem zaczynały się apelem między godziną trzecią a czwartą rano, a dzień roboczy kończył się o zmroku. Podobnie jak inni więźniowie poddawany był pseudomedycznym doświadczeniom i badaniom w stacji malarycznej, która była prywatnym laboratorium dr Clausa Schilinga, profesora parazytologii Wyższej Szkoły Weterynaryjnej w Berlinie. Swoje jedyne dziecko – córkę Ewę, która przyszła na świat w 1940 już po jego aresztowaniu, zobaczył tylko na zdjęciu, które żona Helena wysłała mu do Dachau w 1942 w torbie z cukrem. Zachorował na gruźlicę płuc. Po wyzwoleniu obozu przez wojska amerykańskie został skierowany do szpitala Auslauder-Heilstate w Lautrach w powiecie Memmingen. W szpitalu prowadzonym przez zakonnice spędził ostatnie miesiące życia. Pozostał w pamięci jednej z zakonnic jako małomówny pacjent, który miał świadomość, że umiera; na pytanie kogo zawiadomić o jego śmierci – podał adres żony mieszkającej w Polsce. Zapisała wszystkie dane i zapytała kim jest, odpowiedział: "Jestem Polakiem.". Siostrze wydało się to dziwne, gdyż posługiwał się tak nienaganną niemczyzną, i może te słowa "Jestem Polakiem." spowodowały, że pamiętała o nim przez prawie 50 lat. Ostatnią wiadomość od męża Helena Obitz otrzymała 5 maja 1945. Doktor Kurt Obitz zmarł 26 sierpnia 1945 o godzinie 00:45 przeżywszy zaledwie 38 lat. Pochowany został na cmentarzu Zakładu Schutzengelheim w Lautrach (nr grobu 182), który po 25 latach zrównano z ziemią.

</doc>
<doc id="692747" url="https://pl.wikipedia.org/wiki?curid=692747" title="Obsecratio">
Obsecratio



</doc>
<doc id="692748" url="https://pl.wikipedia.org/wiki?curid=692748" title="Gäufelden">
Gäufelden

Gäufelden – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Stuttgart, w powiecie Böblingen, siedziba związku gmin Oberes Gäu. Leży ok. 20 km na południowy zachód od Böblingen, przy linii kolejowej InterCity Stuttgart–Singen (Hohentwiel).

</doc>
<doc id="692750" url="https://pl.wikipedia.org/wiki?curid=692750" title="Gaufelden">
Gaufelden



</doc>
<doc id="692751" url="https://pl.wikipedia.org/wiki?curid=692751" title="Mróz (ujednoznacznienie)">
Mróz (ujednoznacznienie)

Osoby o nazwisku Mróz:
Inne:

</doc>
<doc id="692752" url="https://pl.wikipedia.org/wiki?curid=692752" title="Lisówki">
Lisówki

Lisówki – wieś w Polsce położona w województwie wielkopolskim, w powiecie poznańskim, w gminie Dopiewo.
Wieś duchowna Lisówki (Loszowycze), własność kapituły katedralnej poznańskiej, położona była w 1580 roku w powiecie poznańskim województwa poznańskiego. W latach 1975–1998 miejscowość administracyjnie należała do województwa poznańskiego.
We wsi znajduje się duży dom pomocy społecznej z rozległym parkiem, który w 2020 otrzymał nagrodę Laur Seniora (targi Viva Seniorzy w Poznaniu).

</doc>
<doc id="692754" url="https://pl.wikipedia.org/wiki?curid=692754" title="Gaeufelden">
Gaeufelden



</doc>
<doc id="692756" url="https://pl.wikipedia.org/wiki?curid=692756" title="Wojewodowie wołyńscy">
Wojewodowie wołyńscy



</doc>
<doc id="692757" url="https://pl.wikipedia.org/wiki?curid=692757" title="Katedra Opieki Najświętszej Maryi Panny w Radomiu">
Katedra Opieki Najświętszej Maryi Panny w Radomiu

Katedra pw. Opieki Najświętszej Maryi Panny w Radomiu – neogotycka świątynia znajdująca się przy ulicy Henryka Sienkiewicza 16 w Radomiu. Zbudowana w latach 1894–1911 według projektu Józefa Piusa Dziekońskiego. W 1981 r. ustanowiona konkatedrą diecezji sandomierskiej-radomskiej, zaś 25 marca 1992 r. – katedrą diecezji radomskiej. Jest kościołem parafii Opieki NMP. Obiekt jest częścią szlaku turystycznego "Zabytki Radomia".
Historia.
Po kasacji Kolegium Pijarów w roku 1864 w Radomiu dla użytku wiernych pozostały jedynie dwa kościoły: parafiany Kościół św. Jana Chrzciciela w Radomiu (fara) i pobernardyński kościół filialny św. Katarzyny. Gdy latach 1863–1864 kościół św. Jana został zamknięty ze względu na remont, kościół św. Katarzyny, mogący pomieścić jedynie 1 tys. wiernych przestał być wystarczający dla ponad 80 tys. społeczności.
W roku 1873 biskup diecezji sandomierskiej Józef Juszyński wystosował pismo do władz carskich z prośbą o zgodę na budowę nowego kościoła. Na zlecenie księdza infułata Józefa Urbańskiego, proboszcza radomskiej fary powstały 2 projekty kościoła w wykonaniu architekta Antoniego Wąsowskiego. Rozpoczęto nawet zbieranie składek na budowę (Kronika Radomska zanotowała, że w roku 1886 Zdzisław Szemianowski złożył pierwszą ofiarę na nowy kościół w Radomiu w kwocie 5 rubli), jednak zgody władz nie uzyskano. W 1895 powstał Komitet Obywatelski, który miał zadanie zbierania ofiar na nowy kościół. W 1890 „Gazeta Radomska” zamieściła artykuł proboszcza Józefa Urbańskiego, który tłumacząc potrzebę budowy nowej świątyni, zachęcał do składania ofiar. Sam deklarował złożenie na ten cel 1000 rubli. Po tym apelu zaczęły napływać ofiary od kolejarzy oraz innych ofiarodawców. W roku 1896 zlecono architektowi z Warszawy prof. Józefowi Piusowi Dziekońskiemu przygotowanie projektu nowego kościoła.
W 1898 otrzymano zgodę na budowę nowego kościoła w Radomiu. Wiosną następnego roku rozpoczęto prace przy fundamentach świątyni, które 14 września 1899 poświęcił biskup Antoni Franciszek Sotkiewicz. Od 1900 na budowie prowadzono prace murarskie. W 1906 przed budującym się kościołem odprawiono mszę polową, której przewodniczył ksiądz Marian Józef Ryx, późniejszy biskup sandomierski. W 22 listopada 1908 kościół poświęcił proboszcz parafii farnej ks. kan. Piotr Górski, gdyż stolica biskupia wakowała po śmierci biskupa Stefana Zawierowicza.
W 1909 zawieszono w prawej wieży trzy dzwony: największy św. Michał, średni św. Józef i mały św. Piotr. Otynkowano nawę główną, transept i zamontowano ołtarz główny.
W 1911 doprowadzono kościół do stanu surowego, odprawiano nabożeństwa i msze święte, mimo małej liczby ławek, okien witrażowych zabitych drewnem itp.
W 1913 zamontowano 23-głosowe organy wykonane przez firmę Stanisława Jagodzińskiego. W 1916 wmurowano w boczny ołtarz przy prawej nawie tablicę poświęconą śp. Henrykowi Sienkiewiczowi. Zasadnicze prace we wnętrzu kościoła ukończono w 1918.
W 1936 roku odbyła się konsekracja 5 bocznych ołtarzy przez ks. bpa Pawła Kubickiego.
Podczas II wojny światowej należącą do parafii halę kongresową zamieniono na tymczasowy obóz jeńców wojennych. Niemcy podjęli próbę demontażu i rekwizycji dzwonów kościelnych, jednak grabież ta nie powiodła się. Zdjęto jedynie dzwon z sygnaturki.
Jednocześnie zapoczątkowano w kościele kult Matki Bożej Opiekunki Kościoła, przy której modlono się o wyzwolenie ojczyzny spod hitleryzmu.
11 czerwca 1962 ks. bp Sługa Boży Piotr Gołębiowski konsekrował kościół pod wezwaniem Opieki Najświętszej Maryi Panny.
W 1989 roku zakończono prace we wnętrzu kościoła, dodano nowe tynki, sgraffita i polichromie p. Klaryska z Torunia, dokonano renowacji ołtarzy i wyposażenia oraz częściowej wymiany blachy na dachu. 10 czerwca sprowadzono do Radomia relikwie św. Kazimierza.
4 czerwca 1991 przybył do Radomia papież Jan Paweł II. Po wizycie papieża w konkatedrze pozostały tablice pamiątkowe: tablica w prawej nawie mówiąca o nawiedzeniu katedry przez papieża 4 czerwca 1991, a w lewej nawie tablica poświęcona przez niego przed konkatedrą.
4 czerwca 2008 biskupi Zimowski i Materski poświęcili pomnik Jana Pawła II.
Architektura.
Kościół jest trójnawową bazyliką z transeptem o bogato rozczłonkowanej fasadzie, na której dominują rozeta i trzy portale. Projekt nawiązuje do gotyku francuskiego, także poprzez zastosowanie systemu przypór i łuków odporowych. 72-metrowe wieże swym kształtem stanowią odniesienie do wyższej wieży kościoła mariackiego w Krakowie.

</doc>
<doc id="692758" url="https://pl.wikipedia.org/wiki?curid=692758" title="Stałe Popow">
Stałe Popow

Stałe Popow (cyryl. Стале Попов; ur. 25 maja 1902 w Mełnicy k. Prilepu, zm. 10 marca 1965 w Skopju) – macedoński pisarz. Jeden z pierwszych macedońskich prozaików nawiązujących do ustnej tradycji i narracji ludowej, ujęć kronikarskich, tematyki historycznej i obyczajowej. Stworzył powieści: etnograficzno-obyczajowa "Krpen żiwot" (tom 1-2 1953), historyczna "Tołe pasza" (1956), "Kałesz Andźa", "Diłber Stana" (obie 1958), "Szakir wojwoda" (1966, pośmiertnie), także opowiadania folklorystyczne w tonie humorystycznym: "Itar Pejo" (1955), "Mariowski panadźur" (1961), również studia teologiczne.

</doc>
<doc id="692759" url="https://pl.wikipedia.org/wiki?curid=692759" title="Wielka przesuwka samogłoskowa">
Wielka przesuwka samogłoskowa

Wielka przesuwka samogłoskowa () – największa zmiana, która zaszła w wymowie języka angielskiego w XV wieku. Zmiana ta dotyczyła głównie wymowy długich samogłosek i jest bezpośrednią przyczyną obecnej rozbieżności między ortografią i wymową angielską.
Natura zmian.
Wielka przesuwka samogłoskowa miała miejsce pod koniec epoki języka średnioangielskiego. Pierwsze efekty były słyszalne w XV w. Zmiany dotknęły siedmiu samogłosek. Każda z nich zmieniła swoje brzmienie, ale w ciągu całego procesu była podtrzymana różnica między jednym dźwiękiem a następnym. Co prawda /e:/ i /ɛ:/ przeszły w /i:/, ale stało się to dopiero w XVIII w. Na diagramie (1) umieszczono zestaw samogłosek z okresu języka średnioangielskiego – sytuację wyjściową przed zmianą. W dwóch przypadkach (4) i (5) zmiana przyjęła tylko jeden stopień, w innych – zmiany postępowały dalej, przy czym całkowita zmiana zajęła ok. 200 lat. Określenie „przesuwka” odnosi się do XVI w., a na diagramie okres ten oznaczono żółtym kolorem.
Tradycyjne rozumienie zjawiska przesuwki jest takie, że zjawiska te były połączone, a jedna zmiana wywoływała następną, i tak przez cały system, przy czym konsekwentnie zachowywano odległość między poszczególnymi fonemami. Nie ma jednak pewności, która samogłoska zapoczątkowała zmiany. Jeden z poglądów mówi, że pierwsza zmieniła się samogłoska /i:/ i stała się dyftongiem, co zwolniło miejsce, na które przyszła następna samogłoska, „wypychając” poprzednika na pozycję przymkniętą (3). Inny pogląd głosi, że pierwsza przesunęła się samogłoska /ɑ:/, „wypychając” następną samogłoskę i rozpoczynając reakcję łańcuchową (diagram 8-9); słabą stroną tej hipotezy jest znalezienie powodu dla przesuwy samogłosek tylnych, skoro /ɑ:/ zapoczątkowała przesuwkę samogłosek przednich.
Niezależnie jednak, czy przyjmuje się teorię „wypychania” (8-9) czy też „przeciągania” (6-7), zmiana odbywała się symetrycznie i te same procesy dotyczyły zarówno samogłosek przednich, jak i tylnych. Prostotę tych zmian zakwestionowano w latach 80. XX w., po odkryciu tekstów z odpowiednich epok, a także w wyniku badań dialektalnych. Niektórzy badacze uważają, że między zmianami w samogłoskach przednich i tylnych nie ma żadnej relacji i opowiadają się za dwoma niezależnymi łańcuchami zmian.
Najważniejsze zmiany fonetyczne.
W większości wypadków zmiany wymowy nie pociągnęły za sobą zmian w ortografii. Termin „wielka przesuwka samogłoskowa” został użyty po raz pierwszy przez duńskiego językoznawcę Ottona Jespersena (1860–1943).
Języki: niemiecki, islandzki i niderlandzki podlegały podobnym zmianom w okresie trwania wielkiej przesuwki samogłoskowej, jednakże ich pisownia była odpowiednio reformowana i obecnie odpowiada wymowie w dużo większym stopniu niż angielska.

</doc>
<doc id="692761" url="https://pl.wikipedia.org/wiki?curid=692761" title="Great Vowel Shift">
Great Vowel Shift



</doc>
<doc id="692764" url="https://pl.wikipedia.org/wiki?curid=692764" title="Glinki (Konarzewo)">
Glinki (Konarzewo)

Glinki – część wsi Konarzewo w Polsce, położona w województwie wielkopolskim, w powiecie poznańskim, w gminie Dopiewo, na północnym obrzeżu Wielkopolskiego Parku Narodowego.
W latach 1975–1998 Glinki administracyjnie należały do województwa poznańskiego.
Na północ od wsi znajduje się jezioro Konarzewskie.

</doc>
<doc id="692766" url="https://pl.wikipedia.org/wiki?curid=692766" title="Midget Tossing">
Midget Tossing

Midget Tossing – to debiutancki album punkowego zespołu Yellowcard wydany w 1997 r.

</doc>
<doc id="692767" url="https://pl.wikipedia.org/wiki?curid=692767" title="Ante Popowski">
Ante Popowski

Ante Popowski (cyryl. Анте Поповски; ur. 15 marca 1931 w Łazaropolu, zm. 1 października 2003 w Skopju) – poeta macedoński, z zawodu lekarz. Zbiory wierszy "Wardar" (1958), "Nepokor" (1964), "Makowi" (1969) nawiązują do dramatycznych dziejów ziem Macedonii i narodu macedońskiego; te wątki w nastroju intymnego wyznania kontynuują utwory z tomów: "Tajnopis" (1975), "Lubopis" (1980), "Rodopis" (1981), "Nenasłowena" (1988). Z czasem w poezji Popowskiego nasiliły się motywy zaczerpnięte z chrześcijańskiej kultury oraz religii i pojawiły elementy języka staro-cerkiewno-słowiańskiego. Polski wybór wierszy i poematów "List wiarołomny" (1998).

</doc>
<doc id="692768" url="https://pl.wikipedia.org/wiki?curid=692768" title="Wyznanie (retoryka)">
Wyznanie (retoryka)

Wyznanie (gr. "paromología", łac. "confessio") – figura retoryczna, przyznanie się do słabych punktów dla późniejszego wyeksponowania mocniejszych, np. "Może i jestem drobnym złodziejaszkiem, ale nie jestem przestępcą".

</doc>
<doc id="692770" url="https://pl.wikipedia.org/wiki?curid=692770" title="Confessio">
Confessio



</doc>
<doc id="692771" url="https://pl.wikipedia.org/wiki?curid=692771" title="Bondorf (Badenia-Wirtembergia)">
Bondorf (Badenia-Wirtembergia)

 Bondorf – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Stuttgart, w powiecie Böblingen, wchodzi w skład związku gmin Oberes Gäu. Leży ok. 25 km na południowy zachód od Böblingen, przy linii kolejowej InterCity Stuttgart–Singen (Hohentwiel) i autostradzie A81.

</doc>
<doc id="692773" url="https://pl.wikipedia.org/wiki?curid=692773" title="Pokrzywnica (powiat poznański)">
Pokrzywnica (powiat poznański)

Pokrzywnica – przysiółek w Polsce położona w województwie wielkopolskim, w powiecie poznańskim, w gminie Dopiewo.
W latach 1975–1998 miejscowość administracyjnie należała do województwa poznańskiego.
Inne miejscowości o nazwie Pokrzywnica: 
Pokrzywnica

</doc>
<doc id="692776" url="https://pl.wikipedia.org/wiki?curid=692776" title="Ocean Avenue">
Ocean Avenue

Ocean Avenue – album grupy Yellowcard, nagrany w wytwórni Capitol Records, wydany 22 lipca 2003 roku. W ciągu pierwszego tygodnia sprzedaży w Stanach Zjednoczonych uplasował się na 61 miejscu z wynikiem 11 tysięcy kupionych płyt, w sumie album rozszedł się w ilości około 2,5 milionów kopii.

</doc>
<doc id="692777" url="https://pl.wikipedia.org/wiki?curid=692777" title="Praeteritio">
Praeteritio



</doc>
<doc id="692778" url="https://pl.wikipedia.org/wiki?curid=692778" title="Paralipsa">
Paralipsa



</doc>
<doc id="692779" url="https://pl.wikipedia.org/wiki?curid=692779" title="Jettingen (Niemcy)">
Jettingen (Niemcy)

Jettingen – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Stuttgart, w powiecie Böblingen, wchodzi w skład związku gmin Oberes Gäu. Leży ok. 20 km na południowy zachód od Böblingen, przy drodze krajowej B28.

</doc>
<doc id="692781" url="https://pl.wikipedia.org/wiki?curid=692781" title="Kamen Rider Kabuto">
Kamen Rider Kabuto

 – japoński serial "tokusatsu", szesnasta odsłona serii "Kamen Rider". Powstał przy współpracy Ishimori Productions oraz Toei Company. Emitowany był na kanale TV Asahi od 29 stycznia 2006 do 21 stycznia 2007 roku, liczył 49 odcinków. Serial powstał na 35-lecie serii "Kamen Rider". "Kamen Rider Kabuto" jest pierwszym z seriali, który był nadawany w formacie HD.
Sloganem serii są oraz .
Fabuła.
Akcja serialu rozgrywa się w alternatywnej rzeczywistości. Głównym bohaterem serialu jest Sōji Tendō, który potrafi przemieniać się w tytułowego Kabuto.
7 lat przed akcją serii w tokijską dzielnicę Shibuya uderzył meteoryt, który przyniósł ze sobą plagę humanoidalnych owadów zwanych Robalami (ang. "Worm"). Stały się one utrapieniem dla całej ludzkości. Przez te siedem lat Tendō trenował by posiąść moce Kamen Ridera Kabuto i walczyć z Robalami. Spotykając wielu wrogów oraz innych Riderów Tendō dąży do eliminacji potwornych istot nękających społeczeństwo. W walce od początku pomaga mu agent organizacji ZECT – Arata Kagami, który po pewnym czasie staje się Kamen Riderem Gatackiem.
Świat Kabuta w Kamen Rider Decade.
Podobnie jak pozostałe 8 serii Riderów z lat 2000-2008, Kamen Rider Kabuto został zaadaptowany w Decadzie. Imiona bohaterów (jak i aktorzy oraz akcja) zostały zmienione. Decade może zmienić się w Kabuta (formę Ridera) za pomocą karty Kamen Ride. Posiada również inne karty z Kabutem (jego ataki, broń i formy).
W Decadzie pojawili się wszyscy Riderzy z Kabuta, jednak w Świecie Sōjiego pojawiają się Kabuto, Gatack i TheBee. W jednym z pierwszych odcinków pojawiają się Kageyama z Yagurumą jako Hopperzy. Podczas akcji serialu, Kamen Rider Diend wzywa resztę Riderów z uniwersum Kabuta:
Dark Kabuto pojawia się w świecie Ciemnych Riderów.
Słowniczek.
Zecter.
Inna nazwa to Masked Rider System. Jest to urządzenie pozwalające zmienić się w Ridera. Wyprodukowane przez ZECT, każdy z nich ma swojego właściciela. Wyjątkiem jest TheBee, który miał ich aż czterech i nie ma konkretnego, jednak najdłużej używał go Kageyama.
Cast off.
Tryb Ridera (następna forma). Riderzy pozbywają się zbroi i zmieniają tryb z Zamaskowanego na Ridera. Daje Riderom nowe możliwości. Każdy z nich ma określone właściwości. Każdy Rider inaczej go aktywuje.
Hoppery nie posiadają Cast Off, ponieważ dźwięk wydobywa się tuż po transformacji. Kick Hopper mówi "CHANGE KICK HOPPER", a Punch Hopper mówi "CHANGE PUNCH HOPPER". Kabutech Zectery, pojawiające się w filmie też nie mają Cast Off. Wszystkie mówią tak samo "CHANGE BEETLE".
Native.
Nativy to inny rodzaj Robali. Przybyli na ziemię w roku 1971 by ostrzec Ziemian przed Wormami. Pomogli im stworzyć Zectery.
Perfekcyjna Harmonia.
Po japońsku "Kanzen Chōwa". To zasada wyznawana przez członków elitarnego oddziału ZECT'u – Cieni, jak i jego przywódcy – TheBee. Polega na tym, że każdy członek załogi Cieni jest dla siebie jak brat – jeden pomaga drugiemu. Zapoczątkował ją Sou Yaguruma, który po odejściu z ZECT-u przestał ją wyznawać. Potem do tego pociągnął Shuna Kageyamę, który i tak wcześniej stracił TheBee na rzecz Tendō. Obydwaj zostali Hopperami i zdecydowali się podążać do Piekła.

</doc>
<doc id="692783" url="https://pl.wikipedia.org/wiki?curid=692783" title="Mötzingen">
Mötzingen

Mötzingen – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Stuttgart, w powiecie Böblingen, wchodzi w skład związku gmin Oberes Gäu. Leży ok. 22 km na południowy zachód od Böblingen.

</doc>
<doc id="692785" url="https://pl.wikipedia.org/wiki?curid=692785" title="Tapeinoza">
Tapeinoza

Tapeinoza (gr. "tapeínōsis", również "meíōsis"; łac. "dēminūtiō" – "zmniejszenie") – figura retoryczna, rodzaj litoty: nadanie obiektowi nazwy, która pomniejsza jego znaczenie, np. "miasteczko" o dużym mieście.

</doc>
<doc id="692786" url="https://pl.wikipedia.org/wiki?curid=692786" title="Deminutio">
Deminutio



</doc>
<doc id="692787" url="https://pl.wikipedia.org/wiki?curid=692787" title="Drwęsa">
Drwęsa

Drwęsa (dawniej "Drwęca") – wieś w Polsce położona w województwie wielkopolskim, w powiecie poznańskim, w gminie Dopiewo.
W latach 1975–1998 miejscowość administracyjnie należała do województwa poznańskiego.

</doc>
<doc id="692790" url="https://pl.wikipedia.org/wiki?curid=692790" title="Synagoga w Skarżysku-Kamiennej">
Synagoga w Skarżysku-Kamiennej

Synagoga w Skarżysku-Kamiennej – nieistniejąca obecnie synagoga znajdująca się w Skarżysku-Kamiennej przy ulicy Fabrycznej 17/19.
Synagoga została zbudowana w 1935 roku na miejscu starej bożnicy. W skład całego kompleksu oprócz sali modlitw wchodziły również dom rabina oraz mykwa. Murowany z cegły budynek synagogi wzniesiono na planie prostokąta, z piętrową salą modlitw, obok której znajdował się przedsionek z użytkowym poddaszem. Do czasów sprzed rozbiórki zachowały się elementy wystroju wnętrz, stolarki okiennej oraz oryginalny układ wnętrz.
Podczas II wojny światowej hitlerowcy zdewastowali synagogę. Po wojnie budynek synagogi spełniał funkcje biurowo-magazynowe, a następnie pozostawał opuszczony, przez co ulegał powolnemu niszczeniu oraz dewastacji. 
Synagogę wpisano do rejestru zabytków pod numerem 1114A w dniu 4 czerwca 1991 roku, lecz w drugiej połowie 2005 roku została z niego wykreślona. We wrześniu 2006 roku, na polecenie władz miejskich, ruiny synagogi zostały rozebrane, mimo że budynek dzięki odpowiednim działaniom mógł zostać odnowiony.

</doc>
<doc id="692794" url="https://pl.wikipedia.org/wiki?curid=692794" title="Motzingen">
Motzingen



</doc>
<doc id="692795" url="https://pl.wikipedia.org/wiki?curid=692795" title="Transferaza hypoksantyno-guanino-fosforybozylowa">
Transferaza hypoksantyno-guanino-fosforybozylowa



</doc>
<doc id="692797" url="https://pl.wikipedia.org/wiki?curid=692797" title="László Kovács">
László Kovács



</doc>
<doc id="692800" url="https://pl.wikipedia.org/wiki?curid=692800" title="Moetzingen">
Moetzingen



</doc>
<doc id="692801" url="https://pl.wikipedia.org/wiki?curid=692801" title="Chlebowo (powiat obornicki)">
Chlebowo (powiat obornicki)

Chlebowo – wieś w Polsce położona w województwie wielkopolskim, w powiecie obornickim, w gminie Ryczywół.
W drugiej połowie XIX wieku z terenów leśnych wydzielono obszar 4,3 ha i urządzono tu park leśny. Znajdują się w nim dorodne okazy sosen i dębów. Na grzbiecie wydmy stoi dawny dwór, potem własność Pilskich Fabryk Mebli i ich ośrodek kolonijny z basenem (obecnie własność prywatna). Dawny folwark pełni rolę Zakładu Górniczego "Chlebowo" (wydobycie torfu). Po gorzelni pozostał m.in. komin. W obrębie tego założenia rośnie dąb o obwodzie pnia 390 cm. Część zabudowań wykorzystuje Koło Łowieckie nr 53 "Jeleń" z Obornik.
Na południe od wsi znajduje się rezerwat przyrody Bagno Chlebowo (torfowiska).

</doc>
<doc id="692804" url="https://pl.wikipedia.org/wiki?curid=692804" title="Syntaksonomia">
Syntaksonomia

Syntaksonomia – dział fitosocjologii zajmujący się systematyką zbiorowisk roślinnych. W oparciu o określone i jednolite kryteria florystyczne porządkuje abstrakcyjne fitocenony w hierarchiczny układ jednostek, zwanych syntaksonami. Syntaksonomia jest nauką o zasadach i metodach porządkowania, a w szczególności o wyróżnianiu i opisywaniu syntaksonów. Ponieważ przedmiotem porządkowania jest roślinność, stanowiąca kontinuum i nie pozwalająca się podzielić na ostro odgraniczone grupy, system zbiorowisk roślinnych nie jest klasyfikacją, lecz typologią - uporządkowaniem i schematyzacją złożonej rzeczywistości.
Istnieją różne systemy zbiorowisk roślinnych, tworzone według rozmaitych zasad. W polskiej fitosocjologii praktycznie w pełni dominuje system oparty na założeniach klasycznej środkowoeuropejskiej szkoły fitosocjologicznej, wywodzącej się od jednego z największych klasyków tej dyscypliny, Josiasa Braun-Blanqueta.
Zarówno kryteria tworzenia systemu klasyfikującego zbiorowiska roślinne, jak i jego nomenklatura zebrane są w Kodeksie Nomenklatury Fitosocjologicznej ("Code of Phytosociological Nomenclature"), przygotowywanym przez IAVS (Międzynarodowe Stowarzyszenie Fitosocjologiczne).
Kategorie syntaksonomiczne.
Kategoriami syntaksonomicznymi w systemie zbiorowisk roślinnych w klasycznej środkowoeuropejskiej szkole fitosocjologicznej są:
Czasem wyróżniane są także kategorie pomocnicze, np. podzwiązek (Suball.), podzespół (Subass.) lub grupa zespołów (AssGr.). Każda z kategorii z wyjątkiem pomocniczych ma swoje gatunki charakterystyczne. 
Nazewnictwo.
Naukowe nazwy syntaksonów tworzy się od łacińskiej nazwy charakterystycznej lub dominującej rośliny, dodając do rdzenia jej nazwy rzeczownikowej końcówkę, określającą rangę syntaksonu. Często (zwłaszcza przy syntaksonach niższych kategorii) stosowane są formy rozbudowane z dodaną nazwą gatunkową w dopełniaczu (obowiązuje gramatyka łacińska) lub dodaną nazwą drugiego gatunku.
Zestawienie końcówek określających rangę syntaksonu z przykładami:
Pełna nazwa naukowa syntaksonu zawiera na końcu cytat, tj. skrót lub pełne nazwisko autora publikacji, w której po raz pierwszy syntakson został opisany, wraz z rokiem jej opublikowania np. "Orchido-Schoenetum nigricantis" Oberd. 1957.
W przeciwieństwie do łacińskich nazw naukowych, nie ma reguł nazewnictwa syntaksonów w języku polskim. Stosowane są nazwy zwyczajowe, odnoszące się do określonych zbiorowisk (jeśli istnieją, np. buczyna, szuwar trzcinowy, mszar) oraz nazwy tworzone poprzez dodanie do słowa "zespół" dopełniaczy polskich nazw roślin, użytych w nazwie łacińskiej (np. zespół wilczej jagody - "Atropetum belladonnae").
Zobacz też.
Typologia siedliskowa lasów, klasyfikacja biologiczna

</doc>
<doc id="692805" url="https://pl.wikipedia.org/wiki?curid=692805" title="Sikorszczyzna">
Sikorszczyzna

Sikorszczyzna – kolonia w Polsce położona w województwie podlaskim, w powiecie białostockim, w gminie Choroszcz.
W latach 1975–1998 miejscowość administracyjnie należała do województwa białostockiego.

</doc>
<doc id="692806" url="https://pl.wikipedia.org/wiki?curid=692806" title="Organizator jąderka">
Organizator jąderka

Organizator jąderka (NOR z ang. "nucleolus organizer region"), obszar jąderkotwórczy - to fragment genomu znajdujący się w przewężeniu wtórnym niektórych chromosomów. Zawiera on powtarzające się geny kodujące cząsteczki rRNA o stałych sedymentacji 5,8S, 18S i 28S, podzielone intronami. Po zakończeniu podziału komórkowego i odtworzeniu normalnej struktury jądra komórkowego, a więc w interfazie, NOR-y ulegają dekondensacji i tworzy się wokół nich jąderko. Organizatory pochodzące z różnych chromosomów mogą się łączyć, tworząc wspólne jąderko.
Każdy NOR zawiera około 80-100 powtórzeń. Liczba i rozmieszczenie NOR-ów na chromosomach jest charakterystyczne dla gatunku. U człowieka znajduje się ich 10 i obecne są na wszystkich krótkich ramionach chromosomów akrocentrycznych z wyjątkiem chromosomu Y (tj. 13, 14, 15, 21, 22). U świni NOR-y występują w 2 parach autosomów dwuramiennych (na ramionach krótkich w pobliżu centromeru), u kury tylko w 1 parze autosomów, zaś u psa obszary te są obecne w 3 parach autosomów i chromosomie Y, w części terminalnej ramion długich itd..
W obszarach NOR znajduje się kilka genów, w tym: RUNX2, UBTF, oraz APC.
Aktywne obszary jąderkotwórcze mogą być ujawnione za pomocą barwienia azotanem srebra. Pod wpływem jego działania w miejscach tych wytrąca się metaliczne srebro, co jest widoczne pod mikroskopem świetlnym w postaci ciemnych plam na chromosomach. Nazywane są one prążkami Ag-I lub Ag-NOR.
Odkrywcą organizatora jąderka jest Barbara McClintock, która opisała go po raz pierwszy u kukurydzy zwyczajnej w 1934.

</doc>
<doc id="692807" url="https://pl.wikipedia.org/wiki?curid=692807" title="Włodzimierz Brus">
Włodzimierz Brus

Włodzimierz Brus, właściwie Beniamin Zylberberg(er) (ur. 23 sierpnia 1921 w Płocku, zm. 31 sierpnia 2007 w Oksfordzie) – polski ekonomista żydowskiego pochodzenia, profesor Szkoły Głównej Planowania i Statystyki, Uniwersytetu Warszawskiego i Uniwersytetu Oksfordzkiego.
Życiorys.
Całą rodzinę stracił w Treblince w 1942. Był członkiem Komsomołu. Ekonomię studiował na Wolnej Wszechnicy Polskiej w Warszawie oraz Instytucie Handlu we Lwowie. Należał do Związku Patriotów Polskich. Od 1941 do 1944 odbywał studia doktoranckie na Uniwersytecie Leningradzkim. W 1944 oficer polityczny armii Berlinga. Następnie był oficerem Głównego Zarządu Polityczno-Wychowawczego Wojska Polskiego. Autor propagandowych broszur, m.in. "Urojenia i rzeczywistość. Prawda o ZSRR" i "Polska 1918–1926", wychwalających sowiecką demokrację i gospodarkę i określających przedwojenne władze polskie jako "bezwzględną faszystowską dyktaturę sanacji". W 1946, 1947 był w stopniu majora. 19 sierpnia 1946 został odznaczony Orderem Krzyża Grunwaldu III klasy "„za zasługi na polu pracy oświatowej i kulturalnej”", a 9 stycznia 1947 Złotym Krzyżem Zasługi. Z wojska odszedł w 1947 w stopniu podpułkownika. Od 1947 do 1950 pracował w redakcji miesięcznika „Nowe Drogi”.
W 1949 został wykładowcą Szkoły Głównej Planowania i Statystyki, w której od 1950 do 1956 kierował Katedrą Ekonomii. Od 1950 do 1957 był pracownikiem i kierownikiem Katedry Ekonomii Politycznej Instytutu Kształcenia Kadr Naukowych przy KC PZPR. We wrześniu 1951 uzyskał stopień doktora, a w styczniu 1952 został profesorem nadzwyczajnym SGPiS. Od 1954 był także profesorem Uniwersytetu Warszawskiego. Pracował również w Instytucie Nauk Społecznych przy KC PZPR. Był członkiem Centralnej Komisji Kwalifikacyjnej dla Pracowników Nauki. W okresie stalinowskim miał decydujący wpływ na decyzje o awansach naukowych ekonomistów w Polsce.
Od 1945 do 1948 należał do Polskiej Partii Robotniczej, a następnie do Polskiej Zjednoczonej Partii Robotniczej, którą opuścił w 1967 w reakcji na wykluczenie z szeregów PZPR jego żony Heleny Wolińskiej. Był członkiem Komitetu Uczelnianego PZPR na Uniwersytecie Warszawskim. W atmosferze antysemickiej nagonki, będącej następstwem wydarzeń marcowych, zmuszony do emigracji w 1968. Był wykładowcą uniwersytetów w Europie Zachodniej (m.in. w Oksfordzie), gdzie zajmował się analizą gospodarki socjalistycznej. Od lat 70. wspierał opozycję demokratyczną w Polsce, jednocześnie podjął tajną współpracę ze wschodnioniemiecką służbą bezpieczeństwa Stasi jako tajny współpracownik "Fakir".
Jego głównym dziełem jest książka "Od Marksa do rynku" (ang. "From Marx to the Market", 1989, wydanie polskie 1992, wspólnie z Kazimierzem Łaskim).
Poglądy.
Poglądy ekonomiczne Brusa zwróciły uwagę chińskich ekonomistów i reformatorów, czego wynikiem były liczne zaproszenia do Chin zapoczątkowane w 1979 roku. W Kantonie spotkał się m.in. z Kazimierzem Mijalem, byłym bliskim współpracownikiem Bolesława Bieruta, komunistą i maoistą, założycielem w 1965 prochińskiej, nielegalnej Komunistycznej Partii Polski (KPP), jednym z redaktorów Radia Tirana (1966–1978). Brus proponował odejście od scentralizowanego i w pełni kontrolowanego modelu gospodarki socjalistycznej, na rzecz połączenia planu z rynkiem, a przy tym daleko idącą decentralizacją podejmowania decyzji i zarządzania. Obok czeskiego ekonomisty (wicepremiera Czechosłowacji w czasie "praskiej wiosny"), a przede wszystkim Węgra Jánosa Kornaia, jest uznawany za głównych teoretycznych inspiratorów chińskiej transformacji ery Deng Xiaopinga.
Życie prywatne.
Był mężem Heleny Wolińskiej-Brus w jej pierwszym i trzecim związku małżeńskim. Został pochowany na w Oksfordzie, rok później pochowano tam również jego małżonkę.

</doc>
<doc id="692808" url="https://pl.wikipedia.org/wiki?curid=692808" title="Cater 2 U">
Cater 2 U

„Cater 2 U” – singel promujący czwarty album studyjny Destiny’s Child "Destiny Fulfilled" wydany w 2004 roku. Autorami tekstu i muzyki są: Beyoncé Knowles, Kelly Rowland, Michelle Williams, Rodney Jerkins, Ric Rude oraz Robert Waller (Knowles, Rude i Jerkins są również producentami tego utworu). Utwór został wydany latem 2005 jako czwarty i ostatni singel. Jest to 11 singel Destiny’s Child, który znalazł się w pierwszej dwudziestce najlepszych utworów na amerykańskiej liście Billboard Hot 100. Utwór został nominowany w 2 kategoriach Nagród Grammy: Najlepsza Piosenka R&amp;B (Best R&amp;B Song) oraz Najlepsze Wykonanie Wokalne w Duecie lub Grupie (Best R&amp;B Performance by a Duo or Group with Vocals).
Dziewczyny wykonały tę piosenkę na gali BET Awards (w 2005 roku).
Teledysk.
Teledysk do utworu Cater 2 U wyreżyserował Jake Nava, a został nakręcony w większej części w Parku Stanowym Red Canyon w Kalifornii. Pierwszy raz teledysk pokazano w USA przez MTV 14 marca 2005.
Teledysk skupia uwagę widza głównie na scenerii i na scenach z udziałem zespołu, wliczając scenę pokazującą nagie piosenkarki. Każda z nich jest pokazana samotnie: Knowles na trampolinie, Williams na fotelu, a Rowlands na opuszczonej drodze. Sceną końcową teledysku jest scena, podczas której grupa śpiewa i tańczy. Koniec teledysku pokazuje trio stojące w grupie.
Praca kamery zawiera mnóstwo szybkich cięć i szybkich ruchów.

</doc>
<doc id="692811" url="https://pl.wikipedia.org/wiki?curid=692811" title="Laszlo Kovacs">
Laszlo Kovacs



</doc>
<doc id="692812" url="https://pl.wikipedia.org/wiki?curid=692812" title="Kwantowanie (fizyka)">
Kwantowanie (fizyka)

Kwantowanie, kwantyzacja – konstrukcja pozwalająca na przejście z klasycznej teorii pola do kwantowej teorii pola. Kwantowanie jest uogólnieniem konstrukcji stosowanej przy przejściu z mechaniki klasycznej do mechaniki kwantowej.
W bardziej popularnym znaczeniu przez kwantowanie rozumie się fakt istnienia skończonego lub przeliczalnego zbioru dopuszczalnych wartości danej wielkości. Na przykład mówiąc, że energia elektronu w atomie jest skwantowana rozumie się przez to, że możliwe do zaobserwowania są tylko określone jej wartości, zwane w tym przypadku poziomami energetycznymi.
Metody kwantowania.
Kwantowanie kanoniczne.
W mechanice klasycznej układ opisywany jest przez funkcję Hamiltona (hamiltonian będący funkcją położeń uogólnionych formula_1 i pędów uogólnionych formula_2 – zmiennych kanonicznych). W formalizmie kanonicznym wprowadza się nawiasy Poissona definiowane jako
Zgodnie z definicją nawiasy Poissona dla zmiennych kanonicznych wynoszą odpowiednio (formula_4 i formula_5 indeksują zmienne kanoniczne)
Kwantowanie kanoniczne polega na zmianie zmiennych kanonicznych na operatory oraz nawiasów Poissona na komutatory
czyli
Popularnym sposobem kwantyzacji jest wprowadzenie funkcji falowej. Korzysta się z faktu, że na przestrzeni funkcji formula_14 można wprowadzić operatory
spełniające odpowiednie reguły komutacyjne. W ten sposób problem znalezienia stanów własnych pewnych operatorów sprowadza się do rozwiązania odpowiedniego równania różniczkowego.
Przykład nierelatywistycznej cząstki swobodnej.
Klasyczny hamiltonian opisujący taką cząstkę ma postać formula_17 Odpowiadający mu kwantowy operator to formula_18 Szukając stanu kwantowego o ustalonej wartości energii, rozwiązujemy równanie
Możliwe jest jednoczesne żądanie ustalonej wartości pędu:
Rozwiązując te równania, znajdujemy
W tym przypadku kwantowy związek między energią i pędem jest taki sam jak klasyczny.

</doc>
<doc id="692813" url="https://pl.wikipedia.org/wiki?curid=692813" title="Matka chrzestna (żegluga)">
Matka chrzestna (żegluga)



</doc>
<doc id="692814" url="https://pl.wikipedia.org/wiki?curid=692814" title="Stara Synagoga w Skarżysku-Kamiennej">
Stara Synagoga w Skarżysku-Kamiennej

Stara Synagoga w Skarżysku-Kamiennej – drewniana bożnica zbudowana w 1891 roku przy ulicy Fabrycznej 17/19. W 1935 roku na jej miejscu wybudowano nową murowaną synagogę.

</doc>
<doc id="692815" url="https://pl.wikipedia.org/wiki?curid=692815" title="John Spencer-Churchill (10. książę Marlborough)">
John Spencer-Churchill (10. książę Marlborough)

John Albert Edward William Spencer-Churchill (ur. 18 września 1897 w Londynie, zm. 11 marca 1972) – brytyjski arystokrata, najstarszy syn Charlesa Spencera-Churchilla, 9. księcia Marlborough i Consuelo Vanderbilt, córki amerykańskiego magnata kolejowego Williama Kissama Vanderbilta. Został ochrzczony 16 października 1897 r. w kaplicy St James’s Palace.
Życiorys.
Od urodzenia nosił tytuł markiza Blandfordu. Wykształcenie odebrał w Eton College. W 1914 wstąpił do 1st Life Guards w stopniu porucznika i wziął udział w I wojnie światowej. Po wojnie kontynuował naukę w Christ Church w Oxfordzie. W 1934 odziedziczył po swoim ojcu tytuł księcia Marlborough i zasiadł w Izbie Lordów. W 1936 został zastępcą Lorda Namiestnika Oxfordshire oraz Strażnikiem Pokoju tego hrabstwa. W latach 1937-1942 był burmistrzem Woodstocku. W 1942 został awansowany na stopień podpułkownika. Został też odznaczony U.S. Bronze Star.
17 lutego 1920 w St Margaret’s Church w Londynie poślubił Alexandrę Mary Hildę Cadogan (ur. 22 lutego 1900, zm. 23 maja 1961), córkę Henry’ego Cadogana, wicehrabiego Chelsea i Mildred Sturt, córki 1. barona Alington. John i Alexandra mieli dwóch synów i trzy córki:
Po śmierci pierwszej żony Marlborough ożenił się ponownie, 26 stycznia 1972, z Frances Laurą Charteris (ur. 10 sierpnia 1915, zm. 19 lutego 1990), córką kapitana Guya Charterisa i Frances Tennant, córki Francisa Tennanta. Małżeństwo to nie doczekało się potomstwa.
Książę zmarł w wieku 75 lat. Został pochowany w krypcie kaplicy w swej rodowej rezydencji, Blenheim Palace.

</doc>
<doc id="692817" url="https://pl.wikipedia.org/wiki?curid=692817" title="John Albert Edward William Spencer-Churchill, 10. książę Marlborough">
John Albert Edward William Spencer-Churchill, 10. książę Marlborough



</doc>
<doc id="692818" url="https://pl.wikipedia.org/wiki?curid=692818" title="Kwantyzacja">
Kwantyzacja



</doc>
<doc id="692820" url="https://pl.wikipedia.org/wiki?curid=692820" title="Pierre Paul Royer-Collard">
Pierre Paul Royer-Collard

Pierre Paul Royer-Collard (ur. 21 czerwca 1763 w Sompuis, zm. 2 września 1845 w Paryżu) – francuski filozof, jeden z przywódców doktrynerów. Od 1827 roku członek Akademii Francuskiej. 

</doc>
<doc id="692825" url="https://pl.wikipedia.org/wiki?curid=692825" title="Dziamera">
Dziamera

Dziamera (757 m n.p.m.) – szczyt w Beskidzie Niskim, na południowy zachód od wsi Bartne i północny wschód od Pętnej. Leży w centralnej części Pasma Magurskiego. Stanowi (a dokładniej: jego północny wierzchołek, 747 m n.p.m.) zwornik dla dwu ramion górskich: zachodniego z Zawierszą (669 m n.p.m.) i Kornutą (677 m n.p.m.) oraz wschodniego z Ostrą Górą (759 m n.p.m.) i Holą (660 m n.p.m.), rozdzielonych doliną potoku Wołosiec.
Masyw Dziamery jest gęsto zalesiony. Jeszcze na początku lat 80. XX w. na jego wierzchołku stała niewielka wieża triangulacyjna. Obecnie jest on pozbawiony widoków i trudny w orientacji. Nie prowadzi na niego żaden szlak turystyczny. W ostatnich latach na jego stokach, mniej więcej po poziomicy 680-700 m n.p.m., wytyczono trasę dla narciarzy biegowych.
Na południowo-zachodnich stokach Dziamery, na wysokości ok. 680 m n.p.m., znajduje się stara "studnia pasterska" – źródło ocembrowane kamieniami i częściowo nakryte kamienną pokrywą. Na pokrywie napis cyrylicą z nieczytelnymi już nazwiskami i datą "1935". To zapewne pamiątka po dawnych latach, gdy cały masyw był w znacznej części pokryty łąkami i pastwiskami i intensywnie wypasany przez miejscowych Łemków.

</doc>
<doc id="692827" url="https://pl.wikipedia.org/wiki?curid=692827" title="François Guizot">
François Guizot

François Guizot (ur. 4 października 1787 w Nîmes, zm. 12 września 1874 w Saint-Ouen-le-Pin) – francuski historyk i polityk, autor "Ustroju reprezentacyjnego" (1816), premier Francji od 18 września 1847 do 24 lutego 1848.
Kalwinista, za Restauracji radca stanu, od 1820 profesor historii w Sorbonie, zwalczał reakcyjno-klerykalne dążenia rządu. Od 1830 deputowany, przez zredagowanie protestu przeciw ordonansom lipcowym dał powód do rewolucji. W latach 1832—1837 minister oświaty, zasłużył się na niwie szkolnictwa powszechnego. W 1836 został członkiem Akademii Francuskiej (zajmował fotel 40). Od 1839 poseł w Londynie, od 1840 minister spraw zagranicznych, od 1847 kierownik gabinetu. Wtedy to stał się bardzo niepopularny jako uosobienie najgorszych cech monarchii lipcowej. W 1840 odznaczony Krzyżem Wielkim Legii Honorowej. Po przewrocie 1848 opuścił kraj. W 1854 objął przewodnictwo Akademii Nauk Moralnych i Politycznych.
Historyk, wywarł wpływ znaczny na rozwój dziejopisarstwa francuskiego, zarówno przez popieranie wydawnictw źródeł, jak i dzieła oryginalne. Najważniejsze dzieła to „Cours d' histoire moderne” (1828—1830, 6 tomów), „Histoire de la civilisation en France” (1828—1830, 4 t.), „Histoire de la civiliztion d' Angleterre” (1828, 2 tomy, dzieło tzw. szkoły pragmatycznej), „Histoire de la république d’Angleterre et de Cromwell (1649-1658)” (1854, 2 tomy), „Corneille et son temps” (1852) i i. Wydał też „Mémoires”, obejmujące okres 1814—1848 (1858—1867, 8 tomów).
Był zwolennikiem systemu przedstawicielskiego ograniczonego cenzusem majątkowym. Związane jest z tym jego hasło – "Bogaćcie się!"

</doc>
<doc id="692829" url="https://pl.wikipedia.org/wiki?curid=692829" title="Hólmavík">
Hólmavík

Hólmavík – miejscowość w północno-zachodniej Islandii, nad fiordem Steingrímsfjörður. Wchodzi w skład gminy Strandabyggð, w regionie Vestfirðir. Na początku 2018 roku zamieszkiwało ją 320 osób. W pobliżu miejscowości przebiega droga nr 61, główna droga środkowej części Fiordów Zachodnich, prowadząca do stolicy regionu Ísafjörður.
Podstawą lokalnej gospodarki jest rybołówstwo i usługi, a także hodowla owiec. Tej ostatniej branży poświęcone jest muzeum w osadzie Sævangur położonej około 10 km na południej. W Hólmavík znajduje się natomiast muzeum czarnoksięstwa, w którym pokazana jest historia siedemnastu mężczyzn i kobiet, którzy w XVII w. zostali spaleni na stosie za uprawianie okultyzmu.
Znani ludzie z Hólmavík to poeta Stefán frá Hvítadal oraz muzyk Gunnar Þórðarson.

</doc>
<doc id="692830" url="https://pl.wikipedia.org/wiki?curid=692830" title="Marco Cassetti">
Marco Cassetti

Marco Cassetti (ur. 29 maja 1977 w Brescii) – piłkarz włoski grający na pozycji prawego obrońcy lub pomocnika. Mierzy 187 cm, waży 82 kg.
Kariera klubowa.
Cassetti urodził się w mieście Brescia w regionie Lombardia. Jednak karierę piłkarską rozpoczął w AC Montichiari. Zespół ten grał w jednej z okręgowych lig Włoch i Cassetti zadebiutował w nim w 1997 roku w wieku 20 lat. Po 2 latach gry w Montichiari na sezon 1998/1999 Marco trafił do grającego wówczas w Serie C1 zespołu AC Lumezzane. Rozegrał tam 19 meczów i zdobył 2 gole, a Lumezzane zajęło 3. miejsce w lidze i wystąpiło w barażach o Serie B. Tam jednak w finale przegrało z AC Pistoiese i nie zdołało awansować o klasę wyżej.
W 2000 roku Cassetti przeszedł do Hellas Werona. W Serie A zadebiutował już w 1. kolejce, 30 września 2000 w zremisowanym 1:1 wyjazdowym meczu z AS Bari. W sezonie 2000/2001 Veronie po wygranych barażach z Regginą Calcio udało się pozostać w Serie A na kolejny sezon. W sezonie 2001/2002 Cassetti nie pomógł Weronie w utrzymaniu w lidze i ta spadła o klasę niżej. Grając w Serie B Cassetti na stałe wywalczył miejsce w składzie werońskiego klubu.
W 2003 roku Cassetti przystał na propozycję beniaminka Serie A, US Lecce. 14 września 2003 w 2. kolejce ligowej, w meczu z Anconą Calcio, strzelił gola ustalającego wynik spotkania na 3:1 i był to jego pierwszy gol w karierze w historii występów w Serie A. W 2005/2006 Lecce zajęło 18. pozycję w lidze, co wiązało się z degradacją do Serie B.
Latem 2006 Cassetti zmienił klub. Podpisał 4-letni kontrakt z zespołem AS Roma, która zapłaciła za niego sumę 1,5 miliona euro. W zespole Romy zadebiutował 12 września 2006 w meczu Ligi Mistrzów z Szachtarem Donieck, wygranym przez Romę 4:0. 6 grudnia 2009 roku Casetti strzelił zwycięską bramkę w wygranych 1:0 derbach Rzymu z S.S. Lazio. W 2007, 2008 i 2010 roku został z Romą wicemistrzem Włoch. W 2007 i 2008 zdobył też Puchar Włoch.
Kariera reprezentacyjna.
W reprezentacji Włoch Cassetti zadebiutował za kadencji Marcello Lippiego, 30 marca 2005 roku w zremisowanym 0:0 towarzyskim meczu z reprezentacją Islandii. Zmienił wtedy w przerwie Marco Materazziego. Do 2008 roku rozegrał w reprezentacji Włoch 5 meczów.

</doc>
<doc id="692834" url="https://pl.wikipedia.org/wiki?curid=692834" title="Druze">
Druze



</doc>
<doc id="692840" url="https://pl.wikipedia.org/wiki?curid=692840" title="Choroby społeczne">
Choroby społeczne

Choroby społeczne – różnego typu schorzenia przewlekłe, szeroko rozpowszechnione w społeczności. Występujące u ponad 10% społeczeństwa. Ograniczają możliwość wykonywania podstawowych zadań życiowych np. pracy. Wymagają długiej regularnej opieki lekarskiej, są trudno wyleczalne, stanowią problem dla całego społeczeństwa. Dzięki zaliczeniu ich do tej grupy chorób, łatwiejsze jest rozpoznawanie ich i szybki dostęp do leków. Najczęściej występującymi chorobami społecznymi są: nadciśnienie i cukrzyca.
Do chorób społecznych należą:

</doc>
<doc id="692841" url="https://pl.wikipedia.org/wiki?curid=692841" title="John Spencer-Churchill (11. książę Marlborough)">
John Spencer-Churchill (11. książę Marlborough)

John George Vanderbilt Henry Spencer-Churchill (ur. 13 kwietnia 1926 w Blenheim Palace, zm. 16 października 2014) – brytyjski arystokrata, najstarszy syn Johna Spencera-Churchilla, 10. księcia Marlborough i Alexandry Cadogan, córki wicehrabiego Chelsea. Od urodzenia nosił tytuł hrabiego Sunderlandu. Kiedy w 1934 r. jego ojciec został 10. księciem Marlborough, on sam przyjął tytuł markiza Blandfordu.
Życiorys.
Wykształcenie odebrał w Eton College. Po śmierci ojca w 1972 r. odziedziczył tytuł księcia Marlborough i zasiadł w Izbie Lordów. Był Sędzią Pokoju i zastępcą Lorda Namiestnika Oxfordshire. Mieszka w swojej rodowej rezydencji Blenheim Palace w Woodstock w hrabstwie Oxfordshire. Na liście najbogatszych magazynu "Sunday Times" w 2004 r. zajął 224 miejsce z majątkiem ocenianym na 185 milionów funtów.
19 października 1951 r. poślubił Susan Mary Hornby, córkę Michaela Hornby’ego i Nicolette Ward, córki kapitana Cirila Warda. John i Susan mieli dwóch synów i córkę:
Pierwsze małżeństwo księcia zakończyło się rozwodem w 1961 r. Po raz drugi ożenił się 23 października 1961 r. z Athiną Livanos (19 marca 1926 - 10 października 1974), byłą żoną Arystotelesa Onassisa i córką Stavrosa Livanosa. Małżeństwo to pozostało bezdzietne i zakończyło się rozwodem w 1971 r.
20 maja 1972 r. poślubił Dagmarę Rositę Astrid Libertas Douglas (ur. 26 września 1943), córkę Carla Ludwiga Douglasa i Ottory Haas-Heye. Małżonkowie doczekali się dwóch synów i córki:

</doc>
<doc id="692842" url="https://pl.wikipedia.org/wiki?curid=692842" title="John George Vanderbilt Henry Spencer-Churchill, 11. książę Marlborough">
John George Vanderbilt Henry Spencer-Churchill, 11. książę Marlborough



</doc>
<doc id="692845" url="https://pl.wikipedia.org/wiki?curid=692845" title="Władimir Fiodorow (piłkarz)">
Władimir Fiodorow (piłkarz)

Władimir Iwanowicz Fiodorow (ros. Владимир Иванович Фёдоров, ur. 5 stycznia 1956, zm. 11 sierpnia 1979) – radziecki piłkarz grający na pozycji napastnika, reprezentant Związku Radzieckiego, olimpijczyk.
Był wychowankiem drużyny dziecięcej Kołchozu im. Swierdłowa w obwodzie taszkenckim. W 1972 trafił do zespołu Paxtakoru Taszkent. W barwach tej drużyny występował w rozgrywkach radzieckiej ekstraklasy. Jeszcze jako nastolatek, w 1974 zadebiutował w reprezentacji Związku Radzieckiego. W 1976 zdobył brązowy medal Igrzysk Olimpijskich w Montrealu. Do maja 1978 rozegrał 18 meczów w zespole reprezentacyjnym. Zginął w katastrofie lotniczej, do której doszło 11 sierpnia 1979 w okolicach Dnieprodzierżyńska. W zderzeniu dwóch samolotów Tu-134A zginęło także 13 innych zawodników Pachtakoru oraz 3 członków sztabu szkoleniowego.

</doc>
<doc id="692847" url="https://pl.wikipedia.org/wiki?curid=692847" title="Mergesort">
Mergesort



</doc>
<doc id="692849" url="https://pl.wikipedia.org/wiki?curid=692849" title="Żywa ława do obliczeń">
Żywa ława do obliczeń



</doc>
<doc id="692850" url="https://pl.wikipedia.org/wiki?curid=692850" title="Droga wojewódzka nr 233">
Droga wojewódzka nr 233

Droga wojewódzka nr 233 (DW233) – droga wojewódzka o długości 12 km, przebiegająca w całości przez województwo pomorskie, leżąca na obszarze powiatu gdańskiego (gminy: Trąbki Wielkie i Przywidz), łącząca Mierzeszyn z Trzepowem. Droga stanowi element połączenia dogowego Pruszcz Gdański - Kościerzyna.

</doc>
<doc id="692851" url="https://pl.wikipedia.org/wiki?curid=692851" title="Kurt Alfred Obitz">
Kurt Alfred Obitz



</doc>
<doc id="692852" url="https://pl.wikipedia.org/wiki?curid=692852" title="Żywa ława do liczenia">
Żywa ława do liczenia



</doc>
<doc id="692854" url="https://pl.wikipedia.org/wiki?curid=692854" title="Santa Marta do Pinhal">
Santa Marta do Pinhal

Santa Marta do Pinhal – portugalska gmina w powiecie Corroios, w sołectwie Seixal, w dystrykcie Setúbal.

</doc>
<doc id="692857" url="https://pl.wikipedia.org/wiki?curid=692857" title="Administrator apostolski">
Administrator apostolski

Administrator apostolski – urząd kościelny, występujący w prawie kanonicznym Kościoła katolickiego. Administratorem apostolskim jest duchowny (prezbiter lub biskup), któremu papież powierzył zarząd (często tymczasowy) nad diecezją lub inną administraturą kościelną, nie mianując go równocześnie biskupem ordynariuszem. Urzędu tego nie należy mylić z administratorem diecezjalnym, który ma podobne zadania i uprawnienia, lecz jest powoływany bez udziału Stolicy Apostolskiej.
W praktyce urząd administratora apostolskiego występuje w trzech zasadniczych odmianach: administrator apostolski "sede vacante"; administrator apostolski "sede plena"; "stały" administrator apostolski.
Administrator "sede vacante".
Administrator apostolski "sede vacante" (z ) – sprawuje zarząd nad diecezją w okresie pomiędzy wygaśnięciem władzy poprzedniego ordynariusza (np. z powodu śmierci, rezygnacji lub przejścia na emeryturę) a objęciem rządów przez nowego. Zgodnie z prawem kanonicznym, standardową procedurą postępowania jest w takich sytuacjach powołanie administratora diecezjalnego przez diecezjalne kolegium konsultorów. Papież może jednak w dowolnym momencie trwania wakatu powołać administratora apostolskiego, którego przybycie i objęcie rządów w przewidziany kanonicznie sposób powoduje wygaśnięcie mandatu administratora diecezjalnego. W praktyce dzieje się tak niekiedy w sytuacjach bardzo długiej sediswakancji oraz w przypadkach szczególnych – np. po nagłej rezygnacji abpa Stanisława Wielgusa z urzędu arcybiskupa metropolity warszawskiego w 2007 roku, rządy nad archidiecezją odzyskał tymczasowo kard. Józef Glemp, ale już nie jako biskup ordynariusz, lecz administrator apostolski, powołany nim jeszcze wybrano administratora diecezjalnego.
Administrator "sede plena".
Administrator apostolski "sede plena" (z ) – kierujący diecezją w okresie poważnej, lecz w założeniu tymczasowej, przeszkody w sprawowaniu urzędu przez ordynariusza (np. długotrwałej choroby). Standardowo w takiej sytuacji rządy w diecezji przejmuje biskup koadiutor lub, jeśli takiego nie ma (a np. w diecezjach polskich koadiutorów powołuje się sporadycznie), osoby wyznaczone w specjalnym, niejawnym wykazie wydanym przez biskupa przed nastaniem przeszkody lub, jeśli wykaz nie został wydany, administrator diecezjalny powołany przez kolegium konsultorów. Podobnie jak w poprzednim przypadku, papież może jednak w każdej chwili ustanowić na danej stolicy biskupiej administratora apostolskiego, wybranego przez siebie. Powinien go następnie odwołać z chwilą powrotu do obowiązków dotychczasowego biskupa.
Stały administrator.
Kieruje administraturą kościelną nie posiadającą statusu diecezji. W sensie ścisłym stałymi administratorami apostolskimi są tylko zwierzchnicy administratur apostolskich. W szerszym ujęciu można do tej kategorii zaliczyć także wikariuszy apostolskich, prefektów apostolskich, prałatów terytorialnych, a nawet opatów terytorialnych – różnice dotyczą tu wyłącznie tytulatury oraz (w przypadku opata) dodatkowych uprawnień zakonnych. Wszyscy ci dostojnicy mają jednak na powierzonym sobie obszarze uprawnienia biskupa ordynariusza, choć formalnie nim nie są. Jednocześnie – w przeciwieństwie do dwóch poprzednich typów administratora – ich zarząd ma charakter stały, a nie tymczasowy.

</doc>
<doc id="692858" url="https://pl.wikipedia.org/wiki?curid=692858" title="Selfoss (miasto)">
Selfoss (miasto)

Selfoss – miasto w południowo-zachodniej Islandii nad rzeką Ölfusá, przy drodze nr 1 pomiędzy Hveragerði a Hellą, około 60 km na południowy wschód od Reykjavíku. Stanowi siedzibę gminy Árborg, wchodzącej w skład regionu Suðurland. Na początku 2018 roku zamieszkiwało je 7600 osób – największe miasto w regionie Suðurland.
Na cmentarzu w pobliżu tego miasta pochowany został mistrz świata w szachach Robert Fischer.
W mieście rozwinął się przemysł spożywczy.

</doc>
<doc id="692860" url="https://pl.wikipedia.org/wiki?curid=692860" title="Rozściełacz do asfaltu">
Rozściełacz do asfaltu

Rozściełacz do asfaltu – maszyna drogowa, przeznaczona do układania nawierzchni asfaltobetonowej.
Wyprodukowana w otaczarce mieszanka mineralno-asfaltowa po ułożeniu i zagęszczeniu staje się asfaltobetonem.
Masa bitumiczna jest rozładowywana z wywrotki do tzw. kosza zasypowego rozściełacza, gdzie za pomocą podajników jest umieszczana pod stołem (głównego roboczego elementu), którego typowa szerokość robocza wynosi od 2,5 do 5 metrów. Elementy stolu rozprowadzają mieszankę na całej szerokości roboczej stołu i ją wstępnie zagęszczają. Świeża nawierzchnia jest później dodatkowo wyrównywana i zagęszczana przez walec drogowy. Istnieją rozściełacze gąsienicowe i kołowe (w większości starsza generacja to maszyny kołowe). Do producentów tego typu maszyn budowlanych należą m.in. Dynapac, Caterpillar, Volvo i VÖGELE.

</doc>
<doc id="692862" url="https://pl.wikipedia.org/wiki?curid=692862" title="Lose My Breath">
Lose My Breath

„Lose My Breath” – pierwszy singel grupy Destiny’s Child, pochodzący z ich szóstego studyjnego albumu "Destiny Fulfilled" z 2004 roku. Twórcami piosenki są Beyoncé Knowles, Kelly Rowland, Michelle Williams, Rodney Jerkins, LaShawn Daniels, Fred Jerkins III, Sean Garrett oraz Jay-Z.

</doc>
<doc id="692865" url="https://pl.wikipedia.org/wiki?curid=692865" title="Postrzałka kafryjska">
Postrzałka kafryjska

Postrzałka kafryjska, postrzałka ("Pedetes capensis") – gatunek ssaka z rodziny postrzałkowatych (Pedetidae). Postrzałki kafryjskie występują na piaszczystych, trawiastych równinach wschodniej i południowej Afryki.
Zasięg występowania.
Postrzałka kafryjska jest szeroko rozpowszechniona w południowej Afryce, w środkowej i południowej Angoli, południowej Demokratycznej Republice Konga, zachodniej Zambii, Namibii (z wyjątkiem pustyni Namib), Botswanie, Zimbabwe (z wyjątkiem północnej części), południowym Mozambiku i znacznej części Południowej Afryki (z wyjątkiem większości Prowincji Przylądkowej Zachodniej, Mpumalangi i KwaZulu-Natal).
Taksonomia.
Gatunek po raz pierwszy naukowo opisał w 1778 roku niemiecki przyrodnik Johann Reinhold Forster nadając mu nazwę "Yerbua capensis". Holotyp pochodził z obszaru blisko Stellenbosch, w Prowincji Przylądkowej Zachodniej, w Południowej Afryce.
Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 336–457 mm, długość ogona 390–485 mm; masa ciała 2,5–3,5 kg. Posiada długi, puszysty ogon swoich rozmiarów oraz kilkucentymetrowe uszy. Wyglądem ciała przypominają małe kangury, gdyż posiadają krótkie kończyny przednie i długie kończyny tylne. Charakterystyczny jest ich sposób poruszania się – jest to seria podskoków na obu stopach. Jednym skokiem mogą pokonać odległość nawet trzech metrów. Wzór zębowy: I formula_1 C formula_2 P formula_1 M formula_4 (x2) = 20.
Ekologia.
Odżywianie.
Postrzałki odżywiają się głównie zbożami. Są jednak przystosowane do jedzenia małych owadów.
Tryb życia.
Postrzałki kafryjskie są aktywne w nocy, większość czasu spędzając na zjadaniu traw. Żerują generalnie w okolicy nor, szczególnie podczas jasnych, księżycowych nocy, gdyż wtedy są najbardziej widoczne i narażone na atak ze strony drapieżników. W norach żyją samotnie, dzieląc się nimi jedynie ze swoim potomstwem, żerują natomiast w małych grupkach, przypuszczalnie po to, żeby się wzajemnie ostrzegać w przypadku nadchodzącego niebezpieczeństwa.
Postrzałki kafryjskie żyją w płytkich norach, które wygrzebują w piaszczystej glebie do głębokości 80 centymetrów, korytarze pod ziemią mogą mieć długość do 45 metrów. W przeciwieństwie do innych swoich krewniaków kopiących nory, postrzałki nie mają specjalnych komór gniazdowych. Nory są za to wyposażone w dużą liczbę otworów wyjściowych i korytarzy ewakuacyjnych, służących postrzałkom prawdopodobnie jako drogi ucieczki przed wężami i mangustami – zwierzętami, które na nie polują.
Rozmnażanie.
Kojarzenie się par rozrodczych ma miejsce cały rok, samice mogą rodzić trzy razy w roku, tylko jedno młode za każdym razem. Młode rodzi się owłosione, ma masę ciała około 300 g (dorosła postrzałka waży 3–4 kg), od razu widzi i jest natychmiast aktywne. Przebywa ono w norze do dwóch miesięcy pijąc mleko matki, potem zaczyna wychodzić na powierzchnię i zjadać pokarm roślinny.

</doc>
<doc id="692868" url="https://pl.wikipedia.org/wiki?curid=692868" title="Alàs i Cerc">
Alàs i Cerc

Alàs i Cerc – gmina w Hiszpanii, w Katalonii, w prowincji Lleida, w comarce Alt Urgell.
Powierzchnia gminy wynosi 57,65 km². Zgodnie z danymi INE, w 2005 roku liczba ludności wynosiła 406, a gęstość zaludnienia 7,04 osoby/km². Wysokość bezwzględna gminy równa jest 768 metrów. Współrzędne geograficzne Alàs i Cerc to 42°21'N 1°30'E.
Miejscowości.
W skład gminy Alàs i Cerc wchodzi siedem miejscowości:

</doc>
<doc id="692869" url="https://pl.wikipedia.org/wiki?curid=692869" title="Przełęcz Mikołajowska">
Przełęcz Mikołajowska

Przełęcz Mikołajowska – przełęcz (552 m n.p.m.), w południowo-zachodniej Polsce, w Sudetach Środkowych, w Grzbiecie Zachodnim pasma Gór Bardzkich.
Przełęcz położona jest na obszarze chronionego krajobrazu Gór Bardzkich w środkowej części Grzbietu Zachodniego Gór Bardzkich, na południowy wschód od Wilczaka, na południe od miejscowości Mikołajów.
Przełęcz stanowi niewielkie, w całości porośnięte lasem regla dolnego siodło, łagodnie wcięte między wzniesienia Radosz (590 m n.p.m.) i Wilczak (637 m n.p.m.).
Turystyka.
W pobliżu przełęczy przechodzą szlaki:

</doc>
<doc id="692871" url="https://pl.wikipedia.org/wiki?curid=692871" title="Alàs">
Alàs

Alàs – miejscowość w Hiszpanii, w Katalonii, w prowincji Lleida, w comarce Alt Urgell, w gminie Alàs i Cerc.
Według danych INE z 2005 roku miejscowość zamieszkiwało 231 osób.

</doc>
<doc id="692873" url="https://pl.wikipedia.org/wiki?curid=692873" title="La Bastida d’Hortons">
La Bastida d’Hortons

La Bastida d'Hortons, również: La Bastida d’Ortons – miejscowość w Hiszpanii, w Katalonii, w prowincji Lleida, w comarce Alt Urgell, w gminie Alàs i Cerc.
Według danych INE w 2020 roku liczyła 25 mieszkańców – 11 mężczyzn i 14 kobiet. 

</doc>
<doc id="692874" url="https://pl.wikipedia.org/wiki?curid=692874" title="Cerc">
Cerc

Cerc – hiszpańska wieś w Katalonii, w prowincji Lleida, w comarce Alt Urgell, w gminie Alàs i Cerc.
Według danych INE z 2005 roku miejscowość zamieszkiwało 40 osób.

</doc>
<doc id="692876" url="https://pl.wikipedia.org/wiki?curid=692876" title="El Ges">
El Ges

El Ges – miejscowość w Hiszpanii, w Katalonii, w prowincji Lleida, w comarce Alt Urgell, w gminie Alàs i Cerc.
Według danych INE z 2005 roku miejscowość zamieszkiwało 9 osób.

</doc>
<doc id="692877" url="https://pl.wikipedia.org/wiki?curid=692877" title="Ortedó">
Ortedó

Ortedó – miejscowość w Hiszpanii, w Katalonii, w prowincji Lleida, w comarce Alt Urgell, w gminie Alàs i Cerc.
Według danych INE z 2005 roku miejscowość zamieszkiwało 30 osób.

</doc>
<doc id="692879" url="https://pl.wikipedia.org/wiki?curid=692879" title="Torres d'Alàs">
Torres d'Alàs

Torres d'Alàs – miejscowość w Hiszpanii, w Katalonii, w prowincji Lleida, w comarce Alt Urgell, w gminie Alàs i Cerc.
Według danych INE z 2005 roku miejscowość zamieszkiwało 20 osób.

</doc>
<doc id="692880" url="https://pl.wikipedia.org/wiki?curid=692880" title="Vilanova de Banat">
Vilanova de Banat

Vilanova de Banat – miejscowość w Hiszpanii, w Katalonii, w prowincji Lleida, w comarce Alt Urgell, w gminie Alàs i Cerc.
Według danych INE z 2005 roku miejscowość zamieszkiwały 33 osoby.

</doc>
<doc id="692883" url="https://pl.wikipedia.org/wiki?curid=692883" title="Henri Pitot">
Henri Pitot

Henri Pitot (ur. 3 maja 1695, zm. 27 grudnia 1771) – francuski inżynier, wynalazca i konstruktor.
Członek Francuskiej Akademii Nauk. W roku 1732 wynalazł przyrząd, zwany od jego nazwiska rurką Pitota (tzw. rurka spiętrzająca), który do dziś stosowany jest w lotnictwie.
Jego nazwiskiem nazwane jest twierdzenie Pitota o bokach czworokąta opisanego na okręgu.

</doc>
<doc id="692885" url="https://pl.wikipedia.org/wiki?curid=692885" title="Hvítá">
Hvítá

Hvítá – w tłumaczeniu "biała rzeka". Nazwa kilku rzek w Islandii.

</doc>
<doc id="692886" url="https://pl.wikipedia.org/wiki?curid=692886" title="Alas">
Alas



</doc>
<doc id="692888" url="https://pl.wikipedia.org/wiki?curid=692888" title="Alas i Cerc">
Alas i Cerc



</doc>
<doc id="692889" url="https://pl.wikipedia.org/wiki?curid=692889" title="Torres d'Alas">
Torres d'Alas



</doc>
<doc id="692890" url="https://pl.wikipedia.org/wiki?curid=692890" title="Pedagogika społeczna">
Pedagogika społeczna

Pedagogika społeczna – interdyscyplinarna subdyscyplina pedagogiki, ściśle związana z innymi dyscyplinami naukowymi w obszarze nauk społecznych (socjologia, psychologia, polityka społeczna i in.), w której przedmiotem badań jest teoria, metodologia i praktyka edukacji człowieka we wszystkich okresach życia oraz procesy zmian jego środowiska społecznego. Pedagodzy społeczni koncentrują się na problemach wzajemnej zależności zmieniającego się środowiska (np. postęp społeczny, upowszechnienie technologii informacyjnej, sytuacje kryzysowe) i członków społeczności – dzieci i młodzieży w wieku szkolnym oraz dorosłych uczestników edukacji ustawicznej.
Niektóre pojęcia.
Definicja pedagogiki społecznej jest oparta na znaczeniu podstawowych pojęć:
Tak szeroki zakres zainteresowań pedagogów społecznych wskazuje konieczność utrzymywania ścisłej współpracy z socjologami oraz ze środowiskami zajmującymi się polityką społeczną i pracą socjalną, a zwłaszcza opieką/pomocą socjalną, potrzebę uczestnictwa w tworzeniu szkolnych programów nauczania, gwarantujących przekazywanie uczniom aktualnej wiedzy o społeczeństwie, zasadach życia w rodzinie i w państwie (z uwzględnieniem problemów świadomości narodowej, w tym możliwości pozytywnego wyrażania poczucia tożsamości narodowej) itp. Racjonalna pomoc wykluczonym osobom lub grupom społecznym nie sprowadza się do finansowego wsparcia ubogich (zob. jałmużna). Pomoc społeczna, która nie ogranicza się do działań doraźnych, wymaga, aby zostały zidentyfikowane przyczyny wykluczenia, a następnie wdrożone programy, zmierzające do ich likwidacji (zob. nierówności społeczne, redystrybucja dochodu, trudności zdefiniowania sprawiedliwości społecznej, wyuczona bezradność, podklasa społeczna, socjalizacja i resocjalizacja i inne). Na tym etapie konieczne jest współdziałanie pedagogów z politykami, ekonomistami, socjologami, psychologami (psychologia społeczna, psychologia wychowawcza), psychiatrami.
Elementy historii pedagogiki społecznej.
Prekursorzy.
Tomasz z Akwinu (ok. 1225–1274), wyjaśniając konieczność istnienia hierarchii w ludzkich grupach społecznych pisał (traktat o człowieku)
Analizował też role kobiety i mężczyzny w rodzinie i rodzaj łączących ich więzi:
Istniejącą w domowej społeczności hierarchię Tomasz z Akwinu uważał więc za naturalną konsekwencję dzieła stworzenia świata.
W XVIII i XIX w. coraz częściej akcentowano znaczenie wychowania dziecka – stopniowego przygotowywania do odegrania odpowiedniej dla niego roli w rodzinie i w większych grupach społecznych. Do prekursorów pedagogiki społecznej są zaliczani: Jean-Jacques Rousseau, Johann Heinrich Pestalozzi, Adolf Diesterweg, Paul Natorp i inni.
Rousseau (1712–1778) (pisarz, filozof i pedagog), wyniki swoich przemyśleń o nierówności społecznej opisał m.in. w pracach "Discours sur l’origine et les fondements de l’inégalité parmi les hommes" ("Rozprawa o nierówności", 1754) i "Du Contract Social: ou Principes du Droit Politique" ("Umowa społeczna", kwiecień 1762). Niemal równocześnie z "Du Contract Social" opublikował traktat pt. Emil, czyli o wychowaniu (oryg. fr. "Émile, ou De l’éducation", maj 1762). W przedmowie do traktatu napisał m.in.:
Pełnione w rodzinie role kobiet i mężczyzn zostały w traktacie przedstawione w sposób budzący wiele kontrowersji. Rousseau poświęcił cztery rozdziały wychowaniu mężczyzn (Emil), a tylko jeden – wychowaniu kobiet (Zofia).
Twierdził, że dziewczynki powinny być przygotowywane do spełniania obowiązków określonych przez płeć – do bycia żonami i matkami, do podległości wobec mężów. Po publikacji pojawiły się zdecydowane protesty pierwszych feministek (zob. Mary Wollstonecraft, 1759–1797, Wołanie o prawa kobiety, ang. "A Vindication of the Rights of Woman: with Strictures on Political and Moral Subjects").
Podobne przekonania przez wiele dziesięcioleci decydowały o tradycyjnym zróżnicowaniu metod wychowania oraz zakresu nauczania dziewcząt i chłopców, mimo istotnych zmian struktury społecznej – np. przejścia od społeczeństwa tradycyjnego (tj. społeczeństwo pierwotne lub rolnicze, w których podstawowym podmiotem gospodarczym jest gospodarstwo domowe) do przemysłowego i poprzemysłowego. Te tradycyjne przekonania nadal wpływają na proces edukacji.
Johann Heinrich Pestalozzi (1746–1827), szwajcarski pedagog, związany z rewolucyjną ideologią francuskiego oświecenia i helweckim Związkiem Patriotów, propagował antyfeudalną ideologię Jana Jakuba Rousseau, narażając się na więzienie. Po wyjściu na wolność zorganizował zakład rolniczo-wychowawczy dla ubogich i bezdomnych dzieci – pierwowzór „szkoły ludowej”. Rozwinął „nauczanie wychowujące” i opracował nowatorską metodykę poglądowego nauczania początkowego („nauka o rzeczach”).
Adolf Diesterweg (1790–1866), nauczyciel wykształcony w "Hohe Schule Herborn" i "Eberhard Karls Universität Tübingen", zastosował metody Pestalozziego w praktyce, gdy w 1829 roku został dyrektorem nowej szkoły w Moers. Od 1832 roku kierował również nowym państwowym seminarium w Berlinie, a w 1846 roku założył „Instytucję Pestalozziego” w Pankow oraz „Towarzystwo Pestalozziego”, wspierające wdowy i sieroty po nauczycielach. Opublikował podręczniki szkolne i poradniki dla niemieckich nauczycieli. Prawdopodobnie w jego przewodniku ("Wegweiser zur Bildung für deutsche Lehrer", 1834) po raz pierwszy zostało użyte pojęcie „Sozialpädagogik” (pedagogika społeczna).
Kontynuatorami idei Pestalozziego byli również: Paul Natorp (1854–1924) – autor książki pt. "Sozialpädagogik" (Stuttgart 1899), "Pestalozzi. Sein Leben und seine Ideen", Friedrich Fröbel i inni.
Początki pedagogiki społecznej w Polsce.
Pedagog społeczny Ryszard Wroczyński (1909–1987), autor m.in. książki "Pedagogika pozytywizmu warszawskiego", z narodzinami tej dyscypliny w Polsce wiąże nazwiska: Helena Radlińska, Jan W. Dawid, Piotr Chmielowski, Aleksander Głowacki, Henryk Wernic, Aleksander Świętochowski, Aniela Szycówna i inni. Za pionierkę dyscypliny jest powszechnie uważana H. Radlińska (zob. wpływ Heleny Radlińskiej na pedagogikę społeczną), która działała w tej dziedzinie w różnych historycznych okresach historii Polski – w czasie rozbiorów, w zmiennej sytuacji, panującej w latach 1918–1939 (organizacja systemu oświaty w II Rzeczypospolitej), podczas II wojny światowej i w rzeczywistości powojennej. Jako pedagog i społecznik nieustannie i z wielkim zaangażowaniem dążyła do realizacji wybranego celu, o którym w 1919 roku pisała ("O nowe życie" w: Wyzwolenie, nr 8/1919):
W jej teoriach pedagogicznych znajduje wyraz przekonanie, że wychowawcami są wszyscy ludzie, którzy odpowiadają za funkcjonowanie zespołów ludzkich, instytucji i placówek (działanie szkoły bywa mniejsze niż wpływ rozmaitych środowisk niezinstytucjonalizowanych, organizujących się samorzutnie). Uważała, że proces wychowawczy polega przede wszystkim na budzeniu aktywności jednostek i grup społecznych oraz wspieraniu rozwoju uzdolnień osób z różnych grup wiekowych, znajdujących się w różnych sytuacjach życiowych. Jako twórca pedagogiki społecznej pisała:
Pośrednią odpowiedź na pytanie, jak Helena Radlińska rozumiała pedagogikę społeczną, można odczytać z tytułów jej licznych publikacji, często cytowanych i wznawianych (dostępnych w bibliotekach publicznych). Stanisław Konarski (biograf H. Radlińskiej) wymienia, jako ważniejsze z nich:
St. Konarski wyróżnił też prace H. Radlińskiej, dotyczące teorii i dziejów oświaty pozaszkolnej, m.in.:
Aleksander Kamiński (1903–1978), współpracownik H. Radlińskiej (zob. wpływ Heleny Radlińskiej na pedagogikę społeczną), próbując dokładniej określić, jak rozumiała ona pojęcie „pedagogika społeczna” napisał:
Współczesna pozycja pedagogiki społecznej w Polsce.
Badania naukowe i praktyczną działalność Heleny Radlińskiej kontynuowali w Polsce jej wychowankowie i współpracownicy. Znane są m.in. zainteresowania i główne prace Ireny Lepalczyk (1916–2003) i Stanisława Kawuli (1939–2014), publikacje Tadeusza Pilcha (ur. 1939) i innych.
Pedagogiką społeczną interesują się również pedagodzy kolejnego pokolenia, m.in. urodzony w 1980 roku Paweł Czarnecki, autor m.in. pracy "Pedagogika społeczna. Podstawowe pojęcia i definicje" i wielu innych.
Dzięki ponad stuletniemu doświadczeniu zdobywanemu w pracy pedagogicznej oraz analizie wyników badań naukowych "pedagogika społeczna" została oficjalnie uznaną subdyscypliną pedagogiki i przedmiotem, wykładanym na wyższych studiach pedagogicznych; w strukturach uczelni tworzone są jednostki organizacyjne, specjalizujące się w tym zakresie (np. Zakład Pedagogiki Społecznej w Instytucie Pedagogiki UG, Zakład Pedagogiki Społecznej i Terapii Pedagogicznej w AJD.
W Polskiej Akademii Nauk działa Zespół Pedagogiki Społecznej i Andragogiki, utworzony przez połączenie Zespołu Pedagogiki Społecznej (49 samodzielnych pracowników nauki i 13 doktorów) z Sekcją Oświaty Dorosłych i Andragogiki (19 samodzielnych pracowników nauki oraz 22 doktorów i magistrów). Przewodniczącym Zespołu Pedagogiki Społecznej z Sekcją Andragogiki jest Tadeusz Pilch. Zespół organizuje specjalistyczne zjazdy krajowe i międzynarodowe, redaguje kwartalnik "Pedagogika Społeczna" (przy wsparciu Wyższej Szkoły Nauk Społecznych „Pedagogium”), współdziała w wydawaniu czasopisma "Edukacja Ustawiczna Dorosłych". Misją kwartalnika "Pedagogika Społeczna" jest wspomaganie:
Powszechne uznanie pedagogiki społecznej nie oznacza, że pojęcie jest już jednoznaczne. W wydanej w 2010 roku książce pt. "Wybrane zagadnienia pedagogiki społecznej. Funkcja środowiskowa i socjalna" autor – Wojciech Sroczyński (ur. 1944) – podjął poszukiwania odpowiedzi na pytania: „Czym dzisiaj jest pedagogika społeczna?” „Czy jest już całkowicie samodzielną nauką?”
Pedagogika społeczna w dobie „rewolucji informatycznej”.
Epoka więzi lokalnych (społeczeństwa tradycyjne i społeczeństwo przemysłowe).
Prace H. Radlińskiej, R. Wroczyńskiego, A. Kamińskiego i innych pozwoliły wskazać cztery idee – zasady działań pedagogów społecznych:
Zasady te skompletowano w okresie, gdy najważniejszy wychowawczy wpływ na dziecko miała rodzina, sąsiedzi, nauczyciele i koledzy ze szkoły (zob. rodzina a rozwój inteligencji i osobowości dziecka), a na człowieka dorosłego – grono współpracowników, członkowie związków wyznaniowych i innych dobrowolnych (zob. wolna wola) stowarzyszeń i organizacji. W takich warunkach pedagog społeczny może udzielać skutecznej pomocy, gdy dostrzega objawy nieprzystosowania człowieka do istniejących struktur (np. resocjalizacja, finansowe wsparcie ubogich) lub wspierać inicjatywy jednostek lub grup ludzi, tworzących struktury nowe.
Postindustrialne społeczeństwo informacyjne (gospodarka oparta na wiedzy).
Pojęcie „pedagogika społeczna” jest mniej jednoznaczne, gdy za „środowisko wychowawcze” zostaje uznane państwo. Jeszcze więcej wątpliwości pojawia się po uwzględnieniu kolejnego czynnika – powstawania globalnego społeczeństwa informacyjnego z gospodarką opartą na wiedzy. Przewidywane jest osiągnięcie sytuacji, w której ludzkość będzie wielopaństwową, ponadnarodową, wielokulturową społecznością ludzi posiadających jednakowe prawa (zob. np. Kanadyjska Karta Praw i Swobód) i nieustannie doskonalących swoją wiedzę, stosownie do sytuacji, w której się znajdą (kierunki zmian społeczeństwa poprzemysłowego prawdopodobnie nie będą przewidywalne). Członek postindustrialnej zbiorowości powinien kształcić się ustawicznie, zachowując świadomość swoich praw i swojej roli w globalnej społeczności, kierując się własnym systemem wartości i nie naruszając godności innych (zob. etyka rozwoju).
Próby budowy zrównoważonego, bezpiecznego społeczeństwa globalnego rozpoczęto po tragicznych doświadczeniach II wojny światowej, tworząc Organizację Narodów Zjednoczonych, w tym m.in. Radę Gospodarczą i Społeczną (ang. "The Economic and Social Council", ECOSOC) oraz Organizację Narodów Zjednoczonych do spraw Oświaty, Nauki i Kultury (ang. "United Nations Educational, Scientific and Cultural Organization", UNESCO). Za skuteczny sposób przeciwdziałania narastaniu prowadzących do wojen napięć między państwami, narodami, grupami etnicznymi i społecznymi, uznano zmniejszenie zróżnicowania dostępu do wiedzy. W obszarze działania UNESCO i innych organizacji międzynarodowych znalazły się problemy edukacji członków wszystkich ludzkich zbiorowości (bez względu na miejsce zamieszkania, narodowość, płeć, wiek, wyznanie itp.). Są prowadzone analizy poziomu oświaty w różnych zbiorowościach i opracowywane długofalowe programy wspomagania grup wymagających pomocy, w tym wspomaganie edukacji dziewcząt i kobiet (zwłaszcza w krajach Afryki) lub dorosłych (zdolnych do pracy w społeczeństwie poprzemysłowym, a wykluczanych z rynku pracy ze względu na wiek). Prognozy, programy i raporty z ich realizacji są publikowane (np. "Learning to be; The world of education today and tomorrow", 1972, "From anticipation to action. A handbook of stratégie prospective", 1994, "Learning for All Investing in People’s Knowledge and Skills to Promote Development", 2011, UNESCO Education Strategy 2014–2021, "Rethinking Education. Towards a global common good?", 2015). Starania o zapewnienie rozwoju globalnej społeczności współczesnej w kierunku zgodnym z wizjami ekspertów UNESCO są podejmowane przez pedagogów zatrudnionych w przedszkolach, szkołach i placówkach oświaty pozaszkolnej i in. W Polsce problemami edukacji międzykulturowej zajmuje się m.in. Jerzy Nikitorowicz (UwB), autor wielu publikacji na ten temat, m.in. "Tożsamość wobec dylematów generowania dziedzictwa kulturowego", "Polskie szkolnictwo wyższe w raporcie Lisbon Council „Obywatele i społeczeństwo w dobie ery wiedzy”", "Socjalizacja i wychowanie w zróżnicowanych wyznaniowo i etnicznie rodzinach Białostocczyzny", "Młodzież pogranicza kulturowego Polski, Białorusi, Ukrainy wobec integracji europejskiej". W Wyższej Szkole Filozoficzno-Pedagogicznej „Ignatianum” w Krakowie badania dotyczące wychowania dla pokoju z użyciem metody Montessori (zob. Maria Montessori, ) prowadzi Barbara Surma, której pracy pochodzi cytat:
Realizację wielkich programów o zasięgu globalnym umożliwił szybki rozwój technologii informacyjnej, pozwalający na upowszechnianie wiedzy, np. z wykorzystaniem Internetu, i łatwą komunikację społeczną. Na granicy między naukami społecznymi i informatyką powstał nowy interyscyplinarny obszar nauki – informatyka społeczna.
W postprzemysłowej przestrzeni społecznej – społeczeństwie informacyjnym z gospodarką opartą na wiedzy – otwierane są bogate zasoby edukacyjne (zob. Kapsztadzka Deklaracja Otwartej Edukacji, polska Koalicja Otwartej Edukacji, Projekt Gutenberg, Projekt ben Jehuda) i pojawiło się wiele inicjatyw sprzyjających upowszechnianiu wiedzy (np. TED (konferencja)). Na różnych stopniach szkolnictwa i w procesie samokształcenia (np. kursy dorosłych poszukujących nowych miejsc pracy) coraz powszechniej są stosowane nowe metody kształcenia na odległość (E-learning, D-learning, M-learning, Blended learning). Edukacja w tych warunkach znalazła się w obszarze zainteresowań licznych pedagogów, socjologów, psychologów i in. Badania obejmują nie tylko proces przyswajania wiedzy przez uczniów – nie mniej intensywnie jest badany wpływ zmienionych struktur i sposobów komunikacji społecznej na społeczne więzi. Obserwowane jest np. rozluźnianie się więzi w grupach tradycyjnych (np. rozpadanie się rodzin wielopokoleniowych na nuklearne) i powstawanie społeczności internetowych) (np. społeczność Wikipedii, Myspace, YouTube i wiele innych). W warunkach „globalnej wioski” rozwój osobowości człowieka (budowanie systemu wartości, osiąganie dorosłości) duży wpływ mają np. środki masowego przekazu, poradniki internetowe (często niefachowe) lub przypadkowi „znajomi” z portali społecznościowych, którzy stają się często bliżsi od znajomych w świecie rzeczywistym (zob. np. miłość internetowa). Brak dojrzałości członków społeczeństwa informacyjnego jest przyczyną występowania poważnych zagrożeń (np. kontakty z cyberprzemocą lub społecznościami hakerów, problemy związane z syndromem grupowego myślenia). Łatwo dostępne i popularne wśród coraz młodszych dzieci są gry komputerowe. Niektóre z nich wywierają wpływ pozytywny, np. utrwalają wiedzę, kształtują pamięć i uwagę, uczą strategicznego myślenia, podejmowania decyzji, wspomagają naukę języków obcych. Specjaliści w dziedzinie psychologii rozwojowej są świadomi, że dzieci w wieku przedszkolnym muszą uczyć się żyć w społeczeństwie informacyjnym, jednak ostrzegają przed utratą zdolności do nawiązywania i utrzymywania realnych więzi międzyludzkich. Szczególnie niekorzystny wpływ mają gry, zawierające elementy agresji i przemocy, które mogą tłumić współczucie, wywoływać stany lękowe, relatywizować wartość życia, skłaniać do dzielenia świata rzeczywistego na „swoich” i „obcych” itp.

</doc>
<doc id="692891" url="https://pl.wikipedia.org/wiki?curid=692891" title="Ortedo">
Ortedo



</doc>
<doc id="692893" url="https://pl.wikipedia.org/wiki?curid=692893" title="Elżbieta Zgorzelecka">
Elżbieta Zgorzelecka



</doc>
<doc id="692895" url="https://pl.wikipedia.org/wiki?curid=692895" title="HorrorPops">
HorrorPops

HorrorPops – duńska rockowa grupa muzyczna. Została założona w roku 1996 przez Kima Nekromana z Nekromantix i Patricie Day. Aktualnie są małżeństwem.

</doc>
<doc id="692896" url="https://pl.wikipedia.org/wiki?curid=692896" title="Hvitá">
Hvitá



</doc>
<doc id="692897" url="https://pl.wikipedia.org/wiki?curid=692897" title="Synagoga w Bychawie">
Synagoga w Bychawie

Synagoga w Bychawie – synagoga znajdująca się w Bychawie przy ulicy Tadeusza Kościuszki 5.
Historia.
Synagoga została zbudowana w 1810 roku na miejscu starej synagogi. W 1876 roku podczas pożaru uległa poważnemu zniszczeniu, po którym natychmiast przystąpiono do gruntownej renowacji synagogi. Po wielu latach ukończono go w 1897 roku.
Podczas II wojny światowej synagoga została zdewastowana przez hitlerowców. Po zakończeniu wojny budynek przebudowano na potrzeby remizy strażackiej, a następnie dostosowano go do potrzeb warsztatu samochodowego i magazynu. Od 1995 roku synagoga stoi opuszczona i stopniowo popada w ruinę. Znajduje się na terenie składu przedsiębiorstwa budowlanego, poprzez co wstęp do jej środka jest bardzo utrudniony.
23 lipca 2007 roku na mocy ustawy z 1997 roku o restytucji mienia żydowskiego synagoga została zwrócona Gminie Wyznaniowej Żydowskiej w Warszawie, która przekazała ją pod opiekę Fundacji Ochrony Dziedzictwa Żydowskiego. W listopadzie 2007 roku fundacja sprzedała budynek synagogi prywatnej osobie, która wyremontowała dach budynku i przywróciła mu pierwotny kształt.
W celu dalszego remontu i renowacji budynku synagogi została powołana Fundacja "Bychawa - miasto wielu kultur".
Budynek synagogi można zwiedzać po kontakcie telefonicznym - numer 604 466 687.
Architektura.
Murowany i orientowany budynek synagogi wzniesiono na planie prostokąta w stylu barokowym. Wewnątrz w zachodniej części znajduje się przedsionek, z którego wchodzi się do kwadratowej głównej sali modlitewnej, która przykryta jest sklepieniem dziewięciopolowym, którego środkowa część jest wsparta na czterech filarach, między którymi dawniej stała bima. Nad przedsionkiem, na piętrze znajduje się otwarty na salę główną dziewięcioma otworami babiniec. Całość jest przykryta dachem dwuspadowym.
Na ścianach sali głównej, jak również babińca znajduje się częściowo zachowany kompleks polichromii, który został wykonany w większości podczas remontu synagogi przeprowadzonego w latach 1867-1897. Większość została umieszczona symetrycznie we fryzie biegnącym pod oknami.
Na ścianie wschodniej, po obu stronach Aron ha-kodesz częściowo zachowały się dwie tablice fundacyjne, na których widnieje chronogram ich wykonania 571, czyli 1810-1811 rok. W późniejszym okresie została powtórzona, w skróconej wersji, również na ścianie wschodniej. Tekst pierwszej tablicy brzmi:
Na ścinie wschodniej zachowały się również inskrypcje z personaliami osób, które wykupiły stałe miejsca w synagodze. Większość inskrypcji flankują kolumny oplecione wicią roślinną, wśród których można dostrzec lwy, jelenie, ryby, pawie, ptaki, korony, bukiety w wazach. Na sklepieniu znajdują się przedstawienia instrumentów muzycznych.
Na środku ściany wschodniej zachowała się wnęka Aron ha-kodesz nad którą zachowała się XX-wieczna polichromia przedstawiające dwa szofary przy tarczy słonecznej i nieczytelne fragmenty inskrypcji hebrajskich. Na ścianie południowej zachowało się przedstawienie menory, w kształt której wpisano tekst psalmu 67.
Synagoga pozostaje w złym stanie technicznym. Ściany są zawilgocone, w oknach brakuje szyb, a z elewacji odpadają tynki. Na ścianie południowej znajdują się dwie wybite dwuskrzydłowe bramy, które w przeszłości służyły wozom strażackim. W synagodze składuje się również macewy ze zniszczonego cmentarza żydowskiego.

</doc>
<doc id="692898" url="https://pl.wikipedia.org/wiki?curid=692898" title="Horrorpops">
Horrorpops



</doc>
<doc id="692900" url="https://pl.wikipedia.org/wiki?curid=692900" title="Bitwa pod Linköping">
Bitwa pod Linköping

Bitwa pod Linköping (lub bitwa pod Stångebro) – bitwa rozegrana 4 października (25 września według kalendarza juliańskiego) 1598, między wojskami regenta Karola Sudermańskiego a wojskami króla Zygmunta III Wazy w czasie jego wyprawy do Szwecji.
Geneza.
Po śmierci Jana III Wazy w 1592 r. tron Szwecji objął katolicki Zygmunt III Waza, król polski i wielki książę litewski. Odmówiono mu jednak koronacji aż do czasu przyjęcia wyników zjazdu kleru luterańskiego w Uppsali, który zdecydował, że Szwecja jest krajem protestanckim. W rezultacie Zygmunt III podpisał 19 lutego 1594 r. „królewskie zaręczenie”, w którym przyrzekał stanom szwedzkim zachować wolność religijną dla wyznania luterańskiego i monopol na wysokie stanowiska dla luteran. Po podpisaniu tego aktu został koronowany na króla i odpłynął do Polski, pozostawiając władzę w rękach regenta Karola Sudermańskiego i senatorów.
Wobec sprzecznych decyzji na tle politycznym, militarnym i religijnym, powstała w 1595 r. w czasie riksdagu w Söderköping konfederacja stanów niższych, po stronie króla opowiedziała się Finlandia, szlachta szwedzka i Sztokholm. Król wysłał poselstwo do Szwecji, w wyniku którego w czasie riksdagu w Arboga w 1597 r. Karol Sudermański utrwalił swoją władzę jako regent i pomimo braku poparcia zajął południową Szwecję. W międzyczasie (25 listopada 1596 – 24 lutego 1597) fińscy stronnicy króla zajęci byli powstaniem fińskiego chłopstwa przeciwko wprowadzeniu osobistego poddaństwa.
Ostatecznie w 1598 roku, za zgodą polskiego Sejmu, król wyruszył ze zbrojną interwencją do Szwecji na czele wojsk najemnych niemieckich i węgierskich, wspartych polską artylerią. Przewóz zapewniły mu statki holenderskie i angielskie zajęte w Gdańsku. 3 sierpnia flotylla licząca 85 okrętów, w tym 6 królewskich, a w większości zarekwirowanych, ruszyła do Szwecji i częściowo została rozproszona przez burzę.
10 sierpnia flota króla zajęła Kalmar i popłynęła dalej na północ. Król utracił kontakt z korpusem Flemminga, który miał wesprzeć go uderzeniem z Finlandii. Pomimo wygranej bitwy pod Stegeborgiem, oddziały króla znalazły się w niekorzystnej sytuacji i wycofały do Linköping dnia 2 października.
Bitwa.
Stångebro to rejon 2 mostów na rzece Stångån, znanych jako "Stora Stångebro" i "Lilla Stångebro", obecnie w Linköping, w XVI wieku poza miastem.
Wojska Zygmunta III Wazy liczyły 6 tys. żołnierzy, w skład których wchodziła nadworna i zaciężna piechota węgierska w liczbie 1200 żołnierzy pod dowództwem Kaspera Bekiesza, jego syna László i Caspara Horwatta, niemiecka piechota zaciężna pod dowództwem Petera Gottberga, Hildebranda Creutza i Foyta, zaciężna jazda królewska pod dowództwem Jana Weyhera i 6 polskich dział.
Wojska królewskie zostały uszykowane do walki po dotarciu na miejsce, ale książę Karol uchylił się od starcia.
Nad ranem 4 października pojmano książęcego trębacza, który zeznał, że Karol zamierza zawrzeć z królem pokój. Przybyło też do polskiego dowództwa kilkudziesięciu chłopów nasłanych przez księcia, którzy prosili o zaprzestanie walk. Podstęp miał na celu uśpienie czujności przeciwnika i faktycznie części żołnierzy królewskich zezwolono na spoczynek.
W tym czasie wojsko Karola zbliżyło się do pozycji polskich i nastąpił atak szwedzkiej piechoty. Natarcie przeważających liczebnie mas piechoty książęcej kierowało się na oba mosty, zaciekle bronione przez piechurów królewskich. Lewy zabezpieczali Prusacy, prawy Węgrzy. Muszkieterzy niemieccy odrzucili rajtarów szwedzkich, a Bekiesz kilkakrotnie odpierał ataki i zdobył trzy sztandary. Druga kolumna piechoty szwedzkiej poczęła oskrzydlać broniące się oddziały, wobec czego Farensbach nakazał nacierać jeździe szwedzkiej w służbie królewskiej. Ta jednak odmówiła walki ze swymi rodakami i wycofując się zmieszała szyki piechoty niemieckiej. Trwał obustronny pojedynek artyleryjski, wysadzenie jednak zapasów prochu przez jakiegoś zdradzieckiego Szweda osłabiło siłę ognia dział polskich. Jednocześnie Jan Weiher został ciężko ranny kulą armatnią w bok i ramię. Zdeprymowani stratą swego dowódcy piechurzy zaczęli się cofać w stronę mostu. Karol pchnął wówczas do boju następne pułki i rajtarię, wobec czego zaciężni pruscy i niemieccy, nie widząc szans na utrzymanie swych pozycji, rzucili się pospiesznie za rzekę, zrywając mosty za sobą. Nie zdążono jednak ewakuować z przyczółka dział oraz ubezpieczających artylerię hajduków węgierskich i piechurów szkockich. Zostali oni wybici lub dostali się do niewoli. Utrata większej części artylerii i odmowa udziału w walce prokrólewskich oddziałów szwedzkich dowodzonych przez Jörana Possego przesądziły o losach bitwy. Wprawdzie po obu stronach rzeki artyleria szwedzka i polska Banera prowadziły jeszcze wzajemny ostrzał, ale walka była już rozstrzygnięta. Straty były tak wielkie, że zarówno król, jak i zwycięski książę zgodzili się na rozejm. Po stronie polskiej wyniosły one 13 zabitych i 93 rannych z rot dowodzonych przez Bekiesza, 50 zabitych i 200 rannych z oddziału Horwatta oraz 150 zabitych Niemców. Cięższe straty ponieśli Szwedzi – jakoby 1900 zabitych i bardzo wielu rannych. W ręce księcia wpadło 6 dział. Wojsko królewskie nie straciło żadnej chorągwi, a zdobyto na przeciwniku trzy.
8 października doszło do zawarcia i zaprzysiężenia układu w Linköping, gdzie książę złożył przysięgę na wierność królowi, a król miał nie dyskryminować swoich przeciwników i wycofać wojska cudzoziemskie.
Po bitwie.
Król Zygmunt III Waza odzyskał wolność, lecz za cenę wydania swoich szwedzkich stronników, m.in. kanclerza Eryka Sparre. Wojska koalicji opuściły Sztokholm, który już wkrótce zajął książę Karol Sudermański.
Pozbawiony silnej floty, a tym samym posiłków, król musiał wrócić do Rzeczypospolitej, nie mając ani sił ani środków na tę wojnę, którą rozpoczął na czele części wojsk 30 października 1598 roku. Wkrótce w rękach króla został tylko Kalmar (obsadzony przez silną, głównie polską załogę), ale zdobyty został 12 maja 1599 przez wojska księcia (twierdzę poddano, gdy skończyły się zapasy żywności).
W lipcu 1599 Zygmunt III Waza został zdetronizowany, za to uznano jego syna Władysława, pod warunkiem, że w ciągu 6 miesięcy 4-letni Władysław na zawsze opuści Polskę i zerwie wszelkie kontakty z rodziną oraz zostanie w Szwecji wychowany w wierze luterańskiej.
W czasie riksdagu w Linköping w 1600 Karol Sudermański został obwołany królem, od 1603 zwał siebie Karolem IX. 19 marca 1600 arystokratycznych stronników króla osądzono i skazano na śmierć, po czym wyroki wykonano.
W wyniku bitwy rozwiązana została unia polsko-szwedzka, a Szwecja stała się stronnikiem sił protestanckich w Europie, co było nie bez znaczenia w czasie wojny trzydziestoletniej. I Rzeczpospolita jeszcze wielokrotnie prowadziła wojny ze Szwecją (wojna polsko-szwedzka toczona z przerwami w latach 1600-1629, potop szwedzki), aż do III wojny północnej, gdy Szwecja utraciła status mocarstwa na rzecz Rosji.

</doc>
<doc id="692903" url="https://pl.wikipedia.org/wiki?curid=692903" title="Fedajkin">
Fedajkin



</doc>
<doc id="692905" url="https://pl.wikipedia.org/wiki?curid=692905" title="Ludwig Prandtl">
Ludwig Prandtl

Ludwig Prandtl (ur. 4 lutego 1875 we Fryzyndze, zm. 15 sierpnia 1953 w Getyndze) – niemiecki fizyk.
Od 1901 roku profesor politechniki w Hanowerze. Prowadził badania z dziedziny teorii sprężystości. W 1905 opracował teorię przepływu burzliwego, teorię warstwy przyściennej oraz teorię płata nośnego. Autor wielu prac z dziedziny aerodynamiki.

</doc>
<doc id="692906" url="https://pl.wikipedia.org/wiki?curid=692906" title="Stara Synagoga w Bychawie">
Stara Synagoga w Bychawie

Stara Synagoga w Bychawie – drewniana bożnica zbudowana w XVIII wieku przy ulicy Kościuszki. Na jej miejscu w 1810 roku wzniesiono nową murowaną synagogę.

</doc>
<doc id="692909" url="https://pl.wikipedia.org/wiki?curid=692909" title="Jan Zaręba (duchowny)">
Jan Zaręba (duchowny)

Jan Zaręba (ur. 25 grudnia 1910 w Sadykrzu, zm. 22 listopada 1986 we Włocławku) – polski duchowny rzymskokatolicki, biskup pomocniczy włocławski w latach 1963–1968, administrator apostolski diecezji włocławskiej w latach 1968–1970, biskup diecezjalny włocławski w latach 1970–1986.
Życiorys.
Święcenia kapłańskie przyjął w Poznaniu 17 czerwca 1934. Podczas okupacji prowadził konspiracyjną pracę duszpasterską. Po wojnie był kanclerzem kurii diecezjalnej w Gorzowie, duszpasterzem młodzieży, oficjałem Trybunału Metropolitalnego w Gnieźnie i kanonikiem kapituły gnieźnieńskiej.
25 czerwca 1963 został mianowany biskupem pomocniczym diecezji włocławskiej i biskupem tytularnym Bitylius. Sakry biskupiej udzielił mu 8 września 1963 kardynał Stefan Wyszyński. Po śmierci bpa Antoniego Pawłowskiego wybrany wikariuszem kapitularnym, 24 października 1968 mianowany jej administratorem apostolskim, zaś 20 października 1969 mianowany biskupem diecezjalnym. Rządy w diecezji objął 8 stycznia 1970. Erygował kilkanaście nowych parafii, w 1986 przeprowadził synod diecezjalny.
Uczestniczył w IV sesji soboru watykańskiego II.
Pochowany został w katedrze włocławskiej.

</doc>
<doc id="692910" url="https://pl.wikipedia.org/wiki?curid=692910" title="Przełęcz Cisowa (Sudety)">
Przełęcz Cisowa (Sudety)

Przełęcz Cisowa (460 m n.p.m.) – przełęcz w Sudetach Środkowych, w Grzbiecie Zachodnim pasma Gór Bardzkich.
Położenie i opis.
Położona jest w południowo-wschodniej części Grzbietu Zachodniego między wzniesieniami Brzeźnicka Górą po zachodniej stronie (523 m n.p.m.) i Leszek (546 m n.p.m.) po wschodniej stronie, na południe od miejscowości Brzeźnica.
Przełęcz stanowi niewielkie siodło, o łagodnych podejściach i zboczach, płytko wcięte w podłoże zbudowane ze zlepieńców i szarogłazów. Przełęcz w całości porasta las regla dolnego. 
Ochrona przyrody.
Przełęcz położona jest w obszarze chronionego krajobrazu Gór Bardzkich i Sowich.
W pobliżu przełęczy po północnej stronie położony jest rezerwat przyrody Cisy.

</doc>
<doc id="692912" url="https://pl.wikipedia.org/wiki?curid=692912" title="Administratura apostolska">
Administratura apostolska

Administratura apostolska – w Kościele katolickim tymczasowa struktura administracji kościelnej. Najczęściej jest tworzona w krajach misyjnych jako etap pośredni przed utworzeniem diecezji. Często tworzy się je także na tych obszarach, gdzie przebieg granic państwowych nie jest jeszcze uregulowany traktatami międzynarodowym (było tak np. w Polsce po II wojnie światowej na tzw. Ziemiach Odzyskanych) i w Czechosłowacji (Apoštolská administratura českotěšínská).
Obecnie obowiązujący Kodeks Prawa Kanonicznego definiuje ją w kan. 371 § 2. "Administratura apostolska oznacza część Ludu Bożego, która ze względu na specjalne i wyjątkowo poważne racje, nie jest erygowana przez Papieża jako diecezja, a piecza pasterska o nią zostaje powierzona administratorowi apostolskiemu, aby nią kierował w imieniu Papieża."

</doc>
<doc id="692918" url="https://pl.wikipedia.org/wiki?curid=692918" title="Transmigracja">
Transmigracja



</doc>
<doc id="692920" url="https://pl.wikipedia.org/wiki?curid=692920" title="Wyżyna Miechowska">
Wyżyna Miechowska

Wyżyna Miechowska (342.22) – mezoregion fizycznogeograficzny w południowej Polsce, w województwach małopolskim i świętokrzyskim, będący najwyżej wzniesioną (Biała Góra – 416 m n.p.m.) częścią Niecki Nidziańskiej.
Jest to obszar typowo rolniczy z niewielkimi płatami lasów, o powierzchni 963 km². Ma bardzo urozmaiconą rzeźbę, występują na niej rozległe wzniesienia zbudowane z płasko zalegających margli kredowych pokrytych utworami lessowymi (szczególnie sprzyjającymi uprawom) oraz charakterystyczne obniżenia, zwane padołami. Padoły mają długość 2–8 km, szerokość 1–2 km i głębokość 30–50 metrów, wypełnione są iłami mioceńskimi.
Znajduje się tu kilka niewielkich jaskiń, z których największa jest Jaskinia w Antolce.
Główne doliny Wyżyny Miechowskiej to dolina Dłubni, Szreniawy i Nidzicy, a miejscowości to Miechów, Słomniki, Miechów-Charsznica i leżąca na wschodzie historyczna wieś Racławice.
Góry i wzgórza:

</doc>
<doc id="692924" url="https://pl.wikipedia.org/wiki?curid=692924" title="Most im. Jana Pawła II w Gdańsku">
Most im. Jana Pawła II w Gdańsku

Most im. Jana Pawła II w Gdańsku – most wantowy w Gdańsku na Martwej Wiśle otwarty
9 listopada 2001 w ciągu trasy mjr. Henryka Sucharskiego łączącej Port Północny z południową obwodnicą Gdańska (S7). Obecnie, obok Mostu Siennickiego służy jako połączenie drogi krajowej nr 7 z Wyspą Portową oraz ul. Sucharskiego prowadzącą do Portu Północnego.
Most nosi imię Jana Pawła II od dnia otwarcia. W trakcie budowy most nazywany był "Mostem Trzeciego Tysiąclecia", więc w wielu publikacjach technicznych nazywany jest "Mostem III Tysiąclecia im. Jana Pawła II".
Budowa mostu, mająca na celu poprawę dostępności komunikacyjnej portu gdańskiego, rozpoczęto w sierpniu 1999. W czasie budowy po raz pierwszy w Polsce zdecydowano się nie ustawiać rusztowań, a transportować poszczególne sekcje mostu drogą wodną z wykorzystaniem barek rzecznych. 
Pod względem rozpiętości przęsła, do czasu otwarcia Mostu Rędzińskiego we Wrocławiu był największym w Polsce mostem podwieszonym na jednym pylonie.
Ze względu na częste akty wandalizmu (niszczono oświetlenie, wykonywano nielegalne graffiti) w roku 2004 zainstalowano monitoring, który bezpośrednio podłączony został do posterunku policji na Stogach. Przyczyniło się to do poprawy bezpieczeństwa obiektu.
Zobacz też.
Inne mosty wantowe w Polsce:

</doc>
<doc id="692925" url="https://pl.wikipedia.org/wiki?curid=692925" title="Preegzystencja">
Preegzystencja

Preegzystencja (przedistnienie) – wiara w istnienie duszy przed poczęciem człowieka.
Perspektywy religijne.
Różne religie odnoszą się na rozmaite sposoby do tego poglądu.
Hinduizm.
W hinduizmie wiara w przedistnienie jest powszechna. Stanowi jeden z najważniejszych elementów owej religii. Święte pisma hinduizmu mówią o tym bardzo otwarcie. Duchowni hinduscy również głoszą wiarę w predestynację. Wiąże się to przede wszystkim z reinkarnacją.
Buddyzm.
Choć buddyści wykorzystują koncepcję reinkarnacji, ma ona w ich rozumieniu niewiele wspólnego z preegzystencją, gdyż buddyści nie wierzą w ogóle w istnienie duszy.
Chrześcijaństwo.
W chrześcijaństwie idea ta była popierana przez Orygenesa. Według niej Bóg stworzył na początku świata określoną liczbę dusz. Wszystkie z wyjątkiem duszy Jezusa Chrystusa zgrzeszyły, ale w różnym stopniu. Te, które miały najmniej grzechów, zostały aniołami, te, które najwięcej, diabłami. Te, które miały pośrednią liczbę grzechów, otrzymały ludzkie ciała. Idea ta została potępiona przez Kościół Powszechny na II soborze w Konstantynopolu w roku 553. Preegzystencja była również elementem wiary chłystów.
Wierzenia Słowian.
Słowianie wierzyli, że dusza ludzka istnieje przed narodzinami i przylatuje w dniu narodzin do łona matki pod postacią ptaka: bociana (wiosna, lato) bądź lelka (jesień, zima)

</doc>
<doc id="692927" url="https://pl.wikipedia.org/wiki?curid=692927" title="Cyjanamid wapniowy">
Cyjanamid wapniowy



</doc>
<doc id="692929" url="https://pl.wikipedia.org/wiki?curid=692929" title="Elżbieta Koopman Heweliusz">
Elżbieta Koopman Heweliusz

Elżbieta Koopman Heweliusz (ur. w 1647 w Gdańsku, zm. w 1693 tamże) – gdańska astronom.
Życiorys.
Była córką bogatego gdańskiego kupca, pochodzącego z Holandii. Była wykształcona, znała kilka języków, miała szerokie zainteresowania naukowe. W 1663 w wieku 16 lat wyszła za mąż za 52-letniego Jana Heweliusza (było to jego drugie małżeństwo). Nie miał dzieci z poprzedniego, trwającego 20 lat małżeństwa. Elżbieta urodziła mu kilkoro dzieci; pierworodny syn Adeodatus (co znaczy "dar Boga") zmarł w niemowlęctwie, do wieku dorosłego dożyły 3 córki: Katarzyna, Julianna Renata i Flora Konstancja, które nie odziedziczyły żadnych zdolności naukowych.
Elżbieta wspólnie z mężem prowadziła obserwacje i badania astronomiczne, pomagała w projektowaniu obserwatorium w Gdańsku. Wspierała go po pożarze, który zniszczył instrumenty badawcze i księgi. Korespondowała z wieloma uczonymi europejskimi. Schorowanego męża otoczyła troskliwą opieką w jego ostatnich latach życia. Współpracowała z mężem przy pisaniu dzieła "Prodromus astronomiae" (katalogu 1564 gwiazd i ich pozycji), po śmierci męża w 1687 dokończyła tę książkę (wprowadzając liczne korekty) i opublikowała 3 lata później w 1690. Przeżyła męża o 6 lat i została pochowana obok niego w ewangelickim kościele, który obecnie jest kościołem św. Katarzyny w Gdańsku.
Upamiętnienie.
Decyzją Międzynarodowej Unii Astronomicznej jeden z kraterów na Wenus został nazwany Corpman na cześć Elżbiety Koopman od angielskiej wersji jej nazwiska. Upamiętnia ją także planetoida (12625) Koopman.
Gdański trójkąt masoński (loża wolnomularska w organizacji) przyjął za patronów Jana i Elżbietę Heweliuszów.
Jest patronką tramwaju Pesa Swing 120NaG SWING Gdańskich Autobusów i Tramwajów o numerze bocznym 1022.

</doc>
<doc id="692930" url="https://pl.wikipedia.org/wiki?curid=692930" title="Podział administracyjny Algierii">
Podział administracyjny Algierii

Algieria jest podzielona na 48 prowincji (zwanych też w polskiej literaturze wilajetami lub wilajami; arab. "wilāya"). Te z kolei dzielą się na 553 dajraty (prefektury), a dajraty na 1541 gmin.

</doc>
<doc id="692931" url="https://pl.wikipedia.org/wiki?curid=692931" title="Nowożeńcy">
Nowożeńcy

Nowożeńcy – młoda para, mąż i żona krótki czas po ślubie
oraz:

</doc>
<doc id="692932" url="https://pl.wikipedia.org/wiki?curid=692932" title="Synagoga w Wyszogrodzie">
Synagoga w Wyszogrodzie

Synagoga w Wyszogrodzie – zbudowana w XVIII, przy ul. Wiślanej 3, według projektu znanego architekta Dawida Friedländera. Podczas Wojna światowa wojny światowej uległa częściowemu zniszczeniu była remontowana w latach 1919-1929. W czasie II wojny światowej w 1939 hitlerowcy zburzyli synagogę. Obecnie na miejscu synagogi znajduje się park miejski.
Architektura.
Orientowany budynek synagogi wybudowano na skraju wysokiej skarpy wiślanej. Sala główna była poprzedzona od strony zachodniej sienią z galerią dla kobiet na piętrze (babiniec). Całość przekryto dachem dwukondygnacyjnym, czterospadowym krytym blachą. Wzdłuż ścian bocznych znajdowały się niskie przybudówki, pełniące prawdopodobnie rolę babińców, przekryte dachami pulpitowymi, które w znacznej części zasłaniały okna boczne sali głównej. W narożnikach sąsiadujących z sienią znajdowały się dwa podwyższone aneksy kryjące schody na piętro.
Elewacje podzielono na dwie kondygnacje, odpowiadające wewnętrznemu układowi pomieszczeń: cokołową, boniowaną o wysokości sieni i bocznych babińców oraz górną, podzieloną na ścianach szczytowych parami pilastrów na trzy przęsła, a na ścianach bocznych pilastrami pojedynczymi na cztery przęsła (trzy przęsła sali i jedno babińca).
Sala główna na planie zbliżonym do kwadratu w świetle ścian ok. 16,0 x 14,5 m, o dłuższej osi biegnącej poprzecznie do głównej osi budynku, zagłębiona poniżej poziomu podłogi sieni. Jej wysokość ok. 9,8 m. Na środku sali stały cztery wysokie słupy o kwadratowym przekroju z nałożonymi pilastrami. Między nimi i odpowiadającymi im pilastrami naściennymi rozpięte były sklepienia dzielące przekrycie sali na dziewięć pól. Środkowe z nich stanowiło sklepienie żaglaste, a pozostałe sklepienia krzyżowe.
Aron ha-kodesz prawdopodobnie także dzieło projektanta świątyni. Powstał w 1810. Osadzony na wspornikach, szeroki na ok. 6,5 wypełniał całe środkowe przęsło ściany wschodniej i przedstawiał fronton wyimaginowanej Świątyni Jerozolimskiej.
Dolna kondygnacja składała się z pięcioprzęsłowej kolumnady z par kolumn połączonych arkadami. W części środkowej trochę szerszej i wysuniętej ku przodowi znajdowała się szafa na rodały i przęsła z dwoma rzędami wnęk. W dolnych ornamentyka roślinna ze zwierzętami, w górnych instrumenty muzyczne. Górna kondygnacja była trójprzęsłowa podzielona przez pojedyncze kolumienki. Część górna (nadstawa) zwieńczona koroną podtrzymywaną przez dwa lwy. Bima była na ośmiobocznym podium otoczonym drewnianą balustradą, na które wchodziło się po pięciu stopniach. 

</doc>
<doc id="692934" url="https://pl.wikipedia.org/wiki?curid=692934" title="55 Cancri A">
55 Cancri A



</doc>
<doc id="692935" url="https://pl.wikipedia.org/wiki?curid=692935" title="55 Cancri B">
55 Cancri B



</doc>
<doc id="692937" url="https://pl.wikipedia.org/wiki?curid=692937" title="55 Cnc">
55 Cnc



</doc>
<doc id="692938" url="https://pl.wikipedia.org/wiki?curid=692938" title="Zarzucanie żołądkowo-przełykowe">
Zarzucanie żołądkowo-przełykowe



</doc>
<doc id="692940" url="https://pl.wikipedia.org/wiki?curid=692940" title="Szkoła Batiniol">
Szkoła Batiniol



</doc>
<doc id="692943" url="https://pl.wikipedia.org/wiki?curid=692943" title="Szkoła batiniolska">
Szkoła batiniolska



</doc>
<doc id="692946" url="https://pl.wikipedia.org/wiki?curid=692946" title="Szkoła Batignolles">
Szkoła Batignolles



</doc>
<doc id="692947" url="https://pl.wikipedia.org/wiki?curid=692947" title="Francois Guizot">
Francois Guizot



</doc>
<doc id="692951" url="https://pl.wikipedia.org/wiki?curid=692951" title="Hvita">
Hvita



</doc>
<doc id="692952" url="https://pl.wikipedia.org/wiki?curid=692952" title="Ebuild">
Ebuild



</doc>
<doc id="692953" url="https://pl.wikipedia.org/wiki?curid=692953" title="Władysław Parczewski">
Władysław Parczewski

Władysław Parczewski (ur. 3 czerwca 1907 w Łomży, zm. 16 sierpnia 1981 w Warszawie) – polski klimatolog i meteorolog.
Życiorys.
W latach 1927 – 1935 studiował fizykę w Uniwersytecie Warszawskim. W latach 1936 – 1939 wykładał meteorologię lotnicza w Centrum Wyszkolenia Oficerów Lotnictwa w Dęblinie. W czasie okupacji uczył fizyki w zakresie szkoły średniej na kursach tajnego nauczania. W latach 1946-1949 pracował w służbie meteorologicznej PLL „Lot” i ściśle współpracował z Aeroklubem PRL. W 1956 został doktorem nauk technicznych. Wykładał meteorologie na Politechnice Łódzkiej, a następnie – Wrocławskiej. W latach 1953-1967 pracował w Szkoły Głównej Gospodarstwa Wiejskiego w Warszawie na stanowisku kierownika Katedry Meteorologii i Klimatologii. Pełnił także funkcję prodziekana Wydziału Melioracji Wodnych. W latach 1967-1977 był kierownikiem Katedry Meteorologii na Inżynierii Sanitarnej i Wodnej Politechniki Warszawskiej. Odznaczony Krzyżem Oficerskim Orderu Odrodzenia Polski. Autor wielu publikacji z dziedziny meteorologii i klimatologii, zapalony szybownik, autor polskiego rekordu przewyższenia (8162 m) i absolutnej wysokości lotu (9293 m), dokonanego w Jeżowie 1 grudnia 1950 roku (wraz z Andrzejem Brzuską) na szybowcu "Żuraw”. Pochowany został na warszawskich Powązkach (kwatera 235-4-3).

</doc>
<doc id="692956" url="https://pl.wikipedia.org/wiki?curid=692956" title="Lekkoatletyka na Letnich Igrzyskach Olimpijskich 1948">
Lekkoatletyka na Letnich Igrzyskach Olimpijskich 1948

Lekkoatletyka na XIV Letnich Igrzyskach Olimpijskich – zawody lekkoatletyczne rozegrane w ramach XIV Letnich Igrzysk Olimpijskich w Londynie w 1948 roku. Rywalizację w dniach 30 lipca – 7 sierpnia 1948 roku rozegrano zawody w trzydziestu trzech konkurencjach. Ogółem w zawodach wzięło 745 zawodników z 53 reprezentacji narodowych. Indywidualną klasyfikację medalową wygrała Holenderka Fanny Blankers-Koen, która zdobyła cztery złote medale. Klasyfikację drużynową zwyciężyły Stany Zjednoczone z 27 medalami.
Tło zawodów.
Ze względu na zniszczenia z czasów II wojny światowej Londyn wydawał się "nietrafionym wyborem" Międzynarodowego Komitetu Olimpijskiego na gospodarza XIV Letnich Igrzysk Olimpijskich, lecz podobnie ja Antwerpia w 1920 roku, tak i stolica Wielkiej Brytanii zorganizowała igrzyska i, jak pisano, "Londyn uratował igrzyska olimpijskie". Zawody lekkoatletyczne przeprowadzono na stadionie Wembley, który mieścił 83 000 ludzi na widowni. Pogoda w czasie zawodów była zupełnie nietrafiona – było mokro i zimno, a niektóre z konkurencji trzeba było rozegrać w czasie ulewy. Gwiazdą zawodów była holenderska "kura domowa" Fanny Blankers-Koen. W wieku trzydziestu lat zdobyła cztery złote medale na 100 i 200 metrów, na 80 metrów przez płotki i w sztafecie 4 × 100 metrów, stając się tym samym najstarszą mistrzynią olimpijską w pierwszych dwóch konkurencjach. Igrzyska w Londynie były także miejscem debiutu wielkich gwiazd lekkiej atletyki: Bob Mathias, jako siedemnastolatek, zdobył swój pierwszy z dwóch złotych medali w dziesięcioboju, zaś czechosłowacki długodystansowiec Emil Zátopek zdobył dwa z pięciu swoich medali – złoto na 10000 i srebro na 5000 metrów.
Wyniki.
Mężczyźni.
 Konkurencje biegowe 
 Konkurencje techniczne 
 Wieloboje 
Kobiety.
 Konkurencje biegowe 
 Konkurencje techniczne 

</doc>
<doc id="692959" url="https://pl.wikipedia.org/wiki?curid=692959" title="Claudia Fontaine">
Claudia Fontaine

Claudia Fontaine (ur. 28 czerwca 1960 w Londynie, zm. 13 marca 2018) – brytyjska wokalistka. Śpiewała w chórkach zespołu Pink Floyd, podczas tournée w 1994 roku promującego album ""The Division Bell", które zostało udokumentowane płytą "Pulse", wydaną w 1995 r. oraz DVD wydanym w 2006 r. W 2001 i 2002 roku wzięła udział w koncertach Davida Gilmoura, udokumentowanych albumem DVD – "David Gilmour in Concert"".
Przypisy.
 

</doc>
<doc id="692960" url="https://pl.wikipedia.org/wiki?curid=692960" title="Krzysztof Uniłowski">
Krzysztof Uniłowski

Krzysztof Uniłowski (ur. 3 maja 1967 w Sosnowcu, zm. 6 grudnia 2019 w Katowicach) – polski krytyk literacki, profesor nauk humanistycznych, nauczyciel akademicki Uniwersytetu Śląskiego w Katowicach, specjalności naukowe: najnowsze życie literackie, proza polska po roku 1956.
Życiorys.
Syn Bogdana i Heleny. W 1990 ukończył studia na kierunku filologia polska w Uniwersytecie Śląskim w Katowicach. W 1997 na Wydziale Filologicznym UŚl na podstawie napisanej pod kierunkiem Krzysztofa Krasuskiego rozprawy pt. "Postmodernizm w prozie polskiej II połowy XX wieku" nadano mu stopień naukowy doktora nauk humanistycznych dyscyplina: literaturoznawstwo specjalność: literaturoznawstwo. Tam też na podstawie dorobku naukowego oraz pracy pt. "Granice nowoczesności. Proza polska i wyczerpanie modernizmu" uzyskał w 2007 stopień doktora habilitowanego nauk humanistycznych w dyscyplinie literaturoznawstwo. W 2015 prezydent RP nadał mu tytuł profesora nauk humanistycznych.
Pracował w Instytucie Nauk o Literaturze Polskiej Wydziału Filologicznego UŚl.
Był redaktorem kwartalnika literackiego „FA-art” – z pismem związany od pierwszego numeru (1988). Autor kilku książek krytycznoliterackich i literaturoznawczych. Laureat nagrody im. Kazimierza Wyki (2010).
Pochowany na cmentarzu w Katowicach-Nikiszowcu.

</doc>
<doc id="692963" url="https://pl.wikipedia.org/wiki?curid=692963" title="Pionowzlot">
Pionowzlot



</doc>
<doc id="692964" url="https://pl.wikipedia.org/wiki?curid=692964" title="HLA (biologia)">
HLA (biologia)



</doc>
<doc id="692965" url="https://pl.wikipedia.org/wiki?curid=692965" title="Bogusław Mec">
Bogusław Mec

Bogusław Mec (ur. 21 stycznia 1947 w Tomaszowie Mazowieckim, zm. 11 marca 2012 w Zgierzu) – polski piosenkarz, artysta plastyk i kompozytor.
Życiorys.
W Tomaszowie Mazowieckim uczęszczał do Technikum Mechanicznego przy ul. Św.Antoniego 29.
Absolwent Wydziału Projektowania Ubiorów w Państwowej Wyższej Szkole Sztuk Plastycznych w Łodzi. Zadebiutował w 1969 r. na Łódzkiej Giełdzie Piosenki, otrzymując nagrodę główną, nagrodę publiczności oraz wyróżnienie specjalne jury. W 1972 roku na X Krajowym Festiwalu Piosenki w Opolu otrzymał Nagrodę Ministra Kultury i Sztuki za utwór „Jej portret”. W latach 1969–1972 występował w łódzkich klubach studenckich: „77”, „Klubie Plastyków” czy „SPATiF-ie”. Jego znakiem firmowym był czarny kapelusz i długi płaszcz. W latach 80. koncertował w Stanach Zjednoczonych, ZSRR, Jugosławii, Hiszpanii i NRD. Występował na Festiwalu Piosenki Radzieckiej w Zielonej Górze.
W 1979 otrzymał odznakę „Zasłużony Działacz Kultury”.
W 2012 został odznaczony Srebrnym Medalem „Zasłużony Kulturze Gloria Artis”.
Od 2001 roku chorował na białaczkę. 
Zmarł 11 marca 2012 w zgierskim szpitalu. Pochowany 16 marca 2012 na łódzkim cmentarzu komunalnym Doły.
Upamiętnienie.
Rok po śmierci artysty, na początku 2013 roku Rada Miasta Tomaszowa Mazowieckiego nazwałą jedną ze śródmiejskich ulic jego imieniem. 
Życie prywatne.
Miał starszą siostrę, Danutę Mec-Wypart. Był żonaty z Marią, z którą miał córkę Luizę.
Filmografia.
Źródło: Filmpolski.pl.

</doc>
<doc id="692967" url="https://pl.wikipedia.org/wiki?curid=692967" title="Piła III">
Piła III

Piła III (ang. "Saw III") – amerykański film z 2006 r. z gatunku horror, thriller (gore) w reżyserii Darrena Lynna Bousmana. Premiera "Piły III" planowana była na 27 października 2006 (Halloween).
Producentem wszystkich 3 części "Piły" był Gregg Hoffman, który zmarł 2 miesiące po premierze drugiej części, rozpoczynając pracę nad częścią trzecią.
Dozwolone od 18 lat.
Opis fabuły.
W trzeciej części Piły, prace Jigsawa kontynuuje Amanda. Jednak jej mordercze zagadki odróżniają się od zagadek Johna, są nie do wygrania – ofiara zawsze umiera, pomimo przestrzegania zasad. Ofiarami są recydywista Troy oraz detektyw Kerry. Dr. Lynn Denlon zostaje porwana przez Amandę i przewieziona do miejsca, w którym Kramer z Amandą projektują swoje śmiercionośne urządzenia. Jej zadaniem jest utrzymanie przy życiu umierającego Jigsawa. Amanda zakłada na jej szyję urządzenie, zawierające naboje od strzelby, które jest podłączone do monitoringu pulsu i uruchomi obrożę z nabojami, które wystrzelą w przypadku śmierci Jigsawa. Lynn musi robić wszystko, aby Kramer przeżył, dopóki Jeff nie przejdzie swoich testów na wybaczenie osobom, przez które zabójca jego syna został zamknięty w celi na skandalicznie krótki wyrok 6 miesięcy. Jednak Jigsaw wykorzystał coś, co łączy Lynn z Jeffem. Jeff rozpoczyna wędrówkę. Ma dwie godziny aby dojść do końca, jednak Jeff po drodze napotka dylematy i wyrzeczenia, którym będzie musiał stawić czoło. Spotyka trzech ludzi uwięzionych w pułapkach, z których dwójka przyczyniła się do uniewinnienia zabójcy jego dziecka, jeden zaś jest zabójcą. Udaje mu się uratować zaledwie jednego z nich, który i tak potem ginie. Później okazuje się, że Jeff i Lynn są nieumiejącym się porozumieć małżeństwem. Jeff trafiając już do miejsca docelowego, zabija Amandę trafiając z pistoletu w szyję. Jednak oblał ostateczny test zabijając Jigsawa nie wiedząc, że dokonał tym samym wyroku śmierci nad własną żoną. Następnie Jeff słyszy nagranie, w którym Kramer mówi że jego zemsta stała i stanie się przyczyną śmierci innych bliskich mu osób oraz iż jego córka została uwięziona w miejscu, gdzie może zabraknąć jej powietrza.

</doc>
<doc id="692968" url="https://pl.wikipedia.org/wiki?curid=692968" title="Freddy Fender">
Freddy Fender

Freddy Fender (ur. 4 czerwca 1937, zm. 14 października 2006) – amerykański wokalista country, laureat nagrody Grammy. Z pochodzenia Meksykanin. Największym sukcesem Fendera był przebój "Before the Next Teardrop Falls" który w 1975 roku, dotarł na pierwsze miejsce list przebojów country i pop, jeszcze w tym samym roku wylansował utwór "Wasted Days And Wasted Nights", który również dotarł na szczyt zestawienia list przebojów country. Występował z zespołami Texas Tornados i Super Seven, z którymi został uhonorowany prestiżową nagrodą muzyczną Grammy, w 2002 r. otrzymał nagrodę indywidualnie za najlepszy latynoski album "La Musica de Baldemar Huerta”. Zmarł 14 października 2006 r. w swoim domu, przyczyną śmierci był rak płuca.
Linki zewnętrzne.
 

</doc>
<doc id="692972" url="https://pl.wikipedia.org/wiki?curid=692972" title="Liberation">
Liberation



</doc>
<doc id="692980" url="https://pl.wikipedia.org/wiki?curid=692980" title="Gia Carangi">
Gia Carangi

Gia Marie Carangi (ur. 29 stycznia 1960 w Filadelfii, zm. 18 listopada 1986 tamże) – amerykańska modelka, która zyskała popularność w latach 70. i na początku lat 80. XX wieku. Przez wielu została okrzyknięta pierwszą supermodelką swojej ery.
Postać Carangi zdobiła okładki takich czasopism modowych jak „Vogue” i „Cosmopolitan”. Jej sylwetka pojawiała się też w kampaniach reklamowych dla takich domów mody, jak m.in. Armani, Christian Dior, Versace i Yves Saint Laurent.
Po uzależnieniu od heroiny na początku lat 80., kariera Carangi gwałtownie dobiegła końca. W wyniku komplikacji związanych z chorobą AIDS zmarła w wieku 26 lat, stając się jednocześnie jedną z pierwszych sławnych kobiet, których przyczyną śmierci był wirus HIV.
Młodość.
Carangi urodziła się w Filadelfii, jako trzecie i najmłodsze dziecko Josepha, właściciela restauracji, i Kathleen (z domu Adams), gospodyni domowej. Miała dwóch starszych braci. Ojciec był z pochodzenia Włochem, natomiast matka miała korzenie irlandzkie i walijskie. Małżeństwo Josepha i Kathleen było toksyczne i pełne przemocy, co doprowadziło do ich rozstania, gdy Gia miała 11 lat. Znajomi Carangi zwykli później zrzucać winę o jej niestabilność emocjonalną i uzależnienie od narkotyków w dorosłym życiu na trudne dzieciństwo. W młodości była nazywana przez rodzinę „kapryśną manipulantką”, ale jednocześnie opisywano ją jako cichą, nieśmiałą „córeczkę mamusi”, która nie otrzymała od niej tyle uwagi, ile potrzebowała.
W okresie dojrzewania Carangi otrzymała potrzebną jej uwagę od innych nastolatek, którym podsuwała kwiaty, by zostać zauważoną. Uczęszczając do Abraham Lincoln High School, dziewczyna zaprzyjaźniła się z grupą obsesyjnych fanów Davida Bowiego, naśladujących jego ekstrawagancki styl glam. Carangi zainteresowała się muzykiem ze względu na jego androgynię, otwarte przyznawanie się do biseksualizmu i modę, jaką promował. Jeden z jej ówczesnych przyjaciół później wypowiadał się o jej postawie chłopczycy, którą w tamtym czasie prezentowała. Porównywał też jej szczerość o swojej orientacji seksualnej jako podobną do Cay, bohaterki amerykańskiego filmu "Desert Hearts" (1985). Carangi i jej koledzy często pojawiali się w gejowskich klubach w Filadelfii. Pomimo uważania się jako członkini społeczności lesbijskiej, nie chciała akceptować stylu życia przyjętego przez tę grupę.
Kariera.
Po umieszczeniu jej debiutanckich zdjęć w reklamach filadelfijskich gazet, Carangi przeprowadziła się do Nowego Jorku w wieku 17 lat, gdzie podpisała kontrakt z Wilhelmina Models. Jej pierwsza słynna sesja zdjęciowa z października 1978, wykonana została przez Chrisa von Wangenheima. Carangi pozowała tam nago, stojąc za odgradzającą ją od obiektywu metalową siatką. W trakcie robienia zdjęć, fotografowi asystowała wizażystka Sandy Linter, z którą wdała się wówczas w romans, który nigdy nie był stabilny emocjonalnie. Pod koniec 1978 Carangi była już dobrze znaną modelką. Magazyn „Vogue” zachwycał się nad jej błyskawicznym wzrostem popularności. Później powiedziała: „Zaczęłam pracować z bardzo dobrymi ludźmi, przez cały czas, bardzo szybko. Nie starałam się, by być modelką, po prostu w pewien sposób się nią stałam”.
Carangi była ulubioną modelką wielu fotografów mody, włączając w to Chrisa von Wangenheima, Francesco Scavullo, Arthura Elgorta, Richarda Avedona, Denisa Piela i Marco Glaviano. Mając wiele znajomości w świecie mody, miała ona szeroki wybór fotografów, ale najbardziej upodobała sobie tylko kilku, w tym Scavullo. Modelka pojawiała się odtąd na wielu okładkach czasopism prezentujących nowe trendy. Najsłynniejszymi z nich były kwietniowe wydanie brytyjskiego „Vogue’a” z 1979, kwietniowe i sierpniowe wydania francuskiego „Vogue’a” z kolejno 1979 i 1980, lutowe wydanie włoskiego „Vogue’a” z 1981, a także wiele międzynarodowych edycji „Cosmopolitana” pomiędzy 1979 a 1982. Podczas tego okresu Carangi występowała w licznych reklamach domów mody, m.in.: Armani, André Laug, Christian Dior, Versace i Yves Saint Laurent. U szczytu swojej kariery modelka była znana tylko jako Gia. W tamtym czasie wystąpiła również w teledysku grupy Blondie do piosenki „Atomic”.
Upadek kariery i uzależnienie.
Początki nałogu.
Carangi często odwiedzała takie nowojorskie kluby, jak Studio 54 i Mudd Club, gdzie zazwyczaj odurzała się kokainą. Po śmierci jej mentorki i agentki, Wilhelminy Cooper, na raka płuc w marcu 1980, Carangi doznała załamania psychicznego, pod wpływem którego sięgnęła po heroinę. Uzależnienie nie pozostało bez wpływu na jej pracę; modelka miała ciągłe zmiany nastroju, była agresywna, wychodziła w połowie sesji zdjęciowych po narkotyki i zasypiała przed obiektywem aparatu. Francesco Scavullo mówił, że podczas jednej z sesji na Karaibach „cały czas płakała, nie mogła znaleźć swoich narkotyków. Musiałem położyć ją na łóżku, dopóki nie zasnęła”. Podczas jednej ze swoich ostatnich sesji dla amerykańskiego „Vogue’a”, nie była w stanie ukryć swoich blizn na zgięciach łokci, czyli w miejscach iniekcji heroiny. Pomimo starań wyretuszowania zdjęć, opublikowanych w listopadzie 1980, rany nadal były na nich widoczne.
W listopadzie 1980 Carangi opuściła swoją dotychczasową agencję i podpisała kolejny kontrakt z Ford Models, ale już po kilku tygodniach zerwano z nią umowę. W tym momencie upadek kariery Carangi był nieodwracalny. Oferty modelingowe pojawiały się coraz rzadziej, a przyjaciele ze świata mody, chociażby wizażystka Sandy Linter, przestali się z nią kontaktować, w obawie o swoje posady. W lutym 1981, w celu zerwania z nałogiem, modelka wraz z matką i ojczymem wróciła do rodzinnego domu w Filadelfii. Tam przeszła przez 21-dniowy proces detoksykacji, ale nie przetrwała długo bez narkotyków. W marcu 1981 została aresztowana po tym, gdy wjechała samochodem w ogrodzenie sąsiedniego domu. Po ucieczce przed policją, zabrano ją na przesłuchanie. Wykryto później, że kierowała pod wpływem alkoholu i kokainy, i w takim samym stanie zeznawała. Gdy została wypuszczona, na krótko podpisała umowę z nową agencją modelek, Legends, i pracowała sporadycznie, głównie w Europie.
Próba odbudowy kariery.
Pod koniec 1981, mimo ciągłych problemów z uzależnieniem, Carangi starała się o powrót do świata mody. Podpisała więc kolejny kontrakt, tym razem z Elite Model Management. Niektórzy nadal odmawiali współpracy z nią, inni natomiast byli chętni na taką propozycję ze względu na jej wciąż aktualny status top modelki. Francesco Scavullo sfotografował ją na okładkę dla kwietniowego wydania pisma „Cosmopolitan” z 1982. Było to jej ostatnie pojawienie się w amerykańskim periodyku. Sean Byrnes, długoletni asystent Scavullo, powiedział później: „To, co ze sobą robiła, było w końcu zauważalne na jej zdjęciach. (…) Mogłem dostrzec zmianę w jej pięknie. W jej oczach zagościła pustka”.
Carangi zaczęła współpracować z fotografem Albertem Watsonem, i znalazła dla siebie zajęcie w modelingu katalogowym. Pojawiła się w kampanii dla Versace, wykonanej przez Richarda Avedona. Zatrudnił ją do kolejnych reklam domu mody, ale podczas sesji pod koniec 1982, poczuła się niekomfortowo i opuściła studio, zanim zrobiono jakiekolwiek zdjęcia nadające się do użytku. Carangi podjęła próbę porzucenia nałogu poprzez terapię metadonem, ale wkrótce i tak powróciła do heroiny. Przeprowadzona w Tunezji ostatnia sesja modelki była przeznaczona dla niemieckiej marki odzieżowej Otto Versand; podczas tego zlecenia przyłapano ją na zażywaniu narkotyków i modelkę wysłano do domu. Po raz ostatni opuściła Nowy Jork na początku 1983.
Ostatnie lata życia i śmierć.
Ostatnie trzy lata swojego życia Carangi spędziła z różnymi kochankami, przyjaciółmi i członkami rodziny w Filadelfii i Atlantic City. Większość pieniędzy, które zarobiła podczas swojej kariery modelingowej, wydała na narkotyki. Została poddana intensywnej terapii odwykowej w szpitalu Eagleville w grudniu 1984. Potem dostała pracę w sklepie odzieżowym, którą szybko porzuciła. Następnie znalazła zatrudnienie jako recepcjonistka, a później pracowała w kafeterii w domu opieki. Pod koniec 1985 znowu powróciła do nałogu.
W czerwcu 1986, Carangi przewieziono do szpitala Warminster w Pensylwanii z obustronnym zapaleniem płuc. Kilka dni później zdiagnozowano u niej AIDS. 18 października przeniesiono ją do szpitala należącego do Hahnemann University. Carangi zmarła w wieku 26 lat, w listopadzie 1986, a przyczyną śmierci były komplikacje zdrowotne powiązane z AIDS. Modelka stała się pierwszą sławną kobietą, która zmarła na tę chorobę. Jej pogrzeb odbył się 23 listopada w niewielkim filadelfijskim domu pogrzebowym. Nikt ze świata mody nie przybył na ceremonię, głównie dlatego, że nie wiedziano o tym nawet kilka miesięcy po śmierci Carangi. Jednak kilka tygodni po pogrzebie Francesco Scavullo, fotograf i przyjaciel modelki, wysłał list kondolencyjny, gdy tylko dowiedział się o jej śmierci.
Upamiętnienie w kulturze.
Życie Carangi przedstawiono w amerykańskim filmie biograficznym "Gia" z 1998 roku, który zrealizowany został przez stację telewizyjną HBO. W postać modelki wcieliła się Angelina Jolie.

</doc>
<doc id="692981" url="https://pl.wikipedia.org/wiki?curid=692981" title="Wojewodowie inflanccy">
Wojewodowie inflanccy

Wojewodowie województwa inflanckiego I Rzeczypospolitej.

</doc>
<doc id="692984" url="https://pl.wikipedia.org/wiki?curid=692984" title="Solange Olszewska">
Solange Olszewska

Solange Olszewska (ur. 4 stycznia 1951 w Warszawie) – polska przedsiębiorczyni, prezeska Solaris Bus &amp; Coach w latach 2008–2015 i 2016–2018. Z wykształcenia lekarka dentystka.
Życie i działalność.
Imię "Solange" (francuskie, wym. ) wymyślili dla niej dziadkowie (dziadek studiował we Francji, na Sorbonie); inspirację stanowiła córka George Sand.
Ukończyła studia na Wydziale Stomatologii Akademii Medycznej w Warszawie. W wyniku stanu wojennego wraz z mężem Krzysztofem Olszewskim i dwójką dzieci (córka Małgorzata i syn Jan) zamieszkała w Berlinie Zachodnim. W latach 1986–1994 pracowała na stanowisku adiunktki na Wydziale Stomatologii Dziecięcej Freie Universität Berlin, w katedrze zajmującej się leczeniem dzieci trudnych. Napisała tam skrypt dla studentów pt. „Praktyczne aspekty leczenia dzieci trudnych”.
Po powrocie rodziny Olszewskich do Polski, od lutego 1995 zaangażowała się w działalność przedsiębiorstwa rodzinnego Neoplan Polska Spółka z o.o., a następnie Solaris Bus &amp; Coach S.A.
Solange Olszewska jest aktywna w pracy społecznej. Była jednym z założycieli Polsko-Niemieckiego Stowarzyszenia Medycznego z siedzibą w Berlinie. Od lat angażuje się w proces współpracy polsko-niemieckiej, w sferze gospodarczej i kulturalnej. W 1999 za tę aktywność otrzymała Złoty Krzyż Zasługi przyznany przez Prezydenta Rzeczypospolitej Polskiej. Zajmuje się również działalnością charytatywną. W 1997 zaangażowała się w organizację akcji pomocy na rzecz powodzian w południowej Polsce. Ponadto w 2012 utworzyła Fundację Zielonego Jamnika – na ratunek bezbronnym, której celem jest pomoc zarówno ludziom, jak i zwierzętom.
Jest członkinią Rady Programowej Kongresu Kobiet. W 2011 została uznana za jedną z najbardziej wpływowych kobiet świata biznesu w rankingu niemieckiego magazynu gospodarczego „Handelsblatt”. Jest także członkinią Polskiej Rady Biznesu.
W 2021 wraz z mężem Krzysztofem zajęła 47. miejsce na liście najbogatszych Polaków magazynu „Forbes” z majątkiem wycenianym na 1,3 mld zł.

</doc>
<doc id="692985" url="https://pl.wikipedia.org/wiki?curid=692985" title="KMN">
KMN



</doc>
<doc id="692988" url="https://pl.wikipedia.org/wiki?curid=692988" title="Messier 71">
Messier 71

Messier 71 (również M71, NGC 6838) – gromada kulista znajdująca się w gwiazdozbiorze Strzały. Odkrył ją francuski astronom Philippe Loys de Chéseaux w roku 1745 lub 1746. Od 4 października 1780 roku w katalogu Messiera.
M71 jest bardzo rozproszona jak na gromadę kulistą, i przez pewien czas podejrzewano nawet, że może to być gromada otwarta.
Gromada kulista M71 znajduje się w odległości około 13 000 lat świetlnych (~4000 pc) od Ziemi. Średnica gromady wynosi ok. 27 lat świetlnych. W gromadzie tej odkryto tylko 8 gwiazd zmiennych. Jej metaliczność jest jedną z najwyższych wśród gromad kulistych.
Można ją odnaleźć na niebie w pół drogi między gwiazdami gamma Sge i delta Sge. Jasność M71 wynosi 8,2 i da się ją dostrzec przez dobrą lornetkę.

</doc>
<doc id="692992" url="https://pl.wikipedia.org/wiki?curid=692992" title="Gwiazda Luytena">
Gwiazda Luytena

Gwiazda Luytena – gwiazda położona w gwiazdozbiorze Małego Psa, w odległości ok. 12,4 lat świetlnych od Słońca, jedna z najbliższych Układowi Słonecznemu gwiazd. Jej jasność wizualna wynosi 9,87, nie jest widoczna gołym okiem. Krążą wokół niej dwie znane planety, istnienie dwóch dalszych planet jest podejrzewane.
Nazwa.
Gwiazda ta została nazwana na cześć astronoma Willema Jacoba Luytena. Jego pomiary pozwoliły odkryć jej szybki ruch własny, który wskazywał, że znajduje się ona blisko Słońca.
Właściwości fizyczne.
Gwiazda Luytena jest czerwonym karłem; należy do typu widmowego M3,5 i mając temperaturę ok. 3382 K jest znacznie chłodniejsza od Słońca. Ma masę 0,29 , a promień 0,293 promienia Słońca. Jej jasność to 0,0088 jasności Słońca. Jest ona oddalona o zaledwie 1,2 roku świetlnego od jasnego Procjona.
Układ planetarny.
Na podstawie pomiarów astrometrycznych z lat 1937–1980 postulowano, że gwiazda ta ma planetarnych towarzyszy. Mogły to być planety-olbrzymy o okresie obiegu od 10 do 40 lat. Pomiary zmian prędkości radialnej nie potwierdziły istnienia takich planet wokół gwiazdy Luytena. Podobnie obserwacje z użyciem interferometrii plamkowej nie przyniosły rezultatu.
W 2017 roku metodą pomiaru zmian prędkości radialnej odkryto dwie niewielkie planety krążące wokół tej gwiazdy, krążące bliżej gwiazdy i znacznie mniejsze niż wcześniej postulowane olbrzymy. Planeta GJ 273 b to superziemia o masie 2,89 ± 0,26 . Krąży ona blisko wewnętrznego skraju ekosfery układu, dociera do niej strumień promieniowania o 6% wyższy niż do Ziemi i jeżeli ma dostatecznie gęstą atmosferę, na jej powierzchni może występować ciekła woda. Mniejsza planeta GJ 273 c ma masę 1,18 ± 0,16 i krąży bliżej gwiazdy, otrzymując 7 razy więcej promieniowania niż Ziemia, co plasuje ją poza ekosferą. Współczynnik podobieństwa do Ziemi planety b ma bardzo wysoką wartość, równą 0,84.
Analizy zmian prędkości radialnej tej gwiazdy z 2019 roku wskazują, że mogą okrążać ją jeszcze dwie planety (GJ 273 d i e) o długich okresach obiegu. Ich masy minimalne wskazują, że są to tzw. minineptuny, planety gazowe o masie mniejszej niż Neptun.

</doc>
<doc id="692999" url="https://pl.wikipedia.org/wiki?curid=692999" title="Obniżenie Laskówki">
Obniżenie Laskówki

 Obniżenie Laskówki – obniżenie w Sudetach Środkowych w Górach Bardzkich.
Lokalizacja.
Obniżenie Laskówki to śródgórskie obniżenie (375–350 m n.p.m.), położone w północno-wschodniej części Grzbietu Wschodniego w Górach Bardzkich. Od strony zachodniej obniżenie ogranicza Grzbiet Wschodni Gór Bardzkich, a od północno-wschodniej strony – Grodowe Górki, boczne pasmo Gór Bardzkich.
Opis.
Obniżenie Laskówki jest wyodrębniającą się podjednostką Gór Bardzkich stanowiącą teren o całkowicie odmiennym charakterze. Jest to kotlina śródgórska z dwoma dolinami potoków: Doliną Laskówki i Doliną Ożarskiego Potoku, od którego odbiegają liczne krótkie ramiona dolin potoków dopływających do Ożarskiego Potoku. Powierzchnia zrównania obniżenia pokryta jest cienką warstwą utworów czwartorzędowych, a także osadów polodowcowych.
Krajobraz.
Krajobraz obniżenia przedstawia krajobraz podgórski. Najwyższe wzniesienia nie przekraczają 400 m n.p.m. Cały obszar jest pofałdowany, łagodnie poprzecinany korytami potoków. Poza nielicznymi wzniesieniami, słabo porośnięty lasem. Jest to teren zaludniony, większość obszaru zajmują łąki, nieużytki rolne i pola uprawne. Krajobraz jest przeobrażony, w znacznym stopniu zurbanizowany. Obszar obniżenia jest ciekawy przyrodniczo i krajobrazowo, o dużych walorach letniskowych. Wzdłuż koryt rzek ciągną się pasy zieleni z drzew liściastych, liczny jest również starodrzew w formie przydomowych nasadzeń.
Gleby.
Występują gleby średniej jakości. Na obrzeżu dolin potoków występują gleby brunatne i bielicowe. Większość obszaru zajmują pola uprawne i łąki.
Świat roślinny i zwierzęcy.
Świat zwierzęcy i roślinny nie wyróżnia się na tle innych części Sudetów. Z większych zwierząt można spotkać: sarnę, dzika, jelenia, z ptaków na terenie obniżenia występuje: jarząbek, sowa włochata, pluszcz, krzyżodziób świerkowy, skowronek polny i kilka gatunków jastrzębi. Z mniejszych ssaków występuje lis, łasica, wiewiórka, zając. Na terenie obniżenia pozostałości lasu zachowały się jedynie w wyższych częściach obniżenia. Naturalne zbiorowiska roślinne obniżenia są niemal zupełnie zniszczone działalnością człowieka, który zajął ten teren pod uprawy. Nielicznie zachowały się małe enklawy lasów i zarośli nadpotokowych i nadrzecznych.
Klimat.
Na opisywanym obszarze brakuje stacji meteorologicznych, co utrudnia szczegółowe określenie panujących tu warunków klimatycznych. Położenie fizycznogeograficzne obniżenia, masywy Gór Bardzkich, osłaniające dolinę od zachodu i północnego wschodu, oraz Góry Złote, osłaniające obniżenie od południa, sprawiają, że klimat jest umiarkowany, przejściowy, ciepły, charakteryzujący się zmiennym stanem pogody. Średnia temperatura roczna oscyluje tu w granicach 7–8 °C. Najcieplejszym miesiącem jest lipiec, najzimniejszym styczeń. Okres wegetacyjny trwa ok. 240 dni. Zachmurzenie średnie występuje w okresie jesienno-zimowym, najmniejsze w lecie. Opadom często towarzyszą gwałtowne burze z wyładowaniami.
Wody.
Obniżenie Laskówki należy do dorzecza Odry. Największą rzeką kotliny jest Potok Ożarski, prawostronny dopływy Nysy Kłodzkiej, który odwadnia obniżenia oraz południowo-wschodnią część zboczy Grzbietu Wschodniego Gór Bardzkich.
Miejscowości.
Na całej długości obniżenia, wzdłuż Doliny Ożarskiego Potoku położona jest miejscowość Laski, a w południowej części obniżenia wzdłuż doliny potoku Laskówka położona jest miejscowość Laskówka.

</doc>
<doc id="693002" url="https://pl.wikipedia.org/wiki?curid=693002" title="Wyspy Norwegii">
Wyspy Norwegii



</doc>
<doc id="693003" url="https://pl.wikipedia.org/wiki?curid=693003" title="Joanna Wilińska">
Joanna Wilińska

Joanna Wilińska (ur. 1917, zm. 11 kwietnia 2000 w Warszawie) – polska dziennikarka, scenarzystka i satyryk. 
Pisała dla tygodnika „Szpilki” i dla Polskiego Radia i Telewizji. Za scenariusze do Bajek dla dorosłych otrzymała w 1977 nagrodę „Złoty Ekran”. Napisała też scenariusze do filmów "Irena do domu!" (1955) i "To jest twój nowy dom" (1967).

</doc>
<doc id="693004" url="https://pl.wikipedia.org/wiki?curid=693004" title="Augustyn Wróblewski">
Augustyn Wróblewski

Augustyn Wróblewski herbu Ślepowron (ur. 20 lipca 1866 w Wilnie, zm. po 1913 w Paryżu) – polski chemik i biochemik, autor przełomowych prac w zakresie fermentacji drożdżowej, teoretyk i propagator anarchizmu, działacz organizacji socjalistycznych, działacz społeczny, publicysta, docent w Uniwersytecie Jagiellońskim w Krakowie.
Wraz z Marcelim Nenckim i Jakubem Parnasem zaliczany jest do grona najwybitniejszych polskich biochemików; razem z Edwardem Abramowskim uważany za jednego z klasyków polskiej myśli anarchistycznej.
Życiorys.
Był synem Eustachego i Emilii z Beniowskich, bratem Tadeusza. Ukończył szkołę realną w oddziale chemicznym w Wilnie, po czym rozpoczął w 1884 roku studia w Instytucie Technologicznym w Petersburgu, skąd relegowany za działalność polityczną w duchu socjalizmu przeniósł się na politechnikę ryską. Włączywszy się tam w działalność II Proletariatu, ponownie został usunięty z uczelni, a następnie wcielony do karnego batalionu stacjonującego w Taszkencie. Po zwolnieniu z wojska podjął studia w Szwajcarii w Bernie i Zurychu, które ukończył w 1894 roku doktoratem z biochemii. W tym samym roku uzyskał asystenturę w Uniwersytecie Jagiellońskim, a w roku 1901 po przeprowadzeniu habilitacji objął stanowisko docenta. Jego kariera naukowa została przekreślona, kiedy rok później został niesłusznie uznany za paranoika i umieszczony w zakładach leczniczych – w krakowskim szpitalu św. Łazarza, a następnie w Tworkach. Po opuszczeniu w 1903 roku szpitala wyjechał do Szwajcarii i Wiednia, poddając się na własne życzenie badaniom psychiatrycznym, które potwierdziły, że jest umysłowo zdrowym. Z pomocą adwokata i posła socjalistycznego Zygmunta Marka, uzyskał w listopadzie 1904 roku sądowy werdykt potwierdzający jego pełne zdrowie psychiczne i znoszący ubezwłasnowolnienie. Pomimo korzystnego orzeczenia, nie uzyskał jednak zgody na powrót na uczelnię, w efekcie czego poświęcił się wówczas głównie pracy społecznej i publicystycznej. 
W 1902 roku Wincenty Lutosławski założył stowarzyszenie „Eleuteria”, szerzące zupełną wstrzemięźliwość od alkoholu, w działalność którego silnie zaangażował się, a po niedługim czasie przejął nad nim kierownictwo, Wróblewski. W 1905 roku rozpoczął on wydawanie kilku pism propagujących abstynencję, wartości etyczne i racjonalizm – „Przyszłość”, traktowaną zrazu jako organ „Eleuterii”, „Przyszłość dla Ludu” i „Czystość” (z początku jako dodatek do „Nowego Słowa”), a dwa lata później ukazała się pierwsza jego praca publicystyczna – adresowana do chłopstwa, ilustrowana broszura "Oszukaniec – Alkohol". W tym też czasie prowadził w Kongresówce i w Galicji odczyty na tematy etyczne i antyalkoholowe, z pojedynczymi prelekcjami jeździł również do Finlandii, Petersburga i Wiednia. W okresie rewolucji 1905 roku prowadził też w Królestwie odczyty nawołujące do bojkotu służby wojskowej, co przypłacił karą aresztu i grzywny.
Około roku 1911 Wróblewski przeszedł ewolucję światopoglądową i z socjalisty, jakim był dotychczas, stał się rzecznikiem anarchizmu (zob. "Anarchizm w Polsce") i syndykalizmu. Wydał szereg prac teoretycznych, w których definiował swoje przekonania, odwołując się głównie do myśli Tołstoja i Kropotkina; doprowadził do powstania w Krakowie kilku kółek anarchistycznych, a z początkiem 1912 roku rozpoczął tamże edycję wolnomyślicielskiego „Przyrodniczego Poglądu na Świat i Życie” oraz anarchistycznej „Sprawy Robotniczej”. Skupił wokół siebie liczne grono współpracowników m.in. późniejszego posła i działacza komunistycznego Stanisława Łańcuckiego, cenionego literata międzywojnia Jana Wiktora czy, później znanego etnografa, Tadeusza Seweryna. Utrzymywał też kontakty z działaczami ruchu anarchistycznego za granicą, m.in. z Pierre'em Ramusem, Raphaelem Friedebergiem oraz Józefem Zielińskim.
Działalność polityczna Wróblewskiego spotkała się z ostrą reakcją władz galicyjskich, cenzura konfiskowała numer za numerem obu pism, a on sam został na kilka tygodni aresztowany. Uwolniony za kaucją, a następnie uniewinniony przez sąd od zarzutu obrazy majestatu, wyjechał latem 1913 roku do Paryża. Tam przeżył załamanie nerwowe i został umieszczony w jednym z paryskich szpitali. Dalsze jego losy oraz data śmierci są nieznane.
Praca naukowa.
Jego największa aktywność przypadała na lata 1894-1901. W pewnym okresie Wróblewski był największym konkurentem Eduarda Buchnera, niemieckiego biochemika, który w 1907 roku otrzymał nagrodę Nobla w dziedzinie chemii za badania nad procesem fermentacji drożdżowej.
Wróblewski wysnuł tezę, że fermentacja drożdżowa jest katalizowana przez szereg "aktywnych białek", czyli enzymów i udowodnił korzystny wpływ anionów fosforanowych na przebieg reakcji enzymatycznych. Odkrycie to było punktem wyjścia do prac laureata nagrody Nobla w dziedzinie chemii, Arthura Hardena oraz Williama Younga, którzy w 1906 roku udowodnili, że reszta fosforanowa przyłącza się do wielu substancji organicznych i w ten sposób stymuluje przebieg reakcji chemicznych.
Recepcja.
Nie powstała dotąd monografia poświęcona Augustynowi Wróblewskiemu, a jego życie, działalność i poglądy były jedynie przedmiotem nielicznych artykułów oraz referatów naukowych. Postać Wróblewskiego pojawia się jednak też na łamach kilku dzieł literackich jak "Zakopanoptikon" Andrzeja Struga i "Słówka" Boya-Żeleńskiego, a Wiesław Wohnout poświęcił mu swój wstęp do książki jego żony, gdzie pisał o nim: 
W 2011 roku nakładem Ośrodka Myśli Politycznej wyszedł wybór pism Wróblewskiego, poprzedzony krótkim wstępem biograficznym autorstwa redaktora antologii, Radosława Antonówa.

</doc>
<doc id="693006" url="https://pl.wikipedia.org/wiki?curid=693006" title="Ayọ">
Ayọ

Ayọ, właściwie Joy Olasunmibo Ogunmakin (ur. 14 września 1980 we Frechen) – niemiecka piosenkarka pochodzenia nigeryjsko-romskiego, tworząca muzykę z pogranicza soulu, reggae i folku.
Życie prywatne.
Jej ojciec jest Nigeryjczykiem, a matka Romką. Ma polskie korzenie ze strony swojej babci.
Mieszkała w Londynie, Paryżu, Nowym Jorku, Szczecinie. Obecnie mieszka w Niemczech, w małej wsi ze swoim partnerem, muzykiem reggae Patrice'em Bart-Williamsem, i z synkiem.
Kariera muzyczna.
W dzieciństwie grała na skrzypcach, fortepianie, później gitarze. Pierwszą piosenkę napisała w wieku 15 lat. Zamiłowanie muzyczne rozwinął w niej ojciec, Ayọ wzoruje się na Pink Floyd, Jimmym Cliffie i Bobie Marleyu. Z ojcem nagrała pierwsze demo.
W wieku 21 lat przeniosła się do Londynu, potem Paryża, Nowego Jorku. W czasie pobytu w Paryżu zaśpiewała swój pierwszy solowy koncert i podpisała kontrakt z Polydor Records.
W 2006 nagrała w zaledwie 5 dni swój pierwszy album Joyful, który w tym samym roku trafił do sprzedaży.
W marcu 2008 Ayọ rozpoczęła nagrywanie drugiego albumu studyjnego.
7 marca 2011 ukazał się trzeci album studyjny Billie Eve. W czerwcu artystka promowała go w Polsce, podczas pięciu koncertów.
Prawidłowa pisownia.
Prawidłowo jej pseudonim pisany jest "Ayọ" (o z kropką pod spodem), co w języku joruba oznacza "radosna". Słowo to pisane bez kropki pod „o” jest nazwą pewnej gry popularnej w Nigerii. Jako alternatywę dopuszcza się pisanie kropki po o łacińskim ("Ayo."). Znak małe o z kropką pod spodem znajduje się na pozycji unikodu U+1ECD.

</doc>
<doc id="693008" url="https://pl.wikipedia.org/wiki?curid=693008" title="Cmentarz choleryczny w Warszawie">
Cmentarz choleryczny w Warszawie

Cmentarz choleryczny w Warszawie – nieistniejący obecnie cmentarz założony w czasie epidemii cholery, która nawiedziła Pragę w latach 1872–1873. 
Cmentarz znajduje się w dzielnicy Praga-Północ za nasypami torów kolejowych biegnących wzdłuż ul. Starzyńskiego, na wysokości ulicy Namysłowskiej.
Historia.
Cmentarz projektu inż. Henryka Sumińskiego otwarto 16 listopada 1872 roku na esplanadzie fortu Śliwickiego. Opiekę nad nekropolią sprawował Cezary Skoryna, właściciel fabryki kamieni i maszyn młyńskich przy ul. Olszowej na Pradze. 19 stycznia 1874 cmentarz przejęło miasto, lecz poczuwający się do opieki Skoryna sam zatrudnił stróża, który pilnował nagrobków i dbał o zieleń. W 1876 było tu 55 nagrobków, a ostatni pochówek choleryczny miał miejsce 8 stycznia 1883 roku. W latach 1876–1882 z rozkazu władz wojskowych pochowano tu 7 żołnierzy „bałwochwalców“ (wyznawców religii pogańskich). Ogółem pochowano tam 484 zmarłych na cholerę i 7 żołnierzy. Był to jeden z trzech cmentarzy cholerycznych wymienianych w Warszawie, obok cmentarza przy szpitalu św. Ducha przy ul. Długiej i cmentarza na Kępie Pólkowskiej.
Zapomniany cmentarz skasowano w 1908 podczas budowy węzła kolejowego linii Drogi Żelaznej Nadwiślańskiej, a szczątki zmarłych przeniesiono do zbiorowej mogiły na północ od pierwotnego położenia cmentarza. Miejsce spoczynku szczątków upamiętniono pomnikiem z inskrypcją o treści:
"Tu spoczywają szczątki 478 ofiar zarazy cholerycznej z lat 1872–73 zebrane pod wspólną mogiłą po zniesieniu cmentarza cholerycznego przy budowie węzła kolejowego w 1908 roku".
W 1909 wzniesiono pomnik projektu inż. Lubickiego, kierownika budowy węzła, w nowym miejscu na koszt władz kolejowych. Jednak jeszcze w 1910 kolej nie mogła uzgodnić z zarządem cmentarza Bródnowskiego dozoru nad mogiłą. Pomnik zwieńczony krzyżem wykonanym z piaskowca otoczono ceglanym murem o wymiarach 10 na 10 metrów i wysokości około 1,3 metra z motywem krzyża, który z biegiem lat rozsypał się, a sam pomnik przewrócił się. Ostatni raz upamiętnienie poddano renowacji przed II wojną światową.
Po 1989 teren cmentarza został oczyszczony przez grupę zapaleńców, a sama mogiła wybetonowana. 
W 2009 stuletni pomnik został usunięty, a odłamki skruszonego piaskowca pozostałe po rozbiórce monumentu złożono na betonowej płycie mogiły, przesuniętej bliżej nasypu kolejowego modernizowanej w tym czasie linii kolejowej nr 9 Warszawa Wschodnia-Gdańsk Główny. Prace rewitalizacyjne zakończono w maju 2010. Sprawująca opiekę nad terenem dawnego cmentarza spółka PKP Polskie Linie Kolejowe odtworzyła kamienny pomnik (wzorem oryginału z jasnego piaskowca) i zrekonstruowała otaczający go ceglany mur. Wzmocnione zostały także fundamenty grobu, wycięto roślinność zaburzającą pierwotny układ drzew na terenie cmentarza i zagrażającą zabytkowym murom. Po remoncie mogiłę otoczono parkanem dodatkowo zabezpieczającym ją przed dewastacją oraz uniemożliwiającym dostęp osób postronnych.
W 2012 cmentarz został wpisany do rejestru zabytków.
W maju 2020 rozpoczęto budowę przepustu w nasypie kolejowym przy ul. Starzyńskiego na wysokości ul. Namysłowskiej, co ma ułatwić dostęp do nekropolii. W nasypie zainstalowano zamknięte na klucz bramy.

</doc>
<doc id="693009" url="https://pl.wikipedia.org/wiki?curid=693009" title="Ognjen Vukojević">
Ognjen Vukojević

Ognjen Vukojević (ur. 20 grudnia 1983 w Bjelovarze) – chorwacki piłkarz występujący na pozycji środkowego pomocnika, reprezentant Chorwacji.
Kariera klubowa.
Początki – młodzieżowy klub Mladost Ždralovi.
Profesjonalne występy Vukojević rozpoczął w sezonie 2000/01 w lokalnym klubie Mladost Ždralovi zajmującym się pracą z młodzieżą, osiągającym bardzo dobre wyniki w szkoleniu młodych piłkarzy. Dobre występy w zespole Mladost Ždralovi prawie na pewno gwarantują późniejsze występy w zespole NK Bjelovar, ponieważ Mladost jest klubem filialnym Bjelovaru. Vukojević występował wtedy w piątej lidze chorwackiej wraz z Mladostem, lecz po sezonie wraz z drużyną awansował do czwartej ligi chorwackiej.
Gra w NK Bjelovar.
Dzięki pokazaniu się z dobrej strony w Mladosti, Vukojević podpisał juniorski kontrakt z drużyną NK Bjelovar w której barwach figurował w składzie na sezon 2001/02. Trener zespołu z Bjelovaru był jednak nieufny w stosunku do Vukojevicia, który dopiero ukończył 18 lat i młody zawodnik nie doczekał się jeszcze debiutu w pierwszym składzie zespołu. Nie był to także udany sezon dla jego zespołu, który pomimo dobrych występów w Pucharze Chorwacji, gdzie dotarł do 1/8 finału przegrywając 2:3 z zespołem HNK Šibenik, ponieważ drużyna zajęła 10. miejsce w drugiej lidze chorwackiej i spadła do trzeciej ligi. Następny sezon, 2002/03 był sezon w pewnym sensie przełomowym dla Vukojevicia, ponieważ po 7 występach w składzie zespołu, zawodnik na pół sezonu został wypożyczony jako junior do zespołu NK Varteks. Bjelovar w tym sezonie dobrze spisywał się w lidze, zajmując 2 lidze w 3 Lidze – Dystrykt Północ, o punkt za zespołem NK Virovitica.
Wypożyczenie do NK Varteks.
Vukojević pomimo tego, że znajdował się w składzie Varteksu, nie zdążył wystąpić na boisku w klubie z Varaždinu. Varteks spisywał się w lidze bardzo dobrze, zajmując trzecie miejsce w lidze i kwalifikując się do Pucharu UEFA. Zawodnik wrócił do Bjelovaru, ale po miesiącu nadeszła oferta z zespołu NK Slaven Belupo. Zawodnik nie wahał się ani chwili i podpisał kontrakt z zespołem z Koprivnicy na sezon 2003/04.
Występy w Slavenie Belupo.
Vukojević podpisał kontrakt z zespołem NK Slaven Belupo i sezon 2003/04 spędził w tym zespole. W tym sezonie Slaven Belupo zakończył rozgrywki ligi chorwackiej na dopiero 9 pozycji. Pomiomo tego Ognjen Vukojević stał się pierwszoplanową postacią zespołu i zaskoczył wszystkich swoją znakomitą grą, dzięki czemu stał się jednym z pozytywów w bardzo słabym dla Slavena sezonie. Ogółem pojawił się na boisku 27 razy zdobywając 2 gole. W lidze zadebiutował w spotkaniu rozgrywanym 2 sierpnia w meczu przeciwko zespołowi NK Inter Zaprešić, przegranym przez Slaven 0:2. Premierowe trafienie w pierwszej lidze Vukojević zaliczył 8 listopada 2003 w spotkaniu z drużyną Cibalią Vinkovici. Był to gol dający prowadzenie 1:0, lecz mecz skończył się rozstrzygnięciem remisowym 1:1.
Sezon 2004/05 był znakomity dla Slavena, który zajął wysokie, 3. miejsce w lidze za Hajdukiem Split i drużyną NK Rijeka. Po raz kolejny nie powiodło się w Pucharze Chorwacji, gdzie Slaven odpadł w ćwierćfinale z zespołem NK Rijeka. Na Kantridzie był remis 1:1, po golach Srebrenko Posaveca dla Slavena i Tomislava Ercega dla „Fiume”. Na Gradskim Stadionie jednak padł remis 2:2 i do półfinału dzięki lepszemu stosunkowi goli na wyjeździe awansował zespół NK Rijeka. Ogółem Vukojević w tym sezonie pojawił się na boisku 26 razy, zdobywając 3 gole i będąc prawdziwą podporą zespołu Slavena. Słuchy o wielkim chorwackim talencie doszły działaczy belgijskiego klubu Lierse SK, którzy podpisali kontrakt na sezon 2005/06 z Ognjenem. Na ich decyzję miała też z pewnością świetna dyspozycja Vukojevicia w meczach Pucharu Intertoto, o której napisane jest poniżej.
Awans do półfinału Pucharu Intertoto.
Dzięki trzeciemu miejscu w tabeli, NK Slaven Belupo został zgłoszony przez Chorwacki Związek Piłki Nożnej do rozgrywek Pucharu Intertoto. W pierwszej rundzie prawie doszło do niespodzianki, ponieważ w pierwszym meczu z maltańską drużyną Hibernians FC, Slaven Belupo przegrało 1:2. U siebie jednak Slaven rozwiał wątpliwości i zdecydowanie zwyciężył 3:0. W następnej rundzie los skojarzył drużynę z Koprivnicy z albańską ekipą Vllaznia Shkodër. W pierwszym meczu Slaven wygrał 2:0 i wydawało się, że sprawa awansu jest prawie całkowicie przesądzona. W Szkodrze jednak Albańczycy wygrali 1:0 i napędzili sporo strachu chorwackim fanom. W trzeciej rundzie po raz kolejny los okazał się być łaskawy dla Chorwatów, którzy wylosowali zdecydowanie najłatwiejszego z rywali, którzy brali udział w III rundzie Pucharu. W meczu ze słowacką drużyną Spartak Trnava nie było jednak tak łatwo i dużym zaskoczeniem mógł być fakt bezbramkowego remisu w pierwszym spotkaniu obu drużyn. Emocjonujące chwile przeżyli kibice chorwaccy w Trnavie, gdzie po 29 minutach Chorwaci prowadzili 2:0, jednak już w 58 minucie było 2:2, a każda kolejna bramka dla Spartaka promowała zespół słowacki. Do końca spotkania Slaven świetnie się bronił i dzięki lepszemu stosunkowi goli na wyjeździe, przebojem wdarł się do IV rundy. Awans do półfinału był wielkim osiągnięciem i tym razem rywalem była ekipa z górnej piłki, gdyż był to francuski zespół Lille OSC. W pierwszym meczu rozgrywanym w Lille ekipa gospodarzy udzieliła Slavenowi srogiej lekcji wygrywając zdecydowanie 3:0. Warto zaznaczyć, że wynik został ustalony już w 48 minucie dzięki golom Christophe’a Landrina, Matta Moussilou i Milenko Ačimovicia. W rewanżu Slaven zaskoczył szybko objętym prowadzeniem w 5 minucie, jednak w 50 minucie bułgarski napastnik Władimir Manczew pozbawił złudzeń kibiców z Koprivnicy o awansie do finału Pucharu Intertoto. Pomimo tego, że nie udało się piłkarzom Slavena awansować do finału byli po końcowym gwizdku długo oklaskiwani owacjami na stojąco przez fanów z Gradskiego Stadionu.
Epizod w Belgii – występy w Lierse SK.
Vukojević został wykupiony ze Slavena za naprawdę spore pieniądze, bo aż 1,5 mln euro. Zespół Lierse SK wiązał z Vukojeviciem spore nadzieje, które zupełnie się nie sprawdziły. Vukojević wystąpił w 9 spotkaniach pierwszego składu, nie pokonując ani razu golkipera rywali. Po kompletnie nieudanej rundzie jesiennej, gdzie Lierse uplasowało się na przedostatniej, 19 pozycji w lidze, Vukojević szybko rozwiązał kontrakt z belgijskim zespołem. Jego sprawa rozwiązania kontraktu z zespołem Lierse trafiła nawet do komisji UEFA, który orzekła rozwiązanie kontraktu z winy zawodnika. Później okazało się, że dyspozycja Lierse bez Vukojevicia była taka sama – zespół zajął 19. miejsce i nie uchronił się przed spadkiem do drugiej ligi belgijskiej. Następny klub Vukojevicia, Dinamo Zagrzeb musiał jednak zapłacić 120 tys. euro odstępnego za zawodnika dla klubu Lierse SK.
Dinamo Zagrzeb.
Zawodnik podpisał z najbardziej utytułowanym chorwackim zespołem, Dinamo Zagrzeb, kontrakt aż do roku 2011, co oznacza, że w stołecznym zespole będzie grał jeszcze przez 5 lat. Sezon ten był świetny dla Dinama, które powróciło na tron mistrzowski, zdobywając tytuł i urządzając wielką fetę na stadionie Maksimir po końcowym zwycięstwie w tabeli z przewagą aż 11 punktów nad ekipą NK Rijeka. Radość była tym większa, że udało się pognębić wielkiego przeciwnika ze stadionu Poljud, czyli Hajduk Split, który zajął dopiero 5. miejsce w tabeli. Kompletną klapą był jednak start w Pucharze Chorwacji, gdzie po wyeliminowaniu swojego filialnego klubu, HAŠK Zagrzeb 8:0, Dinamo przegrało w rezerwowym składzie z drugoligowym zespołem NK Naftaš Ivanić 1:2. W następnym sezonie Dinamo wystartowało w kwalifikacjach do Ligi Mistrzów, gdzie w pierwszej rundzie zdemolowali litewski zespół Ekranas Poniewież, w Poniewieżu wygrywając 4:1, po golach Marijana Buljata, Davora Vugrineca i Eduardo, i na Maksimirze triumfując 5:2, gdzie hat tricka zaliczył Goran Ljubojević. Warto zauważyć, że w drugim spotkaniu gola na 4:1 zdobył Vukojević. Później jednak marzenia o Lidze Mistrzów z głów „Modrich” wybił Arsenal F.C., który na Maksimirze triumfował 3:0, po golach Cesca Fàbregasa i Robina van Persie. Na Emirates Stadium było tylko trochę lepiej, bo drużyna Dinama prowadziła 1:0 po golu Eduardo w 12 minucie, jednak potem w 77 minucie do wyrównania doprowadził Fredrik Ljungberg, a w 90 minucie zwycięstwo dał francuski rezerwowy Mathieu Flamini. Ogółem Vukojević wystąpił w 6 spotkaniach zespołu, nie zdobywając żadnego gola.
Sezon 2006/2007 rozpoczął się dosyć dobrze dla Dinama, które na dzień 4 listopada 2006 jest liderem w tabeli ligi chorwackiej. Ponadto tuż przed rozpoczęciem sezonu Dinamo dołożyło kolejne trofeum do klubowej gabloty, był to Superpuchar Chorwacji wywalczony po zwycięstwie nad zespołem NK Rijeka 4:1. Vukojević wystąpił na razie w 8 meczach, ale nie udało mu się zdobyć żadnego gola. Nie powiodło się zespołowi „Niebieskich” w Pucharze UEFA, gdzie z marzeń o fazie grupowej wyleczył ich francuski zespół AJ Auxerre, a konkretnie polski napastnik, Ireneusz Jeleń. W meczu na Maksimirze Dinamo przegrało 1:2, a jednego z goli dla Auxerre zdobył właśnie Jeleń. Na stadionie l’Abbe Deschamps Auxerre zwyciężyło 3:1, a Jeleń zdobył aż 2 gole. Kontaktowego gola zdobył Eduardo w 61 minucie z rzutu karnego.
Dynamo Kijów.
Zawodnik podpisał z najbardziej utytułowanym ukraińskim zespołem, Dynamo Kijów, kontrakt w 2008 roku. Od pierwszych meczów został podstawowym piłkarzem nowego klubu, grając na pozycji pomocnika. W 2012 roku coraz mniej wychodził na boisko dlatego 27 lutego 2013 został wypożyczony do Spartaka Moskwa. 11 sierpnia 2014 ponownie został wypożyczony, tym razem do Dinama Zagrzeb.
Austria Wiedeń.
W lipcu 2015 przeszedł do Austrii Wiedeń.
Kariera reprezentacyjna.
Występował w młodzieżowej reprezentacji Chorwacji. 16 października 2007 debiutował w reprezentacji Chorwacji w spotkaniu towarzyskim ze Słowacją, wygranym 3:0.

</doc>
<doc id="693013" url="https://pl.wikipedia.org/wiki?curid=693013" title="Łódź Olechów Wiadukt">
Łódź Olechów Wiadukt

Łódź Olechów Wiadukt – przystanek osobowy w Łodzi, położony na południowo-wschodnich obrzeżach miasta, w pobliżu dworca towarowego Łódź Olechów, w obrębie łódzkiej kolei obwodowej. Likwidacja postojów na przystanku nastąpiła na początku lat 70. XX wieku, od tego czasu wykorzystywany był jako przystanek służbowy dla pracowników pobliskiego dworca towarowego. Od 15 grudnia 2019 roku po gruntownej przebudowie przystanku przywrócone zostały postoje pociągów pasażerskich.

</doc>
<doc id="693014" url="https://pl.wikipedia.org/wiki?curid=693014" title="Bedlenki">
Bedlenki

Bedlenki – osada w Polsce położona w województwie kujawsko-pomorskim, w powiecie świeckim, w gminie Drzycim nad Wdą. Wieś wchodzi w skład sołectwa Dólsk.
W latach 1975–1998 miejscowość administracyjnie należała do województwa bydgoskiego.

</doc>
<doc id="693017" url="https://pl.wikipedia.org/wiki?curid=693017" title="Kaliska (powiat świecki)">
Kaliska (powiat świecki)

Kaliska – mała osada w Polsce położona w województwie kujawsko-pomorskim, w powiecie świeckim, w gminie Drzycim nad Wdą. Osada wchodzi w skład sołectwa Gródek.
W latach 1975–1998 miejscowość administracyjnie należała do województwa bydgoskiego.
Inne miejscowości o nazwie Kaliska: Kaliska

</doc>
<doc id="693018" url="https://pl.wikipedia.org/wiki?curid=693018" title="Collegium Paderevianum Uniwersytetu Jagiellońskiego">
Collegium Paderevianum Uniwersytetu Jagiellońskiego

Collegium Paderevianum (tzw. Duże Paderevianum) – budynek należący do Wydziału Filologicznego Uniwersytetu Jagiellońskiego, a znajdujący się przy al. Mickiewicza 9 w Krakowie.
Powstanie.
Budynek powstał według projektu Zbigniewa Olszakowskiego przy współpracy z Józefem Gołąbem, projektantem wnętrz był Zbigniew Szpyrkowski. Został ukończony w 1964 r. dzięki darowiźnie zapisanej w ostatniej woli Ignacego Paderewskiego. W pierwotnym założeniu miał on być jedynie budynkiem administracyjnym wydziału, mieszczącym m.in. sekretariaty poszczególnych instytutów i katedr wchodzących w jego skład oraz gabinety pracowników naukowych i dydaktycznych. Jednak przez cały czas pełnił on również funkcje budynku dydaktycznego – część pomieszczeń przystosowana została do prowadzenia zajęć, również biblioteki poszczególnych instytutów i katedr znalazły tutaj swoje miejsce. Mieściły się tu instytuty Wydziału Filologicznego. Gdy 22 listopada 2011 roku zapaliła się skrzynka elektryczna przeprowadzono ekspertyzę na podstawie której podjęto decyzję o przeprowadzeniu remontu budynku. Projekt przygotowała Pracownia Projektowa AKN z Krakowa. Projekt przebudowy i modernizacji przygotowali Daniel Babiński, Adam Derlatka oraz Marta Trojanowska-Sieńko. Zdecydowano o rozebraniu 4 z 10 kondygnacji. Remont ukończono w 2020 roku. W piwnicach znalazły się magazyny biblioteki, a na parterze biblioteka z czytelnia i sale dydaktyczne Instytutu Orientalistyki, który zajmuje także pozostałe piętra budynku. 9 października 2020 uroczystego otwarcia budynku dokonał rektor UJ Jacek Popiel.
W 2015 r. oddano do użytku nowe budynki tego kompleksu, tzw. Paderevianum II, w których zajęcia rozpoczęły się w roku akademickim 2015/2016, a uroczyste otwarcie odbyło się 22 października 2015 roku.
W bezpośrednim sąsiedztwie Collegium Paderevianum mieści się Auditorium Maximum UJ (oddane do użytku w 2005 r.), a także oddany do użytku w 2016 r. budynek Wydziału Prawa i Administracji UJ. Budynki te wraz z nową częścią Paderevianum stanowią harmonijne założenie architektoniczne.

</doc>
<doc id="693025" url="https://pl.wikipedia.org/wiki?curid=693025" title="Wodospad Łomniczki">
Wodospad Łomniczki

 Wodospad Łomniczki, kaskady Łomniczki – wodospad górski w Sudetach Zachodnich we wschodniej części Karkonoszy.
Wodospad położony jest na zachodnim zboczu Kotła Łomniczki poniżej Równi pod Śnieżką. Tworzą go spływające potoki łączące się w Łomniczkę, która w górnej części kotła na odcinku 300 metrów tworzy najdłuższy ciąg kaskad w polskich Karkonoszach zwanych Wodospadem Łomniczki. W 1901 pod kaskadami zbudowano schronisko turystyczne, którego jednak nigdy nie otwarto ze względu na lawinę, która zniszczyła je 3 marca tego samego roku.
Turystyka.
W pobliżu wodospadu przebiega Główny Szlak Sudecki – odcinek z Karpacza na Równię pod Śnieżką.

</doc>
<doc id="693028" url="https://pl.wikipedia.org/wiki?curid=693028" title="Wojewodowie kijowscy">
Wojewodowie kijowscy

Wojewodowie województwa kijowskiego I Rzeczypospolitej.

</doc>
<doc id="693030" url="https://pl.wikipedia.org/wiki?curid=693030" title="Łódź Niciarniana">
Łódź Niciarniana

Łódź Niciarniana – przystanek osobowy w Łodzi na Widzewie, położony pomiędzy dwoma większymi dworcami: Łodzią Fabryczną i Łodzią Widzewem, w obrębie łódzkiej kolei obwodowej.
W roku 2017 stacja obsługiwała 300–499 pasażerów na dobę.
Przed 1938 była to stacja kolejowa. Na co dzień zatrzymują się tam wyłącznie pociągi podmiejskie, wyjątek stanowią pociągi specjalne, dowożące niekiedy kibiców drużyn przyjezdnych na mecze mającego swoją siedzibę w pobliżu klubu piłkarskiego Widzew Łódź. W pobliżu stacji od głównych torów odchodziła, nieczynna obecnie, bocznica towarowa w kierunku zakładów Ariadna. Nazwa stacji pochodzi od ulicy Niciarnianej, koło której leży.
16 października 2011, na czas przebudowy, został zamknięty Dworzec Fabryczny, a wraz z nim omawiany przystanek. Etap modernizacji dworca zakładał również powstanie nowego przystanku osobowego Łódź Niciarniana oraz poprowadzenie ulicy Niciarnianej tunelem pod torowiskiem. Przystanek ponownie uruchomiono 11 grudnia 2016 roku.

</doc>
<doc id="693033" url="https://pl.wikipedia.org/wiki?curid=693033" title="Spławie (województwo kujawsko-pomorskie)">
Spławie (województwo kujawsko-pomorskie)

Spławie – osada w Polsce położona w województwie kujawsko-pomorskim, w powiecie świeckim, w gminie Drzycim nad Wdą na obszarze Wdeckiego Parku Krajobrazowego. Wieś wchodzi w skład sołectwa Wery.
W latach 1975–1998 miejscowość administracyjnie należała do województwa bydgoskiego.
Inne miejscowości o nazwie Spławie: Spławie

</doc>
<doc id="693040" url="https://pl.wikipedia.org/wiki?curid=693040" title="Pobłędzie">
Pobłędzie

Pobłędzie (niem. "Pablindszen", 1936–1938 "Pablindschen", 1938–1945 "Zollteich") – osada w Polsce położona w województwie warmińsko-mazurskim, w powiecie gołdapskim, w gminie Dubeninki.
W latach 1975–1998 miejscowość administracyjnie należała do województwa suwalskiego.
W okresie międzywojennym Pobłędzie należało do Prus Wschodnich, znajdowała się tutaj stacja kolejowa. Po drugiej wojnie światowej wieś weszła w skład Polski. Ze względu na bliskość granicy z ZSRR (obecnie z obwodem kaliningradzkim Rosji), infrastruktura kolejowa została w większości zdemontowana.

</doc>
<doc id="693041" url="https://pl.wikipedia.org/wiki?curid=693041" title="Zawiszyn (województwo warmińsko-mazurskie)">
Zawiszyn (województwo warmińsko-mazurskie)

Zawiszyn – osada w Polsce położona w województwie warmińsko-mazurskim, w powiecie gołdapskim, w gminie Dubeninki przy drodze wojewódzkiej nr 651.
W latach 1975–1998 miejscowość administracyjnie należała do województwa suwalskiego.
Inne miejscowości o nazwie Zawiszyn: Zawiszyn

</doc>
<doc id="693042" url="https://pl.wikipedia.org/wiki?curid=693042" title="Meszno (województwo warmińsko-mazurskie)">
Meszno (województwo warmińsko-mazurskie)

Meszno (niem. "Meschen") – wieś w Polsce położona w województwie warmińsko-mazurskim, w powiecie gołdapskim, w gminie Dubeninki.
W latach 1975–1998 miejscowość administracyjnie należała do województwa suwalskiego.
Inne miejscowości o nazwie Meszno: Meszno

</doc>
<doc id="693043" url="https://pl.wikipedia.org/wiki?curid=693043" title="Bludzie Wielkie (osada)">
Bludzie Wielkie (osada)

Bludzie Wielkie (niem. "Groß Bludszen", 1928–1936 "Bludszen") – osada w Polsce położona w województwie warmińsko-mazurskim, w powiecie gołdapskim, w gminie Dubeninki na obszarze Parku Krajobrazowego Puszczy Rominckiej.
W latach 1975–1998 miejscowość administracyjnie należała do województwa suwalskiego.
Podczas akcji germanizacyjnej nazw miejscowych i fizjograficznych historyczna nazwa niemiecka "Bludszen" została w 1938 r. zastąpiona przez administrację nazistowską formą "Bludschen", a ta z kolei jeszcze w tym samym roku sztuczną formą "Forsthausen".
We wsi znajduje się zabytkowy cmentarz ewangelicki (nr ew. NID A-3008) oraz zabytkowy park dworski z przyległym terenem zabudowy gospodarczej (A-1985).
Inne miejscowości o nazwie Bludzie: Bludzie Małe

</doc>
<doc id="693044" url="https://pl.wikipedia.org/wiki?curid=693044" title="Żerdziny (województwo warmińsko-mazurskie)">
Żerdziny (województwo warmińsko-mazurskie)

Żerdziny – kolonia w Polsce położona w województwie warmińsko-mazurskim, w powiecie gołdapskim, w gminie Dubeninki przy drodze wojewódzkiej nr 651.
W latach 1975–1998 miejscowość administracyjnie należała do województwa suwalskiego.

</doc>
<doc id="693046" url="https://pl.wikipedia.org/wiki?curid=693046" title="Żerdziny">
Żerdziny

2 miejscowości w Polsce:

</doc>
<doc id="693052" url="https://pl.wikipedia.org/wiki?curid=693052" title="Bruk deflacyjny">
Bruk deflacyjny

W geomorfologii bruk (eoliczny) deflacyjny to pokrywa zbudowana z okruchów skalnych, leżących na osadach piaszczystych. Powstaje na terenach zbudowanych ze skał różnoziarnistych na skutek wywiewania materiału drobniejszego. Bruk deflacyjny pokrywa pustynie kamieniste.

</doc>
<doc id="693054" url="https://pl.wikipedia.org/wiki?curid=693054" title="Gwiazda Teegardena">
Gwiazda Teegardena

Gwiazda Teegardena – gwiazda położona w gwiazdozbiorze Barana, w odległości 12,5 roku świetlnego od Słońca, jedna z najbliższych Układowi Słonecznemu gwiazd. Jej jasność wizualna wynosi tylko 15, nie jest widoczna gołym okiem. Krążą wokół niej dwie znane planety.
Nazwa.
Gwiazda jest nazywana na cześć astronoma Bonnarda Teegardena, który – wraz z innymi astronomami – odkrył ją i ustalił, że jest ona jedną z najbliższych Słońcu gwiazd o dużym ruchu własnym (5,06 ± 0,03 sekundy kątowej/rok). Odkrycie ogłoszono w 2003 roku.
Charakterystyka fizyczna.
Gwiazda Teegardena jest czerwonym karłem o bardzo małej jasności; należy do typu widmowego M7. Jej temperatura to tylko około , a jasność jest równa zaledwie 7 jasności Słońca. Masa gwiazdy to około 9% masy Słońca, a jej promień jest dziesięciokrotnie mniejszy niż promień Słońca. Wstępne oszacowania rozmiarów gwiazdy sugerowały, że jest wyjątkowo mała i ma promień równy zaledwie 0,68 promienia Jowisza, ale były oparte na zaniżonej ocenie odległości.
Układ planetarny.
W 2019 roku metodą pomiaru zmian prędkości radialnej odkryto dwie niewielkie planety krążące wokół tej gwiazdy. Obie mają masy podobne do masy Ziemi i krążą wewnątrz ekosfery układu. Współczynnik podobieństwa do Ziemi planety b ma najwyższą wartość spośród znanych obecnie planet (stan na 19 czerwca 2019), równą 0,95, a w przypadku planety c jest równy 0,68. W układzie może znajdować się więcej planet, które nie zostały dotąd wykryte.
Nie stwierdzono, żeby z Ziemi były widoczne przejścia nowo odkrytych planet przed tarczą gwiazdy, natomiast z punktu widzenia hipotetycznego obserwatora w układzie gwiazdy Teegardena można obserwować tranzyty planet Układu Słonecznego. Od 2044 do 2496 roku widoczne będą tranzyty Ziemi.

</doc>
<doc id="693055" url="https://pl.wikipedia.org/wiki?curid=693055" title="Hans-Hermann Hoppe">
Hans-Hermann Hoppe

Hans-Hermann Hoppe (ur. 2 września 1949 w Peine) – niemiecko-amerykański filozof i ekonomista, przedstawiciel austriackiej szkoły ekonomii, anarchokonserwatysta i anarchokapitalista. Aktualnie pracuje jako wykładowca na "Uniwersytecie Nevady" w Las Vegas. Autor wielu książek i publikacji z dziedziny ekonomii i filozofii, w tym wydanych w Polsce: "", "Wielka fikcja – państwo w epoce schyłku" i "Ekonomia i etyka własności prywatnej – studia z zakresu ekonomii politycznej i filozofii".
Kariera akademicka.
Urodził się w Peine w Zachodnich Niemczech. Był studentem Uniwersytetu Kraju Saary w Saarbrücken, a także Uniwersytetu Goethego we Frankfurcie nad Menem. Studiował filozofię, socjologię, historię oraz ekonomię. Początkowo zafascynowany marksizmem, z czasem uznał go za utopijną ideologię. Uzyskał stopień doktora filozofii na Uniwersytecie Goethego w 1974. W latach 1976–1978 był członkiem kadry akademickiej Uniwersytetu Michigan w Ann Arbor. W 1981 na Uniwersytecie Goethego uzyskał habilitację, broniąc pracę na temat fundamentów socjologii i ekonomii. Wykładał na kilku niemieckich uniwersytetach, a także w filii Uniwersytetu Johnsa Hopkinsa w Bolonii we Włoszech. W 1986 przeprowadził się z Niemiec do Stanów Zjednoczonych, by studiować u Murraya Rothbarda. Był bliskim współpracownikiem Rothbarda do czasu jego śmierci w 1995. Hoppe rozpoczął wówczas pracę na stanowisku profesora ekonomii na Uniwersytecie Nevady w Las Vegas, na którym pozostał do przejścia na emeryturę w 2008.
Wygłaszał liczne wykłady m.in. na konferencjach organizowanych przez Lew Rockwella, Burta Blumerta i Murraya Rothbarda. Ich celem było zapoczątkowanie nurtu zwanego paleolibertarianizmem.
Hoppe jest członkiem amerykańskiego Mises Institute. Do grudnia 2004 był także redaktorem „Journal of Libertarian Studies”. Napisał kilka powszechnie komentowanych książek i artykułów. W 2005 założył stowarzyszenie "Property and Freedom Society".
Teorie.
Zgodnie z podejściem Murraya Rothbarda Hoppe analizował zachowania rządu przy użyciu narzędzi austriackiej szkoły ekonomii. Zdefiniował on rząd jako „terytorialnego monopolistę jurysdykcji i podatków”. Zakłada, że politycy kierują się jedynie własnymi korzyściami. Przewiduje, iż będą oni wykorzystywać władzę w celu powiększenia swojego bogactwa i siły. Hoppe twierdzi, że występuje wysoki stopień korelacji między tymi teoretycznymi założeniami a danymi historycznymi.
W publikacji "" Hoppe porównuje monarchię dynastyczną z republikami demokratycznymi. Jego zdaniem król w ustroju monarchistycznym pełni funkcję właściciela państwa, gdyż jest ono przekazywane z pokolenia na pokolenie. W demokracji prezydent lub rząd działają jedynie jako wynajmujący lub czasowi zarządcy. Król, tak jak prezydent lub rząd, ma możliwość nadmiernego wykorzystywania swojej pozycji w państwie dla własnego dobra i zysku, jednak jest on także zainteresowany utrzymaniem długoterminowego bogactwa narodu. Tak samo jak właściciel domu jest zainteresowany utrzymaniem wartości swojej nieruchomości (w przeciwieństwie do wynajmującego). Politycy wybierani na czasową kadencję mają wiele pobudek, aby wykorzystywać i grabić bogactwo produktywnych obywateli tak szybko, jak to tylko możliwe.
Według Hoppego, który oparł się na teorii Rothbarda, monopolu nie należy definiować jako sytuacji, gdy jeden podmiot posiada przeważający udział w rynku. Monopol to odgórny rządowy przywilej tworzenia barier wejścia na dany rynek dóbr bądź usług. Konsekwencją tego jest brak możliwości powstania monopoli na wolnym rynku. Zawsze są one efektem polityki rządowej. Przymusowy monopol jest niekorzystny dla konsumenta. Jakość produktów będzie niższa a ich ceny wyższe, niż miałoby to miejsce na rynku wolnym od takiego przymusu. Tak jak Rothbard, Hoppe przypuszcza, iż rynek wolny od usług rządowych, na którym rozwijać się będą konkurencyjne instytucje ubezpieczeniowe i agencje obronne, zapewni lepszą jakość ochrony i skuteczniejsze sposoby rozstrzygania sporów, niż dzieje się to pod kontrolą monopolistycznego rządu.
Hoppe jest twórcą tak zwanej „etyki argumentacji”, broniącej praw libertariańskich w oparciu o teorie niemieckich filozofów: Jürgena Habermasa (promotora pracy doktoranckiej Hoppego) i Karla-Otto Apela. Hoppe, jako były student Habermasa, dowodzi, iż argumentacja i dyskusja z natury są wolną od konfliktu formą interakcji. Zatem twierdzi, iż pewne normy są przyjęte za prawdziwe przez każdego, kto włącza się do dyskusji. Te normy to libertariański aksjomat nieagresji i samoposiadania. Z tego powodu nikt nie może argumentować za odrzuceniem praw libertariańskich bez popadania w sprzeczność.
Monarchia.
W czerwcu 2005 Hoppe udzielił wywiadu niemieckiej gazecie Junge Freiheit, w którym opisał monarchię jako mniejsze zło niż demokracja, którą nazywał później władzą motłochu, postulując: „wolność zamiast demokracji”. W tym samym wywiadzie Hoppe skrytykował rewolucję francuską jako należącą do: „kategorii podłych rewolucji, tak jak rewolucja październikowa i rewolucja nazistowska”, ponieważ doprowadziła ona do: „królobójstwa, egalitaryzmu, demokracji, socjalizmu, nienawiści do wszelkiej religii, środków terroru, masowych grabieży, gwałtów, morderstw, poborów do wojska i całkowitej, zmotywowanej ideologicznie wojnie”.
Imigracja.
Przekonania Hoppego dotyczące imigracji nie współgrają z ogólnie przyjętym poglądem libertariańskim, który głosi otwarcie granic. Budziły one wiele kontrowersji w opinii ruchu libertariańskiego. Walter Block sformułował argumenty przeciwko teorii Hoppego, które opublikował w swoim artykule z 1999 „Libertarianie w sprawie wolnej imigracji”.
Hoppe odpowiedział swoim przeciwnikom w przypisie nr 23 do swojej publikacji "Porządek naturalny, państwo i problem imigracji":
„Tysiąc Liechtensteinów”.
Hoppe w swoich publikacjach promuje wizję tysiąca Liechtensteinów. W celu odwrócenia procesu centralizacji zmierzającego do utworzenia jednego, globalnego rządu należy promować alternatywne możliwości. Twierdzi, iż musimy popularyzować ideę secesji, czyli ideę świata składającego się z dziesiątek tysięcy różnych dzielnic czy regionów oraz setek tysięcy niepodległych miast. W dzisiejszych czasach ta formuła realizowana jest w takich miejscach jak: Monako, Andora, San Marino, Liechtenstein, Hongkong czy Singapur. Według Hoppego decentralizacja znacznie zwiększy motywację do migracji, co doprowadzi do świata złożonego z małych, liberalnych rządów, połączonych ze sobą przez handel i wspólną walutę, taką jak złoto.
Socjalizm.
Hoppe twierdzi, iż nieobecność cen w gospodarce socjalistycznej prowadzi do niemożliwości kontrolowania i obliczania kosztów produkcji. Tym samym efektywna alokacja pracy i zasobów jest niemożliwa. Socjalizm powoduje spowolnienie rozwoju gospodarczego w porównaniu do sytuacji, w których czynniki produkcji są w rękach prywatnych. Hoppe zauważa, że państwa socjalistyczne charakteryzuje znaczny wzrost kosztów produkcji, marnotrawstwo zasobów oraz niski poziom rozwoju gospodarczego.
Kontrowersje wokół wolności akademickiej.
Austriacka szkoła ekonomiczna podkreśla istnienie preferencji czasowej, czyli stopnia, w jakim jednostka preferuje konsumpcję teraźniejszą nad przyszłą. Podczas jednego z wykładów pod tytułem "Pieniądz i Bankowość", Hoppe domniemywał, iż dzieci, ludzie starsi oraz homoseksualiści, którzy nie mogą mieć dzieci w naturalny sposób, nie skupiają się na oszczędzaniu na przyszłość. Jeden ze studentów uznał to stwierdzenie za uwłaczające i określił je jako prywatną opinię, a nie powszechnie przyjęty fakt. Za „Kroniką szkolnictwa wyższego”:
W związku z komentarzem Hoppego wszczęto śledztwo akademickie, którego rezultatem był list wystosowany 9 lutego 2005, w którym pouczono go, by „zaprzestał wygłaszania swoich opinii jako obiektywnych faktów”. Amerykański Związek Swobód Obywatelskich zgodził się reprezentować Hoppego w "The Rebel Yell" – gazecie studenckiej na Uniwersytecie Nevady. Carol Harter, rektor uniwersytetu, w liście z 18 lutego 2005 napisała:
Wcześniejszy list został usunięty z akt personalnych Hoppego, jednak odmówiono mu listu przepraszającego.
Publikacje.
Artykuły w j. polskim

</doc>
<doc id="693057" url="https://pl.wikipedia.org/wiki?curid=693057" title="SCR 1845-6357">
SCR 1845-6357

SCR 1845-6357 – gwiazda położona w gwiazdozbiorze Pawia, w odległości ok. 13 lat świetlnych od Słońca. Jest to układ podwójny, który tworzy czerwony karzeł SCR 1845-6357 A i brązowy karzeł SCR 1845-6357 B.
Charakterystyka fizyczna.
SCR 1845-6357 jest układem podwójnym, w którym głównym składnikiem jest chłodny czerwony karzeł o bardzo małej jasności. Należy on do typu widmowego M8,5 V, a jego masa wynosi 0,07 masy Słońca.
Gwiazda ta posiada towarzysza – brązowego karła oznaczonego SCR 1845-6357 B, który okrąża główny składnik w średniej odległości 4,5 au. Jego masa jest oceniana na 45 ± 20 mas Jowisza, a temperatura powierzchni na 950 K.

</doc>
<doc id="693059" url="https://pl.wikipedia.org/wiki?curid=693059" title="Ambret">
Ambret

Ambret – miejscowość w Hiszpanii, w Katalonii, w prowincji Lleida, w comarce Baixa Cerdanya, w gminie Prullans.
Według danych INE w 2020 roku liczyła 2 mieszkańców – mężczyzn i 2 kobiety. 

</doc>
<doc id="693060" url="https://pl.wikipedia.org/wiki?curid=693060" title="El Tarter">
El Tarter

El Tarter, również El Tarte – miejscowość w Hiszpanii, w Katalonii, w prowincji Lleida, w comarce Baixa Cerdanya, w gminie Prullans. Znajduje się na południe od Ardòvol.
Według danych INE od 2006 roku jest niezamieszkana. W 2005 roku liczyła 2 mieszkańców – 1 mężczyznę i 1 kobietę. 

</doc>
<doc id="693061" url="https://pl.wikipedia.org/wiki?curid=693061" title="Ardòvol">
Ardòvol

Ardòvol – miejscowość w Hiszpanii, w Katalonii, w prowincji Lleida, w comarce Baixa Cerdanya, w gminie Prullans.
Według danych INE w 2020 roku liczyła 7 mieszkańców – 4 mężczyzn i 3 kobiety. 

</doc>
<doc id="693062" url="https://pl.wikipedia.org/wiki?curid=693062" title="La Bastida">
La Bastida

La Bastida – miejscowość w Hiszpanii, w Katalonii, w prowincji Lleida, w comarce Baixa Cerdanya, w gminie Prullans.
Według danych INE w 2020 roku liczyła 2 mieszkańców – 1 mężczyznę i 1 kobietę. 

</doc>
<doc id="693063" url="https://pl.wikipedia.org/wiki?curid=693063" title="La Clota">
La Clota

La Clota – miejscowość w Hiszpanii, w Katalonii, w prowincji Lleida, w comarce Baixa Cerdanya, w gminie Prullans.
Według danych INE w 2020 roku liczyła 2 mieszkańców – 1 mężczyzn i 1 kobietę. 

</doc>
<doc id="693064" url="https://pl.wikipedia.org/wiki?curid=693064" title="Narvils">
Narvils

Narvils – miejscowość w Hiszpanii, w Katalonii, w prowincji Lleida, w comarce Baixa Cerdanya, w gminie Prullans.
Według danych INE w 2020 roku liczyła 6 mieszkańców – 3 mężczyzn i 3 kobiety. 

</doc>
<doc id="693065" url="https://pl.wikipedia.org/wiki?curid=693065" title="Orèn">
Orèn

Orèn – miejscowość w Hiszpanii, w Katalonii, w prowincji Lleida, w comarce Baixa Cerdanya, w gminie Prullans.
Według danych INE w 2020 roku liczyła 2 mieszkańców – 2 mężczyzn. 

</doc>
<doc id="693066" url="https://pl.wikipedia.org/wiki?curid=693066" title="La Serra">
La Serra

La Serra – miejscowość w Hiszpanii, w Katalonii, w prowincji Lleida, w comarce Baixa Cerdanya, w gminie Prullans.
Według danych INE w 2020 roku liczyła 1 mieszkańca – 1 kobietę. 

</doc>
<doc id="693067" url="https://pl.wikipedia.org/wiki?curid=693067" title="Sotanut">
Sotanut

Sotanut, również: Satanut – miejscowość w Hiszpanii, w Katalonii, w prowincji Lleida, w comarce Baixa Cerdanya, w gminie Prullans.
Według danych INE w 2020 roku liczyła 1 mieszkańca – 1 mężczyznę. 

</doc>
<doc id="693068" url="https://pl.wikipedia.org/wiki?curid=693068" title="Torgeir Brandtzæg">
Torgeir Brandtzæg

Torgeir Torbjørn Brandtzæg (ur. 26 października 1941 r.) – norweski skoczek narciarski, dwukrotny medalista olimpijski oraz zwycięzca Turnieju Czterech Skoczni.
Przebieg kariery.
W międzynarodowych zawodach zadebiutował 28 grudnia 1962 podczas pierwszego konkursu 11. Turnieju Czterech Skoczni w Oberstdorfie, gdzie zajął ósme miejsce. Dwa dni później na skoczni Bergisel w Innsbrucku zajął czwarte miejsce, następnie w Garmisch-Partenkirchen był dziesiąty, a 6 stycznia 1963 w Bischofshofen był drugi, tuż za Torbjørnem Yggesethem. W klasyfikacji generalnej turnieju zajął piąte miejsce. Dwa lata później, podczas trzynastej edycji Turnieju wygrał w Oberstdorfie i Innsbrucku, w Ga-Pa był piąty, a w Bischofshofen ósmy, co pozwoliło mu na zwycięstwo w klasyfikacji generalnej.
Zwyciężył w Turnieju Norweskim w 1964. W tym samym roku podczas igrzysk olimpijskich w Innsbrucku zdobył brązowe medale na dużej i na średniej skoczni. Na większym obiekcie triumfował jego rodak Toralf Engan przed Veikko Kankkonenem, na mniejszym Brandtzæga wyprzedzili ci sami zawodnicy z tą różnicą, że to Fin wywalczył złoto. Pod koniec sezonu 1963/1964, na dwa dni przed konkursem na Holmenkollbakken Brandtzæg przeskoczył rekord skoczni o 10 m, jednak nie zdołał go ustać i doznał poważnej kontuzji. Próbował powrócić do skoków w 1965, wygrał nawet mistrzostwo kraju na dużym obiekcie, mimo to uznał, że nie zdoła wrócić do poprzedniej formy i postanowił zakończyć karierę w wieku zaledwie 23 lat.

</doc>
<doc id="693069" url="https://pl.wikipedia.org/wiki?curid=693069" title="Torgeir Brandtzaeg">
Torgeir Brandtzaeg



</doc>
<doc id="693070" url="https://pl.wikipedia.org/wiki?curid=693070" title="Torgeir Brandtzäg">
Torgeir Brandtzäg



</doc>
<doc id="693072" url="https://pl.wikipedia.org/wiki?curid=693072" title="Keksholm">
Keksholm



</doc>
<doc id="693074" url="https://pl.wikipedia.org/wiki?curid=693074" title="Celestine Babayaro">
Celestine Babayaro

Celestine Babayaro (ur. 29 sierpnia 1978 w Kadunie) – nigeryjski piłkarz, reprezentant kraju, złoty medalista olimpijski z Atlanty (1996). Brat Emmanuela Babayaro.
Kariera reprezentacyjna.
W 1993 roku wystąpił w mistrzostwach świata do lat 17 w Japonii. W turnieju tym rozegrał sześć meczów, zaś Nigeryjczycy zajęli pierwsze miejsce. W 1996 uczestniczył w igrzyskach olimpijskich. Był w nich podstawowym zawodnikiem reprezentacji – zagrał w pięciu spotkaniach. Ponadto strzelił dwa gole: w pojedynku 1/4 finału z Meksykiem (2:0) i w wygranym 3:2 meczu finałowym z Argentyną. Cztery lata później w igrzyskach olimpijskich w Sydney zagrał w dwóch spotkaniach.
W seniorskiej reprezentacji Nigerii zadebiutował w 1995 roku. Trzy lata później wziął udział w mistrzostwach świata we Francji – zagrał w trzech meczach, m.in. w przegranym 1:4 spotkaniu 1/8 finału z Danią. Uczestniczył także w mistrzostwach świata w Korei i Japonii (2002). W azjatyckim turnieju wystąpił w dwóch grupowych pojedynkach: z Argentyną oraz ze Szwecją.
Ponadto trzykrotnie uczestniczył w Pucharze Narodów Afryki. W turnieju rozegranym w 2000 roku był podstawowym zawodnikiem swojej reprezentacji, wraz z nią dotarł do finału, w którym wystąpił w pierwszym składzie, a Nigeria przegrała po serii rzutów karnych z Kamerunem. W 2002 i 2004 roku zajął wraz z kadrą trzecie miejsca. Po raz ostatni w barwach narodowych zagrał 27 stycznia 2004 w przegranym 0:1 meczu z Marokiem.

</doc>
<doc id="693077" url="https://pl.wikipedia.org/wiki?curid=693077" title="Wapiti kanadyjski">
Wapiti kanadyjski

Wapiti kanadyjski (†"Cervus canadensis canadensis") – wymarły podgatunek wapiti, wcześniej uważany za podgatunek jelenia szlachetnego ("Cervus elaphus"). Występował na terenach USA na wschód od Wielkich Równin. Ostatni osobnik został zastrzelony w Pensylwanii 1 września 1877. Podgatunek został uznany przez United States Fish and Wildlife Service za wymarły w 1880.

</doc>
<doc id="693084" url="https://pl.wikipedia.org/wiki?curid=693084" title="Cervus nippon">
Cervus nippon



</doc>
<doc id="693089" url="https://pl.wikipedia.org/wiki?curid=693089" title="Dama (zwierzęta)">
Dama (zwierzęta)



</doc>
<doc id="693090" url="https://pl.wikipedia.org/wiki?curid=693090" title="Wydział Prawa i Administracji Uniwersytetu Warszawskiego">
Wydział Prawa i Administracji Uniwersytetu Warszawskiego

Wydział Prawa i Administracji Uniwersytetu Warszawskiego (WPiA UW) – najstarszy wydział Uniwersytetu Warszawskiego i drugi co do liczby studentów (po Wydziale Zarządzania). Prowadzi kształcenie na kierunkach:
Wydział kształci także w ramach studiów doktoranckich, studiów podyplomowych, kursów i szkoleń.
Historia Wydziału.
Tradycje Wydziału Prawa i Administracji jako najstarszego Wydziału Uniwersytetu Warszawskiego sięgają XVIII wieku i programu nauczania w Szkole Rycerskiej. Projekty utworzenia uniwersytetu, kształcącego również prawników, wysunięto w dobie I rozbioru, gdy Komisja Edukacji Narodowej wydała szereg nominacji profesorskich. Trudności finansowe i lokalowe nie pozwoliły jednak na realizację tej idei.
W 1808 roku utworzono Szkołę Prawa Księstwa Warszawskiego – głównie dla potrzeb tworzonego od podstaw sądownictwa i nowej administracji. Tę właśnie datę przyjmuje się jako rozpoczęcie działalności Wydziału. 1 października 1808 patronujący organizowaniu szkoły ówczesny Minister Sprawiedliwości Feliks Franciszek Łubieński zwrócił uwagę na jego rolę jako ośrodka kształcącego młodzież. W roku 1811 poprzez połączenie ze Szkołą Nauk Administracyjnych utworzono dwuwydziałową uczelnię: Szkołę Prawa i Administracji. Jej kierownictwo powierzono Radzie Dozorczej, w której składzie zasiadali m.in. St. Staszic i S.B. Linde. Nauka trwała 3 lata (4 w razie łącznych studiów na obydwu fakultetach). W 1814 r. wprowadzono urząd Dziekana, na który powołano znakomitego historyka prawa Jana Wincentego Bandtkiego. Szkoła funkcjonowała nieprzerwanie również w okresie wojny z Rosją. Przekształcona na podstawie dyplomu erekcyjnego z 1816 roku w Wydział Prawa i Administracji, weszła w skład Królewskiego Uniwersytetu Warszawskiego. Działalność Uniwersytetu zainaugurowano w dn. 14 maja 1818. W gronie profesorów Wydziału znaleźli się m.in. wybitny ekonomista i penitencjarysta Fryderyk Florian Skarbek, wykładający prawo rzymskie i przedmioty historyczno-prawne Wacław Aleksander Maciejowski, czy wreszcie wychowanek Wydziału i najmłodszy w tym gronie badacz prawa karnego – Romuald Hube. Wydział czynnie uczestniczył w życiu naukowym Warszawy, m.in. wydając czasopismo „Themis Polska” (w latach 1828–1831). W trakcie 14 lat istnienia WPiA ukończyło 1880 absolwentów, w tym 757 magistrów.
W dobie reform lat sześćdziesiątych XIX wieku rosyjskie władze zgodziły się na utworzenie w 1862 r. Szkoły Głównej. Najliczniejszym z jej czterech wydziałów stał się Wydział Prawa i Administracji. W jego strukturze nie było podziału na kierunki studiów: prawny i administracyjny, a jedynie przy zdawaniu końcowych egzaminów magisterskich można było wybierać jeden z oferowanych kierunków. Do grona ówczesnych profesorów należeli m.in.: karniści – Stanisław Budziński i Walenty Miklaszewski, romanista Teodor Dydyński, cywilista Władysław Holewiński, administratywista Antoni Okolski. W ciągu siedmiolecia WPiA ukończyło 318 magistrów (na ogólną liczbę zapisanych 1314 osób).
Od przełomu lat 1869/1870 w miejsce Szkoły Głównej rozpoczął działalność czysto rosyjski Uniwersytet Cesarski w Warszawie. Mimo niepowodzeń prób utworzenia polskiej uczelni w latach 1905–1907, podjęto prace nad tym zadaniem już podczas działań wojennych w 1914 roku. W pracach nad koncepcją studiów prawniczych uczestniczyli m.in. profesorowie: Miklaszewski i Holewiński. 15 listopada 1915 roku pod zwierzchnictwem okupacyjnych władz niemieckich otwarto Uniwersytet Warszawski. Pierwszym wydziałem UW (do czasu uruchomienia Wydziału Teologii) był Wydział Prawa i Nauk Państwowych – od 1917/18 roku Wydział Prawa i Nauk Politycznych.
W 1918 roku podjęto kroki zmierzające do pełnej stabilizacji Uniwersytetu. Dla Wydziału Prawa określono zakres i tryb składania egzaminów. W styczniu 1919 roku Naczelnik Państwa podpisał dekret w przedmiocie mianowania pierwszego składu profesorów Uniwersytetu Warszawskiego.
Grono studentów w okresie międzywojennym było bardzo liczne (przyjmowano w granicach 2000-3000 osób), kończyło studia około 30% zapisanych na I rok. W 1933 r. Wydział ograniczył liczbę zapisujących się do 1000 osób wprowadzając konkurs matur.
Wydział funkcjonował w bardzo trudnych warunkach lokalowych. Dopiero w 1935/36 został mu oddany nowo wybudowany gmach Wydziału Prawa i w nim Auditorium Maximum.
We wrześniu 1939 roku spłonął budynek seminaryjny Wydziału Prawa. Auditorium Maximum zajęło wojsko niemieckie, podobnie jak ocalały lokal Seminarium Prawa Cywilnego. Już w październiku na zapytanie dziekana Rybarskiego kierownicy zakładów odpowiedzieli, że można podjąć zajęcia z chwilą uzyskania lokali zastępczych. W końcu października Niemcy wydali zakaz działalności wyższych uczelni i organizowanie nauczania w podziemiu wymagało nowych form.
Od jesieni 1940 roku podjęto zajęcia dla studentów starszych lat pod kierownictwem dziekana Rybarskiego, dla chcących rozpocząć studia organizowano zajęcia wespół z profesorami wysiedlonymi z Poznania w ramach Uniwersytetu Ziem Zachodnich, w którym od 1.01.1941 roku dziekanem Wydziału Prawa był prof. Rafacz. Gdy w maju 1941 roku aresztowano Rybarskiego, chwilowo zawieszono działalność dydaktyczną, ale już w lipcu 1941 roku podjęto ją pod opieką prof. Rafacza jako dziekana Wydziału Prawa UW i komplety prawnicze z UZZ przechodziły do UW tak, że w 1943 Wydział Prawa działał w ramach Uniwersytetu Warszawskiego- liczba studentów stale wzrastała. Oblicza się, że w czasie okupacji studiowało około 1000 studentów (lista nazwisk na podstawie zdanych egzaminów obejmuje 600 osób).
Tworzono małe grupy w różnych lokalach na terenie miasta i profesorowie parokrotnie powtarzali zajęcia z danego przedmiotu. Z każdego przedmiotu zajęcia kończono egzaminem, organizowanie egzaminów z przedmiotów danego roku w jednym dniu w warunkach okupacji było niemożliwe. Wydział Prawa był jedynym Wydziałem, na którym regularnie zbierała się Rada Wydziału, a profesorowie obok dydaktyki prowadzili działalność naukową przygotowując podręczniki. Powstanie warszawskie przerwało tok nauczania, a dziekan Rafacz zginął w sierpniu 1944 roku rozstrzelany przez Niemców.
W lipcu 1945 roku podjęto zajęcia na Wydziale Prawa realizując dotychczasowy program (ale zachowano zdawanie egzaminu odrębnie z każdego przedmiotu). Powiększało się grono profesorskie. Od 1950 roku wszystkie katedry miały pełną obsadę; utworzono nowe katedry. Od 1968 wszystkie katedry jako zakłady stały się częściami Instytutów. Odtąd, do 2019 roku, Wydział pracował w strukturze sześciu Instytutów.
W zakresie organizacji studiów po II wojnie światowej od 1948 roku zaczęto wprowadzać zmiany. Od roku 1948 dla studentów III roku wprowadzono 3 kierunki studiów: cywilistyczny, kryminologiczny i administracyjny, od 1949 wprowadzono studia dwustopniowe – na pierwszym stopniu trwające 3 lata mające charakter studiów zawodowych i uprawniające do studiów magisterskich w obranej specjalności (w ramach której było kilka miejsc). Studia dwustopniowe zlikwidowano w 1951/52 roku i przywrócono studia 4-letnie. Od lat 80. studia trwają pięć lat i kończą się obroną pracy magisterskiej.
Od 1992 roku Wydział podjął zadanie zwiększenia liczby przyjętych na studia. Jako jedyny w Polsce wprowadził zajęcia dla studium dziennego i tzw. studium wieczorowego według jednolitego programu, znosząc dyscyplinę zajęć, wprowadzając wykłady i zamiast ćwiczeń tzw. konsultacje w grupach różnej wielkości (zależnie od wielkości uzyskanych sal) z których mogą korzystać chętni z obu studiów.
Ostatnie 30 lat to okres stałego rozwoju Wydziału. Pozyskano w tym czasie nowe budynki i przeprowadzono kapitalne remonty dotychczasowych, znacznie zwiększono kadrę naukową i liczbę kształconych studentów. W roku akademickim 2016/2017 przeprowadzono gruntowną reformę programu nauczania na kierunku Prawo, wprowadzając innowacyjne w skali całego kraju rozwiązania, w tym tzw. bloki specjalizacyjne. Zmieniono również sposób nauczania procedur.
Struktura.
Historia Prawa:
Nauki o Państwie i Prawie:
Nauki Prawno-Administracyjne:
Prawo Cywilne:
Prawo Karne:
Prawo Międzynarodowe:
Szkoły Prawa Obcego:
Absolwenci wydziału.
Wśród absolwentów i byłych studentów Wydziału znajduje się czterech noblistów (Henryk Sienkiewicz, Czesław Miłosz, Leonid Hurwicz, Menachem Begin). Ponadto, absolwentami WPiA UW są, m.in:
Adres.
ul. Krakowskie Przedmieście 26/2800-927 Warszawa

</doc>
<doc id="693092" url="https://pl.wikipedia.org/wiki?curid=693092" title="Dynamon k">
Dynamon k



</doc>
<doc id="693107" url="https://pl.wikipedia.org/wiki?curid=693107" title="Gia Marie Carangi">
Gia Marie Carangi



</doc>
<doc id="693108" url="https://pl.wikipedia.org/wiki?curid=693108" title="Służba Bezpieczeństwa OUN">
Służba Bezpieczeństwa OUN

Służba Bezpieczeństwa OUN (SB OUN, – Służba Bezpeky) – policja polityczna OUN-B działająca jako wywiad i kontrwywiad o bardzo szerokich kompetencjach represyjnych, odpowiedzialna za śmierć wielu ludzi różnych narodowości, głównie Polaków i Ukraińców.
Powstanie.
Założona została w 1940, po rozłamie w OUN, podczas spotkania Stepana Bandery z Stepanem Łenkawskym. Kadry szkolono między innymi w Zakopanem, w pensjonacie „Stamara”. Na kursach tych wykładali: Mykoła Łebed, Mykoła Arsenycz, Jarosław Staruch.
Jej komórki organizacyjne znajdowały się na wszystkich szczeblach struktur OUN i UPA. SB tropiła i likwidowała wszystkich podejrzanych ideologicznie i politycznie przeciwników OUN-B, a także brała udział w rzeziach ludności polskiej. SB w wielu przypadkach terroryzowała równocześnie część opornej jej ludności ukraińskiej, posługując się tymi samymi metodami, co wobec niewygodnych członków OUN i UPA.
Struktura.
Dowództwo.
Pierwszym zwierzchnikiem SB OUN był Mykoła Łebed. Od marca 1941 na czele SB stanął Mykoła Arsenycz. Jego zastępcą został Wasyl Turkowśkyj. Zastępcą na Wołyniu w latach 1942–1944 był Wasyl Makar (ps. „Bezridnyj”, „Siromaneć'”), a od 1944 Mychajło Kozak. W Galicji Wschodniej dowódcą SB w latach 1941–1944 był Hryhor Pryszliak, a po nim w latach 1944–1945 Petro Fedoriw.
Struktura organizacyjna.
SB OUN była wyspecjalizowanym pionem OUN, zorganizowanej w okręgi, które dzieliły się na: nadrejony i rejony:
Schemat działania.
Tajni informatorzy przekazywali informacje o podejrzanych osobach rejonowym referentom, którzy wysyłali bojówkę celem zatrzymania obwinionego. Najczęściej uprowadzano go do lasu, gdzie przesłuchiwał go rejonowy referent bądź jego pomocnik. Śledczy mógł stosować tortury. Po przesłuchaniu w jego gestii była decyzja o losie podejrzanego. „Winnym” wymierzano na miejscu karę śmierci przez zastrzelenie lub powieszenie, często byli także torturowani przed śmiercią. Czasem karą było bicie bukowymi kijami ("bukami"). Z reguły do zwłok przyczepiano kartkę z podaniem winy. Karę wykonywano także na oczach zebranych cywilów, aby ich zastraszyć.
Przykładem na szafowanie karą śmierci jest sprawozdanie z działalności SB OUN nadrejonu przemyskiego (w okresie od początku maja do końca czerwca 1945 r.) z którego wynika, że z 34 prowadzonych śledztw 26 zakończyło się śmiercią obwinionych. System rozpatrywania spraw rażąco odbiegał od powszechnie obowiązujących norm prawnych, np. polskiego podziemia.
Członkowie SB.
Do pracy w SB kierowani byli ochotnicy o skrajnie nacjonalistycznym nastawieniu, często fanatycy. Dopiero w końcowym etapie działalności zdarzały się przejścia członków SB na stronę UB, np. Leon Łapiński, referent SB, III okręgu OUN. Służbę Bezpieczeństwa tworzyli w dużej mierze ludzie dwudziestokilkuletni, źle wyszkoleni, bez odpowiedniego doświadczenia, którzy po tygodniowym kursie dostawali prawo karania śmiercią.
Działalność.
Pierwszymi zadaniami SB OUN było rozpracowywanie i zwalczanie OUN-M. Zabezpieczała ona także banderowskie grupy marszowe, które po agresji Niemiec na ZSRR, instalowały nacjonalistyczną administrację. Prawdopodobnie to właśnie SB stała za udanymi zamachami w Żytomierzu na Mykołę Sciborskiego i Omelana Senyka, melnykowskich działaczy.

</doc>
<doc id="693116" url="https://pl.wikipedia.org/wiki?curid=693116" title="Kirkjubæjarklaustur">
Kirkjubæjarklaustur

 
Kirkjubæjarklaustur (niekiedy w skrócie zwana Klaustur; pl. „klasztor z kościołem i farmą”) – miejscowość w południowej Islandii, nad rzeką Skaftá, około 20 km na północ od jej ujścia do Oceanu Atlantyckiego. Przebiega przez nią droga nr 1 łącząc ją z Vík í Mýrdal na zachodzie i Höfn na wschodzie. Siedziba rozległej gminy Skaftárhreppur w regionie Suðurland. Na początku 2018 roku zamieszkiwało ją 176 osób.
Atrakcją miejscowości jest Kirkjugólf, tzw. „posadzka kościelna”, specyficzne odsłonięcie kolumn bazaltowych przypominających historyczne posadzki kościelne. Z progu skalnego nad miejscowością opada wodospad Systrafoss. Około 6 km na zachód od miejscowości znajduje się kanion Fjaðrárgljúfur.
20 lipca 1783 roku wybuch pobliskiego wulkanu Laki spowodował śmierć i zniszczenie wielu miejscowości w okolicach Kirkjubæjarklaustur. Gdy lawa zbliżała się już do miasta, ówczesny pastor Jón Steingrímsson zebrał swych parafian w kościele i wygłosił przemówienie o piekle i siarce. Ku ich zdziwieniu lawa nie dotarła do kościoła, lecz zatrzymała się na skale Eldmessutangi tuż przed miastem.

</doc>
<doc id="693122" url="https://pl.wikipedia.org/wiki?curid=693122" title="Droga R0 (Belgia)">
Droga R0 (Belgia)

Droga R0 lub Obwodnica Brukseli (fla. "Ring rond Brussel", fra. "Ring de Bruxelles") - obwodnica Brukseli, stolicy Belgii, o parametrach autostrady.
Obwodnica łączy najważniejsze autostrady dochodzące do Brukseli. Jednocześnie pełni funkcję drogi tranzytowej. Jej odcinki pokrywają się z trasami europejskimi E19 i E40.

</doc>
<doc id="693125" url="https://pl.wikipedia.org/wiki?curid=693125" title="Milu chiński">
Milu chiński

Milu chiński, milu, jeleń milu, jeleń Davida ("Elaphurus davidianus") – gatunek ssaka parzystokopytnego z rodziny jeleniowatych (Cervidae).
Systematyka.
Taksonomia.
Autorem pierwszego opisu naukowego rodzaju i gatunku jest A. Milne-Edwards. Opis ukazał się w czasopiśmie "Annales des Sciences Naturelles, Zoologie" w 1866 roku. Jako miejsce typowe autor wskazał Chiny (fr. „dans le parc impérial situé à quelque distance de Pékin”). Jedyny przedstawiciel rodzaju milu ("Elaphurus").
Gatunek typowy.
"Elaphurus davidianus" 
Etymologia.
Nazwa rodzajowa jest połączeniem słów z języka greckiego: "élaphos" – „jeleń” oraz "oura" – „ogon”. Epitet gatunkowy honoruje odkrywcę jelenia, ojca Armanda Davida (1826-1900), francuskiego misjonarza w Chinach oraz naturalistę.
Występowanie.
W warunkach naturalnych zamieszkiwał prawdopodobnie północne i środkowe Chiny. Wytępiony ok. III w. n.e. Zachował się jedynie w niewoli, w parku łowieckim cesarzy chińskich pod Pekinem (Nanhaizi). Introdukowany w Europie i Ameryce Południowej, a następnie reintrodukowany w Chinach, nad Morzem Żółtym. Spotykany w wielu ogrodach zoologicznych, także w Polsce (poznański Ogród Zoologiczny, Park Dzikich Zwierząt w Kadzidłowie, Śląski Ogród Zoologiczny, Ogród Zoologiczny we Wrocławiu oraz Ogród Zoologiczny w Krakowie).
Charakterystyka ogólna.
Podstawowe dane przedstawia tabela:
Ubarwienie czerwonobrązowe latem, zimą brązowoszare. Wzdłuż grzbietu ciągnie się czarny pas. U młodych występuje cętkowanie. Jeleń Davida ma wąską, długą głowę, krótkie uszy i wyjątkowo długi ogon.
Są zwierzętami stadnymi. W okresie godowym samce toczą między sobą zacięte walki. Żywią się głównie trawami i roślinnością wodną. Samica rodzi w kwietniu lub maju jedno do dwóch młodych. Żyją przeciętnie 18, maksymalnie 23 lata.
Krzyżuje się z jeleniem szlachetnym.
Zagrożenia i ochrona.
Gatunek wymarły na wolności. W warunkach naturalnych (lecz pod stałą kontrolą) występują jedynie w Beijing Milu Park i Dafeng Milu Natural Reserve. Obecna populacja uważana jest za stabilną.

</doc>
<doc id="693126" url="https://pl.wikipedia.org/wiki?curid=693126" title="Yaguajay">
Yaguajay

Yaguajay – miejscowość gminna w prowincji Sancti Spíritus na Kubie. Została założona 1 stycznia 1879 roku. Obecny dwupiętrowy budynek Urzędu Gminy Yaguajay został otwarty w 1929 roku. Poprzedni budynek został zniszczony w wyniku umyślnego pożaru w roku 1923.
Pochodzenie nazwy Yaguajay ma swoje korzenie w języku indoamerykańskiego ludu arawuak, w którym słowo to oznacza kacyka tych ziem.
Herb.
Herb gminy Yaguajay przedstawia adargę, a także liście wawrzyna szlachetnego. Cały herb otoczony jest elementami znajdującymi się na drzewie dębu, tj. głównie liśćmi i żołędziami. Herb zawiera także ilustrację Słońca, co symbolizuje autonomię, a także młot, symbol robotników, którzy zamieszkują miejscowość. Na herbie znajduje się także worek cukru z napisem "CUBA", co symbolizuje fakt, że z Yaguajay eksportowany jest cukier do całego kraju.
Położenie geograficzne.
Gmina graniczy z siedmioma innymi kubańskimi gminami. Od północy, przez morze z Caibarién, od południa z Jatibonico, Cabaiguán i Taguasco, od zachodu z Chambas i Florencią oraz od wschodu z Remedios i Caibarién.
Klimat.
Średnia temperatura w gminie wynosi 24 °C, ale czasami występują obfite opady deszczu i silne przejściowe cyklony tropikalne.

</doc>
<doc id="693127" url="https://pl.wikipedia.org/wiki?curid=693127" title="Jeleń Davida">
Jeleń Davida



</doc>
<doc id="693128" url="https://pl.wikipedia.org/wiki?curid=693128" title="Elaphurus davidianus">
Elaphurus davidianus



</doc>
<doc id="693129" url="https://pl.wikipedia.org/wiki?curid=693129" title="Elaphurus">
Elaphurus



</doc>
<doc id="693131" url="https://pl.wikipedia.org/wiki?curid=693131" title="Torakochirurg">
Torakochirurg



</doc>
<doc id="693135" url="https://pl.wikipedia.org/wiki?curid=693135" title="Laryngolog">
Laryngolog



</doc>
<doc id="693141" url="https://pl.wikipedia.org/wiki?curid=693141" title="R0">
R0



</doc>
<doc id="693144" url="https://pl.wikipedia.org/wiki?curid=693144" title="Jelonkowiec błotny">
Jelonkowiec błotny

Jelonkowiec błotny, jelonek błotny, ("Hydropotes inermis") – gatunek ssaków parzystokopytnych z rodziny jeleniowatych, jedyny przedstawiciel rodzaju "Hydropotes" .
Systematyka.
Taksonomia.
Rodzaj i gatunek po raz pierwszy opisany naukowo przez R. Swinhoe'a. Opis ukazał się w czasopiśmie "Proceedings of the Zoological Society of London" w 1870 roku. Wprawdzie Swinhoe opis oparł na okazie zakupionym w Szanghaju, ale w oparciu o miejsce w którym autor zobaczył gatunek w środowisku naturalnym, miejsce typowe ogranicza się do Deer Island, nad rzeką Jangcy, w prefekturze Zhenjiang, w prowincji Jiangsu w Chinach. Jedyny przedstawiciel rodzaju jelonkowiec ("Hydropotes").
Podgatunki.
Wyróżniono dwa podgatunki "H. inermis":
Występowanie.
Chiny i Korea, podgatunek chiński został z powodzeniem introdukowany w parkach w Europie (Anglia i Francja).
Wygląd zewnętrzny.
Osiąga około 75-100 cm długości ciała, ok. 50 cm wysokości w kłębie i waży 10-15 kg. U obu płci nie występuje poroże. Jego silnie rozwinięte, lekko zakrzywione górne kły wystają spod warg. Szorstka, gęsta sierść ubarwiona jest na grzbiecie i bokach jasnobrązowo z czarnymi plamkami, a na brzuchu biało.
Środowisko życia.
Żyje zwykle samotnie lub w parach, w nadrzecznych błotach i trzcinowiskach. Czasami na polach i stokach górskich. Gody odbywają się jesienią. Samica rodzi wiosną 4-7 młodych. Jest najpierwotniejszym gatunkiem rodziny jeleniowatych.
Odżywianie.
Żywi się trawą, ziołami oraz warzywami, jest roślinożerny.

</doc>
<doc id="693146" url="https://pl.wikipedia.org/wiki?curid=693146" title="Hydropotes">
Hydropotes



</doc>
<doc id="693147" url="https://pl.wikipedia.org/wiki?curid=693147" title="Kirkjubaejarklaustur">
Kirkjubaejarklaustur



</doc>
<doc id="693148" url="https://pl.wikipedia.org/wiki?curid=693148" title="Sarenka wodna">
Sarenka wodna



</doc>
<doc id="693149" url="https://pl.wikipedia.org/wiki?curid=693149" title="Wysoki Garb">
Wysoki Garb

Wysoki Garb (niem. "Auxkallen", 1938–1945 "Bergerode") – wieś w Polsce położona w województwie warmińsko-mazurskim, w powiecie gołdapskim, w gminie Dubeninki.
W latach 1975–1998 miejscowość administracyjnie należała do województwa suwalskiego.

</doc>
<doc id="693151" url="https://pl.wikipedia.org/wiki?curid=693151" title="Mykoła Łebed´">
Mykoła Łebed´

Mykoła Łebed, ukr. Микола Лебедь, ps. "Maksym Ruban", "Marko", "Jewhen Skiba" (ur. 11 grudnia 1909 w Strzeliskach Nowych, zm. 18 lipca 1998 w Pittsburghu) – ukraiński działacz nacjonalistyczny, pierwszy szef Służby Bezpeky (1940–1941), pełniący obowiązki prowidnyka OUN-B (wrzesień 1941 - kwiecień 1943).
Życiorys.
Syn krawca, absolwent ukraińskiego gimnazjum akademickiego we Lwowie. W latach 1932-1934 łącznik Krajowej Egzekutywy OUN z Prowodem i zagranicą. Jeden z organizatorów zamachu na ministra Bronisława Pierackiego. Po zamachu uciekł przez Wolne Miasto Gdańsk do Niemiec, aresztowany po zejściu ze statku w Szczecinie i wydany władzom polskim na osobiste polecenie kanclerza Rzeszy Adolfa Hitlera, bez formalnego wniosku ekstradycyjnego ze strony Polski. Przewieziono go specjalnym samolotem do Warszawy. Po rozpoczętym 18 listopada 1935 procesie Łebed´, obok Stepana Bandery, wyrokiem sądu okręgowego w Warszawie z 13 stycznia 1936 został skazany na karę śmierci, którą na mocy amnestii zamieniono na karę dożywotniego pozbawienia wolności oraz na utratę praw publicznych i obywatelskich honorowych na zawsze.
5 września 1939 uciekł z transportu ewakuacyjnego więźniów w Siedlcach. Od listopada 1939 do marca 1940 był komendantem szkoły wywiadowczo-dywersyjnej, założonej przez Abwehrę z inicjatywy OUN w Zakopanem. Po rozłamie w OUN w roku 1940 został pierwszym szefem powstałej wówczas Służby Bezpeky i delegatem do pertraktacji z władzami III Rzeszy. Funkcję szefa SB sprawował do marca 1941, kiedy to zastąpił go Mykoła Arsenycz.
Po ataku Niemiec na ZSRR i ogłoszeniu 30 czerwca 1941 roku przez działaczy OUN-B deklaracji niepodległości Ukrainy, minister bezpieczeństwa w powołanym wówczas rządzie Jarosława Stećki, do aresztowania całego składu rządu przez Gestapo 11 lipca 1941 roku. Sam aresztowania uniknął, przechodząc do konspiracji. Po aresztowaniu 15 września 1941 roku przez Gestapo Lwa Rebeta, objął funkcję pełniącego obowiązki prowidnyka OUN-B, działając w podziemiu. Było to zgodne z ustaleniami prowodu OUN-B z 10 lipca 1941 roku, co do kolejności przejęcia władzy w organizacji w przypadku niemieckich aresztowań. 4 października 1941 roku dowództwo SS i policji na Dystrykt Galicja wydało za Łebediem list gończy. Niemcy aresztowali matkę Łebedia, jego żonę z dzieckiem i siostrę.
Organizator trzech kolejnych konferencji OUN-B (1941-1943). 13 maja 1943 roku władzę nad OUN-B w miejsce Łebedia (p.o. prowidnyka krajowego) przejął kolegialnie (jako Biuro Prowodu) – triumwirat: Zynowij Matła, Dmytro Majiwśkyj i Roman Szuchewycz, ten ostatni jako p.o. głównego prowidnyka. Odbyło się to w trybie quasi-zamachu stanu pod nieobecność Łebedia, który opuścił naradę kierownictwa OUN.
Według Czesława Partacza odpowiedzialny za rzeź wołyńską. Grzegorz Motyka zauważa jednak, że w sierpniu 1943 r. na III zjeździe OUN (B) Łebed wraz z Mychajłą Stepaniakiem krytykował delegację OUN (b) z Wołynia za „bandyckie działania przeciwko polskiej ludności”.
W latach 1941-1944 Łebed´ kierował ze strony OUN-B rozmowami z Delegaturą Rządu na Kraj i Armią Krajową. W roku 1944 Łebed´ był współtwórcą UHWR i sekretarzem generalnym do spraw zagranicznych UHWR. W tym charakterze kierował rozmowami z Węgrami i pośredniczył w rozmowach UPA z Niemcami. 
Po zakończeniu Wielkiego Zjazdu UHWR (11- 15 lipca 1944 roku) Łebed´ został wysłany na Zachód na czele misji zagranicznej OUN-B i UHWR (pod nazwą Zagraniczne Przedstawicielstwo UHWR). Jej zadaniem było nawiązanie kontaktów zagranicznych dla uzyskania poparcia międzynarodowego dla podziemia na Ukrainie. Obok Łebedia w skład misji wchodzili o. Iwan Hrynioch, Łew Szankowskyj i Myrosław Prokop (oprócz tego dwie radiotelegrafistki i personel pomocniczy. Równolegle do Szwajcarii wysłany został Jewhen Wreciona. 
W 1946 na emigracji we Włoszech próbował wraz z Iwanem Hryniochem nawiązać pierwsze kontakty ze Strategic Services Unit (wywiadem USA), próby te zakończyły się jednak niepowodzeniem. W tym czasie Łebed´ napisał książkę pt. "UPA" (opublikowaną w 1946), uznaną przez m.in. Ihora Iljuszyna za tendencyjną na rzecz UPA, w której „wybielał” swoją wojenną przeszłość. W lipcu 1947 kontrwywiad Armii Stanów Zjednoczonych (CIC) w Rzymie przyjął propozycję współpracy Łebedia, który zobowiązał się do informowania o ukraińskich grupach emigracyjnych, sowieckiej działalności w amerykańskiej strefie okupacyjnej i bardziej ogólnych informacji o Sowietach i Ukraińcach. Współpraca została nawiązana mimo zawartych w raporcie CIC opinii źródeł informacji, określających Łebedia jako "znanego sadystę i niemieckiego kolaboranta". Od grudnia 1947 roku przebywał w Monachium w amerykańskiej strefie okupacyjnej Niemiec, przeniesiony tam wraz z rodziną przez CIC, dla uniknięcia możliwości wysunięcia przez ZSRR wobec Włoch żądania ekstradycji Łebedia, wobec zakończenia w grudniu 1947 amerykańskiej okupacji Włoch. 
W roku 1948 po nasileniu „zimnej wojny” w czasie rozpoczętej przez ZSRR blokady Berlina i wobec groźby wybuchu wojny w Europie, grupa ukraińskiej emigracji skupiona wokół Iwana Hryniocha i Mykoły Łebedia została uznana przez CIA za najbardziej nadającą się do pracy konspiracyjnej (w przeciwieństwie do innych frakcji, w tym skupionej wokół Stepana Bandery). Poprzez grupę Łebedia CIA, w ramach operacji o kryptonimie CARTEL, przemianowanej później na AERODYNAMIC, wspierała ukraińskie podziemie dostarczając mu pieniądze, materiały, nadajniki radiowe, prowadząc szkolenia oraz zrzucając drogą lotniczą przeszkolonych agentów. Operacja trwała w latach 1948-1953 i zakończyła się fiaskiem wobec przechwycenia zrzuconych agentów przez MGB. Hrynioch pozostał w Monachium, zaś Łebed´ został w 1949 roku przeniesiony do Nowego Jorku. Udzielono prawa stałego pobytu w USA, przekształconego później w amerykańskie obywatelstwo. Obywatelstwo otrzymał po osobistej interwencji zastępcy dyrektora CIA d.s operacyjnych (od sierpnia 1951) Allena Dullesa, gdyż z uwagi na działalność w czasie wojny Łebed´ został początkowo uznany przez za przypadek do deportacji.
W USA kierował w latach 1952 - 1974 Instytutem Badawczo-Wydawniczym "Prolog" z siedzibą w Nowym Jorku, m.in. wydawcą miesięcznika "Suczasnist". Łebed´ korzystał z ochrony CIA, które finansowało Instytut, będący placówką analiz sytuacji na Ukrainie sowieckiej i ośrodkiem propagandy antysowieckiej i antykomunistycznej. Instytut wspierał także ukraińskie koła naukowe na emigracji, wydawał ukraińską literaturę i nacjonalistyczną prasę, którą rozpowszechniano później w USRR. W latach 80. kryptonim AERODYNAMIC, którym była objęta działalność "Prologu", został zmieniony na QRDYNAMIC, później na PDDYNAMIC i wreszcie na QRPLUMB. W roku 1977 doradca d.s bezpieczeństwa narodowego prezydenta Cartera Zbigniew Brzeziński pomógł rozszerzyć program na inne narodowości ZSRR, w tym Żydów sowieckich. Finansowanie "Prologu" zostało zakończone w 1990 r., wobec załamania w Europie Środkowo-Wschodniej systemu satelickich państw podporządkowanych ZSRR ("Jesień Ludów"), w czasie trwającego rozpadu ZSRR i u progu jego ostatecznego upadku. Ostatnią wypłatę "Prolog" otrzymał w kwocie 1,75 mln USD, od 1990 kontynuował działalność na własny rachunek.
W 1975 roku Łebed´ przeszedł na emeryturę, pozostając doradcą i konsultantem "Prologu" i Zagranicznego Przedstawicielstwa UHWR. Jeszcze w 1991 roku był uznawany przez CIA za cennego współpracownika.
W 1985 roku General Accounting Office Kongresu umieściło nazwisko Łebedia na liście nazistów i ich kolaborantów, którzy osiedlili się w USA dzięki pomocy amerykańskiego wywiadu, a (OSI) w Departamencie Sprawiedliwości wszczęło w jego sprawie śledztwo. CIA obawiając się, że publiczne dochodzenie przeciw Łebediowi skompromituje projekt "Prologu", a niemożność zapewnienia mu ochrony wywoła wzburzenie ukraińskiej emigracji, zaprzeczyło jakimkolwiek związkom Łebedia z III Rzeszą, podnosząc argument że był "ukraińskim bojownikiem o wolność". Jeszcze w 1991 roku CIA próbowało zniechęcić OSI do występowania o dowody przeciwko Łebediowi do władz Niemiec, Polski i ZSRR. Ostatecznie OSI umorzyło śledztwo nie będąc w stanie przedstawić konkretnych dokumentów przeciw Łebediowi.
Członek zagranicznego przedstawicielstwa UHWR, współpracownik Lwa Rebeta. Jego żoną była Daria Hnatkiwska, skazana za udział w zamachu na Bronisława Pierackiego.
Pochowany na cmentarzu South Bound Brook w Bound Brook, New Jersey, jego archiwalia zostały złożone w Harvard Ukrainian Research Institute Uniwersytetu Harvarda. Wiarygodność tych dokumentów kwestionują Per Anders Rudling i John-Paul Himka, którzy twierdzą, że zbiór ten stanowią w znacznej części kopie wykonane w latach 50. przez otoczenie Łebedia z intencją usunięcia niewygodnych fragmentów dotyczących lat 1941–1942 i dowodów kolaboracji OUN z III Rzeszą oraz jej antysemityzmu.

</doc>
<doc id="693152" url="https://pl.wikipedia.org/wiki?curid=693152" title="Hydropotes inermis">
Hydropotes inermis



</doc>
<doc id="693155" url="https://pl.wikipedia.org/wiki?curid=693155" title="Tuniszki">
Tuniszki

Tuniszki – przysiółek osady Przerośl Gołdapska w Polsce położona w województwie warmińsko-mazurskim, w powiecie gołdapskim, w gminie Dubeninki.
W latach 1975–1998 miejscowość administracyjnie należała do województwa suwalskiego.
We wsi znajdują się dwa zabytkowe cmentarze ewangelickie (nr ew. NID A-2848 i 2849).

</doc>
<doc id="693159" url="https://pl.wikipedia.org/wiki?curid=693159" title="Barcie (województwo warmińsko-mazurskie)">
Barcie (województwo warmińsko-mazurskie)

Barcie (niem. "Thewelkehmen", 1938–1945 "Tulkeim") – kolonia w Polsce położona w województwie warmińsko-mazurskim, w powiecie gołdapskim, w gminie Dubeninki nad północnym krańcem jeziora Przerośl przy drodze wojewódzkiej nr 651.
W latach 1975–1998 miejscowość administracyjnie należała do województwa suwalskiego.

</doc>
<doc id="693160" url="https://pl.wikipedia.org/wiki?curid=693160" title="Szogi">
Szogi



</doc>
<doc id="693161" url="https://pl.wikipedia.org/wiki?curid=693161" title="Gavin McGregor Rossdale">
Gavin McGregor Rossdale



</doc>
<doc id="693163" url="https://pl.wikipedia.org/wiki?curid=693163" title="Jelonek czubaty">
Jelonek czubaty

Jelonek czubaty ("Elaphodus cephalophus") – ssak parzystokopytny z rodziny jeleniowatych, jedyny przedstawiciel rodzaju "Elaphodus" .
Systematyka.
Taksonomia.
Rodzaj i gatunek po raz pierwszy opisany przez H. Milne-Edwardsa w czasopiśmie "Nouvelles Archives du Muséum d’Histoire Naturelle" w 1872 roku pod nazwą "Elaphodus cephalophus". Jako miejsce typowe autor wskazał Syczuan w Chinach. Jedyny przedstawiciel rodzaju jelonek ("Elaphodus").
Występowanie.
Gatunek "Elaphodus cephalophus "zamieszkuje górskie lasy Chin oraz Birmy. W południowych Chinach żyją na wysokościach 300 – 800 m, ale w niektórych prowincjach zaobserwowane zostały nawet na wysokości 4500 m. W związku z prowadzonym trybem życia badania tego gatunku są utrudnione.
Morfologia.
U "Elaphodus cephalophus "występuje poroże w kształcie szpica, bardzo niewielkich rozmiarów, prawie całkowicie zasłonięte przez kilkunastocentymetrowy czub, czyli kępkę dłuższych włosów na czole (Komosińska i Podsiadło 2002). Gatunek ten ma specyficznie rozwinięte kły – u samców górne kły są wydłużone i zakrzywione oraz wystają na zewnątrz pyska. Ich długość dochodzi nawet do 2,5 cm.
Zarówno samce, jak i samice gatunku "Elaphodus cephalophus "wydają zarówno w okresie godowym, jak i w przypadku zagrożenia charakterystyczne dźwięki przypominające szczekanie.
Długość ciała opisywanego gatunku wynosi 100 – 160 cm, w kłębie wysokość wynosi 50- 70 cm, zaś waga to około 17 – 50 kg. U "Elaphodus cephalophus "występuje raczej krótki ogon o długości 7 – 16 cm. Ubarwienie ciemnoszare, spodnia część ciała jest biała, natomiast głowa oraz szyja szara.
Ekologia.
Osobniki zazwyczaj występują pojedynczo, rzadziej widywane są w parach. Przedstawiciele trzymają się zazwyczaj blisko wody. Jelonek czubaty jest gatunkiem roślinożernym. Głównymi składnikami jego diety są: trawa, owoce, rośliny zielne czy liście krzewów.
Aktywne głównie o świcie i po zmierzchu. Prowadzą samotniczy tryb życia, czasem spotykane w parach.
Po trwającej ok. 180 dni ciąży samica rodzi jedno, rzadko dwa młode. Dojrzałość płciową osiągają ok. 18 miesiąca życia.
Znaczenie w ochronie środowiska.
Gatunek jelonka czubatego zalicza się do kategorii gatunków bliskich zagrożeniu – kategoria „Near Threatend”. Liczba osobników ciągle maleje, brak jest jednak dokładnych danych na ten temat. W Chinach liczba ta szacowana jest na 300–500 tys. Główną przyczyną takiego statusu "Elaphodus cephalophus" oraz zmniejszającej się populacji są polowania. Gatunek nie jest wpisany na światową listę gatunków chronionych i na razie ma taki status tylko w niektórych prowincjach Chin.
Znaczenie dla gospodarki.
Gatunek ten nie odgrywa większej roli w gospodarce. Źle znosi pobyt w niewoli i żyją zdecydowanie krócej niż na wolności. W przypadku wystąpienia zagrożenia wydaje charakterystyczny dźwięk mogący być ostrzeżeniem np. przed panterami czy cyjonami.

</doc>
<doc id="693164" url="https://pl.wikipedia.org/wiki?curid=693164" title="Elaphodus cephalophus">
Elaphodus cephalophus



</doc>
<doc id="693165" url="https://pl.wikipedia.org/wiki?curid=693165" title="Elaphodus">
Elaphodus



</doc>
<doc id="693166" url="https://pl.wikipedia.org/wiki?curid=693166" title="Redyki">
Redyki

Redyki (niem. "Reddicken") – osada w Polsce położona w województwie warmińsko-mazurskim, w powiecie gołdapskim, w gminie Dubeninki.
W latach 1975–1998 miejscowość administracyjnie należała do województwa suwalskiego.

</doc>
<doc id="693167" url="https://pl.wikipedia.org/wiki?curid=693167" title="Łysogóra">
Łysogóra

Łysogóra (niem. "Keppurdeggen", od 1938 do 1945 "Kühlberg") – wieś w Polsce położona w województwie warmińsko-mazurskim, w powiecie gołdapskim, w gminie Dubeninki.
W latach 1975–1998 miejscowość administracyjnie należała do województwa suwalskiego.

</doc>
<doc id="693169" url="https://pl.wikipedia.org/wiki?curid=693169" title="Mundżak">
Mundżak

Mundżak ("Muntiacus") – rodzaj ssaka podrodziny jeleni (Cervinae) w obrębie rodziny jeleniowatych (Cervidae). 
Zasięg występowania.
W warunkach naturalnych występują na Półwyspie Indyjskim, Półwyspie Indochińskim, w południowo-wschodnich Chinach i na Archipelagu Malajskim.
Morfologia.
Długość ciała 58–120 cm, długość ogona 10–20 cm, wysokość w kłębie 40–70 cm; długość poroża samców 1–28,5 cm; masa ciała 12–35 kg. Charakteryzują się długością owłosienia nasad poroży. Ich poroża dorastają do 17 cm długości i mają zwykle dwa, rzadziej trzy krótkie rozgałęzienia.
Systematyka.
Podział systematyczny.
Do rodzaju należą następujące występujące współcześnie gatunki:
Opisano również gatunki wymarłe:

</doc>
<doc id="693170" url="https://pl.wikipedia.org/wiki?curid=693170" title="Iwajło Andonow">
Iwajło Andonow

Iwajło Wiktorow Andonow (ur. 14 kwietnia 1967 roku w Błagojewgradzie) − bułgarski piłkarz, grający na pozycji ofensywnego pomocnika lub napastnika.
Kariera piłkarska.
Przez dwanaście lat występował w Pirinie Błagojewgrad, ale największe sukcesy - dwa tytuły mistrza kraju - zdobył z CSKA Sofia, gdzie grał w latach 1991–1994 i 1996–1997. W pierwszym okresie był jednym z najskuteczniejszych zawodników ekstraklasy bułgarskiej; w ciągu trzech sezonów strzelił w osiemdziesięciu czterech meczach pięćdziesiąt sześć bramek, przy czym tylko w rozgrywkach 1993–1994 w dwudziestu czterech spotkaniach trafił do bramki rywali dwadzieścia pięć razy.
Udane występy w barwach CSKA zaowocowały powołaniem do reprezentacji Bułgarii na Mundial 1994 (był rezerwowym) oraz transferem do grającego wówczas w Segunda División Albacete Balompié. Jednak ta i kolejna - w Arminii Bielefeld - przygoda zagraniczna okazała się krótka i nieowocna.
W 1996 roku Andonow powrócił do CSKA, gdzie odzyskał wysoką formę. Później występował jeszcze w barwach Lokomotiwu Sofia i Unionu Berlin, dokąd w 1999 roku sprowadził go jego rodak Georgi Wasilew. Po roku występów na boiskach niemieckich Andonow zakończył piłkarską karierę.

</doc>
<doc id="693171" url="https://pl.wikipedia.org/wiki?curid=693171" title="Podział administracyjny Liechtensteinu">
Podział administracyjny Liechtensteinu

Księstwo Liechtensteinu jest „związkiem państwowym” (niem. "Staatsverband") dwóch regionów (niem. "Landschaft") – "Vaduz" (Oberland) i "Schellenberg" (Unterland), obejmujących jedenaście gmin (niem. "Gemeinde"): Balzers, Eschen, Gamprin, Mauren, Planken, Ruggell, Schaan, Schellenberg, Triesen, Triesenberg oraz Vaduz. 
Podział administracyjny Liechtensteinu jest jednostopniowy – jedynymi jednostkami o kompetencjach administracyjnych są gminy. Regiony mają znaczenie historyczne oraz pełnią funkcję okręgów wyborczych, nie mając znaczenia w administracji samorządowej. Istnienie regionów wiążę się z dawnym podziałem tych ziem, które przed ich zakupem przez księcia Jana Adama I w 1712 r. i utworzeniu z nich Księstwa Liechtensteinu w 1719 r., stanowiły osobne hrabstwa Vaduz i Schellenberg.
Gminy w Liechtensteinie posiadają szeroką autonomię, jednak Księstwo pozostaje państwem unitarnym i władza centralna jest władzą nadrzędną. Każda gmina ma konstytucyjne prawo do wystąpienia z Liechtensteinu na drodze referendum.
Cechą charakterystyczną podziału administracyjnego Liechtensteinu jest rozczłonkowanie jednostek administracyjnych, które posiadają liczne eksklawy i enklawy. Jest to pozostałość po dawnych podziałach między poszczególne wspólnoty wiejskie, ponieważ granice gmin nie zmieniły się i w ich posiadaniu są np. alpejskie łąki, służące dawniej do wypasu zwierząt. Jedynymi gminami, których terytorium jest zwarte są Triesen, Mauren i Schellenberg.
Największą gminą Liechtensteinu jest Triesenberg (29,69 km²) a najmniejszą – Schellenberg (3,56 km²). Najbardziej zaludnioną gminą Liechtensteinu jest Schaan (6037 mieszkańców), a najmniej zaludnioną – Planken (483 mieszkańców).

</doc>
<doc id="693172" url="https://pl.wikipedia.org/wiki?curid=693172" title="Kramnik">
Kramnik

Kramnik – wieś w Polsce położona w województwie warmińsko-mazurskim, w powiecie gołdapskim, w gminie Dubeninki, przy jeziorze Pobłędzie i na wschodniej granicy Puszczy Rominckiej.
W latach 1975–1998 miejscowość administracyjnie należała do województwa suwalskiego.
W okresie międzywojennym wieś leżała na granicy Polski i Prus Wschodnich, zamieszkiwana przez Polaków, Niemców (głównie polskojęzycznych) oraz Mazurów i liczyła ok. 20 gospodarstw. Podczas II wojny światowej została częściowo zniszczona, natomiast przed wyzwoleniem uciekający mieszkańcy niemieccy spalili część gospodarstw, w wyniku czego po wojnie ich liczebność spadła do zaledwie kilku.
Urodził się tu Wacław Kazimierz Alchimowicz.

</doc>
<doc id="693174" url="https://pl.wikipedia.org/wiki?curid=693174" title="Skógar">
Skógar

Skógar – osada w południowej Islandii, położona u podnóża masywów górskich pokrytych lodowcami Eyjafjallajökull i Mýrdalsjökull. Położona jest w pobliżu drogi nr 1 między Hvolsvöllur a Vík í Mýrdal. Nazwa miejscowości oznacza "las", co świadczy o zalesieniu tego miejsca w przeszłości. Skógar zamieszkuje około 20 osób. Wchodzi w skład gminy Rangárþing eystra, w regionie Suðurland.
Przez miejscowość przepływa krótka rzeka Skógaá, która swoje źródła ma pod przełęczą między wspomnianymi lodowcami. Spływając z gór rzeka opada 10 wodospadami, z których najwyższy jest położony najbliżej osady wodospad Skógafoss. Stanowi on ważną atrakcję turystyczną południowej części wyspy. Turyści odwiedzają również skansen tradycyjnego budownictwa Skógasafn.

</doc>
<doc id="693175" url="https://pl.wikipedia.org/wiki?curid=693175" title="Muntiacus reevesi">
Muntiacus reevesi



</doc>
<doc id="693177" url="https://pl.wikipedia.org/wiki?curid=693177" title="Boczki (województwo warmińsko-mazurskie)">
Boczki (województwo warmińsko-mazurskie)

Boczki – osada leśna w Polsce położona w województwie warmińsko-mazurskim, w powiecie gołdapskim, w gminie Dubeninki na obszarze Parku Krajobrazowego Puszczy Rominckiej.
W latach 1975–1998 miejscowość administracyjnie należała do województwa suwalskiego.
W pobliżu znajduje się rezerwat przyrody Boczki.
Inne miejscowości o nazwie Boczki: Boczki

</doc>
<doc id="693178" url="https://pl.wikipedia.org/wiki?curid=693178" title="Podział administracyjny Monako">
Podział administracyjny Monako

W skład niewielkiego państwa wchodzi jedna gmina Monako (fr. "commune de Monaco") podzielona od 2013 r. na 7 osiedli (fr. "quartiers"), podlegających standardowej organizacji przestrzennej zgodnej z zarządzeniem nr 3647 z 1966 r. i 2 sektory wydzielone (fr. "secteurs réservés"), których zabytkowy charakter podlega ochronie. Dodatkowej ochronie podlegają również tereny zielone księstwa na obszarze osiedli. Gmina Monako, mimo jednokładności z obszarem Księstwa Monako nie jest z nim tożsama i stąd rada gminy posiada inne kompetencje niż parlament Monako (fr. "conseil national").
Historia podziału administracyjnego Monako.
Samorząd gminy Monako zaczął się rodzić już w XIII stuleciu. Do połowy XIX wieku księstwo składało się z trzech gmin miejskich obejmując 24 km² powierzchni. Po utracie Roquebrune i Menton ("de facto" w wyniku wiosny ludów w 1848 r., "de jure" w wyniku traktatu francusko-monegaskiego z 1861 r.) do 1911 r. księstwo składało się z jednej gminy Monako o powierzchni 1,5 km².
Konstytucja kraju z 1911 r. wprowadziła podział na trzy gminy (Monako Miasto, La Condamine i Monte Carlo), oraz zreformowała sposób ich działania. Każda miała mera mianowanego przez księcia oraz dziewięciu radnych. W 1918 r. gminy scalono, a liczbę radnych ustalono na 15. Wprowadzono też podział Monako na trzy osiedla (fr. "quartiers"), nie posiadające charakteru administracyjnego ani samorządowego. W 1971 r. z terenów pozyskanych od morza powstało Fontvieille; te cztery obszary funkcjonują do dziś jako „dzielnice tradycyjne”.
W kolejnych latach wydzielono sześć kolejnych osiedli. W 2013 r. przeprowadzono reformę podziału gminy, redukując liczbę jednostek pomocniczych do dziewięciu; liczbę radnych gminy utrzymano na poziomie 15.
Aktualne osiedla i sektory Monako.
Poniższa lista przedstawia podział gminy Monako na osiedla wprowadzony 13 września 2013 r. Dodatkowo w budowie jest kolejne osiedle pozyskiwane z terytorium morskiego, Le Portier o obszarze około 6 ha, które ma być ukończone do 2024 r. i znajdować się na wschód od Monte Carlo.

</doc>
<doc id="693181" url="https://pl.wikipedia.org/wiki?curid=693181" title="Georgi Georgiew (piłkarz)">
Georgi Georgiew (piłkarz)

Georgi Georgiew (ur. 10 października 1963) – bułgarski piłkarz, grający na pozycji defensywnego pomocnika.
Kariera piłkarska.
Jest wychowankiem - podobnie jak Christo Stoiczkow - Maricy Płowdiw, która w tym czasie (1980-1984) występowała w II lidze. W ekstraklasie po raz pierwszy zagrał w sezonie 1984/1985 w barwach Trakii Płowdiw, z którą następnie trzykrotnie zajął trzecie miejsce w tabeli.
Udane mecze w Trakii zaowocowały w 1989 roku powołaniem do reprezentacji Bułgarii oraz transferem do CSKA Sofia, gdzie sprowadził go późniejszy selekcjoner kadry Dimityr Penew. Drużyna CSKA, w której grali wówczas m.in. Stoiczkow, Emił Kostadinow i Trifon Iwanow, dwukrotnie zdobyła tytuł mistrza kraju oraz raz Puchar Bułgarii.
Po upadku komunizmu większość piłkarzy wyjechała za granicę, również Georgiew, który przez prawie pięć lat był zawodnikiem drugoligowca francuskiego FC Mulhouse, gdzie przez wiele sezonów jego partnerem był inny kolega z reprezentacji, bramkarz Borisław Michajłow. Na początku 1995 roku powrócił do kraju, a półtora roku później zakończył piłkarską karierę.
W reprezentacji Bułgarii zadebiutował w 1989 roku. W '46 minucie towarzyskiego meczu z RFN (1:1) zmienił Goszo Ginczewa. W następnych latach występował w niej sporadycznie, rzadko od pierwszej minuty. Na początku 1994 roku, po trzyletniej przerwie, ponownie otrzymał powołanie; zagrał w czterech spotkaniach przed Mundialem 1994 i przekonał do siebie selekcjonera Penewa, który następnie powołał go na ten turniej. Jednak na mistrzostwach Georgiew był tylko rezerwowym.

</doc>
<doc id="693182" url="https://pl.wikipedia.org/wiki?curid=693182" title="Leosia (osada)">
Leosia (osada)

Leosia – mała osada w Polsce położona w województwie kujawsko-pomorskim, w powiecie świeckim, w gminie Drzycim związana z przystankiem kolejowym PKP Leosia na linii Laskowice Pomorskie – Wierzchucin – Tuchola. Osada wchodzi w skład sołectwa Gródek. Poprzednio nosiła niemiecką nazwę "Teufelstein" (pol. Diabelski Kamień). 
Na wschód od Leosi znajduje się duży głaz narzutowy Kamień świętego Wojciecha, zwany również diabelcem (obwód 24,5m, wysokość 3.5m).
Znajdujący się nieopodal wsi wiadukt kolejowy został zrekonstruowany po zniszczeniach II wojny światowej.
W latach 1975–1998 miejscowość administracyjnie należała do województwa bydgoskiego.

</doc>
<doc id="693184" url="https://pl.wikipedia.org/wiki?curid=693184" title="Gaz de France Stars">
Gaz de France Stars

Gaz de France Stars – profesjonalny turniej tenisowy kobiet, rozgrywany od 2004 roku w belgijskiej miejscowości Hasselt. Jest to impreza trzeciej kategorii. Rozgrywany na kortach dywanowych w hali, zwykle jako jeden z ostatnich turniejów w sezonie lub bezpośrednio poprzedzający turniej WTA Tour Championships (na przełomie października i listopada). Pierwszą mistrzynią turnieju została Rosjanka Jelena Diemientjewa. Obecną mistrzynią jest Belgijka Kim Clijsters. Ostatnia edycja turnieju odbyła się w 2006 roku i prawdopodobnie turniej nie będzie już rozgrywany.

</doc>
<doc id="693185" url="https://pl.wikipedia.org/wiki?curid=693185" title="Mantra Hare Kryszna">
Mantra Hare Kryszna

Mantra Hare Kryszna – Maha Mantra (Wielkie Skierowanie Uwagi, Wielka Mantra) dla krysznaizmu. Jest to składająca się z 16 słów mantra, pochodząca z gaudija wisznuizmu, od połowy lat 60. XX wieku spopularyzowana w innych oprócz Indii krajach świata przez ruch Hare Kryszna.
Znaczenie.
Mantra zawiera 3 imiona Najwyższego Osobowego Boga (Wisznu lub Kryszny) w wołaczu: Hare (złoty, tłumaczone także jako "Harā", czyli Radha – żeńska energia Kryszny), Kryszna (czarny, imię Najwyższego Boga lub 8 awataru Wisznu) i Rama (imię 7 awataru Wisznu lub awataru Kryszny).
Według Bhaktiwedanty Swamiego Prabhupady, imiona "Kryszna" i "Rama" odnoszą się do samego Boga i oznaczają: „wszechatrakcyjny” i „źródło wszelkiej przyjemności”, a "Hare" odnosi się do boskiej energii. Wibracja dźwięków mantry ma przekraczać wszystkie niższe stany świadomości, a powtarzanie mantry nie wymaga specjalnego skupienia czy medytacji i może być wykonywane w każdej sytuacji życia codziennego, nie tylko w ramach kultu.
Wyznawcy hinduizmu wierzą, że powtarzanie słów tej mantry głośno, w śpiewie (kirtan) lub cicho (dźapa), lub w myśli, wznosi umysł na wyższy poziom świadomości (ponad świat materialny) i bliżej miłości Boga.
Historia.
Maha Mantra wymieniona jest po raz pierwszy w "Kali Santarana Upaniszad" (VIII–III wiek p.n.e.), kiedy Brahma poucza Naradę, że złe efekty "kali" likwidowane są przez wypowiedzenie imion Boga (po czym wymienia 16 słów tej mantry).
Mantra została spopularyzowana około 1500 roku przez Ćajtanję Mahaprabhu, który głosił konieczność powtarzania mantry w całych Indiach. W niektórych znacznie mniej popularnych wersjach mantry słowa "Hare Rama" poprzedzają "Hare Kryszna" (chociaż nie ma to znaczenia dla oddziaływania mantry).
Od drugiej połowy lat 60. XX wieku Bhaktivedanta Swami Prabhupada na polecenie swojego guru Bhaktisiddhanty Sarasvati Thakury, zaczął rozpowszechniać praktykowanie Maha Mantry w większości krajów świata (w ramach ruchu Hare Kryszna).
W latach 70. XX wieku Maha Mantra była często błędnie utożsamiana z subkulturą hipisów (pojawia się np. w musicalu Hair, gdzie skojarzona jest przewrotnie ze słowem marihuana), chociaż w rzeczywistości wszystkich wyznawców Hare Kryszna obowiązuje ścisły zakaz używania środków odurzających (nie tylko narkotyków, ale nawet kawy i herbaty).
Maha Mantra pojawia się w wielu dziełach kultury masowej, w tym w piosenkach pop (np. Boy George, George Harrison), w muzyce klubowej (Alchemist Project – Hare Krishna) i w filmach.

</doc>
<doc id="693186" url="https://pl.wikipedia.org/wiki?curid=693186" title="Stara Synagoga w Tarnowie">
Stara Synagoga w Tarnowie

Stara Synagoga w Tarnowie – nieistniejąca synagoga przy ulicy Żydowskiej, której ocalałe relikty (bima) znajdują się w Tarnowie.
Historia.
Pierwsza drewniana tarnowska bożnica zbudowana została około 1582 roku. Najprawdopodobniej spłonęła podczas pożaru miasta w 1622 roku. Na jej miejscu w 1630 roku wzniesiono nową synagogę.
Nowa synagoga została zbudowana ok. 1630. Trzy lata później nowo wybudowana synagoga również uległa zniszczeniu w czasie ogromnego pożaru miasta. Początkowo jej odbudowie sprzeciwiał się biskup krakowski Andrzej Trzebicki. Synagogę odbudowano dopiero w 1670, po potwierdzeniu przez Janusza Ostrogskiego (ówczesnego właściciela miasta) przywilejów nadanych Żydom, W 1793 budynek synagogi znacznie rozbudowano, od strony zachodniej dobudowano przedsionek, od strony północnej przybudówkę.
W 1814 synagoga została ponownie uszkodzona podczas kolejnego pożaru miasta. Wówczas doszczętnie spłonęły obie dobudówki oraz mykwa. Pomiędzy 1815 a 1848 bożnica została odbudowana i znacznie powiększona. Wydłużono wtedy budynek w kierunku zachodnim oraz od strony południowej dostosowano do niego tylne ściany dwóch kamienic. W 1878 przeprowadzono generalny remont oraz renowację synagogi.
W latach 80. XIX w. budynek został rozbudowany o szeroką, piętrową, neoromańską część frontową, a w jej przyziemiu od strony południowej umieszczono salę dla kobiet. Równolegle przebudowano dach oraz attykę. W 1929 inżynierowie stwierdzili bardzo zły stan budynku, a w 1935 stwierdzono już spękanie elewacji zachodniej i północnej.
Podczas II wojny światowej, 8 listopada 1939 hitlerowcy spalili synagogę, następnie w 1941 wysadzono ją w powietrze i w 1942 rozebrano jej mury. Do dnia dzisiejszego zachowała się murowana bima w stanie trwałej ruiny objętej opieką konserwatora, została osłonięta dachem i nocą jest podświetlana. Teren nazwano Skwerem Starej Synagogi.
Architektura.
Murowany budynek synagogi wzniesiono na planie kwadratu w stylu manierystyczno-barokowym. Sala główna w świetle murów ok. 14,0 x 14,0 m, zagłębiona na ok. 1 metr poniżej poziomu terenu, posiadała sklepienie dziewięciopolowe z lunetami oraz z najmniejszym polem środkowym. Przekrycie pola środkowego było znacznie obniżone w stosunku do obiegającego sklepienia krzyżowo-żebrowe. W zachodniej części znajdował się przedsionek nad którym znajdował się babiniec. Salę główną oświetlały niezbyt wysokie okna ze sklepieniem odcinkowym umieszczone w lunetach sklepienia - po trzy w ścianie południowej i północnej oraz dwoma w ścianie wschodniej po obu stronach aron ha-kodesza. Okna umieszczono wysoko, a ich parapety bzzz na poziomie dolnej granicy głowic bimy (ok. 4,5 m nad poziomem posadzki)Poniżej okien przebiegał fryz arkadowy z z naprzemiennych szerszych i wyższych oraz węższych i niższych półkoliście przesklepionych wnęk na tablice z napisami.
Bożnica posiadała bardzo bogate wyposażenie, we wschodniej ścianie znajdował się piękny, polichromowany, miedziany, renesansowy Aron ha-kodesz, obok którego znajdowały się dwa XVI-wieczne lichtarze.
Bima.
Po synagodze zachował się ceglany baldachim z wewnętrzną spłaszczoną kopułką, wsparty na czterech okrągłych narożnych kolumnach, połączonych archiwoltami, pomiędzy którymi stała kiedyś bima. W 1987 została poddana konserwacji i osłonięta dachem. W 1989 umieszczono przy niej granitową tablicę pamiątkową z treścią w językach polskim, hebrajskim oraz angielskim.
W 2006 po raz kolejny bima została poddana konserwacji, którą sfinansowała krakowska gmina żydowska, miasto Tarnów oraz prywatny sponsor z Izraela. Wówczas usunięto uszkodzenia, przytwierdzono tynki, osadzono cegły, zdublowano kotwy i wzmocniono konstrukcję bimy. Zachowano formę trwałej ruiny, symbolu barbarzyństwa hitlerowskiego. Całość kosztowała około 60 tysięcy złotych. Podczas prac dokonano odkrycia, w murze znaleziono monetę – szeląg litewski Jana Kazimierza z lat 60. XVI w. Wokół bimy wycięto również spróchniałe topole.
Pojawiły się koncepcje odbudowy synagogi, lecz ze względu na pobliską zabudowę odbudowa jest niemożliwa. Od strony ulicy Żydowskiej zachował się żelazny, artystyczny płot, będący kiedyś częścią ogrodzenia bożnicy.
W 2015 obiekt wpisano do rejestru zabytków województwa małopolskiego.

</doc>
<doc id="693187" url="https://pl.wikipedia.org/wiki?curid=693187" title="Wojna o panowanie nad Bałtykiem">
Wojna o panowanie nad Bałtykiem



</doc>
<doc id="693188" url="https://pl.wikipedia.org/wiki?curid=693188" title="Jon Abrahams">
Jon Abrahams

Jon Avery Abrahams (ur. 29 października 1977 w Nowym Jorku) – amerykański aktor filmowy, telewizyjny i sceniczny.

</doc>
<doc id="693189" url="https://pl.wikipedia.org/wiki?curid=693189" title="Droga R3 (Belgia)">
Droga R3 (Belgia)

Droga R3 lub Duża Obwodnica Charleroi () – południowa, zewnętrzna obwodnica belgijskiego miasta Charleroi o parametrach autostrady.
Droga jednocześnie pełni funkcję drogi tranzytowej. Nie leży w ciągu żadnej trasy europejskiej, jednak krzyżuje się z E42 i E420. Obwodnicę od strony północnej zamyka autostrada A15.
Historia.
Arterię oddawano do użytku etapami, w latach 1979–1988:
Natężenie ruchu.
W 2017 roku natężenie ruchu wyniosło od 31 900 do 50 300 pojazdów.

</doc>
<doc id="693190" url="https://pl.wikipedia.org/wiki?curid=693190" title="Hobart International">
Hobart International

Hobart International – kobiecy turniej tenisowy kategorii WTA International Series zaliczany do cyklu WTA Tour. Rozgrywany na kortach twardych w australijskim Hobart od 1994 do 2020 roku.

</doc>
<doc id="693193" url="https://pl.wikipedia.org/wiki?curid=693193" title="Przestrzeń podpajęczynówkowa">
Przestrzeń podpajęczynówkowa

Przestrzeń podpajęczynówkowa (łac. "spatium subarachnoideum") – przestrzeń pomiędzy blaszką opony pajęczej a oponą miękką, otaczająca mózgowie w jamie czaszki i rdzeń kręgowy w kanale kręgowym, wypełniona płynem mózgowo-rdzeniowym. Przechodzą przez nią naczynia krwionośne oraz nerwy czaszkowe i korzenie nerwów rdzeniowych.

</doc>
<doc id="693195" url="https://pl.wikipedia.org/wiki?curid=693195" title="Tragulidae">
Tragulidae



</doc>
<doc id="693201" url="https://pl.wikipedia.org/wiki?curid=693201" title="Ilian Kiriakow">
Ilian Kiriakow

Ilian Iwanow Kiriakow (ur. 4 sierpnia 1967 roku w miejscowości Lesiczeri, obwód Wielkie Tyrnowo) – bułgarski piłkarz grający na pozycji obrońcy lub defensywnego pomocnika, działacz i trener piłkarski.
Kariera piłkarska.
Karierę rozpoczynał w barwach Etyru Wielkie Tyrnowo, gdzie spotkał się ze swoimi przyszłymi kolegami z kadry: Krasimirem Bałykowem, Canko Cwetanowem i Trifonem Iwanowem.
Niedługo po tym jak drużyna prowadzona przez Georgi Wasilewa zdobyła pierwsze w historii mistrzostwo kraju (1990–1991) wyjechał do Deportivo La Coruña, gdzie początkowo kontynuował udaną passę (36 meczów w lidze). Kolejny sezon spędził jednak na ławce rezerwowych i wkrótce potem przeniósł się do drugoligowego CP Merida.
Później powrócił na chwilę do Bułgarii (CSKA Sofia i Etyr), jednak nie zawsze mieścił się w podstawowych jedenastkach swoich drużyn. Piłkarską przygodę kontynuował na Cyprze oraz w Szkocji, gdzie w barwach Aberdeen FC w 2000 roku zakończył karierę.
W reprezentacji Bułgarii zadebiutował w 1988 roku. Należy do najlepszego pokolenia bułgarskich piłkarzy, chociaż na wielkich turniejach był najczęściej tylko rezerwowym. Podczas Mundialu 1994 wystąpił w sześciu meczach (w czterech od pierwszej minuty), ale głównie dlatego, że z powodu czerwonej kartki pauzować musiał Emił Kremenliew. Dwa lata później na Euro 1996 zagrał tylko w pierwszym spotkaniu. Po tym turnieju ogłosił zakończenie reprezentacyjnej kariery.
W 2003 roku pełnił obowiązki prezesa Etyru Wielkie Tyrnowo. Pięć lat później został asystentem trenera Iwana Kjuczukowa w Czernomorcu Balczik.

</doc>
<doc id="693206" url="https://pl.wikipedia.org/wiki?curid=693206" title="Ziarnistości pajęczynówki">
Ziarnistości pajęczynówki

Ziarnistości pajęczynówki (łac. "granulationes arachnoideales") – wpuklenia opony wnikające do zatok żylnych opony twardej. Zachodzi w nich wchłanianie płynu mózgowo-rdzeniowego z przestrzeni podpajęczynówkowej do układu krwionośnego.

</doc>
<doc id="693207" url="https://pl.wikipedia.org/wiki?curid=693207" title="Piaski (Długi Bród)">
Piaski (Długi Bród)

Piaski – przysiółek wsi Długi Bród w Polsce, położony w województwie podlaskim, w powiecie hajnowskim, w gminie Dubicze Cerkiewne.
W latach 1975–1998 przysiółek administracyjnie należała do województwa białostockiego.
Nazwa Piaski pojawia się w latach 70. XIX wieku zarejestrowana w cerkiewnych dokumentach. W starszej dokumentacji kościelnej nieliczni mieszkańcy identyfikowani byli jako zamieszkujący osadę strzelecką, jedną z wielu na pograniczu puszczańskim (na zachodniej ścianie puszczy osadników rozmieszczano w odległości wiorsty - mówi jedno z uzasadnień; inne sugeruje, że osada pojawiła się na drodze z Witowa do znacznie starszego wchodu, nazywanego Koźliska). Najstarsza ze znanych wzmianek o mieszkańcach tego miejsca mówi: W Witowskim obrembie w roku 1792 mieszkał Lukasz Kendyś i Janko Panasiuk.
Do wybuchu I wojny światowej liczba mieszkańców nie przekraczała 40 osób (minimum kilkanaście osób od lat 70. XIX wieku). 
W czasie I wojny światowej większość ówczesnych mieszkańców udała się na tzw. „bieżenstwo”. Po 1941 roku niemieccy okupanci wydali rozkaz przesiedlenia wszystkich mieszkańców wraz z zabudowaniami do sąsiadującego Witowa.
Piaski otrzymały drogę brukową w połowie lat 60. Przedtem istniała droga piaszczysta, z dużo większą krzywizną osi niż obecnie. W 1967 roku wieś została zelektryfikowana. W 2000 roku Piaski otrzymały linię wodociągu.
Wieś należy do sołectwa obejmującego wsie Długi Bród i Zabagonie. 
Prawosławni mieszkańcy przysiółka należą do parafii Podwyższenia Krzyża Pańskiego w Werstoku.

</doc>
<doc id="693210" url="https://pl.wikipedia.org/wiki?curid=693210" title="Pasieczniki Małe">
Pasieczniki Małe

Pasieczniki Małe – przysiółek wsi Witowo w Polsce, położony w województwie podlaskim, w powiecie hajnowskim, w gminie Dubicze Cerkiewne.
W latach 1975–1998 przysiółek administracyjnie należała do województwa białostockiego.
Prawosławni mieszkańcy przysiółka należą do parafii Podwyższenia Krzyża Pańskiego w Werstoku.
Wierni kościoła rzymskokatolickiego należą do parafii Świętych Cyryla i Metodego w Hajnówce lub do parafii św. Zygmunta w Kleszczelach.

</doc>
<doc id="693211" url="https://pl.wikipedia.org/wiki?curid=693211" title="The Landmark">
The Landmark

The Landmark – od 2012 do 2014 najwyższy wieżowiec w Abu Zabi, stolicy Zjednoczonych Emiratów Arabskich.
Budynek ma 324 m wysokości i 72 piętra, tym samym przewyższył wcześniejszy najwyższy budynek emiratu Abu Dhabi Investment Authority Tower.
Od 2014 najwyższym budynkiem w Abu Zabi jest Burdż Mohammed Bin Rashid, jeden z 3 wieżowców w kompleksie World Trade Center Abu Dhabi.

</doc>
<doc id="693212" url="https://pl.wikipedia.org/wiki?curid=693212" title="Kraskowszczyzna">
Kraskowszczyzna

Kraskowszczyzna – przysiółek wsi Witowo w Polsce, położony w województwie podlaskim, w powiecie hajnowskim, w gminie Dubicze Cerkiewne.
W latach 1975–1998 przysiółek administracyjnie należała do województwa białostockiego.
Ludowa nazwa brzmi Korchi i pochodzi od nazwiska Korch, rodu mieszkającego w tej wsi.
Prawosławni mieszkańcy wsi należą do parafii Opieki Matki Bożej w Dubiczach Cerkiewnych
Kraskowszczyzna po raz pierwszy jest wymieniana w roku 1921.
Prawosławni mieszkańcy wsi należą do parafii Opieki Matki Bożej w Dubiczach Cerkiewnych, a
wierni kościoła rzymskokatolickiego do parafii Świętych Cyryla i Metodego w Hajnówce lub do parafii św. Zygmunta w Kleszczelach.

</doc>
<doc id="693218" url="https://pl.wikipedia.org/wiki?curid=693218" title="Antonio Pacchioni">
Antonio Pacchioni

Antonio Pacchioni (ur. 13 czerwca 1665 w Reggio nell'Emilia, zm. 5 listopada 1726 w Rzymie) – włoski lekarz i anatom.
W 1689 roku przeprowadził się do Rzymu, gdzie prowadził praktykę lekarską w Szpitalu św. Jana oraz Szpitalu Pocieszenia. Od 1691 roku, pod kierunkiem Marcello Malpighi, zajmował się anatomią badając przede wszystkim strukturę oraz funkcję opony twardej.
Autor szeregu prac dotyczących budowy opony twardej (m.in. "Dissertatio epistolaris de glandulis conglobatis durae meningis humanae, indeque ortis lymphaticis ad piam meningem productis", 1705), w których opisał między innymi ziarnistości pajęczynówki noszące jego imię.

</doc>
<doc id="693219" url="https://pl.wikipedia.org/wiki?curid=693219" title="Droga R5 (Belgia)">
Droga R5 (Belgia)

Droga R5, Obwodnica Mons () – południowo-zachodnia obwodnica belgijskiego miasta Mons, posiadająca parametry autostrady. 
Historia.
Pierwszy odcinek trasy o długości 1 kilometra oddano do użytku w 1972 roku pomiędzy Jemappes a zachodnią częścią Mons. Arteria otrzymała numer R5 w 1974 roku. Kolejny odcinek, mający 4,7 km, otwarto dopiero w 1984 roku w okolicach Cuesmes. W 1986 roku ponownie przedłużono drogę, tym razem o 2,6 km. Później zaprzestano dalszej budowy.
Obecnie nie istnieją plany domknięcia obwodnicy po stronie południowej (połączenie arterii z drogą R5a), zaś północny fragment obwodnicy stanowi autostrada A7.

</doc>
<doc id="693220" url="https://pl.wikipedia.org/wiki?curid=693220" title="Droga R5a (Belgia)">
Droga R5a (Belgia)

Droga R5a, Obwodnica Havré () – wschodnia obwodnica belgijskiego miasta Mons o parametrach autostrady. W latach 1973 – 1976 oznaczana jako autostrada A30.
Historia budowy.
Pierwszy odcinek, o długości 2,5 km, otwarto w 1971 roku jako część ówcześnie planowanej autostrady A30, która miała połączyć Mons z granicą belgijsko-francuską i Maubeuge. W 1976 roku anulowano dalsze plany budowy. W 1985 roku przedłużono drogę o 1,9 km, kończąc ją jednopoziomowym skrzyżowaniem z drogą N538.
Obecnie nie planuje się połączenia drogi z trasą R5.

</doc>
<doc id="693225" url="https://pl.wikipedia.org/wiki?curid=693225" title="HMS Hermes (1919)">
HMS Hermes (1919)

HMS Hermes – brytyjski lotniskowiec, w służbie w latach 1924–1942. Był pierwszym okrętem na świecie zaprojektowanym i zbudowanym specjalnie jako lotniskowiec. Był to 9. brytyjski okręt noszący tę nazwę. Został zatopiony przez samoloty japońskie na Oceanie Indyjskim 9 kwietnia 1942 roku, podczas II wojny światowej.
Budowa.
Po pierwszych udanych próbach z lotniskowcami przebudowanymi z innych okrętów, Brytyjczycy postanowili budować kolejne jednostki tej klasy. Powstały na przełomie 1917–1918 roku brytyjski program budowy okrętów lotniczych zakładał zbudowanie dwóch oceanicznych lotniskowców. Wstępnie zatwierdzono projekt okrętu z 1917 roku, z dziobem podwyższonym do wysokości pokładu lotniczego, dwiema symetrycznie umieszczonymi wąskimi nadbudówkami na burtach (z prześwitem między nimi 14 metrów) i uzbrojonym w sześć dział kalibru 102 mm. Dodatkowo okręt miał być wyposażony w oryginalną katapultę obrotową umożliwiającą start samolotów nawet przy dużym kołysaniu okrętu oraz zanurzoną platformę na rufie do podnoszenia z wody wodnosamolotów. Projekt lotniskowca podlegał jednak jeszcze dużym zmianom.
Na tydzień przed ostatecznym zatwierdzeniem projektu (17 stycznia 1918), na specjalnej konferencji 8 stycznia 1918 roku zrewidowano plany okrętu. Zrezygnowano z kontrowersyjnej katapulty i platformy dla wodnosamolotów, znacznie poszerzono (z 21,3 do 27,43 m) pokład lotniczy i nieco go przedłużono. Następnie, w 1920 roku zdecydowano się na zastosowanie pojedynczej, prawoburtowej nadbudówki, zdecydowanie powiększając powierzchnię pokładu lotniczego i ułatwiając operacje lotnicze. Dalsze drobniejsze ulepszenia w projekcie, jak powiększenie i przesunięcie podnośników lotniczych i zmniejszenie uzbrojenia artyleryjskiego, wprowadzono w 1921 roku pod wpływem doświadczeń z lotniskowca HMS „Eagle”.
15 stycznia 1918 roku położono stępkę okrętu w stoczni Armstrong Whitworth w Elswick (Newcastle upon Tyne. Kadłub wodowano 11 września 1919 roku, po czym, z uwagi na zamknięcie stoczni w Elswick, od stycznia 1920 roku kontynuowano prace w stoczni HM Dockyard Devonport w Plymouth. Prace ukończono jesienią 1923 roku, po czym prowadzono próby okrętu i 19 lutego 1924 roku rozpoczął on służbę w Royal Navy.
Opis konstrukcji.
„Hermes” jako jeden z pierwszych wprowadził klasyczną architekturę dla lotniskowców: z płaskim pokładem lotniczym nad całym kadłubem, nieco wystającym miejscami nad obrys kadłuba oraz z wąską, dość dużą nadbudówką na prawej burcie, mieszczącą m.in. pomost bojowy i szeroki komin. Nad nadbudówką umieszczony był charakterystyczny trójnożny maszt z rozbudowanym masywnym stanowiskiem kierowania ogniem na szczycie. Za nadbudówką znajdował się dźwig. Pokład lotniczy miał maksymalnie szerokość 27,43 m. Nietypową cechą jak na lotniskowiec był ostrołukowy obrys pokładu lotniczego na dziobie, na rufie kończył się on prostopadle do osi okrętu. Podobnie, jak na innych lotniskowcach aż do końca II wojny światowej, start samolotów odbywał się z przedniej części pokładu, a lądowanie w części rufowej. Okręt nie był wyposażony w katapultę startową, w II połowie lat 30. otrzymał aerofiniszery na pokładzie do lądowania. W osi poprzecznej pokładu były dwa podnośniki samolotów z hangaru, o kształcie litery „T”, w celu możliwości podnoszenia samolotów z rozłożonymi skrzydłami. Przedni podnośnik umieszczony był w części dziobowej, tuż przed nadbudówką, a tylny – blisko rufy. Okręt miał ciągłe burty sięgające wysokością do pokładu lotniczego (posiadające wycięcia na działa i łodzie ratunkowe na śródokręciu), z wyjątkiem samej rufy, gdzie pokład lotniczy spoczywał na wspornikach. Hangar umieszczony pod pokładem lotniczym był otwarty w kierunku rufy, gdzie znajdował się rufowy podnośnik, co ułatwiało podnoszenie wodnosamolotów z wody na pokład rufowy. Pokład lotniczy był integralnym elementem konstrukcyjnym kadłuba. Wadą okrętu, wynikającą z niewielkich rozmiarów, był stosunkowo niewielki hangar, którego szerokość była w dodatku mniejsza od szerokości kadłuba, co ograniczało liczby zabieranych samolotów. Nietypowe dla lotniskowców było to iż, okręt miał opancerzenie w postaci pasa burtowego na linii wodnej grubości 38 do 76 mm oraz wewnętrznego pokładu pancernego 25 mm.
Uzbrojenie artyleryjskie stanowiło 6 dział 140 mm w stanowiskach po 3 na burtach, pod pokładem lotniczym, z ograniczonym polem ostrzału na burty. Zrezygnowano natomiast z planowanego siódmego działa na pokładzie rufowym, z ostrzałem w kierunku rufy. Uzbrojenie przeciwlotnicze stanowiły początkowo 4 pojedyncze działa przeciwlotnicze 102 mm na prawej burcie, przed i za nadbudówką. W 1927 roku usunięto jednak ostatnie działo, gdyż utrudniało operacje lotnicze. Po niewielkich zmianach lekkiego uzbrojenia przeciwlotniczego, od 1932 roku okręt miał nadto dwa poczwórne wkm-y plot. 12,7 mm Vickers. W 1939 roku zamierzano zamienić uzbrojenie przeciwlotnicze na dwa podwójne stanowiska armat 102 mm Mk XIX i dwa ośmiolufowe działka 40 mm "pom-pom", lecz nie wykonano tego z uwagi na wybuch wojny i okręt pozostał z uzbrojeniem przeciwlotniczym zupełnie nieadekwatnym do zwalczania szybkich samolotów. Otrzymał jedynie kilka pojedynczych działek 20 mm Oerlikon.
Służba.
Po wejściu do służby w 1924 roku, okręt przez pewien czas służył jeszcze do prób różnych rozwiązań konstrukcyjnych. W lipcu 1925 roku został skierowany na wody chińskie z uwagi na kryzys polityczny w regionie. Powrócił na Atlantyk, po czym ponownie w 1927 roku skierowany na Daleki Wschód. Jego samoloty i wodnosamoloty operowały w rejonie Szanghaju i Hongkongu, m.in. w akcjach przeciw piractwu. W listopadzie 1931 roku brał udział w akcji ratowania statków podczas sztormu, ratując załogę japońskiego SS „Ryujin Maru”.
W latach 1932–1933 okręt poddano modernizacji w Wielkiej Brytanii, m.in. montując drugi podnośnik lotniczy. Liczbę samolotów ograniczono z 20 do 15. Okręt powrócił do służby 1 listopada 1934 roku, po czym znowu skierowano na wody chińskie. W 1937 roku lotniskowiec powrócił do Wielkiej Brytanii, po czym 11 czerwca 1937 roku wycofano go do rezerwy w Devonport. Służył następnie do szkolenia.
Po wybuchu II wojny światowej okręt w 1939 roku przywrócono do służby czynnej. 14 października 1939 roku przydzielono go do zespołu N ("Force N") poszukującego niemieckiego rajdera „Admiral Graf Spee” na zachodnim Oceanie Indyjskim. Od listopada 1939 prowadził służbę patrolową na Atlantyku i Morzu Śródziemnym, bazując m.in. w Dakarze. 8 lipca 1940 roku w ramach operacji "Catapult" mającej na celu neutralizację francuskiej floty, motorówka z „Hermesa” podeszła pod francuski pancernik „Richelieu” w porcie w Dakarze i zrzuciła obok kilka bomb głębinowych, które jednak z powodu małej głębokości nie wybuchły. O świcie 8 lipca pancernik jednak został zaatakowany przez 6 samolotów torpedowych Swordfish z „Hermesa”. Jedna z torped wybuchła pod rufą, powodując spore uszkodzenia (być może wybuchły także bomby głębinowe), uniemożliwiające aktywne wykorzystanie bojowe okrętu przez najbliższe dwa lata.
10 lipca 1940 roku „Hermes” odniósł poważne uszkodzenia dziobu w kolizji z krążownikiem pomocniczym „Corfu” podczas sztormu. Po prowizorycznych naprawach we Freetown, remont w Simon’s Town w Afryce Południowej trwał do października 1940 roku. Następnie pomiędzy październikiem a listopadem 1940 roku lotniskowiec brał udział w poszukiwaniach niemieckiego rajdera „Admiral Scheer” na Atlantyku.
W 1941 „Hermes” przebazował na Ocean Indyjski. Brał udział w akcjach przeciw celom włoskim w Afryce Wschodniej i Somalii. Wcielony następnie w skład Floty Wschodniej ("Eastern Fleet"), wspierał wojska brytyjskie przeciwdziałające proniemieckiemu zamachowi stanu w Iraku.
Pomiędzy 2 a 4 kwietnia 1942 roku okręt bazował w Trincomalee na Cejlonie, przygotowując się do operacji desantowej na Madagaskar, lecz następnie wyszedł w morze na skutek doniesień o obecności floty japońskiej, dokonującej rajdu na Ocean Indyjski. 9 kwietnia 1942 „Hermes” z niszczycielem „Vampire” został wykryty 65 mil morskich na południe od Trincomalee przez japońskie samoloty, po czym zaatakowany przez ok. 50 samolotów z lotniskowców „Akagi”, „Hiryū” i „Sōryū”, podczas gdy nie miał na swoim pokładzie żadnych własnych samolotów oraz możliwości powiadomienia o ataku. Trafiony około 40 bombami bombowców nurkujących, okręt zatonął na pozycji . Zginęło 307 członków załogi, w tym 19 oficerów, z dowódcą komandorem R. Onslowem.

</doc>
<doc id="693227" url="https://pl.wikipedia.org/wiki?curid=693227" title="Jakubowo (Długi Bród)">
Jakubowo (Długi Bród)

Jakubowo – przysiółek wsi Długi Bród w Polsce, położony w województwie podlaskim, w powiecie hajnowskim, w gminie Dubicze Cerkiewne.
W latach 1975–1998 przysiółek administracyjnie należała do województwa białostockiego.
Prawosławni mieszkańcy wsi należą do parafii Wniebowstąpienia Pańskiego w Orzeszkowie.

</doc>
<doc id="693229" url="https://pl.wikipedia.org/wiki?curid=693229" title="Kruhłe (powiat hajnowski)">
Kruhłe (powiat hajnowski)

Kruhłe – kolonia w Polsce położona w województwie podlaskim, w powiecie hajnowskim, w gminie Dubicze Cerkiewne. 
Miejscowość notowana w polskich zapisach historycznych: obręb" Kruhłe" 1639; "w Kruhłym "1792, 1795; "Kruhłe" 1902, "Kruhłe" w oficjalnych skorowidzach miejscowości z lat 1924, 1935, 1967.  W Rzeczypospolitej Obojga Narodów miejscowość znajdowała się na obszarze Wielkiego Księstwa Litewskiego. W 1921 r. ówczesne "Kruhłe" liczyło sobie 31 mieszkańców (Białorusinów wyznania prawosławnego, co nadal jest typowe dla gminy Dubicze Cerkiewne).
W latach 1975–1998 miejscowość administracyjnie należała do województwa białostockiego.
Prawosławni mieszkańcy kolonii należą do parafii Podwyższenia Krzyża Pańskiego w Werstoku, a wierni kościoła rzymskokatolickiego do parafii św. Zygmunta w Kleszczelach.
Nazwa miejscowości.
W 1980 roku pojawiła się w "Wykazie urzędowych nazw miejscowości w Polsce" oraz na mapach nazwa "Krągłe" bez przewidzianej prawem procedury, bez wiedzy mieszkańców i bez ogłoszenia zmiany w „Monitorze Polskim”; jeszcze w 1995 r. urzędowe listy nadal wysyłano na nazwę "Kruhłe"
Podjęto liczne próby przywrócenia tej i innych nazw tradycyjnych, m.in. w latach 1994, 1998, 2006, 2009, 2011. W 2009 r. obowiązująca wówczas nazwa "Krągłe" znalazła się w przez Komisję Nazw Miejscowości i Obiektów Fizjograficznych, jednak forma "Kruhłe" jako nazwa urzędowa została przywrócona przez Komisję NMiOF dopiero na wniosek władz gminy 1 stycznia 2019 roku.

</doc>
<doc id="693231" url="https://pl.wikipedia.org/wiki?curid=693231" title="Żonglerzy">
Żonglerzy

Żonglerzy (fr. "jongleur") – deklamatorzy poezji i wykonawcy pieśni, którzy działali na dworach we Francji w okresie średniowiecza od X do XIV wieku. Ich działalność znacznie wpływała na popularność twórczości trubadurów i truwerów.

</doc>
<doc id="693234" url="https://pl.wikipedia.org/wiki?curid=693234" title="Dekanat Toszek">
Dekanat Toszek

Dekanat Toszek – jeden z 16 dekanatów katolickich wchodzących w skład diecezji gliwickiej, w którego skład wchodzi 10 parafii. 
Historia.
Archiprezbiterat (odpowiednik dekanatu w dawnej diecezji wrocławskiej) w Toszku był jednym z dwunastu na jakie w średniowieczu dzielił się archidiakonat opolski diecezji wrocławskiej.

</doc>
<doc id="693235" url="https://pl.wikipedia.org/wiki?curid=693235" title="Funkcyjny zastępu">
Funkcyjny zastępu



</doc>
<doc id="693236" url="https://pl.wikipedia.org/wiki?curid=693236" title="Klakowo">
Klakowo

Klakowo – kolonia w Polsce położona w województwie podlaskim, w powiecie hajnowskim, w gminie Dubicze Cerkiewne na granicy z Białorusią.
W latach 1975–1998 miejscowość administracyjnie należała do województwa białostockiego.
Prawosławni mieszkańcy kolonii należą do parafii Podwyższenia Krzyża Pańskiego w Werstoku.

</doc>
<doc id="693237" url="https://pl.wikipedia.org/wiki?curid=693237" title="Addax nasomaculatus">
Addax nasomaculatus



</doc>
<doc id="693238" url="https://pl.wikipedia.org/wiki?curid=693238" title="Jezioro Ciecz">
Jezioro Ciecz



</doc>
<doc id="693241" url="https://pl.wikipedia.org/wiki?curid=693241" title="Zabagonie">
Zabagonie

Zabagonie – przysiółek wsi Długi Bród w Polsce, położony w województwie podlaskim, w powiecie hajnowskim, w gminie Dubicze Cerkiewne.
W latach 1975–1998 przysiółek administracyjnie należała do województwa białostockiego.
Prawosławni mieszkańcy przysiółka należą do parafii Podwyższenia Krzyża Pańskiego w Werstoku.

</doc>
<doc id="693242" url="https://pl.wikipedia.org/wiki?curid=693242" title="Mammoth Cave System">
Mammoth Cave System



</doc>
<doc id="693244" url="https://pl.wikipedia.org/wiki?curid=693244" title="Pierwszy list do Tesaloniczan">
Pierwszy list do Tesaloniczan



</doc>
<doc id="693246" url="https://pl.wikipedia.org/wiki?curid=693246" title="Dekanat Pławniowice">
Dekanat Pławniowice

Dekanat pławniowicki – jeden z 16 dekanatów katolickich wchodzących w skład diecezji gliwickiej, w którego skład wchodzi 8 parafii. 

</doc>
<doc id="693247" url="https://pl.wikipedia.org/wiki?curid=693247" title="Laisse">
Laisse

Laisse – typ strofy, która wykorzystywana była w starofrancuskiej poezji epickiej. Zawierać mogła od 7 do 35 wersów, które powiązane były rymami pełnymi bądź asonansami.

</doc>
<doc id="693248" url="https://pl.wikipedia.org/wiki?curid=693248" title="Jazda kamery">
Jazda kamery



</doc>
<doc id="693249" url="https://pl.wikipedia.org/wiki?curid=693249" title="Nikiforowszczyzna">
Nikiforowszczyzna

Nikiforowszczyzna – przysiółek kolonii Wygon w Polsce, położony w województwie podlaskim, w powiecie hajnowskim, w gminie Dubicze Cerkiewne.
W latach 1975–1998 przysiółek administracyjnie należała do województwa białostockiego.
Według Pierwszego Powszechnego Spisu Ludności, przeprowadzonego w 1921 roku, Nikiforowszczyznę zamieszkiwały 32 osoby w 5 domach, wszyscy mieszkańcy wsi zadeklarowali wówczas białoruską przynależność narodową oraz wyznanie prawosławne. W okresie międzywojennym miejscowość znajdowała się w gminie Masiewo w powiecie białowieskim.
Wierni kościoła rzymskokatolickiego należą do parafii św. Zygmunta w Kleszczelach.

</doc>
<doc id="693250" url="https://pl.wikipedia.org/wiki?curid=693250" title="Droga R6 (Belgia)">
Droga R6 (Belgia)

Droga R6 lub Obwodnica Mechelen (fla. "Ring rond Mechelen") - obwodnica belgijskiego miasta Mechelen o parametrach autostrady.

</doc>
<doc id="693256" url="https://pl.wikipedia.org/wiki?curid=693256" title="Świnki (województwo lubuskie)">
Świnki (województwo lubuskie)

Świnki – mała kolonia w Polsce położona w województwie lubuskim, w powiecie strzelecko-drezdeneckim, w gminie Dobiegniew.
W latach 1975–1998 miejscowość administracyjnie należała do województwa gorzowskiego.

</doc>
<doc id="693257" url="https://pl.wikipedia.org/wiki?curid=693257" title="Piotr Starzeński">
Piotr Starzeński

Piotr Starzeński herbu Lis (ur. 1722, zm. 27 czerwca 1797) – pułkownik regimentu wojsk koronnych, regimentarz chorągwi hetmana Jana Klemensa Branickiego, od roku 1780 – hrabia austriacki (dyplom na tytuł hrabiego otrzymał 1 grudnia 1780 roku od cesarza Józefa II); właściciel Grabownicy Starzeńskiej, Dylągowej.
Pochodził ze starego szlacheckiego rodu Starzeńskich. Jego ojcem był Krzysztof Starzeński (zm. 1737), związany ze Stanisławem Leszczyńskim, a matką – Konstancja z Bartochowskich herbu Rola, dziedziczka Żelisławia. Miał dziewięcioro rodzeństwa; był bratem: Macieja Maurycego, Józefa Nikodema, Łukasza Franciszka Michała i Melchiora. Poślubił Mariannę Rogalińską, był ojcem Ksawerego, znanego i cenionego ichtiologa.

</doc>
<doc id="693258" url="https://pl.wikipedia.org/wiki?curid=693258" title="Witamina D3">
Witamina D3



</doc>
<doc id="693260" url="https://pl.wikipedia.org/wiki?curid=693260" title="Suchów">
Suchów

Suchów (niem. "Dittmarswalde") – mała osada leśna w Polsce położona w województwie lubuskim, w powiecie strzelecko-drezdeneckim, w gminie Dobiegniew. Nazwa osady pochodzi od przepływającej przez nią strugi Sucha.
W latach 1975–1998 miejscowość administracyjnie należała do województwa gorzowskiego.
Osada położona jest na terenie obszaru Natura 2000, w otulinie Drawieńskiego Parku Narodowego.

</doc>
<doc id="693261" url="https://pl.wikipedia.org/wiki?curid=693261" title="Hrabstwo Orange (Kalifornia)">
Hrabstwo Orange (Kalifornia)

Hrabstwo Orange (ang. "Orange County") – hrabstwo w stanie Kalifornia w Stanach Zjednoczonych. Obszar całkowity hrabstwa obejmuje powierzchnię 947,98 mil² (2455,26 km²) i należy do obszaru metropolitalnego Los Angeles. Według spisu w 2020 roku liczy 3,2 mln mieszkańców. Jest to zamożne hrabstwo od dawna znane z konserwatyzmu politycznego.
Hrabstwo Orange tworzą miejscowości na południe od Los Angeles. Przemysł zaawansowanych technologii stał się podstawą do utworzenia w roku 1965 Uniwersytetu Kalifornijskiego w miejscowości Irvine, którego kierunki kształcenia odpowiadają zapotrzebowaniom regionu: elektronika, technologia medyczna i biologiczna. W Orange County przemysł wysokich technologii wyprzedził więc powstanie uniwersytetu. 
Orange County to także miejsce mocno związane z rozrywką. Akcja wielu popularnych filmów i seriali została umieszczona właśnie tam (m.in. film "The Orange County" z aktorem Jackiem Blackiem czy serial telewizji FOX, "Życie na fali". W Orange County swoje początki miał zespół punkowy The Offspring. Hrabstwo reprezentują również raper Ca$his oraz zespoły The Adolescents, Atreyu, Ignite, Zebrahead i Avenged Sevenfold.
Hrabstwo powstało w 1889 roku.
Na jego terenie znajdują się:
Demografia.
Według danych pięcioletnich z 2020 roku, 57,6% mieszkańców stanowiła ludność biała (39,8%, nie licząc Latynosów), 21,1% to Azjaci, 6,8% miało rasę mieszaną, 1,7% to czarnoskórzy Amerykanie lub Afroamerykanie, 0,49% to rdzenna ludność Ameryki i 0,3% to Hawajczycy i mieszkańcy innych wysp Pacyfiku. Latynosi stanowią 33,8% ludności hrabstwa.
Do największych grup należą osoby pochodzenia meksykańskiego (28,7%), niemieckiego (7,9%), wietnamskiego (6,9%), angielskiego (6,4%), irlandzkiego (6,4%), „amerykańskiego” (4,5%), włoskiego (3,9%), chińskiego (3,6%) i koreańskiego (3,1%).
Religia.
Według danych z 2010 roku pod względem członkostwa do największych grup religijnych należały:

</doc>
<doc id="693262" url="https://pl.wikipedia.org/wiki?curid=693262" title="Nowy Młyn (powiat strzelecko-drezdenecki)">
Nowy Młyn (powiat strzelecko-drezdenecki)

Nowy Młyn – kolonia w Polsce położona w województwie lubuskim, w powiecie strzelecko-drezdeneckim, w gminie Dobiegniew.
W latach 1975–1998 miejscowość administracyjnie należała do województwa gorzowskiego.

</doc>
<doc id="693266" url="https://pl.wikipedia.org/wiki?curid=693266" title="Randolph Spencer Churchill">
Randolph Spencer Churchill

Randolph Henry Spencer Churchill (ur. 13 lutego 1849 na Wilton Terrace nr 3 w Londynie, zm. 24 stycznia 1895 w Londynie) – brytyjski arystokrata i polityk, młodszy syn Johna Spencera-Churchilla, 7. księcia Marlborough, i lady Frances Vane, córki 3. markiza Londonderry, brat 8. księcia Marlborough, ojciec Winstona Churchilla.
Wczesne lata życia.
Urodzony w londyńskiej dzielnicy Belgravia, tam spędził wczesne dzieciństwo. Później rozpoczął naukę w Tabor's Preparatory School w Cheam. W styczniu 1863 r. rozpoczął naukę w Eton College, którą kontynuował do lipca 1865 r. Nie wyróżniał się tam ani w pracy akademickiej, ani w zawodach sportowych. Współcześni opisywali go jako pełnego życia i krnąbrnego młodzieńca. W październiku 1867 r. rozpoczął naukę w oksfordzkim Merton College. Dał się tam poznać jako dobry sportowiec i zapalony czytelnik. Na zakończenie nauki w 1870 r. uzyskał stopień naukowy drugiej klasy z prawa i historii współczesnej.
Rodzina.
15 kwietnia 1874 r. w ambasadzie brytyjskiej w Paryżu lord Randolph poślubił słynną z urody Jeanette Jerome, zwaną „Jennie” (9 stycznia 1854 – 9 czerwca 1921), córkę finansisty Leonarda Jerome’a i Clary Hall, córki Ambrose’a Halla. Randolph i Jennie mieli razem dwóch synów:
Koneksje żony bardzo pomogły Churchillowi w karierze politycznej. Pojawiły się jednak plotki, że młodszy syn nie jest dzieckiem lorda Churchilla. Jako potencjalnego kandydata na ojca wymieniano lorda Rodena. Jennie nie była zresztą wierna mężowi. Wśród jej kochanków znajdowali się m.in. hrabia Kinsky, książę Walii i król Serbii Milan I Obrenowić. Lord Randolph pokłócił się kiedyś z księciem Walii o romans ze swoją żoną, ale później pogodził się z tym i nawet zaprzyjaźnił się z następcą tronu.
Początki kariery politycznej.
W 1874 r. spróbował swych sił w polityce. Z ramienia konserwatystów wystartował w wyborach do Izby Gmin w okręgu Woodstock i wygrał je, pokonując kolegę z Merton College, George’a Brodricka. Pierwsza mowa Churchilla wygłoszona w parlamencie nie zrobiła wielkiego wrażenia na pozostałych deputowanych. Lord Churchill nie odgrywał wielkiej roli w polityce aż do 1878 r., kiedy to zaatakował tzw. „starą bandę” ("old gang") – Northcote'a, Crossa i innych czołowych polityków Partii Konserwatywnej. Postawa lorda Churchilla oraz moc rzucanych przez niego oskarżeń uczyniły go ważną figurą wśród konserwatystów pod koniec tej kadencji Parlamentu.
Po nowych wyborach 1880 r. Churchill odgrywał coraz większą rolę w partii, która przeszła do opozycji. Wspólnie z Henrym Drummondem-Wolffem, Johnem Eldonem Gorstem i Arthurem Balfourem, dał się poznać jako najbardziej zuchwały przeciwnik rządzących liberałów, nie szczędzący też słów krytyki polityce Partii Konserwatywnej. „Partia czworga”, jak ją powszechnie nazywano, początkowo nie wyrządzała większych szkód gabinetowi Gladstone’a, ale przyczyniła się do przebudzenia się konserwatystów z apatii.
Churchill prowadził również kampanię przeciwko deputowanemu z Northampton, Charlesowi Bradlaughowi, znanemu ateiście i agnostykowi. Churchill protestował przeciwko jego obecności w Izbie Gmin i zmusił do przyjęcia takiego stanowiska lidera konserwatystów w niższej izbie parlamentu, Northcote'a. Działalność przeciwko Bradlaughowi przydała Churchillowi opinię świetnego i przebiegłego mówcy i polityka. Przez całą kadencję Parlamentu kontynuował on ataki na rząd Gladstone’a oraz na polityków Partii Konserwatywnej, zwłaszcza na Crossa i Williama Henry’ego Smitha.
Kiedy w 1882 r. wybuchło powstanie w Egipcie, lord Churchill stał się najbardziej zajadłym krytykiem poczynań rządu, krytykując prawie każdy jego krok. Twierdził, że stłumienie rebelii Arabiego Paszy było błędem, a przywrócenie chedywu po prostu zbrodnią. Gladstone’a nazywał „potworem z Midlothian” ("Moloch of Midlothian"), za którego sprawą w Afryce popłynęły rzeki krwi.
Torysowska demokracja.
Do 1885 r. Churchill sformułował nową doktrynę polityczną konserwatystów, zwaną „torysowską demokracją” ("Tory Democracy"), która polegała nie na krytykowaniu, ale przyjmowaniu do własnego programu przez Partię Konserwatywną niektórych rozwiązań, zwłaszcza tych społecznych, liberałów i pozbawienie ich roli wyraziciela woli niższych warstw społecznych. Pomysł ten spotkał się z aprobatą liderów partii w 1884 r. w dokumencie zwanym „Gladstonian Franchise Bill”. Churchill działał wśród opozycji, zachęcając ją do przyjęcia dokumentu, a w razie odmowy grożąc niedopuszczeniem do stanowisk rządowych po przyszłych wyborach.
Churchill próbował też zjednać do nowego programu konserwatystów wyborców. Od 1883 r. często udawał się na spotkania z wyborcami, organizował wiece i przyjęcia w Aston Manor. Jego przeciwnicy uważali, że w ten sposób przyczynia się do wywołania niebezpiecznych zamieszek i rozruchów. Churchill nie przejmował się tymi oskarżeniami i dalej działał wśród wyborców, przekonując ich do programu swojej partii.
Na stanowiskach ministerialnych.
Doktryna Churchilla zaczęła odnosić sukcesy, co spowodowało, że w 1884 r. na Centralnym Zjeździe Partii Konserwatywnych lord Churchill został wybrany na przewodniczącego zjazdu, mimo sprzeciwu liderów konserwatystów. Te sprzeciwy skłoniły lorda do rezygnacji ze stanowiska, ale pokazały, że ma spore wpływy i w przyszłym Parlamencie należy się z nim liczyć. W roku następnym odegrał decydującą rolę w upadku rządu Gladstone’a, walnie przyczyniając się do odrzucenia przez Izbę Gmin projektu budżetu autorstwa Hugh Childersa. Jego zwolennicy nazwali go za to „ojcem zwycięstwa”.
Po rezygnacji Gladstone’a nowy rząd utworzył konserwatysta, Robert Gascoyne-Cecil, 3. markiz Salisbury. Lord Churchill otrzymał w rządzie stanowisko ministra ds. Indii. Jako cenę swojego wejścia do gabinetu zażądał usunięcia Northcote'a ze stanowiska lidera konserwatystów w Izbie Gmin. Salisbury, chcąc nie chcąc, przychylił się do tego żądania i Northcote, z tytułem hrabiego Iddesleigh, zasiadł w Izbie Lordów.
W wyborach jesiennych 1885 r. wygrał z przewagą wybory w okręgu Paddington South. Do czasu wyborów powszechnych w 1886 wciąż działał przeciwko politykom liberalnym, zyskując miano czołowego polityka konserwatywnego w Izbie Gmin. Po wyborach powszechnych i ponownym utworzeniu rządu Salisbury’ego otrzymał stanowiska kanclerza skarbu i przewodniczącego Izby Gmin. Został nowym liderem konserwatystów w niższej izbie parlamentu.
Lord Churchill starał się działać spokojnie i taktownie, ale nie potrafił pogodzić się z niektórymi partyjnymi kolegami. Tarcia między Churchillem a jego przeciwnikami doprowadziły do niespodziewanej dymisji lorda z zajmowanych stanowisk, co nastąpiło 20 grudnia 1887 r. Powody rezygnacji wyjaśnił w liście do lorda Salisbury odczytanym w Izbie Gmin 27 stycznia 1888 r. Swoją dymisję przypisał naciskom ze strony establishmentu wojskowego, który pragnął zmian w funkcjonowania Skarbu Jej Królewskiej Mości. Zapowiadał, że w odpowiednim czasie powróci do gabinetu, co nie nastąpiło. Stanowisko kanclerza skarbu otrzymał nielubiany przez Churchilla George Goschen i choć przez następne kilka lat spekulowano o możliwości powrotu lorda Churchilla do gabinetu przy okazji dymisji któregoś z ministrów, to kariera lorda jako lidera konserwatystów dobiegła końca.
Ostatnie lata.
Lord Churchill zasiadał w parlamencie do 1894 r., ale pogarszający się stan zdrowia spowodował, że nie brał już aktywnego udziału w życiu politycznym kraju. Często za to podróżował. W 1891 r. udał się do Kraju Przylądkowego, Transwalu i Rodezji, gdzie obserwował życie polityczne i ekonomiczne kraju oraz polował na lwy. Swoje wrażenia opisywał w listach do Londynu, które zostały opublikowane pod tytułem "Men, Mines and Animals in South Africa".
Raz jeszcze wziął udział w debacie politycznej, kiedy nowy rząd Gladstone’a (liberałowie wygrali wybory w 1892 r.) powrócił do pomysłu wprowadzenia Home Rule w Irlandii. Churchill aktywnie się temu sprzeciwiał i wygłaszał szereg prounijnych odczytów w Irlandii. Stworzył hasło „Ulster będzie walczył, Ulster wygra” ("Ulster will fight, Ulster will be right").

</doc>
<doc id="693273" url="https://pl.wikipedia.org/wiki?curid=693273" title="Ksawery Starzeński">
Ksawery Starzeński

Franciszek Ksawery Mikołaj Starzeński herbu Lis (ur. 9 grudnia 1769 w Grabownicy Starzeńskiej, zm. 24 grudnia 1828 w Górze Ropczyckiej) – polski ichtiolog, hrabia i ziemianin, od 1815 austriacki szambelan, członek Stanów Galicyjskich z grona magnatów.
Syn Piotra i Marianny Rogalińskiej. Mąż Katarzyny Bobronicz-Jaworskiej, z którą miał troje dzieci: Kazimierza Ksawerego, Julię i Gabrielę.

</doc>
<doc id="693279" url="https://pl.wikipedia.org/wiki?curid=693279" title="TAM">
TAM

Zobacz też:

</doc>
<doc id="693287" url="https://pl.wikipedia.org/wiki?curid=693287" title="William Clark Styron">
William Clark Styron



</doc>
<doc id="693289" url="https://pl.wikipedia.org/wiki?curid=693289" title="Zbiór (ujednoznacznienie)">
Zbiór (ujednoznacznienie)

Zbiór (mnogość) – jedno z fundamentalnych pojęć w matematyce.
Określenie zbiór może też odnosić się do:
Inne znaczenia w matematyce (wybór, w kolejności alfabetycznej):

</doc>
<doc id="693291" url="https://pl.wikipedia.org/wiki?curid=693291" title="Łączki (Sielnica)">
Łączki (Sielnica)

Łączki – część wsi Sielnica w Polsce położona w województwie podkarpackim, w powiecie przemyskim, w gminie Dubiecko nad Sanem.
W latach 1975–1998 Łączki administracyjnie należały do województwa przemyskiego.

</doc>
<doc id="693296" url="https://pl.wikipedia.org/wiki?curid=693296" title="Until the End of Time">
Until the End of Time

Until the End of Time – pośmiertny album Tupaca Shakura. Album zawiera kolekcję niewydanego wcześniej materiału i zremiksowanych znanych utworów rapera. Była to kolejna płyta, która powstała bez udziału Paca. "Until the End of Time" cieszył się dużym zainteresowaniem już przed premierą dlatego też był najlepiej sprzedającym się albumem hiphopowym w 2001 roku. W USA płytę zatwierdzono jako poczwórnie platynową.

</doc>
<doc id="693299" url="https://pl.wikipedia.org/wiki?curid=693299" title="Duszpasterstwo Młodych 20/30">
Duszpasterstwo Młodych 20/30

Duszpasterstwo Młodych 20/30 – duszpasterstwo młodzieży działające w archidiecezji poznańskiej przy poznańskiej archikatedrze. Zostało założone przez ks. Dariusza Madejczyka, ówczesnego sekretarza arcybiskupa Stanisława Gądeckiego, ks. Krzysztofa Różańskiego, prefekta seminarium, oraz młodych ludzi, którzy spontanicznie zgromadzili się w pierwszą niedzielę po śmierci Jana Pawła II na mszy świętej o godzinie 20:30 w poznańskiej archikatedrze. Od tego momentu młodzież zaczęła spotykać się na Eucharystii co tydzień o 20:30. Godzina spotkań dała nazwę duszpasterstwu. Ponadto nazwa nawiązuje do wieku młodzieży: większość to dwudziesto- i trzydziestolatkowie. Oprócz mszy św. o 20:30 młodzież w każdą niedzielę po 16. dniu każdego miesiąca odmawia apel jasnogórski przy pomniku papieża Jana Pawła II na Ostrowie Tumskim w Poznaniu. Duszpasterstwo działa także charytatywnie i społecznie. Utworzono również zespół muzyczny, który śpiewa na mszy św., a także zamierza wydać płytę z utworami chrześcijańskimi.
Działania Duszpasterstwa Młodych 20/30 nie ograniczają się wyłącznie do uczestnictwa w Eucharystii. Przez 2 lata w każdy pierwszy i trzeci wtorek miesiąca młodzież spotykała się na kręgach dyskusyjnych, jednak obecnie czas ten spędzają na nauce podstaw języka włoskiego. Natomiast w drugi i czwarty wtorek miesiąca młodzi ludzie organizują modlitwy kanonami z Taizé.

</doc>
<doc id="693300" url="https://pl.wikipedia.org/wiki?curid=693300" title="Arthes">
Arthes



</doc>
<doc id="693301" url="https://pl.wikipedia.org/wiki?curid=693301" title="Arthemonay">
Arthemonay



</doc>
<doc id="693305" url="https://pl.wikipedia.org/wiki?curid=693305" title="Trichostatyna A">
Trichostatyna A

Trichostatyna A (TSA) - związek organiczny z grupy kwasów hydroksamowych. W komórkach żywych trichostatyna A hamuje działanie deacetylazy histonowej (HDAC). Hamuje cykl komórkowy komórek eukariotycznych w początkowej fazie. Antybiotyk antygrzybowy o działaniu cytostatycznym i proróżnicującym w stosunku do komórek ssaczych.

</doc>
<doc id="693309" url="https://pl.wikipedia.org/wiki?curid=693309" title="Arzillieres-Neuville">
Arzillieres-Neuville



</doc>
<doc id="693310" url="https://pl.wikipedia.org/wiki?curid=693310" title="Araches">
Araches



</doc>
<doc id="693311" url="https://pl.wikipedia.org/wiki?curid=693311" title="Arcais">
Arcais



</doc>
<doc id="693317" url="https://pl.wikipedia.org/wiki?curid=693317" title="Arcay">
Arcay



</doc>
<doc id="693320" url="https://pl.wikipedia.org/wiki?curid=693320" title="Arconnay">
Arconnay



</doc>
<doc id="693322" url="https://pl.wikipedia.org/wiki?curid=693322" title="Ascheres-le-Marche">
Ascheres-le-Marche



</doc>
<doc id="693328" url="https://pl.wikipedia.org/wiki?curid=693328" title="Armando Teixeira">
Armando Teixeira



</doc>
<doc id="693329" url="https://pl.wikipedia.org/wiki?curid=693329" title="Najstarsza Synagoga w Tarnowie">
Najstarsza Synagoga w Tarnowie



</doc>
<doc id="693332" url="https://pl.wikipedia.org/wiki?curid=693332" title="Transit 4A">
Transit 4A

Transit 4A – amerykański technologiczny satelita wojskowy, który testował system nawigacji dla okrętów podwodnych US Navy przenoszących pociski balistyczne typu UGM-27 Polaris. Na pokładzie umieszczono pierwszy, eksperymentalny radioizotopowy generator termoelektryczny, SNAP-3A, w ramach testów nowych źródeł energii. Wraz ze statkiem wyniesiono również satelity Solrad 3 i Injun 1.
Misję finansowało Navy Research Laboratory (NRL) z ramienia US Navy. Statek zbudowało NRL i Johns Hopkins University.
Satelita pozostaje na orbicie okołoziemskiej, której żywotność szacuje się na 600 lat.
Budowa i działanie.
Statek miał kształt cylindryczny. Ścianę boczną stanowił dwudziestodwuścian. Prawie całą powierzchnię pokrywały ogniwa słoneczne ładujące akumulatory NiCd. Statek posiadał system zmniejszający prędkość obrotową (do 10 obr./min.) – wypuszczał dwa ciężarki umieszczone na długim drucie, które po zmniejszeniu ruchu wirowego, były odrzucane. Posiadał pamięć stałą. Dane mógł przesyłać również w czasie rzeczywistym.
SNAP-3A.
SNAP-3A (ang. "Systems for Nuclear Auxiliary Power" – system dodatkowego zasilania jądrowego) to pierwszy przetestowany w kosmosie, prototypowy radioizotopowy generator termoelektryczny; ważył 2 kg i wytwarzał 2,7 W energii elektrycznej bezpośrednio z rozpadu promieniotwórczego 238Pu.

</doc>
<doc id="693333" url="https://pl.wikipedia.org/wiki?curid=693333" title="Margaret Cavendish">
Margaret Cavendish

Margaret Cavendish z domu Lucas księżna Newcastle (ur. w 1623, zm. 15 grudnia 1673) − brytyjska pisarka i filozof.
Życiorys.
Urodzona w rodzinie arystokratycznej, została damą dworu angielskiej królowej Henrietty Marii Burbońskiej i towarzyszyła jej na wygnaniu we Francji. W 1645 wyszła za mąż za późniejszego księcia Newcastle, markiza Williama Cavendisha. 
Pisała poezje, traktaty filozoficzne, eseje i dramaty, publikując je pod własnym nazwiskiem (w czasach, gdy większość kobiet publikowała anonimowo). Jako filozof odrzuciła koncepcje Arystotelesa i filozofii mechanistycznej. Popierała poglądy członków Royal Society z Londynu i filozofów takich jak: Thomas Hobbes, René Descartes i Robert Boyle.

</doc>
<doc id="693339" url="https://pl.wikipedia.org/wiki?curid=693339" title="Budezonid">
Budezonid

Budezonid (łac. "Budesonidum") – syntetyczny kortykosteryd o bardzo silnym miejscowym działaniu przeciwalergicznym i przeciwzapalnym. Jest mieszaniną dwóch diastereoizomerów: 22R i 22S. Budezonid 22R charakteryzuje się większą lipofilnością, ma 2-krotnie większą objętość dystrybucji i 2-krotnie większy klirens osoczowy. Wykazuje silniejsze działanie przeciwzapalne. Budezonid jest metabolizowany w wątrobie do metabolitów o małej aktywności z udziałem izoenzymu CYP3A4 cytochromu P450.
Mechanizm działania.
Wpływa objawowo na rozwój zapalenia nie działając na przyczynę.
Zmniejsza gromadzenie leukocytów i ich adhezję do śródbłonka, hamuje proces fagocytozy i rozpad lizosomów. Zmniejsza liczbę limfocytów, eozynofili, monocytów. Blokuje wydzielanie histaminy i leukotrienów zależne od IgE. Hamuje syntezę i uwalnianie cytokin: interferonu gamma, interleukin IL-1, IL-2, IL-3, IL-6, TNF-α, GM-CSF.
Hamuje aktywność fosfolipazy A2 – nie dopuszcza do uwalniania kwasu arachidonowego, a w konsekwencji do syntezy mediatorów zapalenia.
Hamuje przepuszczalność naczyń kapilarnych, zmniejsza obrzęk.
Powoduje zmniejszenie skurczu oskrzeli i reaktywności oskrzeli na histaminę i metacholinę u osób nadwrażliwych.
Wskazania.
Wziewnie:
Donosowo:
Doustnie:
Przeciwwskazania.
Ostrożnie:
Działania niepożądane.
Wziewnie:
Doustnie:
Preparaty.
Preparaty proste: "BDS N, Benodil, Budelin Novolizer, Budenofalk, Budesonide, Budezonid, Budiair, Budixon Neb, Cortiment MMX, Entocort, Miflonide Breezhaler, Nebbud, Pulmicort, Pulmicort Turbuhaler, Ribuspir, Tafen"
Preparaty złożone: "Airbufo Forspiro, Bufomix Easyhaler, DuoResp Spiromax, Symbicort, Symbicort Turbuhaler" (budezonid + formoterol)

</doc>
<doc id="693346" url="https://pl.wikipedia.org/wiki?curid=693346" title="Kosma i Damian">
Kosma i Damian

Kosma i Damian (, ) – bracia, prawdopodobnie bliźniacy, lekarze rzymscy, męczennicy wczesnochrześcijańscy, święci Kościoła katolickiego i prawosławnego. Według tradycji zginęli 26 września 283 lub 303 roku. Święci ci są wymieniani w Modlitwie Eucharystycznej () Kanonu rzymskiego.
Życie.
Kosma i Damian urodzili się w III wieku i pochodzili z Cyru (Cyrrhus, arab. "Ḳūrus") na terenie Syrii w Azji Mniejszej. Ojciec, z pochodzenia Grek, był poganinem, matka św. Teodozja chrześcijanką. Teodozja, wcześnie owdowiawszy, pozostała cnotliwą i pobożną osobą. 
Bracia z domu wynieśli wiarę oraz miłość do Boga i bliźnich, co wraz z łaską Bożą czyniło ich zdolnymi do wielkich czynów, aż do oddania życia za wiarę.
Byli zdolnymi lekarzami, cieszącymi się wielką sławą. Szczególną estymę wśród ludności zyskali, nie pobierając honorariów za swoją pracę. Leczyli wszystkich. Szczególną troską otaczali biednych. Lecząc chorych pogan, często zdobywali ich dla Chrystusa.
W czasie prześladowań chrześcijan za cesarza Dioklecjana Kosma wraz z bratem byli torturowani i ścięci mieczem. Śmierć męczeńską ponieśli w Cyrze, jak świadczy o tym biskup tego miasta Teodoret z Cyru. Tam też obaj zostali pochowani.
Kult.
Grób ich wnet zasłynął cudami i stał się celem licznych pielgrzymek. Lud wierzył, że skoro za życia leczyli ciała i dusze, to tym bardziej w Niebie mogą uzyskać dla nich wiele łask. Nad grobem w Cyrze wzniesiono bazylikę. Kult ich rozpowszechniał się w całym Kościele.
Kosma i Damian są patronami Florencji, lekarzy, aptekarzy, farmaceutów, chirurgów, dentystów, cyrulików, cukierników i wydziałów medycznych.
Ich wspomnienie liturgiczne w Kościele katolickim obchodzone jest 26 września.
Cerkiew prawosławna wspomina świętych cudotwórców 1/14 listopada
, tj. 14 listopada według kalendarza gregoriańskiego.
W ikonografii św. Kosmę przedstawia się zazwyczaj z bratem, św. Damianem, w bogatych szatach, często z pudełkiem na kosztowności i wonności, z moździerzem (do rozcierania ziół) oraz narzędziami ich tortur i śmierci (kamienie lub miecz).

</doc>
<doc id="693351" url="https://pl.wikipedia.org/wiki?curid=693351" title="All England Lawn Tennis and Croquet Club">
All England Lawn Tennis and Croquet Club

All England Lawn Tennis and Croquet Club (AELTCC) – klub tenisowy położony na terenach przy Church Road (przeniesiony z Worple Road) w londyńskiej dzielnicy Wimbledon w gminie London Borough of Merton. Klub ten, założony 23 lipca 1868 jako "All England Croquet Club", jest od 1877 roku organizatorem wielkoszlemowego tenisowego turnieju Wimbledonu ("The Championships").
Początkowo klub zrzeszał jedynie graczy krokieta. W 1875 roku do działalności klubu włączony został także tenis, a w 1877 nazwa uległa ewolucji do postaci „The All England Croquet and Lawn Tennis Club”. Błyskawiczny rozwój dyscypliny oraz fakt, że stała się ona główną areną działalności towarzystwa, spowodował w 1882 roku usunięcie słowa „krokiet” z jego nazwy. W 1889 roku nie grano już w krokieta, lecz przywrócono go w nazwie. W 1899 ustalono ostateczną i obowiązującą nazwę – „The All England Lawn Tennis and Croquet Club”.
W 1922 roku lokalizacja turnieju wimbledońskiego uległa zmianie – został on przeniesiony z Worple Road na Church Road w obrębie tej samej dzielnicy. Za budowę głównego kortu odpowiedzialny był Stanley Peach. Pierwszy mecz na nowym obiekcie rozegrany został 26 czerwca 1922.
AELTCC to obecnie wciąż prężnie działający klub tenisowy, zrzeszający około 375 pełnoprawnych członków, 100 zawodników aktywnie grających i wielu członków honorowych włączając w to zwycięzców Wimbledonu. Jest opiekunem Wimbledon Lawn Tennis Museum. Od 2008 roku dostępne jest także własne pełnowymiarowe boisko do krokieta.
Na infrastrukturę klubu składa się 18 kortów tenisowych, na których rozgrywane są zawody tenisowe, oraz 22 korty treningowe, wszystkie posiadające nawierzchnię trawiastą. Oprócz tego dostępne jest też 8 kortów o nawierzchni ceglanej i 5 kortów w hali.
W skład kompleksu wchodzi też słynny Centre Court, na którym zwyczajowo rozgrywa się finały gry pojedynczej i podwójnej turnieju wimbledońskiego. Główny stadion klubu po przebudowie zakończonej w kwietniu 2009 roku, mieści 15 tys. widzów. Wyposażono go także w zasuwany dach, pozwalający na grę po zmroku i podczas opadów deszczu. Drugim pod względem wielkości obiektem klubu jest Court 1, zbudowany w 1997 roku, mieszczący ok. 11,5 tys. widzów. Kort ten bywa często miejscem spotkań w Pucharze Davisa (kort centralny zarezerwowany jest wyłącznie na rozgrywki turnieju Wielkiego Szlema). W 2016 opublikowano zmiany jakie mają zajść na Court 1, w ramach których za kwotę 70 mln £ ma powstać do 2019 rozsuwany dach, a liczba miejsc siedzących powiększona o 900, do 12 400. Prace rozpoczęły się po zakończeniu edycji Wimbledonu 2017.
W 2012 roku na trawiastych kortach klubu odbył się turniej tenisowy w ramach Igrzysk Olimpijskich w Londynie.

</doc>
<doc id="693352" url="https://pl.wikipedia.org/wiki?curid=693352" title="Metody historyczne">
Metody historyczne

Metoda historyczna – sposób działania badacza historii, który prowadzi do ustalenia faktu historycznego. W szerszym znaczeniu pojęcie metody historycznej zawiera następujące komponenty: teoretyczne idee i zasady, które określają kierunek badań naukowych danego zjawiska historycznego z uwzględnieniem ich specyfiki i charakteru wyznaczonych celów, a także normy i zasady badań naukowych oraz procedury i techniki pracy ze źródłem historycznym. W węższym rozumowaniu metoda historyczna określa zasady, procedury i techniki pracy badawczej historyka.
Metody ustalania faktów.
Ustalanie faktów historycznych jest trzecim etapem pracy historyka w procesie badania źródła historycznego – po dekodowaniu źródła i jego krytyce. Na tym etapie następuje przekształcenie informacji źródłowej, co do której stwierdzono jej autentyczność i wiarygodność, w twierdzenie o fakcie historycznym.
W tradycyjnym rozumowaniu dedukcja jest metodą, polegającą na wyciąganiu wniosków na podstawie wiedzy pozaźródłowej, indukcja to wyciąganie wniosków na podstawie źródła. Metoda dedukcyjna charakteryzuje się tym, że twierdzenie o faktach uzyskuje się pośrednio, a wyciągnięte w ten sposób wnioski są prawdopodobne (istnieje prawdopodobieństwo, że są zawodne). Metoda indukcyjna dotyczy ustalania faktów bezpośrednio na podstawie źródła, natomiast pozyskane wnioski tą metodą wnioski względnie charakteryzują się pewnością.
Z metodą bezpośrednią historyk ma do czynienia, gdy ustala fakt historyczny w oparciu o informacje o tym fakcie w źródle. Stawianie hipotezy (dekodowanie) i jej uzasadnienie (odwołanie się do wiarygodności i autentyczności źródła oraz korzystanie z wiedzy pozaźródłowej) stanowią całość. W niektórych przypadkach fakt, ustalony na podstawie jednego źródła, należy skonfrontować z poświadczeniem tego samego faktu w innym, niezależnym, źródle. Dzieje się tak, gdy:
Metoda pośrednia polega na ustalaniu faktów o informacje pośrednie, czyli takie, które pochodzą ze źródła i spoza źródła. Jeśli pochodzą ze źródła, to ustalanie faktu historycznego przebiega na podstawie przesłanek, które dotyczą faktu. W przypadku określenia faktu na podstawie informacji niepochodzących ze źródła historyk opiera się o wiedzę pozaźródłową (naukową i potoczną).
Metoda filologiczna (lub leksykalna) polega na:
W pracy badawczej historyka metoda geograficzna (lub przestrzenna) jest stosowana często. Istnieją dwie odmiany tej metody:
Niekiedy można uznać posługiwanie się metodą przestrzenną przez historyka wtedy, gdy w swoich pracach kładzie nacisk na czynniki geograficzne.
Metoda genealogiczna bywa stosowana w przypadkach, gdy podczas ustalania faktu, o którym brak jawnej informacji w źródle, korzysta się dodatkowo z dorobku genealogii. Najczęściej podczas stosowania tej metody chodzi o to, aby wydobyć ze źródła ukrytą informację.
Metoda porównawcza należy do najbardziej potrzebnych instrumentów w pracy historyka. Wykorzystywana jest do:
Metoda retrogresywna wykorzystywana jest wówczas, gdy wiadomo, że na danym obszarze w pewnym momencie nastąpił zanik jakiegoś zjawiska, ale można domniemywać, że źródła z wcześniejszego okresu poniekąd obrazują przynajmniej częściowo to zjawisko. Tak dzieje się, na przykład, podczas stagnacji, które następują w osadnictwie lub gospodarce.
Przeciwstawieniem metody retrogresywnej jest metoda progresywna, podczas stosowania której historyk opiera się na źródłach z danego okresu, a nie na późniejszych.
Metoda "argumentum ex silentio" jest odmianą pośredniego ustalania faktów, gdy historyk stwierdza fakt historyczny niepoświadczony w źródle w oparciu o następujące dwa schematy następujących przesłanek:

</doc>
<doc id="693356" url="https://pl.wikipedia.org/wiki?curid=693356" title="Synagoga w Tarnowie">
Synagoga w Tarnowie

Synagoga w Tarnowie – synagoga znajdująca się w Tarnowie, na pierwszym piętrze kamienicy przy ulicy Eliasza Goldhammera 1. Była ostatnią czynną synagogą w mieście.
Historia.
Synagoga została założona w na początku lat 60. XX wieku w mieszkaniu Abrahama Ladnera. Jej wyposażenie zostało przeniesione z domu modlitwy mieszczącego się w dawnym hotelu Soldingera przy ulicy Goldhammera 3.
W latach 80. w synagodze zawieszono regularne nabożeństwa, ze względu na brak minjanu. Po nagłej śmierci Abrahama Ladnera w 1993 roku synagoga została zlikwidowana. Jej sprzęt liturgiczny przewieziono do Gminy Wyznaniowej Żydowskiej w Krakowie, a drewniany Aron ha-kodesz, bimę, pulpit kantora, dwie ławy oraz bogaty księgozbiór trafiły do Muzeum Okręgowego w Tarnowie.

</doc>
<doc id="693359" url="https://pl.wikipedia.org/wiki?curid=693359" title="Owca dzika">
Owca dzika

Owca dzika, argali, argal ("Ovis ammon") – gatunek ssaka parzystokopytnego z rodziny wołowatych (Bovidae). Występuje w Azji Środkowej w kilku podgatunkach. Gatunek bliski zagrożenia wyginięciem. Największa dzikożyjąca owca świata. Posiadaczka największych rogów spośród wszystkich dzikich owiec. 
Taksonomia.
Po raz pierwszy owcę dziką opisał Karol Linneusz w 1758, nadając jej nazwę "Capra ammon". Pierwszym człowiekiem z Zachodu, który opisał owcę dziką, był Marco Polo. Napotkał on owce pamirskie ("O. ammon polii") w XIII wieku podczas przemierzania Pamiru. Zwą się one również owcami Marco Polo, zarówno po angielsku, jak i po polsku. Współcześnie gatunek umieszcza się w rodzaju "Ovis". Wyróżnia się 9 podgatunków, jednak systematyka tego gatunku jest niejasna. Wyróżnia się następujące podgatunki:
Anglojęzyczna i dawna polska nazwa gatunku "argali" pochodzi od mongolskiego słowa określającego barana. Epitet gatunkowy "ammon" nawiązuje do egipskiego boga Amona (Ammona), przedstawianego niekiedy jako człowieka o głowie barana.
Morfologia.
Długość ciała wynosi 120–200 cm, wysokość w kłębie 90–120 cm, długość ogona około 14 cm, masa ciała 65–180 kg. Między reprezentantami poszczególnych podgatunków występują różnice w wielkości ciała oraz długości i masywności rogów. Umaszczenie jest zmienne, sierść ma kolor od jasnopłowego po ciemny szarobrązowy. U niektórych osobników, zwłaszcza starszych, miejscami rosną również włosy białe. Spód ciała jest białawy, od reszty pokrywy włosowej oddzielony ciemniejszym paskiem biegnącym wzdłuż boków. Przód głowy odznacza się jaśniejszym umaszczeniem. Na zadzie obecna jest biała plama o formie bardzo zmiennej w zależności od podgatunku. U samców rosną dwa okazałe skręcone rogi, wzdłuż spirali osiągające do 190 cm (u owiec pamirskich). Samice również mają rogi, jednak znacznie mniejsze, rzadko przekraczające 30 cm.
Zasięg występowania.
Zasięg występowania owcy dzikiej obejmuje obszar od północno-wschodniego Afganistanu, Chin (Gansu, Mongolia Wewnętrzna, Qinghai, prawdopodobnie zachodni Syczuan), Tybet i Sinciang), północne Indie (Ladakh, Sikkim i dolina Spiti), wschodni Kazachstan, wschodni Kirgistan, Mongolia, północny Nepal (w pobliżu granicy chińskiej), skrajnie północna część Pakistanu, część Rosji (Tuwa, Republika Ałtaju), wschodni Uzbekistan i wschodni Tadżykistan. Według stanu wiedzy z 2008 brak współczesnych stwierdzeń z Bhutanu.
Ekologia i zachowanie.
Środowiskiem życia owcy dzikiej są góry, doliny na stepach i tereny skaliste. W południowo-wschodniej części zasięgu pojawiają się też na terenach pustynnych. Są wrażliwe na głęboki śnieg, zwłaszcza jeśli ogranicza im zdolności żerowania. Nierzadko zimą schodzą z wysokich gór. Na terenach położonych na niższych wysokościach, na przykład na pustyni Gobi, obecne są cały rok. Większość owiec dzikich żyje na wysokości 3000–5500 m n.p.m., często w zimie schodząc niżej, zwłaszcza gdy wysokość pokrywy śnieżnej wynosi ponad kilka centymetrów Ogółem odnotowywane były na wysokości 1300–6100 m n.p.m. Unikają terenów zadrzewionych z wyjątkiem obszaru Kazachstanu, gdzie zamieszkują lasy z powodu zaniku dogodnych środowisk. Wśród dzikich owiec zamieszkują środowiska o najbardziej skrajnych warunkach. Preferują obszary o łagodnym nachyleniu, jedynie samice w okresie wykotów przenoszą się w bardziej strome tereny. Owce dzikie żerują na trawach, turzycach, roślinach zielnych i porostach. Regularnie piją z odsłoniętych potoków i rzek. W miejscach współwystępowania z nahurami górskimi ("Pseudois nayaur") owce dzikie zajmują bardziej trawiaste obszary, podczas gdy nahury wybierają te zdominowane przez cibory. Są zwierzętami stadnymi, żyją w grupach liczących od 2 do 150 osobników. Poza sezonem rozrodczym owce dzikie żyją w stadach pogrupowanych według płci. Donoszeniu o średnim zagęszczeniu 1,0–1,2 osobnika na km². Ich głównymi drapieżnikami są wilki szare ("Canis lupus"), ponadto polują na nie irbisy śnieżne ("Panthera uncia") i lamparty plamiste ("Panthera pardus").
Ciąża trwa około 160 dni. Rodzi się jedno jagnię; w literaturze istnieją wzmianki o bliźniakach, jednak słabo udokumentowane. Matka na czas porodu oddala się od grupy i zostaje sama z młodym na kilka dni. Młode przestają pić mleko w wieku 4 miesięcy. Samice osiągają dojrzałość płciową po 2 latach życia, samce – po 5. Długość życia owiec dzikich to 10–13 lat.
Status i zagrożenia.
IUCN w 2008 sklasyfikowało owcę dziką jako gatunek bliski zagrożenia wyginięciem (NT, Near Threatened). Zagraża im nadmierny odłów i kłusownictwo celem pozyskania mięsa, wypieranie przez bydło i przenoszenie przez nie chorób oraz utrata środowiska życia. Zakręcone rogi samców są wysoce pożądane przez myśliwych. Owce dzikie wydają się być niezwykle wrażliwe na niepokojenie przez człowieka. Zagrożenia niewiele różnią się między poszczególnymi populacjami, mimo że różnią się środowiska życia.

</doc>
<doc id="693364" url="https://pl.wikipedia.org/wiki?curid=693364" title="Ubuntu (filozofia)">
Ubuntu (filozofia)

Ubuntu (wymowa zulu i xhosa: []) – subsaharyjska afrykańska i system etyczny skupiający się na relacjach międzyludzkich i pomocy bliźniemu. Słowo "ubuntu" ma swoje korzenie w południowoafrykańskich językach bantu. Ubuntu uważa się za tradycyjną afrykańską koncepcję.
Znaczenie.
Jest wiele możliwych tłumaczeń "ubuntu" na język polski:
Główną zasadą filozofii "ubuntu" jest "wiara w uniwersalną więź łączącą całą ludzkość".

</doc>
<doc id="693365" url="https://pl.wikipedia.org/wiki?curid=693365" title="Bob Metcalfe">
Bob Metcalfe



</doc>
<doc id="693366" url="https://pl.wikipedia.org/wiki?curid=693366" title="Martyna z Rzymu">
Martyna z Rzymu

Święta Martyna z Rzymu (zm. 30 stycznia 226 lub 230 w Rzymie) – domniemana męczennica chrześcijańska, święta Kościoła katolickiego i prawosławnego. Jej autentyczność jest współcześnie kwestionowana.
Legenda.
Według legendy była bogatą sierotą. Opiekowała się biednymi i ubogimi. Podczas panowania Aleksandra Sewera została zatrzymana. Ponieważ nie zgodziła się oddać czci pogańskim bóstwom, rzucono ją lwu na pożarcie, ale ponieważ zwierzę nie pożarło jej, rzucono ją w ogień, a następnie ścięto.
Jedynym źródłem mówiącym o Martynie jest późna legenda, która powstała na podstawie "passiones" św. Tacjany i św. Pryski (). W XII wieku legenda obrosła w nowe elementy i tak Święta Martyna miałaby być żoną Hadriana, a wraz z nią śmiercią męczeńską zginęli Konkordiusz i Epifaniusz.
W 1634 roku dokonano inwencji relikwii Martyny w krypcie kościoła św. Łukasza i św. Martyny na Forum Romanum ( "SS. Luca e Martina"). Jej czaszkę otrzymał klasztor przy Via Alessandrina, a papież Urban VIII ułożył hymny ku czci Świętej Martyny i ogłosił ją patronką Rzymu. Martyna z Rzymu jest również patronką matek karmiących piersią.
W XX wieku Paweł VI usunął ją z kalendarza liturgicznego, ponieważ o życiu tej legendarnej męczennicy nie wiadomo nic pewnego. Jej kult został wówczas ograniczony do rzymskiego kościoła świętych Łukasza i Martyny.
Wspomnienie liturgiczne w Kościele katolickim obchodzone jest 30 stycznia.
Wyznawcy prawosławia wspominają męczennicę 30 stycznia/12 lutego, tj. 12 lutego według kalendarza gregoriańskiego.
Bibliografia.
Źródła internetowe:

</doc>
<doc id="693371" url="https://pl.wikipedia.org/wiki?curid=693371" title="Kolestyramina">
Kolestyramina

Kolestyramina, cholestyramina – organiczny związek chemiczny, lek z grupy żywic jonowymiennych wiążący kwasy żółciowe w przewodzie pokarmowym i powodujący ich zwiększone wydalanie z kałem. W ten sposób powoduje obniżenie poziomu cholesterolu we krwi (jest on zużywany do produkcji nowych kwasów żółciowych).

</doc>
<doc id="693379" url="https://pl.wikipedia.org/wiki?curid=693379" title="Planck (krater księżycowy)">
Planck (krater księżycowy)

Planck – bardzo duży krater uderzeniowy znajdujący się na niewidocznej z Ziemi stronie Księżyca. Znajduje się na zachód od krateru Poincaré, o podobnych rozmiarach co Planck. Obie formacje są większe niż krater Deslandres, który jest największym kraterem na widocznej stronie Księżyca. Na południowo-wschodniej krawędzi znajduje się krater Prandtl.
Jak wiele księżycowych formacji o takich rozmiarach, zewnętrzny pierścień jest zniszczony przez późniejsze uderzenia, pozostawiając krąg wzniesień i mniejszych kraterów. Na zachodniej ścianie znajduje się dolina Vallis Planck ciągnąca się aż do wschodniej ściany krateru Schrödinger. Dolina ma długość około 451 km.
Najbardziej widoczna we wnętrzu krateru Planck jest formacja mniejszych kraterów w północnej połowie składająca się z kraterów "Planck W", "Planck Y", "Planck Z", "Planck B", i "Planck A". Wnętrze "Planck Y" jest niemal w całości zalane przez lawę, pozostawiając jedynie ledwo widoczny pierścień. Podobnie "Planck Z" został zalany, ale jego brzeg jest nieco bardziej widoczny. Części pozostałego wnętrza Plancka są równe i gładkie w porównaniu z okolicznym terenem. Tak jest szczególnie wzdłuż łuku północnej wewnętrznej ściany. Południowa połowa krateru jest nieco bardziej nieregularna, pomimo że wciąż miejscami są tam równiny.

</doc>
<doc id="693381" url="https://pl.wikipedia.org/wiki?curid=693381" title="Lacaille 8760">
Lacaille 8760

Lacaille 8760 (AX Microscopii) – gwiazda w gwiazdozbiorze Mikroskopu. Jest ona oddalona od Słońca o 12,95 roku świetlnego i należy do najbliższych gwiazd.
Charakterystyka obserwacyjna.
Jest to najjaśniejszy czerwony karzeł na ziemskim niebie, jego obserwowana wielkość gwiazdowa to 6,67m; nie jest widoczny nieuzbrojonym okiem.
Gwiazda ta została zaobserwowana po raz pierwszy przez Nicolasa-Louisa de Lacaille’a, stąd jej oznaczenie Lacaille 8760. Z katalogu wyróżniał ją duży ruch własny, sugerujący niewielką odległość od Słońca.
W 1979 roku irlandzki astronom Patrick Byrne odkrył, iż jest to gwiazda zmienna rozbłyskowa. Jej pojaśnienia są najsilniej obserwowane w ultrafiolecie. Występują one nie częściej niż raz na dobę, a ich amplituda wynosi nie więcej niż 0,1m. Po tym odkryciu nadano jej nowe oznaczenie, zgodnie z zasadami obowiązującymi dla gwiazd zmiennych – AX Microscopii.
Charakterystyka fizyczna.
Lacaille 8760 jest czerwonym karłem; należy do typu widmowego M0,0 V. Ma temperaturę ok. 4100 K, a jej jasność w zakresie widzialnym to zaledwie ok. 2,8–3,5% jasności Słońca. Masa tej gwiazdy to około 60% masy Słońca, ma ona promień równy około 52% promienia Słońca.
Ze względu na małą jasność, ekosfera wokół Lacaille 8760 rozciąga się od 0,208 do 0,444 au. Obecnie nie są znane planety okrążające tę gwiazdę.

</doc>
<doc id="693384" url="https://pl.wikipedia.org/wiki?curid=693384" title="AX Microscopii">
AX Microscopii



</doc>
<doc id="693390" url="https://pl.wikipedia.org/wiki?curid=693390" title="Kępa Chwałowska">
Kępa Chwałowska

Kępa Chwałowska – wieś w Polsce położona w województwie świętokrzyskim, w powiecie sandomierskim, w gminie Dwikozy nad Wisłą.
W latach 1975–199806 miejscowość administracyjnie należała do województwa tarnobrzeskiego.
Podczas powodzi w czerwcu 2010 pękł wał na Wiśle w miejscowości Winiary. W wyniku tego zdarzenia Kępa Chwałowska została zalana.

</doc>
<doc id="693391" url="https://pl.wikipedia.org/wiki?curid=693391" title="Michael Somare">
Michael Somare

Michael Somare (ur. 9 kwietnia 1936 w Rabaul, zm. 25 lutego 2021 w Port Moresby) – papuaski polityk, czterokrotny premier Papui-Nowej Gwinei; urząd zajmował od czasu uzyskania przez kraj niepodległości w 1975 do 1980, a następnie w latach 1982–1985, 2002 –2010 oraz w 2011. Lider Sojuszu Narodowego ("National Alliance").
Młodość i edukacja.
Był synem Ludwiga Somare Sany i Kambe Somare. Jego ojciec od 1922 do 1947 był policjantem, dochodząc do rangi sierżanta oraz założycielem fundacji, organizującej drobną przedsiębiorczość i mały biznes. Miał cztery żony i sześcioro dzieci, spośród których Michael był najstarszy.
Michael Somare urodził się w 1936 w Rabaul w prowincji Nowa Brytania Wschodnia, gdzie jego ojciec pełnił w tym czasie służbę. Wychowywał się i dorastał w rodzinnej miejscowości Karau w prowincji Sepik Wschodni. Edukację rozpoczynał w czasie II wojny światowej w szkole podstawowej w Karau, prowadzonej przez Japończyków, w której nauczył się czytać, pisać i liczyć po japońsku. Jego ojciec w czasie wojny przebywał z dala od rodziny i ukrywał się w Rabaul.
Po wojnie, od 1946 uczęszczał do "Boram Primary School", a następnie do "Sogeri High School", którą ukończył w 1957 z certyfikatem australijskiego stanu Wiktoria, upoważniającym do nauczania. Od 1957 pracował jako nauczyciel w szkole podstawowej i średniej. W latach 1962-1963 odbył kolejny kurs w "Sogeri High School". W 1965 rozpoczął naukę w "Administrative College" w Port Moresby.
Na początku lat 60. XX w. rozpoczął pracę w radiu w Wewak jako dziennikarz. Jednak z powodu konfliktów z przełożonymi, tyczącego się jego kontrowersyjnych komentarzy politycznych, został w późniejszym czasie przeniesiony do administracji radia.
Kariera polityczna.
W 1968 opuścił całkowicie rozgłośnię, by wziąć udział w wyborach do Izby Zgromadzenia (parlament) jako członek Partii Pangu, której rok wcześniej był jednym z założycieli. Somare razem z 8 innymi członkami partii, uzyskał elekcję do parlamentu. Odmówił wejścia w skład koalicji rządzącej i został pierwszym oficjalnym liderem opozycji.
W wyborach w 1972 ponownie dostał się do parlamentu. Partia Pangu weszła wówczas w koalicję z Partią Ludowego Postępu Juliusa Chana, a Somare objął tekę ministra finansów wewnętrznych. W 1973 objął stanowisko szefa ministrów Papui-Nowej Gwinei, kiedy terytorium to otrzymało od Australii prawo do samorządności. Somare odegrał kluczową rolę w 1975, w trakcie uzyskiwania niepodległości przez Papuę-Nową Gwineę od Australii i przyjmowania nowej konstytucji. 16 września 1975 objął również nowo powstałe stanowisko premiera.
Na stanowisku tym pozostał do 11 marca 1980, kiedy parlament przegłosował przeciw niemu wotum nieufności. Od 1980 do 1982 był liderem opozycji. Na stanowisko szefa rządu po raz drugi powrócił 2 sierpnia 1982, piastując je do 21 listopada 1985. Następnie przez dwa lata pozostawał liderem opozycji, do czasu kiedy został zastąpiony na stanowisku lidera Partii Pangu. W latach 1988-1992 pełnił funkcję ministra spraw zagranicznych w rządzie premiera Rabbiego Namaliu.
W pierwszej połowie lat. 90. XX w. Somare wystąpił z Partii Pangu i w 1996 stanął na czele utworzonego Sojuszu Narodowego (NA, "National Alliance"). W 2001 został ponownie liderem opozycji.
Premier po raz trzeci i czwarty.
W wyborach z czerwca 2002 Sojusz Narodowy zajął pierwsze miejsce, zdobywając 19 mandatów w 109-osobowym Parlamencie Narodowym. Michael Somare jako lider największego ugrupowania stworzył rząd koalicyjny i 5 sierpnia 2002 objął po raz trzeci stanowisko premiera.
W czasie jego rządów doszło do dwóch istotnych konfliktów między Papuą-Nową Gwineą a Australią. Pierwszy raz w marcu 2005, gdy premier Somare w porcie lotniczym Brisbane w Australii został zmuszony przez pracowników ochrony do ściągnięcia butów w czasie rutynowej kontroli. Doprowadziło to do ochłodzenia wzajemnych relacji dyplomatycznych, masowych protestów w Port Moresby oraz żądań przeprosin dla szefa rządu.
Jesienią 2006 doszło do poważniejszego sporu, kiedy to 29 września 2006 w Port Moresby został zatrzymany Julian Moti, były prokurator generalny Wysp Salomona, którego władze australijskie ścigały za wykorzystanie seksualne dzieci na Vanuatu. Mimo żądań jego ekstradycji do Australii, rząd Somare 10 października 2006 zadecydował o potajemnym przetransportowaniu go i przekazaniu władzom Wysp Salomona, co wywołało oburzenie rządu Australii i zamrożenie dwustronnych stosunków dyplomatycznych.
Michael Somare jako szef rządu poważnie zaangażował się w problem ochrony środowiska naturalnego, w tym zwłaszcza ochrony lasów tropikalnych. Z jego inicjatywy w maju 2005 powołano do życia Koalicję Państw Lasów Tropikalnych ("Coalition for Rainforest Nations"), międzyrządową organizację, której celem jest godzenie ochrony lasów z rozwojem gospodarczym. W listopadzie 2007 poparł i podpisał "Forests Now Declaration", wzywającą do ochrony lasów tropikalnych w warunkach funkcjonowania wolnego rynku.
W wyborach parlamentarnych w lipcu 2007 Sojusz Narodowy ponownie odniósł zwycięstwo, zwiększając swój stan posiadania do 30 miejsc w 109-osobowym Parlamencie Narodowym. 13 sierpnia 2007 Michael Somare, głosami 89 ze 109 parlamentarzystów, został wybrany szefem rządu na kolejną kadencję. W marcu 2008 w czasie jubileuszu 40-lecia kariery politycznej i następnie we wrześniu 2008, Somare zapowiedział swoje przyszłe odejście z polityki i przekazanie władzy młodszemu pokoleniu.
13 grudnia 2010 ustąpił ze stanowiska szefa rządu z powodu rozpoczynającego się przed specjalnie powołanym trybunałem procesu w sprawie wyjaśnienia zarzutów o niedopełnieniu obowiązków służbowych. Zarzuty dotyczyły niezłożenia wymaganych oświadczeń finansowych w latach 90. XX wieku. Somare zaprzeczył stawianym mu zarzutom. Obowiązki premiera przejął wicepremier Sam Abal.
17 stycznia 2011 powrócił jednak na stanowisko premiera po 5-tygodniowej przerwie. Jego kancelaria wyjaśniła, że rezygnacja miała charakter dobrowolny, a decyzja o powrocie do obowiązków została oparta na ekspertyzie prawnej.
24 marca 2011 trybunał uznał go winnym 13 nieprawidłowości finansowych i nakazał mu zawieszenie wykonywania obowiązków szefa rządu na czas 2 tygodni, od 4 do 18 kwietnia. 4 kwietnia 2011 jego obowiązki przejął wicepremier Sam Abal. 18 kwietnia 2011 Somare nie powrócił jednak na stanowisko premiera, decydując się na urlop z powodu problemów zdrowotnych.
Odznaczenia.
Został odznaczony następującymi odznaczeniami:

</doc>
<doc id="693393" url="https://pl.wikipedia.org/wiki?curid=693393" title="Otwarta ramka odczytu">
Otwarta ramka odczytu

Otwarta ramka odczytu lub ORF (z ang. "Open Reading Frame") – część sekwencji nukleotydów między kodonem START (AUG) a kodonem STOP, włącznie z odcinkami niekodującymi. Jest odcinkiem DNA, który nie zawiera kodonu terminacyjnego przed utworzeniem kompletnego polipeptydu, czyli potencjalnie może ulec translacji na białko.
ORF-y odnajduje się zwykle podczas przeczesywania sekwencji DNA przy poszukiwaniu potencjalnych genów. Dla różnych organizmów, z powodu różnorodności sekwencji 'START', istnieją zatem różne ORF-y. Typowy algorytm poszukiwania ORF uwzględni zatem genom danego organizmu (łącznie z możliwymi jego odmianami) i wyszuka wszelkie możliwe ORF (z czego nie wszystkie muszą być prawidłowe).
W rzeczywistości obecność ORF, szczególnie długiego, jest zazwyczaj dowodem na obecność genu, gdzieś w okolicznej sekwencji. W takim wypadku ORF jest częścią sekwencji kodującej, podlegającej translacji przez rybosomy. Jednak można spotkać także ORF-y niebędące częścią genu – zazwyczaj są one krótkie i kończą się zaledwie po kilku kodonach.
Po sekwencjonowaniu genu jest bardzo ważne, żeby wyznaczyć jego ORF. Dla organizmów z dwuniciowym DNA jego sekwencja może być odczytana na sześć różnych sposobów – trzy na nici wiodącej i trzy na nici opóźnionej. Zazwyczaj najdłuższa sekwencja, nie przerwana kodonem 'STOP' w obrębie genu, jest jego ORF-em. Jakkolwiek sprawdza się to dla prokariontów, u eukariontów sprawa komplikuje się, gdyż ich geny zawierają długie sekwencje niekodujące – introny. ORF dla takich genów odnajduje się badając zazwyczaj mRNA będące ich produktem.

</doc>
<doc id="693394" url="https://pl.wikipedia.org/wiki?curid=693394" title="Messier 108">
Messier 108

Messier 108 (również M108 lub NGC 3556) – galaktyka spiralna znajdująca się w gwiazdozbiorze Wielkiej Niedźwiedzicy. Niektóre źródła klasyfikują ją jako spiralną z poprzeczką.
Odkrycie.
Odkrył ją 19 lutego 1781 roku Pierre Méchain (3 dni po M97). M108 i M109 najprawdopodobniej obserwował również Charles Messier podczas obliczania pozycji M97 (24 marca 1781), jednak najwidoczniej nie miał on okazji, aby zbadać ich położenie. Galaktyka znalazła się we wstępnej wersji jego katalogu pod numerem 98 (bez określenia pozycji). Najprawdopodobniej Messier zmierzył dokładną pozycję M108 w późniejszym czasie i dodał ją do własnej kopii katalogu.
Oba obiekty (M108 i M109) są wspomniane w liście Méchaina z 6 maja 1783. Potwierdzałoby to, że chciał, aby dodano je w późniejszej wersji. Ostatecznie M108 dodał do katalogu Messiera Owen Gingerich w 1953.
Ponieważ odkrycie nie zostało opublikowane, William Herschel niezależnie odkrył M108 17 kwietnia 1789 roku i skatalogował jako H V.46.
Charakterystyka.
Dysk galaktyki jest gęsty, można w nim zaobserwować kilka obszarów H II i młodych gromad gwiazd wyróżniających się na chaotycznym tle. Przyjmuje się, że M108 znajduje się w odległości około 45 milionów lat świetlnych od Ziemi i oddala się z prędkością 772 km/s. Messier 108 należy do grupy galaktyk M109.
Do tej pory w M108 zaobserwowano jedną supernową – SN 1969B. Należała do typu II, osiągnęła jasność 13,9 (23 stycznia 1969).

</doc>
<doc id="693396" url="https://pl.wikipedia.org/wiki?curid=693396" title="Hans von Chiari">
Hans von Chiari

Hans von Chiari (ur. 4 września 1851 w Wiedniu, zm. w maju 1916 w Strasburgu) – austriacki lekarz patolog, syn ginekologa Johanna Chiariego (1817-1854) i brat Ottokara Chiariego. 
Studiował medycynę w Wiedniu, gdzie w latach 1874-1875 był asystentem Karla von Rokitansky'ego. W 1878 roku uzyskał habilitację z patomorfologii i rozpoczął pracę zawodową w Pradze. Był tam m.in. nadzorcą muzeum patologiczno-anatomicznego. W 1906 przeniósł się do Strasburga gdzie przebywał aż do śmierci w 1916 roku.
Jest autorem ponad 170 prac z dziedziny anatomii patologicznej.
Jego nazwiskiem została nazwana wada móżdżku – zespół Arnolda-Chiariego (wraz z innym patologiem Juliusem Arnoldem, oraz zakrzepica żył wątrobowych – zespół Budda-Chiariego, wraz z George'em Buddem.

</doc>
<doc id="693397" url="https://pl.wikipedia.org/wiki?curid=693397" title="Upojenie patologiczne">
Upojenie patologiczne

Upojenie patologiczne ("upicie patologiczne") - przemijający stan psychozy połączonej z agresją, nagłym brutalnym wyładowaniem ruchowym oraz niepamięcią całkowitą lub częściową. Upojenie patologiczne może występować u ludzi z zaburzeniami osobowości, zaburzeniami psychicznymi lub w wyniku interakcji alkoholu z innymi środkami psychoaktywnymi.

</doc>
<doc id="693398" url="https://pl.wikipedia.org/wiki?curid=693398" title="Hans Chiari">
Hans Chiari



</doc>
<doc id="693403" url="https://pl.wikipedia.org/wiki?curid=693403" title="Bitwa pod Chobrakhitt">
Bitwa pod Chobrakhitt

Bitwa pod Chobrakhitt – starcie zbrojne, które miało miejsce 13 lipca 1798 roku. W bitwie starły się francuskie oddziały dowodzone przez Napoleona Bonaparte z konnicą mamelucką.
Na początku lipca wojska francuskie zdobyły Aleksandrię. Kontynuując podbój Egiptu armia wyruszyła w stronę Kairu, przez pustynię. Dywizja gen. Desaix (4600 piechoty, 160 konnych), nękana przez upał dotarła z Aleksandrii 6 lipca do ustalonego postoju na trasie do stolicy Egiptu, Damanhur. 7 oraz 8 lipca do Damanhur dotarła pozostała część armii. Francuzi podczas postoju dowiedzieli się o wzmożonej aktywności mameluków na trasie do Kairu.
Od 9 lipca dochodziło do pierwszych starć. Mamelucy zabijali każdego Francuza, który odszedł od trzonu armii na odległość nawet 100 metrów! 10 lipca do przedniej straży mameluków obserwującej marsz Francuzów dotarły 800-osobowe posiłki dowodzone przez Muhammada el-Elfiego. W tym dniu doszło do pierwszej, odpartej szarży mameluckiej (zginęło w niej 40 konnych). Należy również wspomnieć, że styl walki mameluków przypominał styl w jakim w XIII wieku zostały odparte wojska Ludwika IX podczas krucjaty. Sposób prowadzenia walki w Egipcie niewiele się zmienił, w przeciwieństwie do Europy. Francuzi zaskoczyli mameluków działami oraz bronią palną.
Kolejnym przystankiem dla armii była Rosetta. Rano 13 lipca siły francuskie doniosły, iż w pobliskiej wsi Chobrakhitt stacjonuje 4000 mameluków. Wieś leżała nad Nilem, którym płynęło zaopatrzenie dla francuskiej armii (15 jednostek z ryżem i zbożem). W międzyczasie na rzece pojawiła się flota francuska, która miała wspierać piechotę ogniem. Jednakże wiatr pokrzyżował szyki Bonapartemu, ponieważ uniemożliwiał skuteczne manewrowanie. Flota francuska wyprzedziła piechotę o 5 mil. Wykorzystali to marynarze mameluccy, którzy zaczęli ostrzeliwać statki wroga posyłając kilka na dno. Generał Andreossy nakazał wyładowanie całego sprzętu i całą piechotę na brzeg widząc, iż mamelucy lepiej obeznani z żeglugą na rzece przeważają. Gdy przyszły posiłki francuskie osłaniające schodzących marynarzy odbito utracone statki i wyładowano cały ekwipunek na brzeg oczekując nadejścia sił głównych.
O 9:00 dotarła armia Napoleona. Do szarży ruszyło 1200 mameluków, którzy byli ciągle ostrzeliwani przez 5 dywizji francuskich. Mamelucy nie mogli uformować szyków, gdyż przez cały czas znajdowali się pod ostrzałem. Do natarcia ruszyli Francuzi spychając mameluków ze wsi na pustynię. Ostatnia desperacka szarża mamelucka przyniosła śmierć konnych. Podczas bitwy zginęło około 400 mameluków oraz 75 Francuzów. Mamelucy oraz Francuzi po raz pierwszy zetknęli się w poważnym boju. Ci pierwsi byli zaskoczeni swoimi stratami, ci drudzy słabością przeciwnika. Europejska przewaga techniczna oraz strategiczna była miażdżąca.
Wojska Napoleona pomaszerowały w stronę Kairu gdzie doszło do bitwy pod piramidami.

</doc>
<doc id="693405" url="https://pl.wikipedia.org/wiki?curid=693405" title="ORF">
ORF



</doc>
<doc id="693406" url="https://pl.wikipedia.org/wiki?curid=693406" title="Kruger 60">
Kruger 60

Kruger 60 – gwiazda znajdująca się w gwiazdozbiorze Cefeusza w odległości 13 lat świetlnych od Słońca.
Nazwa.
Gwiazda nie ma indywidualnej nazwy własnej, oznaczenie Kruger 60 odnosi się do tego, że w 1873 roku niemiecki astronom Adalbert Krueger zaobserwował ją i umieścił w swoim katalogu. Słabszy z dwóch składników jest gwiazdą rozbłyskową i nosi oznaczenie gwiazdy zmiennej DO Cephei.
Charakterystyka.
Jest to gwiazda podwójna niewidoczna gołym okiem, którą tworzą dwa czerwone karły, gwiazdy typu widmowego M. Jaśniejsza gwiazda ma masę równą 0,27 masy Słońca i promień równy 0,35 promienia Słońca, słabszy składnik ma masę ok. 0,18 i promień 0,24 .
Gwiazda ma wielu towarzyszy optycznych, ale obserwacje wskazują, że są to niezwiązane obiekty tła.
Gwiazdy okrążają wspólny środek masy w okresie 44,6 roku, po orbitach o mimośrodzie 0,41.
Kometa międzygwiezdna.
Obliczenia wskazują, że milion lat temu kometa międzygwiezdna 2I/Borisov przeszła w niewielkiej odległości od tej gwiazdy podwójnej, nominalnie 1,74 parseka, z bardzo małą prędkością względną wyznaczoną na 3,43 km/s. To sprawia, że ten system gwiezdny jest dobrym kandydatem na miejsce pochodzenia tego obiektu. Wraz z dalszymi obserwacjami komety, która w 2019 roku zbliżyła się do Słońca, poprawi się dokładność wyznaczenia jej orbity i będzie można precyzyjniej scharakteryzować jej zbliżenie do gwiazdy Kruger 60.

</doc>
<doc id="693410" url="https://pl.wikipedia.org/wiki?curid=693410" title="Lindbergh (krater księżycowy)">
Lindbergh (krater księżycowy)

Lindbergh – mały krater na Księżycu, który jest umiejscowiony w zachodniej części Mare Fecunditatis. Leży na zachód od zalanego krateru Bilharz i północny wschód od krateru Ibn Battuta. Lindbergh wcześniej był określany "Messier G" zanim Międzynarodowa Unia Astronomiczna nadała mu obecną nazwę. Niezwykła formacja krateru Messier znajduje się 150 km na północny zachód.
Jest to pojedynczy krater, który jest otoczony przez księżycowe morze. Krater jest kolisty a jego wnętrze przypomina kształt miski. Wewnętrzne ściany opadają łagodnie w dół do wnętrza i nie posiadają szczególnych cech.

</doc>
<doc id="693413" url="https://pl.wikipedia.org/wiki?curid=693413" title="Kultura lewaluaska">
Kultura lewaluaska

Kultura lewaluaska – kultura archeologiczna, której nazwa pochodzi od stanowiska w Levallois na przedmieściach Paryża. Obejmowała tereny północnej Francji oraz południowej Anglii. W kulturze tej upowszechnia się umiejętność kształtowania formy odłupków, odbijanych od specjalnie przygotowanych rdzeni. Polegała na wcześniejszym przygotowaniu koncentrycznymi odbiciami przyszłej odłupni rdzenia, od której oddzielano następnie odłupki pożądanego kształtu, np. trójkątne zwane ostrzami, ewentualnie prostokątne, zwane wiórami lewaluaskimi. Jej upowszechnienie było dziełem neandertalczyków, mimo że w okresie początkowym towarzyszyła preneandertalskim formom pięściaka aszelskiego.

</doc>
<doc id="693419" url="https://pl.wikipedia.org/wiki?curid=693419" title="Analiza wędrowna i lokalna">
Analiza wędrowna i lokalna

Analiza wędrowna i lokalna – dwa równoważne sposoby opisu ruchu ciała w mechanice. Rozróżnienie to najczęściej wprowadza się w mechanice płynów, ponieważ w mechanice ciała stałego stosowana jest prawie wyłącznie analiza lokalna.
Analiza wędrowna.
Nazywana także metodą Lagrange’a. Polega na badaniu ruchu płynu na podstawie analizy ruchu wybranych punktów ciała (w mechanice płynów: elementów płynu) po ich torach. Oznacza to, że konieczne jest ustalenie chwili początkowej formula_1 i określanie wszystkich własności ciała biorąc pod uwagę położenie jego punktów w tej chwili. Dowolna wielkość opisująca ciało formula_2 (np. prędkość punktu ciała) dla określonego punktu P tego ciała jest funkcją:
gdzie: formula_4 formula_5 formula_6 – współrzędne rozpatrywanego punktu ciała P w chwili formula_7 formula_8 – aktualny czas. Oznacza to, że:
gdzie: formula_10 – funkcja opisująca współrzędną formula_10 dowolnego punktu P. Powyższą zależność można analogicznie zapisać dla współrzędnych formula_12 i formula_13
Zatem każdy punkt ciała identyfikowany jest w analizie wędrownej przez jego początkowe położenie.
Analiza lokalna.
Nazywana także metodą Eulera. Polega na badaniu ruchu ciała w wybranych punktach przestrzeni. Dowolna wielkość opisująca ciało formula_2 dla określonego punktu P tego ciała jest funkcją:
gdzie: formula_16 – współrzędne rozpatrywanego punktu ciała P w chwili formula_17
Zatem każdy punkt ciała identyfikowany jest w analizie lokalnej przez jego aktualne położenie.
Z analizą lokalną związane jest pojęcie pochodnej substancjalnej.

</doc>
<doc id="693422" url="https://pl.wikipedia.org/wiki?curid=693422" title="Niedziela na basenie w Kigali">
Niedziela na basenie w Kigali

Niedziela na basenie w Kigali (fr. "Un dimanche à la piscine à Kigali") – pierwsza powieść kanadyjskiego pisarza, Gila Courtemanche'a, po raz pierwszy opublikowana w roku 2000. W Polsce została wydana w 2005 roku.
Opis powieści.
Akcja umieszczona jest w stolicy Rwandy, Kigali. Jej tematami są miłość dojrzałego Kanadyjczyka i młodej mieszkanki Rwandy, problem AIDS i masakra ludności Tutsi przez Hutu w Rwandzie z 1994 roku. Wzorem dla postaci w tej powieści były autentyczne postaci, poznane przez autora w Kigali, z których większość zginęła.
Autor szuka dodatkowych przyczyn tego konfliktu etnicznego. Jako główne, wymienia: wpływ kolonializmu i polityki postkolonialnej, a także gospodarkę kapitalistyczną, z którą mieszkańcy Rwandy nie umieli sobie poradzić.
Nagrody.
Po opublikowaniu tej książki, Courtemanche'a porównywano do pisarzy takich, jak Albert Camus. Otrzymała m.in. Prix des Libraries du Quebec. Była nominowana do: Governor General’s Literary Award i do Roger Writers’ Trust Fiction Prize.

</doc>
<doc id="693423" url="https://pl.wikipedia.org/wiki?curid=693423" title="Maciej Gawlikowski">
Maciej Gawlikowski

Maciej Jacek Gawlikowski (ur. 6 kwietnia 1967) – działacz opozycyjny, reporter, autor filmów i książek, producent telewizyjny.
Działalność opozycyjna (do 1990).
W drugiej połowie lat 80. jeden z przywódców Konfederacji Polski Niepodległej w Małopolsce, lider Organizacji Młodzieżowej KPN. Członek Rady Politycznej KPN. Związany z KPN od 1983, członek KPN w latach 1984–1990. Od wprowadzenia stanu wojennego aktywny w opozycji młodzieży szkół średnich, m.in. współwydawał pismo „Niezależność”. Drukował „Aktualności” – pismo Regionalnej Komisji Wykonawczej Solidarności Małopolska (1983–1984), organizując w swoim domu drukarnię. Redaktor i wydawca prasy podziemnej: „Niepodległość” (od 1984), „Przegląd Krakowski” (1985), „Contra” (1986–1987), „Informator” (wydawane wspólnie przez OM KPN i Niezależne Zrzeszenie Studentów, „Detonator” (1988). Dziennikarz pisma „Czas Solidarności” (1988–1990). Represjonowany przez Służbę Bezpieczeństwa. Od maja 1982 do lipca 1990 wielokrotnie zatrzymywany. W styczniu 1984 zatrzymany, oskarżony przed Sądem dla Nieletnich o druk i kolportaż nielegalnych wydawnictw (sprawę umorzono na mocy amnestii) oraz relegowany z liceum z zakazem nauki w państwowych szkołach dziennych. Za pobicie go podczas zatrzymania prokurator pionu śledczego IPN postawił w 2010 zarzuty funkcjonariuszowi SB Edwardowi W. i skierował jego sprawę do sądu. W październiku 1985, po zatrzymaniu pod sfingowanym zarzutem, uciekł z konwoju SB, ukrywał się. Był ścigany listem gończym. Po kilku miesiącach wyszedł z ukrycia, kilka dni po ujawnieniu się został pobity przez „nieznanych sprawców”. Prokuratura oskarżyła go o samouwolnienie się, ale sprawę umorzono. Wielokrotnie karany przez Kolegia do Spraw Wykroczeń za udział w demonstracjach. W demonstracji 3 maja 1987 pobity przez cywilną bojówkę MO i SB. Rozpracowywany przez SB w ramach SOR: „Aerozol”, „Historyk”, „Ośmiornica”, „Nowy”, „Tor”, „Konspiratorzy” oraz prowadzonej przeciw niemu sprawie o kryptonimie „Desperat”. Od 1983 do 1989 roku uczestnik corocznych Marszów Szlakiem I. Kompanii Kadrowej Józefa Piłsudskiego na trasie Kraków-Kielce. Od 1984 roku ich współorganizator i członek Komendy Marszu. Po porwaniu ks. Popiełuszki uczestnik straży porządkowej przy Kościele Św. Stanisława Kostki na Żoliborzu (od 21 października do 7 listopada 1984). W początku 1985 roku uczestnik głodówki w intencji uwolnienia więźniów politycznych w kościele w Krakowie-Bieżanowie. Jeden z przywódców organizowanej przez KPN okupacji gmachu KW PZPR w Krakowie (styczeń 1990).
W 2009 odznaczony „za wybitne zasługi dla niepodległości Rzeczypospolitej Polskiej, za działalność na rzecz przemian demokratycznych” przez prezydenta Lecha Kaczyńskiego Krzyżem Kawalerskim Orderu Odrodzenia Polski. w 2017 otrzymał Krzyż Wolności i Solidarności.
Działalność dziennikarska, autorska i producencka (od 1990).
Od 1990 dziennikarz TVP. Reporter i wydawca regionalnego programu informacyjnego „Kronika Krakowska”, korespondent „Wiadomości”, „Panoramy”, „Teleekspresu” (1990–93). Reporter „Panoramy” (1992). Redaktor agencji informacyjnej SIS-Serwis (1993–94). Jeden z organizatorów, współautor i wydawca pierwszego w polskiej telewizji programu "szybkiej publicystyki" „Puls dnia” (1994–1996). Szef Redakcji Informacji „TV Wisła” (1996-97). Korespondent telewizji RTL 7, programów „7 minut” i „Zoom" (1997–2000). Niezależny producent programów i filmów telewizyjnych. Współautor (razem z Antonim Dudkiem) wywiadu-rzeki z Leszkiem Moczulskim, pt. „Bez wahania” (1993) oraz książki „Niepokonani” (razem z Mirosławem Lewandowskim). Autor wielu reportaży telewizyjnych, m.in. „Drugi szereg” (1992 r.), „Fachowcy” (2007 r.) oraz filmów dokumentalnych, m.in.: „Zastraszyć księdza” (2006 r., współpraca: Ewa Nowicka), „Maciej Słomczyński” (2007 r.), „Władysław Broniewski” (2008 r.), „Pod prąd” (2009 r.).
Publikował m.in. w „Newsweeku”, „Tygodniku Powszechnym”, „Pressjach”.
Po emisji reportażu „Drugi szereg” ujawniającego kulisy napaści milicyjnych bojówek na uczestników pochodu patriotycznego w dniu 3 maja 1987 pod Wawelem został oskarżony z urzędu o ujawnienie nazwiska jednego z napastników, służącego wówczas w policji. Stanął przed sądem karnym. Sprawę umorzono ze względu na „działanie oskarżonego z wyższych pobudek”.
Po emisji filmu „Zastraszyć księdza” opisującego na kanwie historii ks. Tadeusza Isakowicza-Zaleskiego mechanizmy działania IV Wydziału Służby Bezpieczeństwa, były oficer SB Kazimierz Aleksanderek groził Gawlikowskiemu śmiercią za emisję fragmentów nagrania rozmowy na temat walki SB z Kościołem oraz współdziałania SB i KGB w Watykanie. Aleksanderek został oskarżony przez prokuraturę za groźby karalne i skazany prawomocnym wyrokiem. Po ujawnieniu w filmie, że szefem ochrony Muzeum AK w Krakowie jest były funkcjonariusz IV Wydziału SB, Ryszard Palczykowski, został on dyscyplinarnie zwolniony z pracy.
Po emisji reportażu „Fachowcy” ukazującego zaangażowanie obecnych wysokich rangą funkcjonariuszy policji w tłumienie patriotycznych manifestacji pracę straciło kilku jego bohaterów, m.in. Tomasz Warykiewicz – doradca szefa CBA i Andrzej Śliwonik – szef archiwum krakowskiej policji; Bogdan Łukaszewicz – zastępca komendanta wojewódzkiego policji – został odwołany z funkcji kilka tygodni później. Pion śledczy IPN wszczął po emisji reportażu postępowanie przeciw sprawcom pobicia demonstrantów przez milicyjnych bojówkarzy. W efekcie w 2010 r. sześciu z nich stanęło przed sądem. Proces jest w toku. Sprawę siódmego podejrzanego wyłączono do odrębnego postępowania.
Publikacja reportażu „Droga krzyżowa Jacka Żaby” (współpraca: Michał Olszewski, Tygodnik Powszechny, 19.05.2008) spowodowała dymisję eksperta sejmowej komisji d.s. nacisków, Jerzego Stachowicza, opisanego jako zaangażowanego w zwalczanie krakowskiej opozycji oficera SB. Skutkiem publikacji było też wszczęcie przez prokuratorów IPN śledztwa w sprawie znęcania się nad więźniem w krakowskim areszcie śledczym w latach 80..
Film „Pod prąd” z 2009 roku na temat historii KPN mimo pozytywnej kolaudacji przez długi czas nie był pokazywany w TVP i uważany za „półkownika”. Emisja nastąpiła dopiero 12 grudnia 2012, w przeddzień rocznicy wprowadzenia stanu wojennego.
Po opublikowaniu artykułu „Jezusie wróć go do życia” w 2010 prezydent RP Bronisław Komorowski na wniosek wojewody małopolskiego Stanisława Kracika odznaczył rodziców Bogdana Włosika Krzyżem Kawalerskim Orderu Odrodzenia Polski.
Maciej Gawlikowski i Mirosław Lewandowski są autorami książek z cyklu „ROPCiO i KPN w Krakowie”. Drugi tom z tego cyklu („Gaz na ulicach”) został wybrany przez czytelników Książką Historyczną Roku 2012, a w 2015 roku nagrodę tę przyznano kolejnej ich wspólnej książce "No Future! Historia krakowskiej FMW”.

</doc>
<doc id="693425" url="https://pl.wikipedia.org/wiki?curid=693425" title="Un dimanche à la piscine à Kigali">
Un dimanche à la piscine à Kigali



</doc>
<doc id="693426" url="https://pl.wikipedia.org/wiki?curid=693426" title="Doris (okeanida)">
Doris (okeanida)

Doris (także Doryda; gr. Dōrís, łac. Doris) – w mitologii greckiej jedna z okeanid.
Uchodziła za córkę tytana Okeanosa i tytanidy Tetydy. Z Nereusem, który był jej mężem, spłodziła syna Neritesa i córki Nereidy (pięćdziesiąt lub sto nimf morskich), m.in. Amfitrytę (żonę boga Posejdona) i Tetydę (matkę herosa Achillesa).
Imię jej oznacza „hojność, dar” i odnosi się do hojnych darów morza.
Imieniem Okeanidy została nazwana jedna z planetoid – (48) Doris.

</doc>
<doc id="693427" url="https://pl.wikipedia.org/wiki?curid=693427" title="Injun 1">
Injun 1

Injun 1 − amerykański satelita naukowy zbudowany przez University of Iowa. Miał on badać ziemskie pasy radiacyjne, zorze polarne i inne zjawiska geofizyczne. Injun 1 został wystrzelony wraz z satelitami Transit 4A i Solrad 3. Injun 1 i Solrad 3 odłączyły się od Transita, ale nie odłączyły się od siebie. Statek zaprojektowano do „ułożenia się” zgodnie z ziemskim polem magnetycznym. Jednak z powodu obecności Solrada, blokującego pole widzenia fotometru, utrzymanie satelity w stałej pozycji względem pola magnetycznego było niemożliwe. Chaotyczny ruch obu połączonych ze sobą satelitów, o okresie kilku minut, monitorowano jednym z magnetometrów.
Ostatnie dane Injun 1 nadesłał 6 marca 1963 roku. Szacuje się, że na orbicie pozostanie przez około 900 lat.
Następca.
Kontynuatorem badań prowadzonych przez Injuna 1 miał być statek Injun 2. Jego misja nie doszła jednak do skutku z powodu nieudanego startu 24 stycznia 1962. Rakieta nośna Thor Able Star, wraz z czterema innymi satelitami, nie osiągnęła orbity.

</doc>
<doc id="693428" url="https://pl.wikipedia.org/wiki?curid=693428" title="Nicanor Duarte Frutos">
Nicanor Duarte Frutos

Nicanor Duarte Frutos (ur. 11 października 1956 w Coronel Oviedo) – paragwajski polityk, prezydent kraju od 2003 do 2008.
Życiorys.
Urodził się w Coronel Oviedo w departamencie Caaguazu. Dorastał w czasach reżimu Alfreda Stroessnera i w wieku 14 lat został zmuszony do wstąpienia w szeregi jego Partii Colorado. 
W 1984 ukończył prawo na Katolickim Uniwersytecie w Asunción, zaś w 1989 uzyskał doktorat na Uniwersytecie Narodowym w Asunción. Następnie przystąpił do rządzącej Partii Colorado. Po objęciu prezydentury w Paragwaju w sierpniu 1993 przez Juana Carlosa Wasmosy Montiego, Duarte został mianowany ministrem edukacji i kultury. W 1996 z powodu politycznych kontrowersji zmuszony był opuścić szeregi partii. W lutym 1997 zrezygnował z urzędu ministra.
W styczniu 2001 został przewodniczącym Partii Colorado. W grudniu 2002 uzyskał partyjną nominację kandydata w ubieganiu się o fotel prezydencki. W wyborach 27 kwietnia 2003 zajął pierwsze miejsce, zdobywając 37,1% głosów. Urząd oficjalnie objął 15 sierpnia 2003, zostając 51. prezydentem Paragwaju, a 11. wywodzącym się z Partii Colorado.
Rezygnacja z urzędu prezydenta.
Nicanor Duarte Frutos 23 czerwca 2008 ogłosił swoją rezygnację z urzędu, by móc dzięki temu objąć 1 lipca 2008 mandat senatora, który uzyskał w wyborach generalnych w kwietniu 2008. Swoją oficjalną rezygnację złożył na ręce przewodniczącego parlamentu, jednakże przedstawiciele opozycji zapowiedzieli bojkot specjalnej sesji parlamentu, zwołanej w celu debaty nad sprawą. 24 czerwca 2008 zwołano specjalną sesję parlamentu, lecz zgodnie z zapowiedzią zabrakło wymaganego kworum. Uniemożliwiło to przyjęcie rezygnacji prezydenta i oznaczało konieczność sprawowania przez niego władzy do 15 sierpnia 2008, kiedy to w fotelu szefa państwa zasiadł Fernando Lugo. Nicanor Duarte Frutos objął, przysługujący byłym prezydentom mandat dożywotniego senatora, którym nie przysługuje jednak prawo głosu.

</doc>
<doc id="693430" url="https://pl.wikipedia.org/wiki?curid=693430" title="László Kovács (filmowiec)">
László Kovács (filmowiec)

László Kovács (ur. 14 maja 1933 w Cece, zm. 22 lipca 2007 w Beverly Hills) – węgierski operator filmowy, przez wiele lat pracujący za granicą, głównie w Hollywood.
Życiorys.
W latach 1952–1956 studiował w akademii filmowej w Budapeszcie. Podczas powstania węgierskiego w 1956 razem z Vilmosem Zsigmondem na bieżąco filmował rozgrywające się wydarzenia. Po zdławieniu rewolucji przez wojska radzieckie razem uciekli na Zachód, przewożąc taśmy z nakręconymi scenami. Kovács wyemigrował do Stanów Zjednoczonych i przez następne 10 lat pracował głównie jako technik w laboratoriach telewizyjnych. 
Przełomowe w jego karierze okazały się filmy z końca lat 60. – "Swobodny jeździec" i "Pięć łatwych utworów". Był autorem zdjęć do kilkudziesięciu filmów, w tym tak znanych jak "Papierowy księżyc" (1973), "Szampon" (1975), "Pogromcy duchów" (1984) czy "Miss Agent" (2000). W 1998 na festiwalu Camerimage w Toruniu odebrał nagrodę za całokształt twórczości.
Zasiadał w jury konkursu głównego na 59. MFF w Wenecji (2002).

</doc>
<doc id="693432" url="https://pl.wikipedia.org/wiki?curid=693432" title="Jacek Kopciński">
Jacek Kopciński

Jacek Dariusz Kopciński (ur. 1965) – polski historyk literatury, dramatolog i krytyk teatralny, dr hab.
Życiorys.
Od 2006 roku redaktor naczelny miesięcznika „Teatr”. Profesor Instytutu Badań Literackich PAN, Uniwersytetu im. Kardynała Stefana Wyszyńskiego w Warszawie, gdzie kieruje Katedrą Badań nad Teatrem i Filmem, w latach 2011-2016 współpracownik Wydziału Wiedzy o Teatrze Akademii Teatralnej im. Aleksandra Zelwerowicza w Warszawie.
Współpracuje także z Kolegium Artes Liberales Uniwersytetu Warszawskiego. W IBL PAN kieruje Ośrodkiem Badań nad Polskim Dramatem Współczesnym.
Wydał między innymi:
W 2013 roku ukazał się w jego wyborze i opracowaniu pierwszy tom antologii "Transformacja. Dramat polski po 1989 roku" (Wydawnictwo IBL), zawierający dziesięć najważniejszych dramatów lat 90. XX wieku (m.in. "Miłość na Krymie" Sławomira Mrożka i "Dzień świra" Marka Koterskiego). Rok później został opublikowany tom II antologii, w którym znalazło się jedenaście najciekawszych dramatów współczesnych (m.in. "Norymberga" Wojciecha Tomczyka i "Popiełuszko" Małgorzaty Sikorskiej-Miszczuk).
Jest także redaktorem naukowym serii "Dramat polski. Reaktywacja" razem z Arturem Grabowskim), w której ukazały się tomy dramatów, m.in. Stanisława Grochowiaka, Mieczysława Piotrowskiego, Janusza Krasińskiego, Anny Świrszczyńskiej, Mariana Pankowskiego, Ireneusza Iredyńskiego i Jarosława Marka Rymkiewicza (Wydawnictwo IBL).
Jest autorem podręcznika do nauczania literatury XX wieku w liceum i technikum "Przeszłość to dziś. Literatura. Język. Kultura. Wiek XX" (nowe, poprawione wydanie w 2008 roku).
W latach 2005-2009 współpracował z TVP Kultura. W 2009 roku w 2 Programie TVP prowadził autorski program "Kwartet Literacki".
Od 2009 roku jest członkiem Kapituły Gdyńskiej Nagrody Dramaturgicznej.
W Instytucie Teatralnym im. Zbigniewa Raszewskiego w Warszawie prowadzi cykl seminariów interdyscyplinarnych "Dramat Polski. Reaktywacja" poświęcony polskiej dramaturgii powojennej i współczesnej. Raz w roku organizuje tam Maraton Słuchowisk „NASŁUCHIWANIE”. Taką nazwę nosi też konkurs na oryginalny dramat radiowy, który od 2018 organizuje w radiowej „Trójce”. 
Publikuje w „Teatrze”, „Dialogu”, „Tekstach Drugich”, „Załączniku Kulturoznawczym” (UKSW). W miesięczniku „Teatr” ma stały felieton "Widok z Koziej".

</doc>
<doc id="693435" url="https://pl.wikipedia.org/wiki?curid=693435" title="George Budd">
George Budd

George Budd (ur. 23 lutego 1808 w North Taunton, zm. 14 marca 1882 w Ashleigh by Barnstaple) – angielski lekarz.
Życiorys.
Był synem chirurga Samuela Budda. Posiadał liczne rodzeństwo – ośmiu braci (z czego sześciu zostało lekarzami) i jedną siostrę. Studiował m.in. w Cambridge (początkowo w St John’s College, a następnie w Gonville and Caius College), gdzie uzyskał dyplom lekarza, w Paryżu oraz w Middlesex Hospital w Londynie.
Jego pierwszym miejscem pracy było stanowisko lekarza na okręcie szpitalnym Dreadnaught Hospital Ship. W 1840 roku został profesorem medycyny w King’s College. W roku 1845 opublikował pracę "Diseases of the Liver", w której zawarł opis zespołu objawów związanych z zamknięciem żył wątrobowych przez zakrzep. Choć nie był pierwszym, który też zespół zauważył, został on przez niego wyjątkowo klarownie przedstawiony, w związku z czym przypisuje mu się pierwszeństwo jego opisu. Dla upamiętnienia Budda zespół objawów wywołanych zakrzepicą żył wątrobowych nazwano zespołem Budda-Chiariego.
W 1863 zrezygnował z pracy naukowej i poświęcił praktyce prywatnej. Zmarł w 1882 roku na zapalenie płuc.
Brat Georga Budda, William, był znanym badaczem tyfusu.

</doc>
<doc id="693437" url="https://pl.wikipedia.org/wiki?curid=693437" title="Mieczysław Tyczka">
Mieczysław Tyczka

Mieczysław Walery Tyczka (ur. 13 kwietnia 1925 w Witkowie, zm. 9 grudnia 2010 w Murowanej Goślinie) – polski prawnik, profesor nauk prawnych, prezes Trybunału Konstytucyjnego w latach 1989–1993.
Życiorys.
Syn Szczepana i Marii. W 1950 ukończył studia na Wydziale Prawno-Ekonomicznym Uniwersytetu im. Adama Mickiewicza w Poznaniu. Stopień naukowy doktora nauk prawnych uzyskał w 1961, a doktora habilitowanego w 1966. Tytuł profesora nadzwyczajnego otrzymał w 1976, a profesora zwyczajnego w 1992.
W latach 1953–1961 pracował w Okręgowej Komisji Arbitrażowej w Poznaniu, jako referendarz, arbiter, wiceprezes. Po uzyskaniu w 1961 stopnia naukowego doktora, rozpoczął pracę jako nauczyciel akademicki Uniwersytetu im. Adama Mickiewicza w Poznaniu, od 1974 jako profesor. Uczestnik prac Centrum Obywatelskich Inicjatyw Ustawodawczych Solidarności. Pozostawał jednocześnie działaczem Stronnictwa Demokratycznego.
W latach 1989–1994 sędzia Trybunału Konstytucyjnego, a w latach 1989–1993 jego prezes. Z funkcji tych zrezygnował przed zakończeniem kadencji. Autor wielu publikacji naukowych z zakresu postępowania cywilnego.
Zmarł 9 grudnia 2010. Uroczystości pogrzebowe odbyły się 17 grudnia 2010 na Cmentarzu na Junikowie.

</doc>
<doc id="693443" url="https://pl.wikipedia.org/wiki?curid=693443" title="DEN 1048-3956">
DEN 1048-3956

DEN 1048-3956 – jedna z bliższych Układowi Słonecznemu gwiazd. Znajduje się ona w gwiazdozbiorze Pompy, w odległości ok. 13,16 lat świetlnych od Słońca. Jasność wizualna tej gwiazdy to zaledwie 17,39m.
Właściwości fizyczne.
DEN 1048-3956 jest czerwonym karłem, należącym do typu widmowego M8,5V (zob. diagram Hertzsprunga-Russella) lub dużym brązowym karłem. Jest to bardzo słabo świecąca gwiazda, która jest o wiele mniej masywna (0,06 – 0,09 masy Słońca) i dużo mniejsza od Słońca. Temperatura jej powierzchni wynosi ok. 2000 K. Jasność tej gwiazdy to tylko 0,00000356 jasności Słońca.

</doc>
<doc id="693448" url="https://pl.wikipedia.org/wiki?curid=693448" title="Stanisław Marzyński">
Stanisław Marzyński

Stanisław Leon Marzyński (ur. 18 maja 1904 w Łodzi, zm. 5 lutego 1992 w Warszawie) – polski architekt, profesor Politechniki Warszawskiej.
Życiorys.
Był synem lekarza Józefa oraz Stefanii Marzyńskich. W 1920 skończył Wyższą Szkołę Realną Męską z Oddziałem Handlowym Zgromadzenia Kupców w Łodzi. Jako szestnastolatek brał udział w wojnie polsko-bolszewickiej.
W latach 20. XX wieku był naczelnym inwentaryzatorem Zamku Królewskiego w Warszawie. Na podstawie jego uwag i notatek z tego okresu możliwe było w czerwcu 1974 odtworzenie i zainstalowanie tarcz zegarowych na wieży zamku. Przed II wojną światową pod kierunkiem Kazimierza Skórewicza zajmował się restauracją Zamku Królewskiego. Z Czesławem Przybylskim pracował nad projektem Dworca Centralnego. W pracowni Bohdana Pniewskiego robił rysunki na pierwszy konkurs na świątynię Opatrzności Bożej. Brał udział w wielu konkursach architektonicznych.
Absolwent Wydziału Architektury Politechniki Warszawskiej (1930). W czasie studiów organizował zagraniczne studenckie wyjazdy naukowe. Od 1929 był młodszym asystentem na Wydziale Architektury Politechniki Warszawskiej. W 1935 został starszym asystentem w Katedrze Budownictwa Ogólnego na Wydziale Inżynierii Politechniki Warszawskiej. Jego prace były reprodukowane i opisywane na łamach „Architektury i Budownictwa” oraz „Wnętrza”.
W czasie okupacji niemieckiej zatrudniał się przy remontach kościołów i klasztorów, zabezpieczał zniszczone obiekty sakralne. Włączył się w tajne nauczanie. Walczył w powstaniu warszawskim jako żołnierz Armii Krajowej ps. Leon. Walczył w VI Obwodzie AK na Pradze.
Po zakończeniu wojny zgłosił się do odbudowy miasta, prowadził inwentaryzację zniszczeń w warszawskich kościołach. Pracował w Biurze Odbudowy Stolicy. Przerwał pracę, gdy w 1946 z żoną został aresztowany i uwięziony za przynależność do AK. Po zwolnieniu wrócił do pracy. Współpracował z hierarchami kościelnymi. Był członkiem powołanem w 1947 przez kardynała Augusta Hlonda Rady Prymasowskiej Odbudowy Kościołów Warszawy (od 1956 Prymasowska Rada Budowy Kościołów Warszawy i Archidiecezji Warszawskiej). Organizował pracownię architektoniczną. Przez kilkadziesiąt lat był bliskim współpracownikiem i doradcą prymasa Polski Stefana Wyszyńskiego w sprawie odbudowy i budowy kościołów. Projektował kościoły w archidiecezji warszawskiej i łódzkiej, na Mazowszu, na zachodnim skraju Kurpi Zielonych.
Do 1974 pracował jako wykładowca na Wydziale Inżynierii Lądowej Politechniki Warszawskiej.
W latach 1931–1932 był zastępcą członka Komisji Sądowej SAP. Od 1934 należał do Oddziału Warszawskiego SARP jako współzałożyciel stowarzyszenia. Był rzeczoznawcą SARP. Przed 1939 należał do Kolegium Sekretarzy Konkursowych SARP. Od 1953 należał do Towarzystwa Urbanistów Polskich. W 1980 był Przewodniczącym Komisji Rewizyjnej Solidarności na Politechnice Warszawskiej.
Wydał kilka książek: "Estetyka mostów" (1954), "Architektura" (1959), "Kościoły Warszawskie w ruinie i odbudowie" (1956), "Kościoły odbudowane i nowo wybudowane w okresie dwudziestolecia P.R.L" (1966), "Urbanistyka" (1966), "Podstawy projektowania architektury" (1969), Materiały do projektowania architektonicznego (1969), "Projektowanie architektoniczne" (1971) oraz "Budowa i konserwacja kościołów" (1981).
Pochowany na warszawskim cmentarzu Powązkowskim (kw. 125, rząd 4, grób 1/2).
Spuścizna.
W 2008 dzieci Stanisława Marzyńskiego: Monika Buchner i Piotr Marzyński przekazali Działowi Planów i Rysunków Architektonicznych Muzeum Warszawy kilka tysięcy rysunków architektonicznych ojca.
Upamiętnienie.
Od 2016 imię prof. arch. Stanisława Marzyńskiego nosi Szkoła Podstawowa w Rogotwórsku.

</doc>
<doc id="693451" url="https://pl.wikipedia.org/wiki?curid=693451" title="Messier 106">
Messier 106

Messier 106 (również M106, NGC 4258) – galaktyka spiralna znajdująca się w gwiazdozbiorze Psów Gończych. Została odkryta w lipcu 1781 roku przez francuskiego astronoma Pierre’a Méchaina. Messier 106 jest najjaśniejszą galaktyką grupy galaktyk M106. Jest galaktyką Seyferta typu 2.
M106 nie znalazła się w opublikowanej wersji katalogu Messiera. Dodała ją Helen Sawyer Hogg w 1947 razem z M105 i M107.
M106 znajduje się w odległości ok. 23 milionów lat świetlnych (ok. 7 mln parseków) od Ziemi. Odległość do galaktyki udało się obliczyć precyzyjniej niż za pomocą cefeid dzięki odkryciu kilkunastu maserów wodnych w dysku akrecyjnym znajdującym się w centrum galaktyki. Obecność maserów pozwoliła również na wykazanie, że w centrum galaktyki znajduje się supermasywna czarna dziura, której masę oszacowano na 40 milionów mas Słońca.
Do tej pory w M106 zaobserwowano dwie supernowe:

</doc>
<doc id="693453" url="https://pl.wikipedia.org/wiki?curid=693453" title="Thomas Sydenham">
Thomas Sydenham

Thomas Sydenham (10 września 1624 w Wynford Eagle – 29 grudnia 1689 w Londynie) – angielski lekarz.
Jego wkład w medycynę dotyczył przede wszystkim metod badawczych. Odchodząc od wielowiekowej tradycji uznawał wyższość własnych obserwacji nad wiedzą zawartą w dziełach najwybitniejszych nawet twórców, o ile nie zgadzała się ona z praktyką. Sprawiło to, że dorobił się przydomku "angielski Hipokrates". W jego dorobku znajdują się szczególnie wnikliwe opisy chorób zakaźnych takich jak ospa prawdziwa, zróżnicował on płonicę i odrę oraz wprowadził w Europie leczenie malarii przy użyciu kory chinowca. Ponadto opisał dnę moczanową oraz pląsawicę (jedna z jej postaci nosi dziś nazwę pląsawicy Sydenhama).

</doc>
<doc id="693455" url="https://pl.wikipedia.org/wiki?curid=693455" title="NGC 4258">
NGC 4258



</doc>
<doc id="693457" url="https://pl.wikipedia.org/wiki?curid=693457" title="NGC 6838">
NGC 6838



</doc>
<doc id="693458" url="https://pl.wikipedia.org/wiki?curid=693458" title="Trylony">
Trylony

Trylony (trilony) – grupa fosforoorganicznych bojowych środków trujących o działaniu paralityczno-drgawkowym, pochodne kwasów alkilohalogenofosforowych. Do tej klasy związków należy większość BST: m.in.: sarin, soman, tabun, cyklosarin, etylosarin, DFP.
Związki te są silnymi inhibitorami esterazy cholinowej, w tym esterazy acetylocholinowej. LD50 wynosi średnio od około kilkudziesięciu mg do 1 g. W stanie czystym są to bezbarwne, bezwonne substancje chemiczne. Na ogół dobrze rozpuszczają się w rozpuszczalnikach organicznych, średnio w gorącej wodzie. Rozpuszczalność w wodzie zimnej minimalna. Związki o różnej trwałości chemicznej. Skażenie terenu po ich zastosowaniu utrzymuje się od kilkudziesięciu minut do kilku miesięcy. Charakteryzują się dużą trwałością na wysoką temperaturę, jak i detonację, co sprawia, że mogą być stosowane na polu walki zarówno w postaci aerozolu, jak i jako wypełnienie pocisków artyleryjskich, bomb itp.
Ich synteza w warunkach laboratoryjnych jest dość kłopotliwa, gdyż metody łatwiejsze są kosztowne i mało wydajne, natomiast te tańsze – znacznie bardziej czasochłonne i wymagają dużej wiedzy teoretycznej, jak i praktycznej. Ogólnie najprostszą metodą otrzymywanie trylonów jest reakcja łagodnego utleniania np. dichromianem potasu alkilodichlorofosfin (RPCl2, gdzie R-grupa alkilowa) do alkilotlenodichlorku fosforu RP(O)Cl2 i podstawieniem atomów chloru dowolnymi grupami alkilowymi, arylowymi lub innymi halogenami. Produkcja na większą skalę, metodami przemysłowymi, jest na ogół prostsza i tańsza.
Trylony po raz pierwszy zostały syntezowane w Niemczech przed II wojną światową. Początkowo miały służyć jako fosforoorganiczne insektycydy, jednak ich toksyczność znacznie przewyższała oczekiwania naukowców. Do końca II wojny światowej, jak i po II wojnie światowej, otrzymano wiele związków tej klasy i opracowano szereg metod ich syntezy, zarówno na skalę laboratoryjną, jak i przemysłową. To właśnie duża łatwość otrzymywania ich na duża skalę, w połączeniu z wysoką skutecznością na polu walki, sprawiły, że w okresie po I wojnie światowej trylony wyparły dotychczasowe BST, tj. fosgen, gaz musztardowy, stając się w ówczesnym okresie trzonem arsenału broni chemicznej. Choć w II połowie XX wieku zaczęły ustępować znacznie bardziej toksycznym V gazom, to wciąż nie tracą na znaczeniu, jako potencjalne trucizny bojowe.

</doc>
<doc id="693463" url="https://pl.wikipedia.org/wiki?curid=693463" title="Marcellus Malpighi">
Marcellus Malpighi



</doc>
<doc id="693468" url="https://pl.wikipedia.org/wiki?curid=693468" title="NGC 3556">
NGC 3556



</doc>
<doc id="693469" url="https://pl.wikipedia.org/wiki?curid=693469" title="TRILON">
TRILON



</doc>
<doc id="693470" url="https://pl.wikipedia.org/wiki?curid=693470" title="Taras Boroweć">
Taras Boroweć

Taras Boroweć, ukr. Тара́с Дми́трович Борове́ць, ps. „Taras Bulba” (ur. 9 marca 1908 w osadzie Bystrzyce k. Ludwipola na Wołyniu, zm. 15 maja 1981 w Toronto) – ukraiński działacz polityczny, ataman konspiracyjnej Siczy Poleskiej UPA. Od lutego 1945 do 15 kwietnia 1945 dowódca ukraińskiej jednostki w służbie w III Rzeszy – Brygady Spadochronowej „Gruppe B” Ukraińskiej Armii Narodowej.
Życiorys.
Był właścicielem zakładu kamieniarskiego w miejscowości Duże Siedliszcze k. Ludwipola pow. kostopolskim. Kierował transportem granitowego narzutowego głazu z miejsca pozyskania na polach wsi wołyńskiej Bronisławka do stacji kolei wąskotorowej w Moczulance. Z głazu tego w zakładzie kamieniarskim braci Sypniewskich w Warszawie, wykonano płytę mauzoleum J. Piłsudskiego na wileńskiej Rossie. W 1933 r. założył tajną wojskowo-rewolucyjną organizację Ukraińskie Odrodzenie Narodowe. Jako program przyjęła ona walkę przeciw „polskiemu okupantowi” i „komuno-moskiewskiemu kolonializmowi” oraz ich agenturom, czyli miejscowym komunistom i funkcjonariuszom państwa polskiego. Za działalność antypaństwową T. Boroweć został osadzony w obozie w Berezie Kartuskiej do września 1939 r.
Sicz Poleska.
Po agresji III Rzeszy i ZSRR na Polskę organizował w latach 1940–1941 na terenie północnego województwa wołyńskiego (okupowanego przez ZSRR) ukraińskie podziemie zbrojne w postaci „Siczy Poleskiej” na rozkaz prezydenta Ukraińskiej Republiki Ludowej na uchodźstwie Andrija Liwickiego (do spotkania z przedstawicielem URL miało dojść na terenie Generalnego Gubernatorstwa). Konspirację kontynuował i rozszerzył po ataku III Rzeszy na ZSRR, tworząc w próżni politycznej zarządzane przez Sicz Poleską terytorium, tolerowane przez Niemców z uwagi na ich skuteczne zwalczanie sowieckiej dywersji.
Wraz z przesuwaniem się frontu dalej na wschód i utworzeniem administracji cywilnej na terenie południowego Polesia relacje między Siczą, a Niemcami ulegały pogorszeniu, ponieważ komisarz Rzeszy dla Ukrainy Erich Koch postrzegał formacje typu „Poleskiej Siczy” za niepotrzebne już. W późniejszych relacjach Bulba twierdził, iż był świadomy tej zmiany nastawienia ze strony niemieckiej i dlatego zaczął opracowywać plan przeniesienia swoich oddziałów do podziemia. W tym celu miał zamiar formalnie rozwiązać formację, odesłać członków do domów, a następnie potajemnie zorganizować nowy sztab i nową bazę dla przyszłych partyzanckich akcji, kiedy nadejdzie odpowiedni moment. Za pretekst do rozwiązania Siczy miało posłużyć ultimatum skierowane do generała Karla Kitzingera, żądające zwiększenia dopuszczalnej liczby członków Siczy do 10 tysięcy partyzantów pod groźbą rozwiązania formacji. Plan ten jednak musiał ulec częściowej zmianie, ponieważ w Równem Bulba miał dowiedzieć się od generała, że takie kwestie nie leżą już w jego kompetencjach na tym terenie.
Bezpośrednio po powrocie z Równego do Olewska Taras miał otrzymać od obwodowego dowództwa SD pisemny rozkaz rozstrzelania wszystkich żydowskich mieszkańców Olewska do dnia 19 listopada 1941 roku. W odpowiedzi Boroweć miał zlecić swojemu podkomendnemu przekazanie przybyłemu z Żytomierza esesmanowi wiadomości, iż odmawiają oni wykonania rozkazu, ponieważ „Poleska Sicz” jest ukraińskim oddziałem wojskowym, który nie podlega jurysdykcji niemieckiej władzy cywilnej oraz że zadaniem Siczy jest walka z uzbrojonym przeciwnikiem, konkretnie z sowiecką wojskową dywersją, a nie z ludnością cywilną. Dodatkowo miał oświadczyć, że w wyniku braku porozumienia z Kitzingerem odnośnie dalszego istnienia Siczy, jako odrębnego oddziału ukraińskiego, w dniu 15 listopada 1941 roku dokonano rozwiązania formacji oraz olewskiego sztabu i wszyscy partyzanci mają wrócić do cywila. Oburzony kapitan SS Hitschke miał na to odpowiedzieć, że nie przywiózł z Żytomierza swoich podwładnych tylko dlatego, iż wiedział o garnizonie Borowcia, a następnie miał siłą zmobilizować 2 oficerów i 60 zdemobilizowanych kozaków „Poleskiej Siczy” w celu rozstrzelania 535 olweskich Żydów. Na zebraniu rady oficerów Siczy decyzja ta miała zostać potępiona i nazwana hańbiącą. Później strona niemiecka podawać będzie odmienną wersję wydarzeń od relacji Bulby, twierdząc, że Sicz została rozwiązana przez wojsko niemieckie, a Sicherheitsdienst o istnieniu formacji nie miało pojęcia.
Po oficjalnej demobilizacji oddziału Taras, dzięki wsparciu Romana Petrenki, został zatrudniony na stanowisko komendanta policji w Sarnach, lecz nie w celu wypełniania obowiązków służb porządkowych, a żeby mieć dokumenty zezwalające mu na swobodne poruszanie się w terenie i tworzenie nowych struktur. Administracja ignorowała jego ciągłą nieobecność i wyjazdy w bliżej nieznane jej miejsca. Bulba zszedł do podziemia w styczniu 1942 roku, kiedy uprzedzono go o możliwym aresztowaniu.
Ukraińska Powstańcza Armia.
Wiosną 1942 roku UPA Bulby-Borowcia, zajmująca się do tej pory tylko oczyszczaniem Polesia z sowieckiej dywersji, zaczęła od 16 kwietnia przeprowadzać też akcje kontrterroru wobec niemieckiej administracji cywilnej, która zaczęła podejmować się operacji wymierzonych w ludność ukraińską na Wołyniu.
W lipcu 1942 roku Bulba-Boroweć nawiązał kontakty z OUN-M, dzięki czemu mógł pozyskać wojskowych specjalistów dla Pierwszej UPA. Miesiąc wcześniej Taras miał, jak sam wspominał, prowadzić rozmowy z Sowietami we wsi Stara Huta, które jednak nie przyniosły żadnych rezultatów. Podobnie miało być przy próbach nawiązania kontaktu ze stroną polską poprzez Bronisława Chodorowskiego, będącego polskim działaczem narodowym oraz prywatnie znajomym Borowcia. Według Tarasa ludność polska miała być zbyt "zahipnotyzowana „sojuszem” Sikorskiego ze Stalinem", a polskie podziemie w osobie Jana Kamińskiego miało woleć współpracę z radzieckim wywiadem w osobie Nikołaja Kuzniecowa, co nie jest zaskoczeniem w obliczu współczesnej wiedzy o Kamińskim. Mimo starań Borowcia zarówno siły sowieckie jak i polskie musiały pozostać zakwalifikowane do przeciwników ukraińskiej sprawy.
W listopadzie 1942 roku działalność i liczebność „Poleskiej Siczy-UPA” Bulby-Borowcia zmusiła dr Karla Pütza, szefa SD Wołynia i Podola, do szukania porozumienia między siłami niemieckimi, a bulbowcami. Do rozmów doszło we wsi Mokwin dnia 23 listopada. W ich trakcie strona niemiecka w postaci Pütza określiła okoliczności, które doprowadziły do rozwiązania „Poleskiej Siczy” (zdaniem Pütza to wojsko rozwiązało formację, a SD nic o niej nie wiedziało), nieporozumieniem i zaoferowała kozakom Bulby włączenie do Schutzmannschaftów lub możliwość powrotu do cywilnego życia z gwarancją nietykalności. W odpowiedzi Ataman Bulba stwierdził, że nie może się zgodzić na współpracę tak długo jak w mocy pozostaje nowa linia polityczna Niemców, która tłamsi ukraińskie dążenia niepodległościowe i postrzegana jest przez nich jako zdrada oraz zniewaga. Aby móc podjąć się na nowo współpracy Taras domagał się kompletnej zmiany stosunku Niemców do Ukrainy, przy czym proponował, żeby na dobry początek Niemcy wprowadzili amnestię dla wszystkich ukraińskich więźniów politycznych oraz represjonowanych. Pütz w trakcie całego spotkania bronił ówczesnej linii politycznej Niemiec, argumentując, że wynika ona z konieczności wsparcia wysiłku wojennego Rzeszy, a sama Ukraina nie powinna być przeciwna wsparciu gospodarczemu, ponieważ jest Niemcom dłużna wsparcie za jej wyzwolenie. W przypadku amnestii powiedział, że może ona objąć wyłącznie więzionych podkomendnych Bulby-Borowcia, ponieważ nad pozostałymi partyzantami Taras nie ma żadnej kontroli, szczególnie nad banderowcami, którzy stanowią poważne zagrożenie zarówno dla Niemców jak i organizacji Bulby. Taras odpowiedział, że przynależność polityczno-partyjna więźniów nie ma dla niego żadnego znaczenia, natomiast był ciekaw w jaki sposób stanowią oni zagrożenie dla strony niemieckiej, na co Pütz stwierdził, że sabotują oni gospodarczo Niemcy, m.in. odmawiając wykonywania kontyngentów oraz wysyłania robotników. Bulba na to stwierdził, że do sabotaży by nie dochodziło gdyby istniało państwo ukraińskie, z którym Niemcy na równi współpracowałyby, a tak to nie pozostaje im nic innego jak walka w podziemiu. Dodał również, że Ukraińcy są przeciwko niemieckiemu rozdzielaniu ziemi ukraińskiej na liczne dystrykty, komisariaty czy oddawaniu jej innym państwom (włączenie obszaru Halicji do Generalnego Gubernatorstwa, oddanie Transnistrii Rumunii). Pütz powtórzył oficjalne niemieckie stanowisko mówiące, że sprawa przyszłości Ukrainy nie może być obecnie tematem rozmów ze względów wojskowo-ekonomicznych i dodał, że Ukraińcy nie mają nawet wykształconych kadr administracyjnych do zarządzania bytem państwowym, czemu Bulba zdecydowanie zaprzeczył, mówiąc, że inteligencji ukraińskiej nie brakuje, tylko jest ona wyniszczana przez Niemców głodem i przymusowymi robotami. Wymienił także wszystkie działania, które Niemcy prowadzą w celu wyniszczenia kulturowego i biologicznego narodu ukraińskiego, uniemożliwiające powrót do przyjaznych stosunków. Strona niemiecka oznajmiła, że wyniszczeniu podlegają wyłącznie wrogowie Niemiec. Po wymianie kolejnych zdań odnośnie pozostałych zarzutów Pütz zaczął domagać się ostatecznej decyzji od Borowcia, jednakże ten powiedział, że musi najpierw porozumieć się ze swoim sztabem i odpowie za czternaście dni, kończąc tym samym spotkanie. Ostatecznie Bulba-Boroweć odrzucił oferowane propozycje, dodając w odpowiedzi, że intensyfikacja niemieckich ataków na ludność ukraińską skutkować będzie adekwatną odpowiedzią z ich strony.
Poza dr Pützem Taras Boroweć prowadził również rozmowy z gebietkomisarzem Beyerem, reichkosmiarzem Erichem Kochem, feldmarszałkiem Keitlem oraz rządem III Rzeszy. Podobnie jak w przypadku Karla Pütza Boroweć postulował, że tylko zmiana polityki Niemiec wobec Ukrainy może realnie pomóc w walce przeciwko Armii Czerwonej, a jego formację przekonać do oficjalnej współpracy z siłami zbrojnymi Rzeszy. W swojej korespondencji szczególnie potępiał i podkreślał konieczność przerwania akcji wymierzonych w ludność cywilną, m.in. zwracał się do Ericha Kocha w sprawie zaprzestania stosowania odpowiedzialności zbiorowej, powołując się na masakrę wsi Ozirce, która została dokonana 15 grudnia 1942 roku z powodu znalezienia w okolicy tej wioski patrolu sowieckich spadochroniarzy-partyzantów. Co ciekawe Bulba napisał, iż nie ma dla niego znaczenia, że wieś Ozirce była zamieszkana w 90% przez Polaków, ponieważ dla niego nadal byli oni częścią ludności Ukrainy, a przelewania krwi niewinnych obywateli Ukrainy on i jego ludzie nie mogą tolerować, niezależnie od narodowości ofiar.
Mimo braku zawarcia formalnego porozumienia, konfliktów oraz nieufności, jak w przypadku spotkania w Mokwinie czy akcji kontrterrorystycznych z 1942, Taras Bulba-Boroweć był w stanie zawierać tajne porozumienia ze stroną niemiecką. Kiedy w marcu 1943 roku dowodził partyzantką likwidującą radzieckie oddziały spadochronowo-partyzanckie to otrzymywał niejawnie niemieckie zaopatrzenie wojskowe, a w przypadku przesunięcia się linii frontu na zachód miał kontynuować działania na tyłach Armii Czerwonej.
Według jednych źródeł Boroweć potępiał dyktatorskie zapędy banderowców oraz stanowczo odrzucał składane mu przez nich propozycje „oczyszczania terytorium ukraińskiego z ludności polskiej”, według innych źródeł prawdopodobnie, podległe mu oddziały brały udział (obok OUN-B) w morderstwach dokonywanych na ludności polskiej. Niejasność ta po części wynika z faktu, że banderowcy przywłaszczyli sobie nazwę „Ukraińska Powstańcza Armia” od bulbowców, przez co miejscowa ludność często nie była w stanie odróżnić obydwu grup, na czym przy okazji zależało OUN-B. 
Sam Taras Boroweć w swoim liście otwartym do kierownictwa OUN-B jednoznacznie potępiał mordy na polskiej ludności cywilnej i innych mniejszości narodowych przez wojskowe oddziały OUN-B, określając ich zachowanie jako haniebne oraz zbędne. Sugerował nawet, że mogą być one inicjowane przez siły niemieckie i sowieckie na zasadzie „dziel i rządź”. Jako alternatywę postulował szukanie porozumienia między narodami będącymi pod okupacją, a kwestię własności terytoriów proponował odłożyć na czas późniejszy, już po wyzwoleniu.
W tym samym liście poruszył też temat przywłaszczenia nazwy UPA (z której bulbowcy postanowili sami zrezygnować na rzecz UNRA), zaprzeczył rozsiewanej plotce jakoby masakry miały być dokonywane z jego rozkazu oraz powtórzył swoje wysyłane już wcześniej wezwanie do zrezygnowania z banderowskich dążeń do zdobycia niepodzielnej władzy na rzecz wspólnego frontu narodowego.
W czerwcu 1943 roku banderowcy postanowili siłą podporządkować sobie partyzantkę Borowcia. 19 sierpnia 1943 roku rozbili sztab Siczy Poleskiej oraz wzięli do niewoli żonę Tarasa - Annę Opoczenską-Boroweć. W listopadzie 1943 r. zamordowano ją.
Ukraińska Armia Narodowa.
Po rozbiciu oddziałów Siczy Poleskiej UPA i przyłączeniu jej resztek do Ukraińskiej Powstańczej Armii, T. Boroweć został podstępem aresztowany przez Niemców i umieszczony w obozie koncentracyjnym w Sachsenhausen w tzw. Zellenbau - oddziale dla więźniów specjalnych, gdzie od września 1941 r. przebywali już Stepan Bandera i Jarosław Stećko, od połowy 1943 r. Stefan Rowecki, a od przełomu 1943/1944 r. Andrij Melnyk. Uwolniony przez Niemców we wrześniu 1944 r., w związku z koncepcją utworzenia Ukraińskiej Armii Narodowej, został awansowany do stopnia generała UNA i mianowany dowódcą nowo tworzonej Brygady Spadochronowej „Gruppe B”.
Po wojnie.
Po upadku III Rzeszy Boroweć został odnaleziony 19 sierpnia 1945 roku przez siły brytyjskie na terenie ich strefy okupacyjnej. Został tam zatrzymany m.in. pod zarzutem dokonania zbrodni przeciwko polskiej ludności cywilnej. W wyniku śledztwa ustalono, że oddziały podporządkowane Bulbie nie brały udziału w mordowaniu mniejszości narodowych na Ukrainie, a winę za to ponoszą wyłącznie banderowcy. Ostatecznie Boroweć został wypuszczony 14 sierpnia 1946 roku.
Od 1948 r. przebywał na emigracji w Kanadzie. Był autorem książki-wspomnień pt. „Armija bez derżawy. Sława i trahedija ukrajinśkoho powstanśkoho ruchu” («Армія без держави. Слава і трагедія українського повстанського руху»; Kijów-Toronto-Nowy Jork, 1996).

</doc>
<doc id="693479" url="https://pl.wikipedia.org/wiki?curid=693479" title="Wiśniówka (województwo pomorskie)">
Wiśniówka (województwo pomorskie)

Wiśniówka – osada w Polsce położona w województwie pomorskim, w powiecie nowodworskim, w gminie Stegna na obszarze Żuław Wiślanych. Miejscowość, od sierpnia 2015 roku, jest wsią sołecką. 
W pobliżu Wiśniówki przepływa rzeka Szkarpawa, uchodząca do Zalewu Wiślanego. 
W latach 1975–1998 miejscowość należała administracyjnie do województwa elbląskiego.
Inne miejscowości o nazwie Wiśniówka: Wiśniówka

</doc>
<doc id="693480" url="https://pl.wikipedia.org/wiki?curid=693480" title="Jorge del Castillo">
Jorge del Castillo

Jorge del Castillo (ur. 2 lipca 1950 w Limie) – prawnik i polityk, premier Peru w latach 2006–2008, sekretarz generalny Amerykańskiego Ludowego Sojuszu Rewolucyjnego (APRA) w latach 1999–2006. W czasie swej kariery politycznej zasiadał Kongresie Republiki oraz był burmistrzem Limy, a także jednej z jej dzielnic, Barranco.
Życiorys.
Jorge del Castillo w latach 1968–1974 studiował prawo i nauki polityczne na Narodowym Uniwersytecie San Marcos w Limie. Później, w latach 1993–1994 studiował prawo konstytucyjne na Papieskim Uniwersytecie Katolickim w Limie.
W latach 1984–1986 był burmistrzem limeńskiej dzielnicy Barranco. W 1985 został wyznaczony przez prezydenta Alana Garcia prefektem Limy. W 1987 został alkadem Limy i funkcję tę pełnił do 1989. W 1992, kiedy prezydent Alberto Fujimori rozwiązał kontrolowany przez opozycję parlament, del Castillo pomógł liderowi APRA Alanowi Garcii znaleźć schronienie w Kolumbii.
Del Castiilo wrócił do polityki dopiero w 1995, gdy dostał się do parlamentu z okręgu wyborczego Limy. W wyborach w 2000, 2001 i 2006 ponownie zdobywał mandat w Kongresie Republiki. W czerwcu 1999 został sekretarzem generalnym Amerykańskiego Ludowego Sojuszu Rewolucyjnego (APRA), którym pozostał do lipca 2006. Dell Castillo reprezentował partię APRA w Organizacji Państw Amerykańskich (OPA).
28 lipca 2006 został mianowany przez prezydenta Alana Garcię premierem Peru. 5 października 2008 w Peru wybuchł kryzys polityczny po tym, jak w mediach opublikowano nagranie ujawniające korupcję rządu przy zawieraniu kontraktu z norweską firmą naftową. W rezultacie 10 października 2008 cały gabinet premiera Jorge del Castillo podał się do dymisji. 11 października 2008 prezydent Garcia desygnował na stanowisko nowego szefa rządu Yehude Simona, który został zaprzysiężony trzy dni później.

</doc>
<doc id="693482" url="https://pl.wikipedia.org/wiki?curid=693482" title="Broniewo (województwo pomorskie)">
Broniewo (województwo pomorskie)

Broniewo – osada w Polsce położona w województwie pomorskim, w powiecie nowodworskim, w gminie Stegna na obszarze Żuław Wiślanych. Wieś wchodzi w skład sołectwa Bronowo.
W latach 1975–1998 miejscowość należała administracyjnie do województwa elbląskiego.

</doc>
<doc id="693483" url="https://pl.wikipedia.org/wiki?curid=693483" title="Tanque Argentino Mediano">
Tanque Argentino Mediano

Tanque Argentino Mediano (TAM, "argentyński czołg średni") – argentyński czołg podstawowy zbudowany z wykorzystaniem elementów niemieckiego bojowego wozu piechoty Marder 1.
Historia.
W latach 70. Ejército Argentino (armia Argentyny) postanowiła wprowadzić do uzbrojenia nowy typ czołgu. Zły stan argentyńskich dróg i niewielka nośność znajdujących się na terenie tego kraju mostów spowodowały, że konieczne stało się opracowanie konstrukcji o masie mniejszej niż innych współczesnych czołgów. Brak doświadczenia w konstruowaniu nowoczesnych wozów bojowych spowodował nawiązanie współpracy z niemiecką firmą Thyssen Henschel. Otrzymała ona zlecenie na opracowanie dwóch zunifikowanych wozów - bojowego wozu piechoty VCTP i czołgu TAM.
Konstrukcję obu wozów oparto na samonośnym nadwoziu niemieckiego bwp Marder 1. W środkowej części górnej płyty pancerza projektowanego czołgu umieszczono skonstruowaną w firmie Thyssen Henshel wieżę z armata czołgową L7A2 kalibru 105 mm. Tylne duże drzwi zastąpiono mniejszymi drzwiczkami, po bokach których znalazły się żaluzje powietrzne. W celu zwiększenia odporności pancerza czołowego chłodnice silnika przeniesiono do tylnej części czołgu (znalazły się w dawnym przedziale desantowym). Silnik pozostał w przedniej części kadłuba. Masa bojowa czołgu osiągnęła 30 500 kg, przekraczając o 500 kg narzucony przez stronę argentyńską limit masy.
Pierwszy prototyp czołgu TAM był gotowy w 1976 roku, drugi w 1977. Po testach pojazd przyjęto do uzbrojenia Ejército Argentino, i rozpoczęto jego produkcję w Argentynie (w Rio Tercero) produkowane są wieże, w Buenos Aires kadłuby czołgów TAM). Początkowo planowano zakupienie 200 czołgów TAM, ale kłopoty ekonomiczne Argentyny sprawiły, że zakupiono ich mniej (około 150 szt.). Podjęto próby eksportu czołgu TAM do Peru, Panamy i Malezji, ale ostatecznie wszystkie uzyskane kontrakty zostały zerwane przed rozpoczęciem realizacji. TAM był testowany także w Ekwadorze (porównywano go z czołgiem Stingray), ale także ten kraj nie zdecydował się na zakup czołgów TAM.
W 2011 izraelski Elbit Systems został wybrany do przeprowadzenia modernizacji czołgów TAM do wersji 2C, polegającej na montażu elektrycznego napędu wieży i działa, systemu ostrzegawczego, APU, filtru rozpraszającego ciepło spalin, co podniosło żywotność czołgów na polu walki poprzez zmniejszenie sygnatury cieplnej, nowych systemów obserwacji i łączności oraz zainstalowanie systemu ostrzegającego przed opromieniowaniem wiązką laserową lub w paśmie podczerwieni.. Przebudowie poddanych zostanie 236 egzemplarzy użytkowanych przez Ejército Argentino, jednak w pierwszej kolejności zmodernizowanych zostanie 108 maszyn. Modernizacja odbywa się w wojskowych zakładach Agrupación de Arsenales 601, zaś cały proces modernizacji rozpoczął się w 2011 roku. Pierwszy wóz dostarczono do testów w marcu 2013 roku. 
Opis konstrukcji.
TAM jest czołgiem podstawowym II generacji. Załogę tworzą dowódca, działonowy, ładowniczy i kierowca. W przedniej części kadłuba znajdują się przedziały kierowania i napędowy z silnikiem MTU MB833 Ka-500. W tylnej, przedział bojowy z wieżą. W przedziale kierowania stanowisko ma kierowca. Zajmuje on stanowisko przez właz znajdujący się przedniej-górnej płycie pancernej. Pokrywa włazu jest przy otwieraniu unoszona, a następnie obracana. Kierowca obserwuje teren przed wozem za pomocą trzech peryskopów umieszczonych przed włazem. W nocy w miejscu środkowego peryskopu może być mocowany wzmacniacz światła szczątkowego. W tylnej części pojazdu znajduje się przedział bojowy z wieżą obrotową. 
Opancerzenie.
Kadłub TAM tworzy sztywną skrzynię zespawaną z płyt ze stali pancernej. Jest to pancerz jednolity, zapewniający ochronę przed pociskami przeciwpancernymi o kalibrze do ok. 40 mm. Odporność pancerza jest słaba jak na czołg podstawowy i wynika z przyjętego limitu masy.
Układ napędowy i zawieszenia.
W przedziale napędowym umieszczony jest silnik i układ przeniesienia mocy. Napęd TAM stanowi 6-cylindrowy, czterosuwowy, wysokoprężny, chłodzony cieczą silnik MTU MB833 Ka-500. Silnik wyposażony jest w dwie turbosprężarki. Napęd z silnika na koła napędowe jest przenoszona przy pomocy układu Renk HSWL-194. W skład układu wchodzi przekładnia hydrokinetyczna, automatyczna skrzynia biegów (4 biegi do przodu i 4 wsteczne), hydrostatyczna przekładnia kierowania z różnicowym mechanizmem hydrokinetyczno-mechanicznym, dwa rzędy sumujące oraz hamulec hydrodynamiczny. Silnik i układ napędowy są zblokowane w power-pack.
TAM posiada zawieszenie niezależne na wałkach skrętnych. Każde z 12 podwójnych z zewnętrznymi bandażami gumowymi, kół jezdnych jest połączone za pomocą wahacza wleczonego z wałkiem skrętnym. Wahacze pierwszej, drugiej i ostatniej pary kół nośnych są dodatkowo zamocowane do teleskopowych amortyzatorów hydraulicznych. Napęd z silnika jest przekazywany na znajdujące się w przedniej części pojazdu koła napędowe. Z tyłu pojazdu znajdują się koła napinające. Każda gąsienica jest podtrzymywana przez trzy rolki. Gąsienice składają się z ogniw łączonych dwoma sworzniami i trzema łącznikami. Środkowy łącznik pełni dodatkowo rolę grzebienia gąsienicy.
Uzbrojenie.
W wieży znajduje się zasadnicze uzbrojenie wozu: 105 mm armata czołgowa L7A2 i sprzężony z nią czołgowy karabin maszynowy kalibru 7,62 mm MG3. Kąt wychylenia armaty można zmieniać od -7 do +18°. Prędkość obrotu wieży to maksymalnie 24°/s. Naprowadzanie uzbrojenia i stabilizacja elektrohydrauliczne, awaryjnie uzbrojenie może być naprowadzane ręcznie. Na bocznych ścianach wieży znajdują się wyrzutnie granatów dymnych. Na wieży może być zamocowany przeciwlotniczy karabin maszynowy Armata L7A1 jest uzbrojeniem typowym dla zachodnich czołgów II generacji. Zapas amunicji to 50 naboi (20 w wieży, 30 w kadłubie). Armata wyposażona jest w przedmuchiwacz, armaty niektórych czołgów TAM mają dodatkowo osłonę termoizolacyjna.
Dowódca dysponuje ośmioma peryskopami zamontowanymi w wieżyczce dowódcy i zapewniającymi obserwację okrężną. Dodatkowo dowódca posiada on stabilizowany przyrząd obserwacji okrężnej. Celowniczy dysponuje celownikiem dzienno-nocnym z dziennym torem optycznym i nocnym torem opartym o wzmacniacz światła szczątkowego. Celownik połączony jest z systemem kierowania ogniem w skład którego wchodzą także dalmierz laserowy i przelicznik balistyczny. Dodatkowo celowniczy i ładowniczy dysponują obrotowymi peryskopami.
TAM wyposażony jest w układ ochrony przed bronią masowego rażenia i układ przeciwpożarowy.

</doc>
<doc id="693488" url="https://pl.wikipedia.org/wiki?curid=693488" title="Zęby konia">
Zęby konia



</doc>
<doc id="693491" url="https://pl.wikipedia.org/wiki?curid=693491" title="Termocykler">
Termocykler

Termocykler – urządzenie laboratoryjne do prowadzenia łańcuchowej reakcji polimerazy. 
Posiada on blok grzejny z otworami na probówki reakcyjne (zwane tutaj peceerówkami). Zapewnia zmiany temperatury bloku zgodne ze wcześniej zdefiniowanym programem i odpowiednie do efektywnego zajścia reakcji. Bloki grzejne są zazwyczaj wyposażone w moduł Peltiera, żeby zmieniały swą temperaturę możliwie szybko. Niektóre (bardziej zaawansowane, na przykład do prowadzenia ilościowej reakcji łańcuchowej polimerazy) urządzenia mają naczynia reakcyjne chłodzone i grzane powietrzem.
Współczesne termocyklery są zaopatrzone w dogrzewaną pokrywę, by zapobiegać skraplaniu się buforu reakcyjnego u góry próbówek. Usprawnienie to wyeliminowało konieczność stosowania specjalnego olejku, którego warstewkę nalewano na wierzch mieszaniny reakcyjnej, by zmniejszyć jej parowanie. Niektóre urządzenia mają kilka bloków grzejnych, co pozwala na równoległe prowadzenie reakcji w różnych warunkach. Oprogramowanie nowoczesnych termocyklerów umożliwia też szeroką manipulację warunkami temperaturowymi reakcji w czasie oraz tworzenie gradientów temperatury w bloku.

</doc>
<doc id="693492" url="https://pl.wikipedia.org/wiki?curid=693492" title="Szkarpawa (osada)">
Szkarpawa (osada)

Szkarpawa (niem. "Scharpau") – osada w Polsce położona w województwie pomorskim, w powiecie nowodworskim, w gminie Stegna na obszarze Żuław Wiślanych. Wieś wchodzi w skład sołectwa Wiśniówka.
Wieś należąca do Szkarpawy terytorium miasta Gdańska położona była w drugiej połowie XVI wieku w województwie pomorskim. W latach 1975–1998 miejscowość należała administracyjnie do województwa elbląskiego.
Inne hasła o nazwie Szkarpawa: Szkarpawa (rzeka)

</doc>
<doc id="693496" url="https://pl.wikipedia.org/wiki?curid=693496" title="Dogmat o nieomylności">
Dogmat o nieomylności



</doc>
<doc id="693501" url="https://pl.wikipedia.org/wiki?curid=693501" title="Jafet">
Jafet

Jafet (hebr. יֶפֶת/יָפֶת) – według biblijnej Księgi Rodzaju jeden z trzech synów Noego, brat Sema i Chama, symboliczny przodek Indoeuropejczyków lub szerzej, ludów Północy.
Jafet był najprawdopodobniej najstarszym synem Noego i przodkiem rasy białej. Jego synami byli: Gomer, Magog, Jawan, Meszech, Tubal, Tiras i Madaj.

</doc>
