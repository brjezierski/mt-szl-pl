<doc id="724981" url="https://pl.wikipedia.org/wiki?curid=724981" title="Kotla">
Kotla



</doc>
<doc id="724984" url="https://pl.wikipedia.org/wiki?curid=724984" title="Śmigło (album)">
Śmigło (album)

Śmigło – album polskiej grupy rockowej Perfect, wydany w 1999 roku.

</doc>
<doc id="724999" url="https://pl.wikipedia.org/wiki?curid=724999" title="Generalny Plan Wschodni">
Generalny Plan Wschodni

Generalny Plan Wschodni (, ) – nazistowski plan osiedleńczy i germanizacyjny terytoriów Europy Środkowo-Wschodniej i Wschodniej, położonych na wschód od granicy III Rzeszy sprzed września 1939.
Generalny Plan Wschodni wynikał z wcześniejszych założeń narodowosocjalistycznych idei zdobycia „przestrzeni życiowej” (), należnej, według doktryny niemieckiego narodowego socjalizmu, niemieckiej „rasie panów” (, ), oraz hitlerowskiej interpretacji ideologii .
Ogólne założenia planu.
Teren objęty planem miał rozciągać się do linii jeziora Ładoga na północy i Morza Czarnego na południu, na wschód od granic III Rzeszy z września 1939 lub, jak podaje część historyków, z marca 1939. W tym celu planowano wyniszczenie i/lub wysiedlenie większości miejscowej ludności słowiańskiej, którą nazistowska polityka rasowa, opierająca się na założeniach niemieckiej eugeniki, określała jako "niższe rasy słowiańskie – podludzi" (niem. "slawische Untermenschen") i osiedlenie na ich miejsce Niemców i Germanów z innych części Europy. Planem GPO zamierzano objąć także 5-6 mln Żydów zamieszkujących Europę Wschodnią. Plan ten zamierzano urzeczywistnić w oparciu o zwycięstwa Wehrmachtu na wschodzie, ostatecznie planując utworzenie "Wielkogermańskiej Rzeszy" (niem. "das Grossgermanische Reich") i ustanowienie tzw. "Nowego Ładu" (niem. "Neue Ordnung"), a w końcu realizacji głównego celu II wojny światowej – panowania Niemiec nad światem (niem. "Weltherrschaft").
Głównymi założeniami "Nowego Ładu" miały być: hegemonia III Rzeszy od Portugalii do Uralu, całkowita eksterminacja Żydów oraz większości Słowian, a także germanizacja, przesiedlenia lub fizyczne wyniszczenie innych pomniejszych grup ludnościowych, których odpowiednia część zostałaby zakwalifikowana jako "małowartościowa" pod względem rasowym. W stosunku do Rosjan zalecano całkowite biologiczne unicestwienie metodą wstrzymania przyrostu naturalnego. Zamierzano pozostawić ok. 3-4,8 mln Polaków w charakterze niewolniczej siły roboczej.
Plany te częściowo opierały się na wcześniejszych koncepcjach i założeniach Niemiec z I wojny światowej (takich jak tzw. polski pas graniczny), które również przewidywały podobne rozwiązania jak wypędzenia Polaków i Żydów oraz osadnictwo niemieckie na terenach Europy Środkowo-Wschodniej.
Dokumentacja.
"Generalplan Ost" został opracowany na zlecenie najwyższych władz III Rzeszy. Powstał w Głównym Urzędzie Bezpieczeństwa Rzeszy pod kierunkiem Heinricha Himmlera w roku 1941. Autorem planu był SS-Standartenführer, dr med. Hans Ehlich. GPO jako dokument ściśle tajny został skopiowany w kilku egzemplarzach, które zniszczono po II wojnie światowej.
Nigdy nie odnaleziono oryginału dokumentu. Treść planu odtworzono na podstawie zeznań Ehlicha i innych niemieckich funkcjonariuszy na procesach norymberskich, oraz komentarzy i ekspertyz m.in. dokumentu z 27 maja 1942 ("Ocena i uwagi do generalnego planu wschodniego reichsfūhrera SS") autorstwa dr. Erharda Wetzela – kierownika Centrali Doradczej Urzędu Polityki Rasowej NSDAP, oraz memoriału SS-Oberführera, prof. Konrada Meyer-Hetlinga, pełniącego wówczas funkcję kierownika Instytutu do Spraw Rolnictwa i Polityki Rolnej przy Uniwersytecie Berlińskim (od 1949 przemianowany na Uniwersytet Humboldtów) oraz innych dokumentów. Wynikało z nich także znaczne zwiększenie zainteresowania planem ze strony nazistów po rozpoczętej 22 czerwca 1941 agresji Niemiec na ZSRR.
Według Alexandra Dolezalka, jednego z bohaterów książki Krzysztofa Kąkolewskiego pt. "Co u pana słychać?" poświęconych niemieckim zbrodniarzom wojennym, „były co najmniej trzy plany wschodnie”. Dolezalek bezpośrednio zajmował się kwestiami demograficznymi w okresie okupacji Polski. W okresie tym w Poznaniu oraz Łodzi pełnił funkcję szefa Sztabu Planowania Komendy SS do Spraw Zasiedlania oraz był współautorem jednego z niezrealizowanych wersji planów jakie powstały w związku z Generalplan Ost. 28 lutego 1941 roku w Łodzi napisał na ten temat „Memoriał w sprawie polskiej”, gdzie zaproponował w pierwszym rzędzie wysiedlanie Polaków „gorszych rasowo”, a także germanizację inteligencji oraz bogatszych warstw i „neutralizację” oraz wysiedlenie całej reszty.
Fazy planu.
 określał generalną koncepcję nazistowskich zmian w Europie, w rzeczywistości składał się z kilkunastu dużych i kilkudziesięciu pomniejszych planów, realizowanych równolegle – generalnie realizacja GPO podzielona była na dwie fazy: tzw. „Mały Plan” () realizowany w czasie wojny oraz tzw. „Duży Plan” (), który miał być realizowany przez 30 lat po II wojnie światowej. Plan realizacji głównych elementów GPO, czyli „Małego Planu” oraz „Dużego Planu” wymagał szeregu posunięć i decyzji o charakterze politycznym, ekonomicznym, jak również działań nazistowskiego aparatu represji i wojskowych – wzajemnie komplementarnych i uzupełniających się.
Duży Plan.
Realizację „Dużego Planu” przyspieszono w czerwcu 1942 i po skróceniu rozpoczęto w listopadzie 1942 akcję wysiedleńczą ludności polskiej na Zamojszczyźnie na terenie Generalnego Gubernatorstwa, która objęła 110 000 Polaków, będąc zarazem pierwszą operacją „Dużego Planu” w ramach GPO. Akcja nie została wykonana według pierwotnych założeń z powodu akcji obronnej polskiego podziemia, znanej jako powstanie zamojskie – tym samym realizację "Dużego Planu" przesunięto ostatecznie na okres powojenny.
Jednym z elementów „Dużego Planu” w ramach GPO, przeprowadzonym w późniejszym terminie, była akcja tzw. ostatecznego rozwiązania kwestii żydowskiej (niem. die "Endlösung der Judenfrage"), w ramach której wymordowano kilka milionów Żydów zamieszkałych na obszarze, który wówczas obejmował swoim zasięgiem Generalny Plan Wschodni. W ramach Akcji Reinhard () na terenie Generalnego Gubernatorstwa zginęło w obozach zagłady 2 mln Żydów.
Ostatecznym celem „Dużego Planu” była germanizacja elementów „wartościowych rasowo”, czyli osobników posiadających z punktu widzenia niemieckiej eugeniki pożądane cechy rasowe, przekształcenie grupy ok. 14 mln ludzi w niewolników w charakterze siły roboczej oraz wysiedlenie na Syberię lub wyniszczenie 51 milionów Słowian (w tym 80-85% Polaków, 50% Czechów i Morawian, 65% Ukraińców i 75% Białorusinów a także bliżej nieokreśloną liczbę Rosjan i Tatarów Krymskich). Na terenach przeznaczonych pod kolonizację planowano osiedlić w ciągu pierwszych 10 lat realizacji planu Heim ins Reich 4 mln osadników niemieckich, a w dalszych latach jeszcze 6 mln. W "Uwagach i propozycjach Reichsführera do Generalnego Planu Ost" z 27 kwietnia 1942 dr Wetzel sprzeciwił się masowemu wymordowaniu Polaków, sugerując, że obciążyłoby to sumienie narodu niemieckiego i nastawiłoby przeciwko Niemcom pozostałe narody europejskie, zasugerował ich przesiedlenie do Ameryki Południowej, szczególnie do Brazylii.
Mały Plan.
Założeniami „Małego Planu” były działania realizowane już w trakcie wojny – w ramach podboju Europy Środkowo-Wschodniej, którego plany opracowywano jeszcze przed wojną począwszy od momentu zawarcia polsko-niemieckiego paktu o nieagresji z 1934. Najistotniejszym elementem „Małego Planu” był zamiar fizycznej likwidacji warstw przywódczych narodu polskiego, a następnie pozostałej części Polaków określanych jako „niebezpieczni”.
„Mały Plan” był w większości swoich założeń kontynuacją planów dotyczących Polski opracowywanych od połowy lat 30. – w maju 1939 w jednostce niemieckiego kontrwywiadu, Głównym Urzędzie SD Reichsfuhrera SS utworzono specjalną komórkę , zajmującą się sporządzaniem list "osób przeznaczonych do ujęcia w Polsce", uznanych za potencjalne zagrożenie dla nazistowskich planów. Podobne listy sporządzała berlińska centrala tajnej policji Gestapo, ze szczególnym uwzględnieniem "Polaków wrogo nastawionych do niemczyzny". Na podstawie obu tych list sporządzono ostatecznie „księgę gończą” tzw. – zawierała ona w porządku alfabetycznym 61 000 nazwisk wybitnych Polaków (działaczy społecznych i politycznych, ludzi kultury, nauki i sztuki, uczestników powstania wielkopolskiego, aktywistów plebiscytowych na Mazurach, Warmii oraz Śląsku, członków Polskiego Związku Zachodniego i Związku Polaków w Niemczech). W początkowej fazie okupacji 90% nazwisk Polaków przeznaczonych do umieszczenia w obozach koncentracyjnych zostało wskazanych przez Niemców mieszkających w Polsce. Także i znaczna część masowych mordów w roku 1939 na Polskiej inteligencji została dokonana przez bojówki niemieckiej mniejszości zgrupowane w organizacji Volksdeutscher Selbstschutz. Główne akcje realizowane były już od 1939:
W ramach tzw. „Akcji Inteligencja” (), wymierzoną w polską elitę intelektualną wymordowano ogółem 40 000 Polaków, w tym samym czasie wysłano do obozów koncentracyjnych dalsze 20 000 Polaków, z których przeżył jedynie znikomy procent. "Akcja Inteligencja" przebiegała z różnym nasileniem w poszczególnych rejonach okupowanej Polski:
Stan obecny.
28 maja 2002 rada Wydziału Rolnictwa i Ogrodnictwa Uniwersytetu Humboldtów w Berlinie wydała oświadczenie, w związku z 60. rocznicą przekazania tekstu Generalnego Planu Wschodniego Reichsführerowi SS, Heinrichowi Himmlerowi – stwierdzając w nim m. in :

</doc>
<doc id="725005" url="https://pl.wikipedia.org/wiki?curid=725005" title="Zygmunt Klemensiewicz (fizyk)">
Zygmunt Klemensiewicz (fizyk)

Zygmunt Aleksander Klemensiewicz (ur. 24 kwietnia 1886 w Krakowie, zm. 25 marca 1963 w Gliwicach) – polski chemik i fizyk, profesor chemii fizycznej i elektroniki Politechniki Lwowskiej, taternik i alpinista.
Życiorys.
Był synem Roberta (nauczyciela historii i geografii, dyrektora gimnazjum) i Marii Józefy z Reichmanów (pisarki i tłumaczki literatury skandynawskiej). Od 1892 mieszkał wraz z rodzicami we Lwowie. Uczył się w C. K. V Gimnazjum we Lwowie, gdzie w 1904 zdał z odznaczeniem egzamin dojrzałości (w jego klasie byli m.in. Stanisław Łempicki, Maurycy Schlaffenberg). W latach 1904–1908 studiował chemię, fizykę i matematykę na Wydziale Filozoficznym Uniwersytetu Lwowskiego.
W lipcu 1908 na podstawie pracy "Chlorek antymonowy jako rozczynnik jonizujący" wykonanej u prof. Stanisława Tołłoczki uzyskał stopień doktora filozofii. Następnie jako stypendysta Wydziału Krajowego wyjechał do Instytutu kierowanego przez prof. Fritza Habera w Karlsruhe. Zajął się nową wówczas dziedziną przewodnictwa elektrycznego w gazach. Pracując z Haberem w Karlsruhe opracował pierwszą elektrodę szklaną, stosowaną później w niezmienionej formie przez dziesięciolecia. Habilitował się w 1912 r. na Uniwersytecie Lwowskim i został docentem na tej uczelni. W 1913 otrzymał stypendium fundacji Carnegie-Curie na wyjazd do Instytutu Radowego w Paryżu, gdzie pracował aż do wybuchu I wojny światowej pod kierunkiem Marii Skłodowskiej-Curie. Zapoznał się tam z zagadnieniami i techniką pomiarów promieniotwórczości. W czasie wojny pracował w Instytucie Pasteura, a później w fabryce salwarsanu. W roku szkolnym 1919/1920 uczył w III Państwowym Gimnazjum im. Króla Stefana Batorego we Lwowie. W latach 1920–1940 był profesorem zwyczajnym chemii fizycznej i elektroniki Politechniki Lwowskiej, był członkiem Polskiego Towarzystwa Politechnicznego we Lwowie. 
Po wybuchu II wojny światowej i agresji ZSRR na Polskę został aresztowany przez NKWD 19 marca 1940 w Nowosielicach k. Doliny. Był więziony w Skolem, Stryju, od marca 1940 w Charkowie, od września 1940 w Starobielsku, gdzie w październiku 1940 został skazany na karę 5 lat łagru. Został wywieziony do Kazachstanu, gdzie odbywał karę (1940–1942). Po układzie Sikorski-Majski odzyskał wolność 28 sierpnia 1942. Ewakuowany wraz Armią Andersa do Iranu latem 1942. Przez Egipt dotarł do Wielkiej Brytanii, gdzie przebywał w latach 1944–1956. Na emigracji członek założyciel Polskiego Towarzystwa Naukowego na Obczyźnie. Po powrocie do Polski 22 kwietnia 1956 był profesorem Politechniki Śląskiej w Gliwicach do przejścia w stan spoczynku w 1960.
Był zapalonym taternikiem i alpinistą. W 1913 r. wydał "Zasady taternictwa" – pierwszy polski podręcznik taternictwa. Uprawiał narciarstwo – był doświadczonym turystą-narciarzem. Zajmował się także fotografią, w tym fotografią górską, której poświęcił jeden rozdział "Zasad taternictwa". W dwudziestoleciu międzywojennym był wiceprezesem PZN. W wielu górskich wyprawach towarzyszyła mu żona Stefania z domu Wieniewska (zm. 2 marca 1975 w Krakowie.). Współzałożyciel Kółka Taterników (później Himalaya Club).
Pochowany na cmentarzu Rakowickim w Krakowie.

</doc>
<doc id="725007" url="https://pl.wikipedia.org/wiki?curid=725007" title="Władysław Marconi">
Władysław Marconi

Władysław Marconi (ur. 29 lutego 1848 w Warszawie, zm. 4 czerwca 1915 tamże) – polski architekt i konserwator.
Życiorys.
Syn Henryka i spolonizowanej Szkotki Małgorzaty z Heitonów (1807–1884), był wychowywany przez matkę na ewangelika reformowanego.
Po ukończeniu w 1874 studiów w Cesarskiej Akademii Sztuk Pięknych w Petersburgu wrócił do Warszawy, gdzie oprócz pracy zawodowej podjął działalność społeczną i kulturalną. Był jednym ze współzałożycieli Towarzystwa Opieki nad Zabytkami Przeszłości, Koła Architektów, komitetów m.in. budowy Pomnika Mickiewicza i mostu Poniatowskiego, kanalizacyjnego i szpitalnego, członkiem Towarzystwa Fotograficznego Warszawskiego. W latach 1906-1907 wykładał kompozycje architektoniczne w ramach Kursów Politechnicznych na Wydziale Technicznym Towarzystwa Kursów Naukowych w Warszawie. Był także członkiem TKN (1907-1908).
Rodzina.
Jego żoną była jego własna siostrzenica Kazimiera Eleonora z Kolbergów (1859–1934). Ich dziećmi byli:
Władysław Marconi, jego żona i dwaj synowie zostali pochowani w rodzinnym grobowcu na cmentarzu ewangelicko–reformowanym w Warszawie (I/6/4).

</doc>
<doc id="725011" url="https://pl.wikipedia.org/wiki?curid=725011" title="Generalplan Ost">
Generalplan Ost



</doc>
<doc id="725012" url="https://pl.wikipedia.org/wiki?curid=725012" title="Abu Szama">
Abu Szama

Abu Szama (ur. 10 stycznia 1203 w Damaszku, zm. 13 czerwca 1267) – kronikarz muzułmański.
W 1251 roku ukończył swoją kronikę zatytułowaną "Księga dwóch ogrodów".

</doc>
<doc id="725014" url="https://pl.wikipedia.org/wiki?curid=725014" title="Monteros">
Monteros

Monteros jest argentyńskim miastem leżącym w prowincji Tucumán. Stolica departamentu Monteros. 
Według spisu z roku 2001 miasto zamieszkiwało 22 236 ludzi, a w roku 2006 miasto liczyło około 28 tys. mieszkańców.
Miasto jest siedzibą klubu piłkarskiego Ñuñorco.

</doc>
<doc id="725019" url="https://pl.wikipedia.org/wiki?curid=725019" title="Reguła uznania">
Reguła uznania

Reguła uznania (ang. "rule of recognition") - według myśliciela prawa Herberta Harta prawo to tylko reguły. Reguły te dzielić można na pierwotne oraz wtórne. Jedną z reguł wtórnych (oprócz reguł orzekania i zmiany) jest reguła uznania.
Określa ona jakie zdarzenia muszą zaistnieć, aby reguła pierwotna mogła uchodzić za wiążącą. Zdarzenia te decydują o tym, która reguła pierwotna jest regułą prawną, a która nie. Pozwala ona także stwierdzić, czy dana reguła pierwotna jest wytworem podmiotu wyposażonego w kompetencje prawodawcze. Inaczej mówiąc, pozwala na określenie, czy dana norma obowiązuje, czy nie.
Hart twierdził, że dane prawo (aby być prawem) musi być uznane przez społeczeństwo. Jest to uznanie wewnętrzne każdego obywatela. Stosowanie tego prawa przez jednostki jest jednoznaczne z jego uznaniem. Niekoniecznie wiąże się to z moralnością. Nie każde obowiązujące prawo jest moralne, a pomimo to jest uznane przez społeczeństwo (np. prawo hitlerowskie).
Hart uważał również, że:

</doc>
<doc id="725020" url="https://pl.wikipedia.org/wiki?curid=725020" title="Twisted">
Twisted

Twisted – sieciowy system (Framework) sterowany zdarzeniami napisany w Pythonie, rozpowszechniany na licencji MIT.
Twisted obsługuje TCP, UDP, SSL/TLS, Unixowe sockety, jak i wiele protokołów (między innymi HTTP, NNTP, IMAP, SSH, IRC, FTP) i wiele innych.

</doc>
<doc id="725022" url="https://pl.wikipedia.org/wiki?curid=725022" title="Achard de Montmerle">
Achard de Montmerle

Achard de Montmerle (łac. "Aicardus de Montmerla", "Acardus de Montemerulo", "Achardus de Monte Merloi", zm. czerwiec 1098, Antiochia) – rycerz (senior) burgundzkiego zamku Montmerle. Jeden z pomniejszych dowódców pierwszej wyprawy krzyżowej. W 1095 zapisał w dokumencie dla Cluny swoje posiadłości opactwu w wypadku, gdyby zginął podczas wyprawy lub też osiedlił się na Wschodzie. W drodze do Ziemi Świętej towarzyszył Boemundowi i Robertowi z Flandrii, podróżując przez Włochy i południowe Bałkany. Zginął podczas oblężenia Antiochii.
Wspomniany w kronice "Gesta Francorum".

</doc>
<doc id="725027" url="https://pl.wikipedia.org/wiki?curid=725027" title="Potos flavus">
Potos flavus



</doc>
<doc id="725028" url="https://pl.wikipedia.org/wiki?curid=725028" title="Wikławiec">
Wikławiec



</doc>
<doc id="725031" url="https://pl.wikipedia.org/wiki?curid=725031" title="Smrek">
Smrek



</doc>
<doc id="725033" url="https://pl.wikipedia.org/wiki?curid=725033" title="Leandro Marconi">
Leandro Marconi

Leandro Jan Marconi (ur. 23 kwietnia 1834 w Warszawie, zm. 8 października 1919 w Montreux), polski architekt.
Życiorys.
Syn Henryka Marconiego i spolonizowanej Szkotki Małgorzaty z Heitonów (1807–1884). Jego żoną była Bronisława z Osikowskich (1838-1902).
Twórca wielu budowli eklektycznych nawiązujących do form renesansu włoskiego i klasycyzmu. Szczególnie związany z Warszawą, autor projektów takich obiektów jak:

</doc>
<doc id="725036" url="https://pl.wikipedia.org/wiki?curid=725036" title="Norka kalifornijska">
Norka kalifornijska



</doc>
<doc id="725042" url="https://pl.wikipedia.org/wiki?curid=725042" title="Niemojki (osada w województwie mazowieckim)">
Niemojki (osada w województwie mazowieckim)

Niemojki – osada w Polsce położona w województwie mazowieckim, w powiecie łosickim, w gminie Łosice. Leży na trasie linii kolejowej Siedlce – Czeremcha.
Wierni Kościoła rzymskokatolickiego należą do parafii św. Apostołów Piotra i Pawła w Niemojkach.
W latach 1975–1998 miejscowość należała administracyjnie do województwa bialskopodlaskiego.

</doc>
<doc id="725046" url="https://pl.wikipedia.org/wiki?curid=725046" title="Turecki van">
Turecki van

Turecki van – rasa kota pochodząca od kotów z rejonu jeziora Wan we wschodniej części państwa tureckiego – Wschodniej Anatolii. Nazywane są w języku tureckim "wan kedisi" ("Van Kedisi"), w języku ormianskim "wana katu" ("վանա կատու"), a w języku kurdyjskim "piszyka wane" (Pişika Wanê)). Jeden z niewielu kotów, które wychowane w pobliżu wody potrafią i lubią pływać.
Za odrębną rasę został oficjalnie uznany w 1969 roku.
Wygląd.
Klasyczny Van jest śnieżnobiały, jedynie na głowie ma jedną albo dwie rozdzielone plamki w kolorze rudym i w tym samym kolorze ogon. Obecnie są znane różne odmiany barwne tych kotów – czarne, niebieskie, kremowe, szylkretowe (zawsze muszą występować plamy na głowie i ogon w tym samym kolorze). Koty te mogą mieć oczy bursztynowe, niebieskie albo różnokolorowe (jedno niebieskie, drugie bursztynowe), co objaśnia się wadą wrodzoną, zwaną różnobarwnością tęczówki (łac. heterochromia iridis). Opis ten dotyczy kotów hodowlanych rasy Van.
Obecnie hodowcy starają się o uznanie odmiany kota Van zwanego w Turcji "Van Kedisi". Istnieje przekaz mówiący o świętych kotach znad jeziora Van. "Van Kedisi" różni się wyglądem od kotów rasowych hodowanych obecnie. Jest wiele śnieżnobiałych "Van Kedisi", które są głuche. W większości ras istnieje podejrzenie głuchoty u kotów białych, gdy co najmniej jedno z oczu ma kolor niebieski. Ostatnio związek hodowców TICA uznał białą odmianę barwną kota tureckiego Van.
W hodowlach Vanów pojawiały się czasem śnieżnobiałe kocięta. Obecnie gdy TICA dopuściła do hodowli białego Vana, ich liczba wzrasta, a hodowcy zaczynają mówić o przypadkach białych kotów w dotychczasowych hodowlach.
Badaniem białego Vana zajęło się Centrum Badań Van Kedisi, które prowadzi badania nad odtworzeniem naturalnej populacji tych kotów, które są jednym ze skarbów narodowych tego kraju. Badania te dołączono do dokumentacji przedstawionej komisji hodowlanej rozpatrującej dopuszczenie białego Vana do hodowli.
Cechy szczególne.
Rasa ta wykształciła oprócz umaszczenia i koloru oczu jeszcze kilka unikatowych cech. Jedną z nich jest futro, które szybko obsycha z wody. Kot ten posiada tylko jeden rodzaj sierści – okrywową, nie ma natomiast puszystego podszerstka. Z tego powodu nie wymaga wielu zabiegów pielęgnacyjnych. Drugą cechą jest powiększony fałd skóry między kolejnymi pazurami. Kot ten posiada fałdę skóry pomiędzy pazurami, która jest swego rodzaju błoną pławną.

</doc>
<doc id="725059" url="https://pl.wikipedia.org/wiki?curid=725059" title="Charles Hope">
Charles Hope



</doc>
<doc id="725062" url="https://pl.wikipedia.org/wiki?curid=725062" title="Chunta Aragonesista">
Chunta Aragonesista

Rada Aragońska ("Chunta Aragonesista", CHA) jest regionalistyczną i socjaldemokratyczną partią polityczną działającą na terenie hiszpańskiej Aragonii. Jej ideologia pozostaje pod wpływem socjalizmu, ekologizmu i pacyfizmu. CHA opowiada się za państwem federalnym, zwiększeniem nakładów finansowych na Aragonię, ochroną środowiska i hydrologicznych zasobów doliny Ebro. Propaguje używanie języka aragońskiego.
Historia.
Podczas wyborów parlamentarnych w 2004 roku, CHA uzyskała 0.4% głosów, co pozwoliło jej na wprowadzenie do Izby Deputowanych jednego swojego przedstawiciela, jest nim José Antonio Labordeta, piosenkarz folk z Saragossy. CHA jest członkiem Wolnego Sojuszu Europejskiego i koalicji europejskiej - "Europy Miast".
W 2005 roku partia opowiedziała się przeciwko ratyfikacji Konstytucji Europejskiej.

</doc>
<doc id="725063" url="https://pl.wikipedia.org/wiki?curid=725063" title="Rogoziniec (potok)">
Rogoziniec (potok)

Rogoziniec – potok, prawostronny dopływ Bystrzycy Dusznickiej o długości 4,27 km i powierzchni zlewni 4,34 km².
Potok płynie w Górach Bystrzyckich. Jego źródła znajdują się pod szczytem Wolarza na wysokości ok. 800 m n.p.m., uchodzi do Bystrzycy Dusznickiej w jej przełomowym odcinku zwanym Piekielną Doliną, na terenie Polanicy-Zdroju. W swym dolnym odcinku obszar zlewni potoku wchodzi w skład ustanowionego tam obszaru stanowiącego część polskich obszarów Natura 2000.

</doc>
<doc id="725067" url="https://pl.wikipedia.org/wiki?curid=725067" title="Einiozaur">
Einiozaur

Einiozaur ("Einiosaurus"), ejniozaur – duży przedstawiciel ceratopsów.
Nazwa rodzajowa "Einiosaurus" pochodzi od słowa "eini", co w "języku Czarnych Stóp" oznacza bizona oraz od łacińskiego "saurus", oznaczającego jaszczura.
Opis.
Einiozaur wyposażony był w długi róg na nosie, zakrzywiony ku przodowi, oraz parę prostych rogów na brzegu tarczy. Jego dziób z przodu pyska był przystosowany do zrywania twardych części roślin, które były rozdrabniane przez zęby policzkowe z tyłu pyska i gastrolity w żołądku mięśniowym. Einiozaur miał również mięsisty ogon.
Róg nie służył zapewne einiozaurowi do walki, tylko do pokazów godowych. Kryza była bardzo duża i zapewne także odgrywała istotną rolę w czasie pokazów. Możliwie, że poszczególne osobniki różniły się kształtem rogów. Dinozaur ten, podobnie jak dzisiejszy bizon, przemierzał w stadach prerie Montany.
Wielkość.
Einiozaur miał około 7 metrów długości i około 2,5 metra wysokości. Einiozaur ważył około 5 ton.
Występowanie.
Einiozaur żył w późnej kredzie około 84-72 milionów lat temu na terenie Ameryki Północnej (Montana).
Behawior i etologia.
Einiozaury żyły zapewne w stadach, ponieważ w jednym miejscu odkryto aż trzy osobniki: dorosłego, młodocianego i bardzo starego.
Historia odkryć.
Szczątki tego dinozaura zostały znalezione przez Scotta Sampsona w 1995 w północno-centralnej części stanu Montana.

</doc>
<doc id="725071" url="https://pl.wikipedia.org/wiki?curid=725071" title="Język staropolski">
Język staropolski

Język staropolski – etap rozwoju języka polskiego w tzw. dobie staropolskiej, którą umownie wyznacza się między rokiem 1136 (lub X wiekiem) a przełomem XV i XVI wieku. W początkach doby staropolskiej pojawiły się pierwsze różnice między poszczególnymi językami zachodniosłowiańskimi, zwłaszcza między grupami: czesko-słowacką a lechicką (język polski, języki pomorskie (w tym kaszubski), język połabski).
Periodyzacja.
Dzieje języka polskiego można dzielić na okresy ze względu na dwa kryteria:
Za koniec doby staropolskiej przyjmuje się przełom XV i XVI wieku (przełom średniowiecza i renesansu), kiedy to zbiegły się zmiany w systemie językowym (m.in. zanik iloczasu) oraz zmiany społeczne i kulturalne.
Należy odróżniać też pojęcia "język staropolski" oraz "literatura staropolska". Okres staropolski literatury obejmuje dłuższy czas – od X w. do połowy XVIII w. (czyli nie tylko literaturę średniowieczną, ale także renesansową i barokową).
Dialekty staropolskie i powstanie języka literackiego.
Przed utworzeniem się języka ogólnego plemiona zamieszkujące ziemie dzisiejszej Polski mówiły bardzo podobnymi, ale jednak niejednolitymi narzeczami. Dopiero po utworzeniu się państwa polskiego począł rozwijać się język ogólny, ponaddzielnicowy. Poniżej omówione zostaną najważniejsze cechy różnicujące dawne staropolskie dialekty oraz ich ostateczny stosunek do języka literackiego. Szczegółowa interpretacja tych zjawisk dla dyskusji o pochodzeniu polskiego języka literackiego zostanie tu pominięta. Nierzadko utrudniają ją niejasności w chronologii.
Zwrócono uwagę, że przy wyborze właściwości, które stanowić miały normę formującego się języka literackiego, bardzo często dobierano te, które były zgodne ze stanem czeskim. W stołecznym Krakowie wieku XV i XVI wpływy czeskie były silne. Lepiej od polszczyzny rozwinięty literacki język czeski mógł więc pełnić rolę „arbitra” w decyzjach, które z cech różniących polskie narzecza uznać za lepsze i tym samym odpowiada za to, które z nich weszły do języka literackiego.
Pisownia.
Trudnością dla średniowiecznych skrybów usiłujących skodyfikować ortografię dla języka staropolskiego było nieprzystosowanie alfabetu łacińskiego do niektórych cech ówczesnej fonologii, takich jak iloczas i nosowość samogłosek, lub miękkość spółgłosek. Z tego powodu w dobie staropolskiej nie było jednakowej pisowni. Polskie glosy w tekstach łacińskich mają zlatynizowane formy i nie oddają wielu różnic między fonemami. Mimo to już wtedy pisownia niektórych nazw własnych zdołała się ustalić.
Pisownia w dłuższych zabytkach staropolszczyzny, na przykład w Kazaniach świętokrzyskich albo w Psałterzu floriańskim jest już bardziej rozwinięta. Ich pisarze starali się na rozmaite sposoby rozwiązać wspomniane problemy, przez co w każdym dziele stosowane są inne konwencje ortograficzne. Powszechne było użycie dwuznaków dla głosek nieobecnych w języku łacińskim, literę "ø" lub "ɸ" wprowadzono do zapisu nosówek, a podstawowe znaki łacińskie używano konsekwentnie do zapisu konkretnych dźwięków. Mimo to pewne cechy rozróżniające fonemy, między innymi iloczas samogłosek, zaznaczano rzadko.
Parkoszowic.
Około roku 1440, Jakub Parkoszowic, profesor na Uniwersytecie Jagiellońskim, jako pierwszy podjął próbę standaryzacji ortografii polskiej. Napisał po łacinie traktat o zasadach pisowni polskiej, do którego – jako przykład ich użycia – dołączył krótki wiersz po polsku "Obiecado". W traktacie zaproponowane są następujące reguły: 
i inne.
Propozycja Parkoszowica się nie przyjęła. Zasady przedstawione w jego pracy okazały się niewygodne i niepraktyczne, w zbyt dużym stopniu odbiegały też od powszechnie już używanych zapisów. Mimo wszystko, jego traktat jest bardzo ważnym dokumentem dla historii języka – był pierwszą w dziejach pracą naukową poświęconą polszczyźnie. Szczególnie ważna jest zawarta w nim wiedza o ówczesnej polskiej fonologii.
Fonologia.
Przez wieki w wymowie staropolskiej zaszło wiele zmian.
Spółgłoski.
Wczesny konsonantyzm staropolski składał się z następujących fonemów. Ponieważ nie można ściśle określić dawnej wymowy, podana transkrypcja jest prawdopodobnym przybliżeniem.
Spółgłoska [d͡ʒ] występowała tylko w połączeniu [ʒd͡ʒ], przez co jej status jako osobnego fonemu jest niepewny.
Najwięcej przemian spółgłoskowych dotyczyło miękkich spółgłosek przedniojęzykowych. Spośród nich u /tʲ/, /dʲ/, /sʲ/ oraz /zʲ/ miękkość wzmocniła się i stały się dziąsłowo-podniebienne, a pierwsze dwie z nich przeszły w dodatku ze zwartych na zwarto-szczelinowe. W rezultacie nabrały takiej samej artykulacji co ich współczesne odpowiedniki: /t͡ɕ/, /d͡ʑ/, /ɕ/ oraz /ʑ/. Ta zmiana zaszła bardzo wcześnie, po pisowni jej początki można datować na XIII wiek.
Około wieku XIII i XIV fonem /rʲ/ nabrał w swojej wymowie dużej frykcji, przez co upodobnił się do współczesnego czeskiego /r̝/ – spółgłoski drżącej dziąsłowej podniesionej, u której występuje zarówno drganie języka, jak i artykulacja szczelinowa (ale najprawdopodobniej wciąż była miękka: /r̝ʲ/).
Język prasłowiański nie znał dźwięku /f/. W wiekach XII i XIII w Małopolsce i Mazowszu nagłosowe zbitki /xv/ i /xvʲ/ zostały uproszczone do /f/ i /fʲ/ (np. "chwatać" &gt; "fatać", "chwała" &gt; "fała", "chwila" &gt; "fila"). To powiększyło zbiór ich spółgłosek o dwa fonemy. Zmiana ta nie weszła do języka literackiego i ostatecznie również w tamtych dialektach została cofnięta. Jednak zanim do tego doszło to już w XIV–XV wieku te dwa dźwięku dobrze się przyjęły w pożyczkach (wcześniej obce [f] zastępowano /b/ lub /p/). Być może jednym z najwcześniejszych słów z niezmienionym /f, fʲ/ jest słowo "ofiara", wzięte z czeskiego , skoro zaszła w nim jeszcze przedpiśmienna zmiana "ě"&gt;"a" przed twardą spółgłoską (przegłos polski). Jeszcze później /f/ pojawiło się też w słowach rodzimych z uproszczenia grupy /pv/ (głównie w słowie "upwać" &gt; "ufać" i pochodnych).
Przy samym końcu doby staropolskiej (XV–XVI wiek, czyli właściwie w trakcie przejścia w okres średniopolski) doszło przed ustnymi samogłoskami przednimi do palatalizacji tylnych spółgłosek /k/ i /ɡ/ do odpowiednio [kʲ] i [ɡʲ]. Ową zmianę zwykło się nazywać „czwartą palatalizacją słowiańską”. W późniejszym czasie napływ zapożyczeń w których przed przednimi samogłoskami stały twarde spółgłoski tylnojęzykowe, jak również odnosowienie wygłosowego /ɛ̃/ doprowadziło do fonemizacji tego rozróżnienia. Zaznaczyć należy, że zmiękczeniu nie uległa spółgłoska szczelinowa /x/, nie uległy mu też spółgłoski tylnojęzykowe przed przednią nosówką /æ̃~ɛ̃/. Ta nowa palatalizacja nie wszędzie w Polsce przebiegła w sposób tu opisany, w szczególności na Mazowszu.
Po tych procesach system spółgłoskowy języka staropolskiego przedstawiał się następująco:
Samogłoski.
Wokalizm staropolski składał się z następujących fonemów. Jak wspomniano, transkrypcja jest z konieczności przybliżona.
[ɨ] oraz [ɨː] występowały w dystrybucji komplementarnej odpowiednio z [i] oraz [iː] – te pierwsze przed spółgłoskami twardymi, te drugie we wszystkich pozostałych pozycjach. Można zatem przyjąć, że te pary były alofonami.
Wszystkie fonemy samogłoskowe były w parach – jedna krótka, druga długa. Staropolskie długie samogłoski pochodziły z czterech źródeł:
Z powodu wzdłużenia opisanego w (1.) staropolskie krótkie samogłoski nie mogły występować w ostatniej sylabie słowa przed dźwięczną spółgłoską. Jedynym wyjątkiem było krótkie /ɛ/, które w tej pozycji pochodziło z dawnego jera mocnego.
Protezy.
Istniała również tendencja do ograniczenia występowania samogłosek w nagłosie. Podobnie do polskich gwar oraz innych języków słowiańskich słowa z początkową samogłoską często dostawały na swój początek protezę: prejotację [j], prelabializację [w], lub preaspirację [h]:
Zanik iloczasu.
W okresie staropolskim długość samogłosek przestała być cechą rozróżniającą fonemy. Długie samogłoski przymknięte /iː/, [ɨː] i /uː/ zrównały się wymową z ich krótkimi odpowiednikami bez zmiany barwy. Los pozostałych długich samogłosek był inny; one również utraciły długość, ale ich artykulacja się zwęziła, przez co pozostały różne od dawnych krótkich. W ten sposób /ɛː/ przeszło na /e/, a /ɔː/ na /o/. Dawne długie /aː/ ponadto się zaokrągliło i przeszło w /ɒ/. Proces ten trwał długo i zakończył się pod koniec XV wieku. W polonistyce zwyczajowo nazywa się te trzy samogłoski /ɒ/, /e/ i /o/ pochylonymi.
Historia polskich nosówek była inna. Język staropolski zachował cztery nosówki do XIV wieku, kiedy zrównały się one co do barwy, pozostawiając tylko rozróżnienie długości. Nowy system miał więc już tylko dwie samogłoski nosowe: krótkie /ã/ (z dawnych krótkich /æ̃/ i /ɑ̃/) oraz długie /ãː/ (z dawnych długich /æ̃ː/ i /ɑ̃ː/). Gdy w ciągu XV wieku iloczas zanikał poróżniły się one barwą, tak jak pozostałe samogłoski nieprzymknięte. Krótka nosówka przesunęła się do przodu do /æ̃~ɛ̃/, natomiast długa przesunęła się do tyłu i zaokrągliła do /ɒ̃~ɔ̃/, tracąc długość (ich barwa ostatecznie istotnie się wahała w różnych gwarach, co oznaczono w transkrypcji znakiem tyldy – ~).
Opisane zmiany doprowadziły pod sam koniec doby staropolskiej do poniższego systemu:
Akcent.
Mimo że akcentu wyrazowego nie zaznaczano nigdy w pisowni to jego rozwój w staropolszczyźnie da się prześledzić poprzez obserwację niektórych zmian fonetycznych.
W starszych zabytkach przyrostek czasownikowy "-i"/"-y" drugiej i trzeciej osoby liczby pojedynczej trybu rozkazującego wypada (zanika) u niektórych czasowników, ale w innych pozostaje. Porównanie z językami wschodniosłowiańskimi pozwala sądzić, że końcowa samogłoska była zatrzymywana wtedy, gdy padał na nią akcent w prasłowiańszczyźnie. Przykłady:
Z tego i kilku innych powodów sądzi się, że w języku staropolskim zachował się przynajmniej początkowo prasłowiański akcent swobodny i leksykalny.
W wiekach XIV i XV zdarzało się, że w często używanych trzysylabowych słowach opuszczano drugą samogłoskę ("wieliki" &gt; "wielki", "ażeby" &gt; "ażby", "iże mu" &gt; "iż mu", "Wojeciech" &gt; "Wojciech"), co wskazuje na to, że w tym czasie akcent polski zmienił się już na stały inicjalny. Za pozostałości powszechnej obecności akcentu na pierwszą sylabę w dawnej polszczyźnie uważa się akcent właśnie inicjalny występujący gwarowo na Podhalu oraz na południowych Kaszubach. Wpływ słowacki na gwary podhalańskie zwykle się odrzuca, bo słowackie gwary w jego sąsiedztwie mają akcent na sylabę przedostatnią.
Morfologia.
W tej sekcji słowa staropolskie zapisano tak jak ich odpowiedniki we współczesnej ortografii polskiej, z tym wyjątkiem że nieprzymknięte samogłoski długie oznaczono makronem: "ā", "ē", "ō". Pokazany stan nosówek jest czternastowieczny – dwie nosówki poróżnione długością. Żeby ułatwić porównanie ze współczesnymi formami i dla poprawnego wyświetlania oznaczono je współczesnymi literami: "ę" dla /ã/ oraz "ą" dla /ãː/.
Rzeczowniki.
Staropolskie rzeczowniki odmieniały się przez siedem przypadków: mianownik, dopełniacz, celownik, biernik, narzędnik, miejscownik i wołacz; trzy liczby: pojedynczą, podwójną i mnogą; i miały jeden z trzech rodzajów gramatycznych: męski, żeński albo nijaki.
Poniżej znajduje się uproszczona tabela odmiany rzeczowników:
Uwagi:
Mimo że staropolszczyzna przejęła wszystkie prasłowiańskie kategorie fleksyjne, to cały system został gruntownie zreorganizowany. Dobór końcówek w prasłowiańszczyźnie zależał przede wszystkim od brzmienia tematu rzeczownika, ale wiele różnic zostało zatartych przez zmiany fonetyczne. Co za tym idzie użycie danej końcówki zaczęto przywiązywać przede wszystkim do rodzaju leksykalnego rzeczowników, co uprzednio nie było głównym czynnikiem (mimo tego w pewnych przypadkach brzmienie tematu nadal grało rolę), a stare deklinacje stopniowo się łączyły. Wiele dawnych końcówek wyszło z użycia, a inne, nierzadko te o najwyraźniejszym brzmieniu, zastąpiły je.
Wiele powyższych końcówek jest takich samych jak we współczesnym języku polskim, ale niekoniecznie miały one taki sam rozkład. W klasach odmiany, które miały do wyboru dwie lub więcej równoznacznych końcówek, te bardzo często były po prostu zamienne, podczas gdy współcześnie ich użycie się ustabilizowało i wiele słów przyjmuje tylko jedną z nich.
Szczegółowe omówienie niektórych końcówek i kategorii.
Rozróżnienie żywotności rzeczowników męskich jakie istnieje we współczesnym języku polskim w staropolszczyźnie dopiero zaczynało się uwydatniać. Najbardziej widoczną zmianą było użycie dopełniacza na miejscu biernika w liczbie pojedynczej męskich rzeczowników żywotnych. Pierwotnie mianownik i biernik męskich rzeczowników były identyczne, co połączone ze swobodnością szyku mogło wprowadzić dwuznaczność. W zdaniu "Ociec kocha syn" nie wiadomo było, który rzeczownik jest podmiotem, a który dopełnieniem. Mogło ono znaczyć albo „Ojciec kocha syna” albo „Ojca kocha syn”. Problem rozwiązuje użycie form dopełniacza w funkcji biernika: "Ociec kocha syna" to jednoznacznie "Ojciec kocha syna".
Według innego poglądu ważniejszy był wpływ odmiany zaimka pytającego "kto" (psł. "kъto"), którego dopełniacz i biernik od dawna brzmiały identycznie: "kogo" (psł. "kogo"). Zatem na pytanie o biernik typu "Kogo widzisz?" odpowiedź pozornie można było dać również w dopełniaczu.
Już w najdawniejszych zabytkach rzeczowniki męskie żywotne (osobowe i zwierzęce) mają powszechnie dopełniacz w funkcji biernika, choć nadal zdarzają się wyjątki, np. w rotach sądowych "żałował na Mikołaj", "stracił Janusz swój koń".
W późnej prasłowiańszczyźnie istniała grupa oboczna "-ev-"/"-ov-", która znajdowała się w kilku częstych przyrostkach, między innymi w celowniku liczby pojedynczej, mianowniku liczby mnogiej i dopełniaczu liczby mnogiej niektórych rzeczowników męskich. O ile w prajęzyku "-ev-" występowało regularnie po spółgłoskach miękkich, a równoważne mu "-ov-" – po twardych, to w języku staropolskim ta regularna oboczność została zachwiana. Nastąpiła dążność do uogólnienia jednego z nich, i tak Polska południowa: Małopolska i Śląsk, uogólniają "-ow-" do wszystkich pozycji, natomiast Wielkopolska uogólnia "-ew-". Na Mazowszu do XV w. jest stan podobny co w Wielkopolsce, ale potem następuje szybka ekspansja wariantu "-ow-" który już prawie wypiera "-ew-" w następnym wieku. Ostatecznie to właśnie formy z "-ow-" trafiły do języka literackiego: dzisiejsze "-ów", "-owie" i "-owi".
Końcówki żeńskie celownika i miejscownika liczby mnogiej miały dwa warianty: starszy z długą samogłoską "-ām" i "-āch", oraz nowszy z krótką – "-am" i "-ach". Nowsze formy mogły powstać bądź to przez skrócenie ze względu na częstość użycia tych form, bądź to przez wyrównanie do końcówki mianownika liczby pojedynczej "-a".
Czasowniki.
Staropolskie czasowniki odmieniały się przez trzy osoby; trzy liczby: pojedynczą, podwójną i mnogą; dwa tryby: oznajmujący i rozkazujący; oraz miały jeden z dwu aspektów leksykalnych: dokonany albo niedokonany. Istniały również analityczne konstrukcje dla trybu przypuszczającego, tworzonego przez aoryst czasownika "być" i starą formę imiesłowową na "-ł"; podobnie analityczne konstrukcje czasu przeszłego i zaprzeszłego; oraz dwa archaiczne czasy – aoryst i imperfekt, które już na początku okresu piśmiennego prawie wyszły były z użycia.
Poważne zmiany w stosunku do prasłowiańszczyzny zaszły w użyciu czasów. Starożytne czasy aoryst i imperfekt były w zaniku już w pierwszych znanych zabytkach języka. W najdawniejszych dziełach z XIV i XV w. można naliczyć tylko 26 ich użyć, a na dodatek nie poświadczono wszystkich form odmiany. Jedynym wyjątkiem był aoryst czasownika "być", który przetrwał jako czasownik posiłkowy do tworzenia trybu przypuszczającego.
Rolę czasu przeszłego przejęła konstrukcja analityczna – istniejący już w języku prasłowiańskim czas przeszły złożony, tworzony za pomocą odmienionej w czasie teraźniejszym formy czasownika "być" i starej formy imiesłowu czasownika.
Słownictwo.
Po chrzcie Polski w 966 roku do języka staropolskiego przeniknęło wiele zapożyczeń z łaciny (albo za pośrednictwem języka czeskiego, jak większość terminologii religijnej, albo bezpośrednio w późniejszym okresie) np. "ańjoł" → "anioł" od łac. "angelus".
Słownik staropolski opracowany w latach 1953–2002 zawiera w sumie około 23 tysiące staropolskich słów wynotowanych ze średniowiecznych źródeł rękopiśmiennych powstałych w XIV i XV wieku.
Zabytki staropolskie.
Zachowało się stosunkowo dużo staropolskich świeckich tekstów źródłowych z XV i początku XVI wieku.
Dużą grupę zabytków polszczyzny świeckiej stanowią teksty prawne. Najstarsze z nich, przysięgi sądowe, pochodzą z końca XIV i z XV wieku. Zachowały się też przekłady statutów, w tym statutów Kazimierza Wielkiego. Najstarszy rękopis przekładu statutów zawiera "Kodeks Świętosławowy" z lat 1448–1450. Kolejne przekłady tekstów prawnych zawierają inne rękopiśmienne kodeksy, jak "Kodeks Działyńskich I" (ok. 1460), "Kodeks Dzikowski" (1501, 1523) i "Kodeks Stradomskiego" (1518, 1542). Znanych jest też kilka odpisów tłumaczeń ortyli magdeburskich (orzeczeń sądu w Magdeburgu dla miast lokowanych na prawie niemieckim), z których najstarszy został zapisany około 1480. Inne zachowane zabytki języka prawniczego i urzędowego to akt pełnomocnictwa w sprawach majątkowych Tomasza z Pakości (1. poł. XV w.), formuły przysiąg wójta, ławników, rajców i rzemieślników (2. poł. XV w.), protokolarz miasta Woźnik (polskie zapiski od 1521, najstarsza zachowana księga miejska w języku polskim). Pewne formalne cechy tekstu prawnego nosi tzw. testament Piotra Wydżgi (zanotowany przez Długosza ok. 1470–1480), aczkolwiek jest to w istocie opis sposobu dotarcia do skarbów ukrytych w górach.
Opracowania naukowe.
W latach 1953–2002 słownictwo staropolskie opracowała krakowska Pracownia Słownika Staropolskiego, a jej praca ukazała się w formie słownika staropolskiego. W 2014 roku Instytut Języka Polskiego PAN wydał uzupełnienie tego słownika pt. Słownik staropolski suplement cz. I pod redakcją Ewy Deptuchowej.

</doc>
<doc id="725083" url="https://pl.wikipedia.org/wiki?curid=725083" title="Louis Nizer">
Louis Nizer

Louis Nizer (ur. 6 lutego 1902 w Londynie, zm. 10 listopada 1994 w Nowym Jorku) – amerykański prawnik i pisarz żydowskiego pochodzenia, który urodził się w Wielkiej Brytanii. Znany z niezwykłych, oczarowujących umiejętności oratorskich. Bronił takie osobistości jak Charlie Chaplin, Salvador Dalí, Mae West czy Johnny Carson.
W 1924 ukończył Columbia School of Law. Szybko stał się znanym i cenionym prawnikiem oraz mówcą, nie tylko na sali rozpraw. Nizer był współzałożycielem kancelarii prawniczej Phillips, Nizer, Benjamin, Krim i Ballon, w Nowym Jorku.
Nizer zasłynął także jako pisarz. W 1973 wydał "The Implosion Conspiracy", w której analizował proces rodziny Rosenbergów. Książka opierała się przede wszystkim o stenogramy z rozpraw, ale zawierała także wiele poruszających epizodów z życia Rosenbergów na kilka miesięcy przed rozprawą. Najbardziej znaną książką Nizera jest "My Life in Court", bestseller opisujący niektóre z rozpraw, w których pisarz brał udział jako prawnik.

</doc>
<doc id="725088" url="https://pl.wikipedia.org/wiki?curid=725088" title="Renata Pałys-Wilkowska">
Renata Pałys-Wilkowska



</doc>
<doc id="725089" url="https://pl.wikipedia.org/wiki?curid=725089" title="Okręt-cel">
Okręt-cel

Okręt-cel – okręt wycofany ze służby lub rzadziej specjalnie wybudowany, wykorzystywany przez marynarkę wojenną lub lotnictwo wojskowe jako cel strzelań ćwiczebnych.
Wykorzystanie starych i wycofanych ze służby okrętów jako okrętów-celi umożliwia szkolenie załóg okrętów w użyciu uzbrojenia artyleryjskiego, torpedowego lub rakietowego lub załóg samolotów, w bardziej realistycznych warunkach, niż zapewniają to pływające tarcze. Umożliwia też testowanie działania nowych rodzajów amunicji przeciwko realnemu okrętowi. W sytuacji używania amunicji ćwiczebnej, okręty-cele mogą być wykorzystywane wielorazowo; bywają także wykorzystywane w innych funkcjach. Oprócz wycofanych ze służby okrętów, często jako cele wykorzystywano okręty zdobyte na przeciwniku po zakończeniu wojen, których nie zdecydowano wcielić do własnej służby. Podobną kategorią są okręty eksperymentalne, służące do badania odporności okrętu lub poszczególnych jego części na ostrzał.

</doc>
<doc id="725090" url="https://pl.wikipedia.org/wiki?curid=725090" title="Chasmozaur">
Chasmozaur

Chasmozaur ("Chasmosaurus") – roślinożerny, czworonożny, rogaty dinozaur należący do ceratopsów. Spokrewniony z triceratopsem.
Nazwa rodzajowa "Chasmosaurus" oznacza jaszczura ze szczelinami.
Opis.
Chasmozaur posiadał z tyłu głowy ogromną, przypominającą żagiel kryzę z dwoma dużymi oknami skroniowymi, która chroniła kark i łopatki. Dzięki istnieniu okien, kryza chasmozaura była znacznie lżejsza niż gdyby była zbudowana z litej kości. Na przedzie długiej i wąskiej czaszki, tuż nad oczodołami, wystawały dwa rogi, a trzeci znacznie mniejszy umieszczony był na nosie chasmozaura. Po bokach kryzy, na całej jej długości, wyrastały drobne guzy.
Odcinek kręgosłupa chasmozaura położony nad miednicą był usztywniony tkanką kostną a sama miednica była wzmocniona dzięki zespoleniu 8 kręgów. Taka budowa umożliwiała amortyzację podczas biegu chasmozaura.
Wielkość.
Chasmozaur miał do 5 metrów długości i ważył około 2,2 t.
Występowanie.
Chasmozaur występował pod koniec kredy - (około 76.5-75.5 milionów lat temu) - na obszarze dzisiejszej Ameryki Północnej w kanadyjskiej prowincji Alberta. 
Behawior i Etologia.
Chasmozaur żywił się roślinami włóknistymi.
Historia odkryć.
Szczątki chasmozaura zostały znalezione w 1913 przez Charlesa Sternberga nad rzeką Red Derr w prowincji Alberta i opisane przez Lawrence'a Lambe w 1914.
Gatunki.
Gatunki należące do rodzaju "Chasmosaurus" według Maidment i Barretta (2011):
Zaliczany kiedyś do rodzaju "Chasmosaurus" gatunek "C. mariscalensis" jest obecnie gatunkiem typowym odrębnego rodzaju "Agujaceratops", a gatunek "C. irvinensis" - rodzaju "Vagaceratops".

</doc>
<doc id="725091" url="https://pl.wikipedia.org/wiki?curid=725091" title="Agaton (imię)">
Agaton (imię)

Agaton – imię męskie pochodzenia greckiego, wywodzące się od słowa 'agathós', ' agath', oznaczający „dobry”. Wśród patronów tego imienia święci: Agaton, żołnierz (zm. w 250) i papież św. Agaton (zm. w 681). Od tego imienia (": Agafon") powstała staroruska forma skrócona (zdrobniała, spieszczona) "Gafan(ko)", utworzona za pomocą popularnej w imiennictwie zarówno ruskim, jak i polskim techniki ucinania nagłosu.
Agaton imieniny obchodzi 7 grudnia i 10 stycznia.

</doc>
<doc id="725093" url="https://pl.wikipedia.org/wiki?curid=725093" title="Front Wyzwolenia Narodowego im. Sandino">
Front Wyzwolenia Narodowego im. Sandino



</doc>
<doc id="725095" url="https://pl.wikipedia.org/wiki?curid=725095" title="Intaglio">
Intaglio

Intaglio – rodzaj gemmy, szlachetny lub półszlachetny kamień ozdobiony wklęsłym reliefem, odznaczający się wielką precyzją wykonania i dbałością o szczegół. 
Intaglio jest najpopularniejszym rodzajem reliefu, spotykanym zdecydowanie częściej niż kamea. 
Początkowo intaglio nie pełniło roli wyłącznie dekoracyjnej, jego odcisk w glinie lub miękkim wosku służył do pieczętowania dokumentów. Pieczęć taka była znakiem rozpoznawczym właściciela gemmy, świadectwem jego znaczenia i godności. 
Antyczne intaglia były przeważnie niewielkich rozmiarów. Za czasów Cesarstwa Rzymskiego rzadko spotykano ryte kamienie o średnicy przekraczającej 2,5 cm. Greckie były jeszcze mniejsze. Wśród zachowanych do dzisiaj rzeźb antycznych znacznie liczniejsze są intaglia niż kamee. Rzeźby antyczne wykonywano w różnych odmianach chalcedonu, berylu, w serpentynie, marmurze, w lapis lazuli. 
Dzisiaj intaglia kopiuje się przy użyciu pantografu, który przenosi oryginalny wzór na inny kamień. Z wyjątkiem egzemplarzy wykańczanych ręcznie są one jednak dość niskiej jakości i cechują się brakiem precyzji w wykonaniu detali.

</doc>
<doc id="725097" url="https://pl.wikipedia.org/wiki?curid=725097" title="Masyw Brzeźnicy">
Masyw Brzeźnicy

Masyw Brzeźnicy (Masyw Grochowej) – mały masyw górski w południowo-zachodniej Polsce, na Przedgórzu Sudeckim, stanowiący mikroregion Obniżenia Otmuchowskiego. Administracyjnie leży w województwie dolnośląskim.
Lokalizacja.
Masyw Brzeźnicy położony jest w północno-zachodniej części Obniżenia Otmuchowskiego, około 6 km na północ od Barda. Od wschodniej strony masyw graniczy z Obniżeniem Ząbkowickim, od północy z Obniżeniem Stoszowic, od południowego zachodu z pasmem Gór Bardzkich, a od południowego wschodu z Przedgórzem Paczkowskim.
Charakterystyka.
Masyw położony jest pomiędzy dolinami Nysy Kłodzkiej na południu i Budzówki na północy. Od Gór Bardzkich oddzielony jest obniżeniem Mikołajowa, przez które biegnie droga Srebrna Góra – Brzeźnica – Potworów. Masyw składa się z dwóch części: północno-zachodniej, wyższej i zalesionej, (określanej czasami jako Masyw Grochowej) oraz południowo-wschodniej, prawie bezleśnej, z kulminacją Bukowczyka (382 m n.p.m.). Siodłem oddzielającym te dwie części Masywu przebiega droga Braszowice – Brzeźnica. Najważniejsze wzniesienia, to: Brzeźnica (492 m n.p.m.), Grochowiec (425 m n.p.m.) i Stróżnik (417 m n.p.m.) i Bukowczyk (381 i 375 m n.p.m.).
Budowa geologiczna.
Masyw zajmuje południowy fragment bloku przedsudeckiego, a w jego obrębie masyw serpentynitowy Braszowic i masyw gabrowy Brzeźnicy oraz niewielkie fragmenty bloku sowiogórskiego.
Jest to urzeźbiony masyw o ciekawej strukturze geologiczne. Masyw Grochowej kontaktuje z łupkami krystalicznymi, przy czym od wschodu występuje zgnejsowany sjenit kwarcowy z apofizami sjenitu, które przecinają serpentynity. Wzgórze wschodnie masywu oddzielone jest od wzgórza zachodniego obniżeniem morfologicznym. Wzgórza te tworzą jeden masyw serpentynitowy przecięty strefą dyslokacyjną, wzdłuż której nastąpiła intensywniejsza erozja. Wzgórze wschodniej części masywu zbudowane jest zasadniczo z serpentynitów, jedynie na południowym wschodzie występują skały gabrowe. Serpentynity budujące masyw powstały w wyniku przeobrażenia skał zasadowych i ultrazasadowych w głębokiej facji metamorfizmu termicznego (kontaktowego). W masywie występują złoża magnezytów związane z prekambryjskimi masywami serpentynitowymi, a także złoża kamieni szlachetnych i ozdobnych – chryzopraz, chalcedon, opal. Ostateczny wygląd masyw otrzymał w okresie epoki lodowej. 
Górnictwo.
W obrębie masywu w przeszłości znajdowało się kilka kopalń magnezytu: „Konstanty”, „Anna”, „Kojancin”, „Małgorzata”, „Klara”, „Szczęść Boże”, „Grochów 1”, „Grochów 2”, „Grochów 3” i kopalnia „Stara”, pozostały po nich tylko nieczynne wyrobiska górnicze. Do chwili obecnej czynna jest tylko kopalnia „Konstanty”. Na początku XIX wieku na górze Grochowiec i Stróżnik wydobywano chryzopraz. W połowie XIX wieku istniały w pobliżu także dwie kopalnie węgla brunatnego.
Krajobraz.
Masyw przedstawia krajobraz niskich gór z niezwykle różnorodną rzeźbą terenu. Masyw Brzeźnicy jest pofałdowany, z wyraźnie sterczącymi wzgórzami, występują tu niewielkie doliny. Najwyższe wzniesienia nie przekraczają 500 m n.p.m. Rzeźbę masywu kształtują wypiętrzone stożkowe szczyty z wyraźnym podkreśleniem stromych zboczy. Masyw mimo niewielkich wysokości posiada strome zbocza i nieznacznie, pofalowaną linię grzbietową. Większość obszaru zajmują lasy. Wzniesienia porośnięte są aż po szczyty. Ze zboczy roztaczają się panoramy na okoliczne miejscowości i oddalone pasma górskie. Krajobraz częściowo przeobrażony. Najwyższym wzniesieniem masywu jest Brzeźnica – 492 m n.p.m. (w zachodniej części masywu).
Klimat.
Położenie fizycznogeograficzne oraz pobliskie pasma gór osłaniających masyw od południowego zachodu sprawiają, że nad masywem ścierają się masy powietrzne, wpływające na kształtowanie się typów pogody i zjawisk atmosferycznych tego mikroregionu. Masyw leży w obszarze występowania klimatu przedgórskiego i odznacza się specyficznym, surowszym klimatem. Pory roku są łatwo rozpoznawalne i wyznaczane przez przebieg temperatury: ciepła i wilgotna wiosna, ciepłe i często suche lato, chłodna i wilgotna jesień oraz mroźna zima ze znacznymi opadami śniegu. Średnia roczna temperatura wynosi od 7 do 8 °C. Najcieplejszym miesiącem jest lipiec, najzimniejszym – styczeń. Okres wegetacyjny rozpoczyna się w kwietniu i trwa ponad 200 dni. Zachmurzenie: średnie występuje w okresie jesienno-zimowym, najmniejsze w lecie. Opadom często towarzyszą gwałtowne burze z wyładowaniami.
Wody.
Masyw należy do zlewiska Morza Bałtyckiego, położony jest w dorzeczu Odry. Największą rzeką zbierająca wraz ze swoimi dopływami wody z północnych zboczy jest Budzówka, lewostronny dopływy Nysy Kłodzkiej, z południowych zboczy wody zbierane są przez potok Studew, lewostronny dopływ Mszanicy.
Miejscowości.
W obrębie masywu położone są miejscowości: Budzów-Kolonia, Mikołajów, Grochowa, Brzeźnica, Braszowice.
Sieć komunikacyjna.
W pobliżu masywu przechodzą drogowe szlaki komunikacyjne:
Turystyka.
W obrębie masywu prowadzą szlaki turystyczne piesze i rowerowe.

</doc>
<doc id="725099" url="https://pl.wikipedia.org/wiki?curid=725099" title="Kalansuwa">
Kalansuwa

Kalansuwa (hebr. קלנסווה; arab. قلنسوة) – miasto położone w Dystrykcie Centralnym w Izraelu.
Leży na równinie Szaron, w otoczeniu miasta At-Tajjiba, miasteczka Coran-Kadima, moszawów Azri’el, Kefar Jabec, Porat, Ge’ulim, Tenuwot, Be’erotajim, Niccane Oz i Sza’ar Efrajim.
Historia.
Pierwsze wzmianki o wsi pochodzą z XIII wieku, jednak współczesna osada została założona w XVII wieku.
29 listopada 1947 roku Zgromadzenie Ogólne Organizacji Narodów Zjednoczonych przyjęło "Rezolucję nr 181" o podziale Palestyny na dwa państwa: żydowskie i arabskie. Na mocy tej rezolucji wioska Kalansuwa miała znaleźć się w państwie arabskim, jednak podczas wojny o niepodległość w 1948 została zajęta przez wojska izraelskie. Po zawarciu rozejmu, wioska Kalansuwa znalazła się na terytoriach przyznanych państwu Izrael.
Prawa miejskie Kalansuwa otrzymała w 2000.
Demografia.
Zgodnie z danymi Izraelskiego Centrum Danych Statystycznych w 2008 roku w mieście żyło 18,1 tys. mieszkańców, wszyscy Arabowie.
Zgodnie z danymi "Izraelskiego Centrum Danych Statystycznych" w Kalansuwie w 2000 było 2 230 zatrudnionych pracowników i 396 pracujących na własny rachunek. Pracownicy otrzymujący stałe pensje zarabiali w 2000 średnio 3 854 NIS, i otrzymali w ciągu roku podwyżki średnio o 4,0%. Przy czym mężczyźni zarabiali średnio 4 412 NIS (podwyżka o 5,6%), a kobiety zarabiały średnio 2 162 NIS (spadek o -12,4%). W przypadku osób pracujących na własny rachunek średnie dochody wyniosły 3 764 NIS. W 2000 roku w Kalansuwie było 141 osób otrzymujących zasiłek dla bezrobotnych i 1 891 osób otrzymujących świadczenia gwarantowane.
Populacja miasta pod względem wieku:
Edukacja.
W mieście znajdują się cztery szkoły podstawowe i cztery szkoły średnie, w których uczy się 3,8 tys. uczniów. Wśród szkół są między innymi: "Umar Ibn al-Chatab", "Ibn Sina", "As-Salam", "Chalid Ibn al-Walid" oraz "Ibn Ruszid".
Kultura i sport.
W mieście jest ośrodek kultury, biblioteka publiczna oraz liczne obiekty sportowe.
Komunikacja.
Na wschód od miasta przebiega autostrada nr 6, brak jednak możliwości bezpośredniego wjazdu na nią. Przez północno-wschodnią część miasta przebiega droga nr 5614, którą jadąc na wschód dojeżdża się do moszawu Sza’ar Efrajim i miasta At-Tajjiba, lub jadąc na północ dojeżdża się do drogi ekspresowej nr 57 (Netanja–Niccane Oz).

</doc>
<doc id="725100" url="https://pl.wikipedia.org/wiki?curid=725100" title="Loose (album)">
Loose (album)

Loose – trzeci album studyjny kanadyjskiej piosenkarki Nelly Furtado. Wydawnictwo ukazało się 6 czerwca 2006 roku nakładem wytwórni muzycznych Geffen Records oraz MMG. Nagrania wyprodukowali: Timbaland, Lester Mendez, Rick Nowels, Nisan Stewart i Nate Hills. Utwory zostały zarejestrowane w The Hit Factory and Cubejam w Miami, The Chill Building w Santa Monica, Henson Studios i Capitol Studios w Hollywood oraz w The Orange Lounge w Toronto. Płyta była promowana podczas trasy koncertowej "Get Loose Tour". Występy zostały udokumentowane na płycie DVD pt. "".

</doc>
<doc id="725101" url="https://pl.wikipedia.org/wiki?curid=725101" title="Archeoceratops">
Archeoceratops

Archeoceratops ("Archaeoceratops") – jeden z najprymitywniejszych znanych rodzajów ceratopsów.
Jego nazwa oznacza „prastare rogate oblicze”. Obejmuje dwa gatunki: opisany w 1997 r. gatunek typowy "A. oshimai" oraz opisany w 2010 r. "A. yujingziensis".
Był to niewielki, roślinożerny dinozaur mierzący około 1 m długości i 30 cm wysokości. Żył około 110 mln lat temu u schyłku wczesnej kredy na terenie obecnych Chin. Najprawdopodobniej poruszał się na tylnych łapach. Jego głowa była bardzo podobna do głowy psitakozaura. Szkielet jest dość prymitywny i niewyspecjalizowany, wydaje się więc prawdopodobne, że przodkowie archeoceratopsa byli zarazem przodkami późniejszych dużych ceratopsów.

</doc>
<doc id="725103" url="https://pl.wikipedia.org/wiki?curid=725103" title="Droga wojewódzka nr 791">
Droga wojewódzka nr 791

Droga wojewódzka nr 791 (DW791) − droga wojewódzka o długości 84 km łącząca Trzebinię (DK79) z Kolonią Poczesną (DK91), położona w województwach: małopolskim oraz śląskim.

</doc>
<doc id="725104" url="https://pl.wikipedia.org/wiki?curid=725104" title="Atenodor (imię)">
Atenodor (imię)

Atenodor – imię męskie pochodzenia greckiego, oznaczające „dar Ateny”. Wśród patronów — św. Atenodor (zm. IV wiek).
Atenodor imieniny obchodzi 7 grudnia.

</doc>
<doc id="725106" url="https://pl.wikipedia.org/wiki?curid=725106" title="Algorytm sumacyjny Kahana">
Algorytm sumacyjny Kahana

Algorytm sumacyjny Kahana (zwany także algorytmem sumowania z poprawkami) – algorytm minimalizujący błędy powstałe przy dodawaniu ciągu liczb zmiennopozycyjnych o skończonej precyzji.
Algorytm w pseudokodzie:
 function kahanSum(input, n)
 var sum = input[1]
 var c = 0.0 //Poprawka zawierająca utracone niskie bity.
 for i = 2 to n
 y = input[i] - c
 t = sum + y //Sum jest względnie duże w porównaniu z y co powoduje utratę bitów mniej znaczących liczby y.
 c = (t - sum) - y //(t - sum) odzyskuje wyższe bity y; odjęcie y odzyskuje -(niższe bity y)
 sum = t 
 next i //W następnej iteracji utracone niższe bity zostaną dodane do y
 return sum

</doc>
<doc id="725107" url="https://pl.wikipedia.org/wiki?curid=725107" title="Obieg Clausiusa-Rankine'a">
Obieg Clausiusa-Rankine'a



</doc>
<doc id="725108" url="https://pl.wikipedia.org/wiki?curid=725108" title="DW791">
DW791



</doc>
<doc id="725110" url="https://pl.wikipedia.org/wiki?curid=725110" title="Dendrocoelum lacteum">
Dendrocoelum lacteum



</doc>
<doc id="725111" url="https://pl.wikipedia.org/wiki?curid=725111" title="Region Brong-Ahafo">
Region Brong-Ahafo

Region Brong Ahafo – historyczny region Ghany od 14 kwietnia 1959 roku do 2019 roku, kiedy to w wyniku referendum region został podzielony na trzy regiony i przestał istnieć. Region obejmował środkowo-zachodni region Ghany i był położony pomiędzy regionem Aszanti i granicą Wybrzeża Kości Słoniowej, stolicą regionu było Sunyani. Populacja w roku 2007 wynosiła 2.120881 mieszkańców, powierzchnia 39,557 km². Był drugim co do wielkości regionem po Regionie Północnym.
W Brong Ahafo znaleźć można wiele kulturalnych i przyrodniczych atrakcji ale jest mniej znany turystom niż regiony Ashanti, Północny, Centralny, czy region Wielka Akra. Głównymi atrakcjami Brong Ahafo są Kintampo z jego pięknymi jesieniami i parkiem modlitwy oraz "Fiema-Boabeng Monkey Sanctuary" – rezerwat małp położony w pobliżu wiosek Fiema i Boabeng.
W jego skład wchodziły 22 dystrykty:

</doc>
<doc id="725112" url="https://pl.wikipedia.org/wiki?curid=725112" title="Citlalincue">
Citlalincue

Citlalinicue, znana również pod imieniem Citlalicue, Citlallatonac lub Citlaltonac („Ta w Gwiaździstej Spódnicy” lub „Gwiazda, która rozjaśnia” lub „Jaśniejąca Gwiazda”) – w mitologii azteckiej bogini-matka i patronka ziemi.
Citlalinicue wraz ze swoim mężem Citlallatonac byli hipostazami Ometeotla, który identyfikowany był wówczas jako słońce i jako ten, który sprawiał, że świeciły gwiazdy. Para ta stworzyła pierwszą parę na ziemi o imionach Nata i Nena. Citlalicue była również boginią matką, uosabiającą Drogę Mleczną. Franciszkański misjonarz Sahagun w swoim dziele "Historia general de las cosas de Nueva España" pisał o niej:
Aztekowie wierzyli, że to Citlalicue spowodowała, iż ludzie mieli możliwość rozmnażania się. Najczęściej przedstawiano ją w sukni obsypanej gwiazdami. Do niej kierowano modły o szczęśliwy poród i powrót do domu, a także to jej imienia wzywano w chwili ukąszenia przez skorpiona.

</doc>
<doc id="725113" url="https://pl.wikipedia.org/wiki?curid=725113" title="Oboźny polny koronny">
Oboźny polny koronny



</doc>
<doc id="725115" url="https://pl.wikipedia.org/wiki?curid=725115" title="Oboźny polny litewski">
Oboźny polny litewski



</doc>
<doc id="725118" url="https://pl.wikipedia.org/wiki?curid=725118" title="Ordynacja Birżańska Tyszkiewiczów">
Ordynacja Birżańska Tyszkiewiczów

Ordynacja rodowa utworzona w 1860 roku przez hrabiego Jana Tyszkiewicza (1801-1862) z klucza birżańskiego, z siedzibą dóbr w Birżach, gdzie Tyszkiewiczowie wybudowali nowy pałac. Po 1920 roku znalazła się na terytorium Litwy, gdzie na skutek reformy rolnej została ograniczona do resztówki dawnych dóbr przy pałacu. Również po śmierci IV ordynata, jego rodzina przebywała na stałe za granicą, mieszkając w Birżach tylko okazjonalnie. W tak okrojonym stanie przetrwała do 1940 roku i wcielenia Litwy do Związku Radzieckiego.
Po 1992 roku Tyszkiewiczowie odzyskali obywatelstwo litewskie i czynią starania o zwrot dawnych dóbr, w tym także Birż, choć nie ma mowy o przywróceniu ordynacji.

</doc>
<doc id="725120" url="https://pl.wikipedia.org/wiki?curid=725120" title="Wirki trójjelitowe">
Wirki trójjelitowe

Wirki trójjelitowe, wypławki (łac. Tricladida) – rząd drapieżnych bezkręgowców z typu płazińców.
Środowisko życia.
Wypławki występują w wodach słodkich, słonych oraz w wilgotnych tropikalnych środowiskach lądowych. Słodkowodne gatunki można znaleźć zarówno w wodach stojących jak i płynących, w zimnych strumieniach górskich o wartkim prądzie jak i w drobnych śródleśnych oczkach.
Budowa.
Ciało spłaszczone grzbietowo-brzusznie, bez segmentów, pokryte nabłonkiem urzęsionym. Nabłonek wydziela duże ilości śluzu. Otwór gębowy znajduje się na stronie brzusznej w pobliżu środka ciała, prowadzi do gardzieli, a następnie do jelita o trzech pniach (stąd nazwa). Jeden pień skierowany jest do przodu ciała, pozostałe do tyłu. Otworu odbytowego brak, resztki pokarmowe usuwane są przez otwór gębowy. Niedaleko otworu gębowego znajduje się otwór płciowy. Wiele gatunków posiada oczy, choć umożliwiają one tylko odróżnienie ciemności od jasności; większość ma jedną parę takich oczek, ale zdarzają się takie, które mają ich więcej (wielooczka Polycelis sp.). Długość ciała do 5 cm. Ubarwienie ciała zróżnicowane: od prawie przezroczystego przez barwę białą po czarną. Gatunki morskie są bardzo kolorowe, kontrastowo ubarwione. Odznaczają się dużymi zdolnościami regeneracyjnymi, ponieważ z każdej większej oderwanej części odrasta cały robak.
Rozmnażanie.
Wypławki są obojnakami, zachodzi między nimi zapłodnienie krzyżowe. Jaja są składane w odpornych na niekorzystne warunki kokonach i najczęściej umieszczane na liściach roślin wodnych. Mogą się również rozmnażać przez podział poprzeczny.
Odżywianie.
Większość wypławków to drapieżniki, polują na skorupiaki, ślimaki, małżoraczki, skąposzczety, larwy owadów, niektóre zjadają też ikrę ryb (np. zawleczony do Polski z Ameryki Płn. wypławek tygrysi ("Dugesia tigrina"). Wirki wysysają swe ofiary za pomocą gardzieli wysuwanej na zewnątrz ciała. Bez pożywienia mogą się obyć nawet przez rok. W czasie głodówki następuje stopniowy zanik narządów wewnętrznych i zmniejszanie się rozmiarów ciała.
Wirki wykazują fototropizm ujemny (światłowstręt) i dlatego spotyka się je pod kamieniami i ukryte wśród roślin.
Gatunki.
W Polsce występuje 13 gatunków tych zwierząt. W zimnych wodach żyją: wypławek alpejski ("Crenobia alpina"), wypławek karpacki ("Dendrocoelum carpathicum") oraz wielooczka rogata ("Polycelis felina"). W wodach stojących pospolite są: wypławek biały ("Dendrocoelum lacteum") oraz dwa gatunki ciemno ubarwione, bardzo do siebie podobne: "Schmidtea lugubris" (syn. "Dugesia lugubris") i "Schmidtea polychroa" (syn. "Dugesia polychroa").
Anna Stańczykowska w książce pt. "„Zwierzęta bezkręgowe naszych wód”" opisuje następujące gatunki
Rodzina "Dendrocoelidae"
Rodzina "Dugesiidae"
Rodzina "Planariidae"
Najpospolitszym wypławkiem występującym w Bałtyku jest płochliwy wypławek żwawy "Procerodes littoralis" (Strøm, 1768), syn. "Procerodes litoralis" (Strøm, 1768) z rodziny Procerodidae.

</doc>
<doc id="725123" url="https://pl.wikipedia.org/wiki?curid=725123" title="Wypławki">
Wypławki



</doc>
<doc id="725125" url="https://pl.wikipedia.org/wiki?curid=725125" title="Trójjelitki">
Trójjelitki



</doc>
<doc id="725126" url="https://pl.wikipedia.org/wiki?curid=725126" title="Tricladida">
Tricladida



</doc>
<doc id="725127" url="https://pl.wikipedia.org/wiki?curid=725127" title="Strażnik polny koronny">
Strażnik polny koronny



</doc>
<doc id="725128" url="https://pl.wikipedia.org/wiki?curid=725128" title="Strażnik polny litewski">
Strażnik polny litewski



</doc>
<doc id="725129" url="https://pl.wikipedia.org/wiki?curid=725129" title="Roman Tomaszewski (szachista)">
Roman Tomaszewski (szachista)

Roman Tomaszewski (ur. 16 maja 1960 w Częstochowie) – polski szachista, mistrz międzynarodowy od 1984 roku.
Kariera szachowa.
W roku 1977 zdobył tytuł mistrza Polski juniorów do 17 lat. W roku 1978 zwyciężył w międzynarodowym turnieju w Jeleniej Górze, zdobył brązowy medal mistrzostw Polski w szachach błyskawicznych oraz reprezentował Polskę na mistrzostwach świata juniorów do 20 lat w Grazu. W połowie lat osiemdziesiątych należał do czołówki polskich szachistów, co potwierdził w roku 1987 we Wrocławiu, zdobywając tytuł wicemistrza Polski. Łącznie (w latach 1979–1988) sześciokrotnie wystąpił w finałowych turniejach o mistrzostwo kraju. Dwukrotnie (w latach 1980 i 1987) wystąpił w memoriałach Akiby Rubinsteina w Polanicy-Zdroju. W 1983 r. zdobył srebrny medal drużynowych mistrzostw Polski, był również trzykrotnym medalistą drużynowych mistrzostw Polski w szachach błyskawicznych (złotym – 1982 oraz dwukrotnie brązowym – 1983, 1984), wszystkie drużynowe medale zdobywając w barwach klubu Skra Częstochowa.
Najwyższy ranking w karierze osiągnął 1 stycznia 1979 r., z wynikiem 2435 punktów dzielił wówczas 3-4. miejsce wśród polskich szachistów.
Od 1991 r. w znacznym stopniu ograniczył swoją turniejową aktywność, praktycznie występując tylko w drużynowych zawodach w Niemczech i w Polsce.

</doc>
<doc id="725130" url="https://pl.wikipedia.org/wiki?curid=725130" title="Synagoga Stambulska w Jerozolimie">
Synagoga Stambulska w Jerozolimie

Synagoga Stambułska w Jerozolimie (hebr. בית הכנסת האיסטנבולי) – synagoga znajdująca się w Dzielnicy Żydowskiej Starego Miasta w Jerozolimie, wchodząca w skład tzw. czterech sefardyjskich synagog.
Synagoga została zbudowana w 1764, przez imigrantów ze Stambułu (Turcja). W międzyczasie w synagodze zaczęli się modlić również wierni wschodnich wspólnot, pochodzących z Kurdystanu oraz z północnej i zachodniej Afryki. W 1836 została poddana gruntownej renowacji.
Synagoga podczas I wojny izraelsko-arabskiej w 1948 i w okresie rządów jordańskich została zdewastowana. Po wojnie sześciodniowej i odzyskaniem przez Izrael kontroli nad Starym Miastem synagoga została odnowiona i ponownie oddana do użytku. Obecnie jest największą spośród czterech sefardyjskich synagog i miejscem inauguracji Naczelnych Sefardyjskich Rabinów Izraela.
Wewnątrz znajduje się siedemnastowieczny Aron ha-kodesz, pochodzący ze zniszczonej synagogi w Ankoni oraz osiemnastowieczna bima z synagogi w Pesaro.

</doc>
<doc id="725133" url="https://pl.wikipedia.org/wiki?curid=725133" title="Ra’ananna">
Ra’ananna

Ra’ananna () – miasto położone w Dystrykcie Centralnym w Izraelu.
Leży na równinie Szaron w aglomeracji miejskiej Gusz Dan, w otoczeniu miast Kefar Sawa i Herclijja, miasteczka Kefar Szemarjahu, moszawów Kefar Malal, Ramot ha-Szawim, Giwat Chen, Riszpon, Bene Cijjon, Bacra, Sede Warburg i Gan Chajjim, oraz kibucu Szefajim.
Historia.
W 1921 roku żydowska społeczność "Ahuza Alef" z Nowego Jorku (USA) zakupiła ziemię pod założenie osady rolniczej w Palestynie. 2 kwietnia 1922 pierwsza grupa czterech pionierów ze Stanów Zjednoczonych i Kanady wraz z trzema wynajętymi robotnikami i dwoma uzbrojonymi strażnikami, rozbiła na tej ziemi namiot. Nową osadę nazwano Ra’ananna, jednak arabscy sąsiedzi nazwali ją "Americaya", ponieważ jej mieszkańcy mówili po angielsku i pochodzili z Ameryki. Ostatecznie osadnicy zdecydowali się na mówienie w języku hebrajskim.
W 1936 Ra’ananna otrzymała status samorządu lokalnego. W 1948 w miasteczku żyło już 300 mieszkańców. W Ra’ananna osiedliło się wielu imigrantów z Ameryki Północnej, Wielkiej Brytanii i Afryki Południowej, nadając miastu niepowtarzalny klimat. W ostatnich latach osiedliło się tutaj także wielu imigrantów z Francji.
Demografia.
Zgodnie z danymi Izraelskiego Centrum Danych Statystycznych w 2008 roku w mieście żyło 73,1 tysiąca mieszkańców.
Populacja miasta pod względem wieku:
Edukacja.
W mieście znajduje się 12 szkół podstawowych i 8 szkół średnich. Znajduje się tu także specjalny ośrodek do nauczania dzieci chorych na autyzm.
W północno-wschodniej części miasta jest siedziba Otwartego Uniwersytetu Izraela (hebr. האוניברסיטה הפתוחה), w którym studiuje około 39 tysięcy studentów.
Jest tutaj także centrum edukacji religijnej "Chabad Ra’ananna".
Kultura.
Dom pamięci "Yad Labanim Memorial Hall" jest poświęcony pamięci izraelskich żołnierzy z miasta Ra’ananna, którzy zginęli podczas wojen prowadzonych przez Izrael. Ich imiona są wypisane w porządku chronologicznym na specjalnej pamiątkowej płycie. Dodatkowo, opisano historię życia i śmierci każdego z tych żołnierzy.
"Miejski Dom Kultury" posiada sale koncertowe oraz pomieszczenia do organizacji seminariów lub szkoleń. Liczne koncerty organizuje się w sali "Audytorium Yad Labanim". W mieście jest także "Muzeum Założycieli", przedstawiające historię powstania miasta.
Sport.
Głównym klubem miasta jest piłkarski "Hapoel Ra’ananna". W koszykówce jest drużyna "Bene Ha-Szaron". Natomiast duża liczba imigrantów amerykańskich była powodem powstania klubu baseballu "Ra’ananna Express".
Przy Parku Ra’ananna znajduje się miejski ośrodek sportowy z licznymi boiskami, kortami tenisowymi i innymi obiektami sportowymi.
Służba zdrowia.
W mieście znajduje się szpital Loewenstein
Gospodarka.
W Ra’ananna swoje siedziby mają liczne spółki high-tech, w tym Amdocs, Hewlett-Packard, Texas Instruments, NICE Systems, Microsoft Israel oraz SAP.
Turystyka.
W zachodniej części miasta znajduje się Park Ra’ananna, który jest największym parkiem na równinie Szaron. Park został utworzony jako miejsce odpoczynku mieszkańców Ra’ananna i atrakcja turystyczna dla przyjezdnych gości. Władze miejskie zainwestowały duże pieniądze w jego budowę i prace te nadal są kontynuowane. Jest tutaj piękne jezioro z dwoma fontannami umieszczonymi w jego środku. Wokół rozmieszczono liczne ogrody połączone z sobą zacienionymi alejkami i drogami rowerowymi. Pomiędzy nimi urządzono miejsca rekreacyjne, amfiteatr, obiekty sportowe, ogród zoologiczny i inne atrakcje.
Władze miasta.
Burmistrzowie Ra’ananny:
Komunikacja.
Wzdłuż wschodniej granicy miasta przebiega droga ekspresowa nr 4 (Erez–Rosz ha-Nikra. Przez centrum miasta przebiega droga nr 541 , którą jadąc na południe dojeżdża się do miasta Herzlija oraz autostrad nr 2 (Tel Awiw-Hajfa) i nr 20 (Riszon Le-Cijon-Riszpon).

</doc>
<doc id="725136" url="https://pl.wikipedia.org/wiki?curid=725136" title="Ambrozja (imię)">
Ambrozja (imię)

Ambrozja – imię żeńskie pochodzenia greckiego, od gr. "ambrósios" – boski, nieśmiertelny; żeński odpowiednik imienia Ambroży. Według stanu na 17 stycznia 2015 r. imię to miało w Polsce 5 nadań. 
Ambrozja imieniny obchodzi razem z Ambrożym: 7 grudnia.

</doc>
<doc id="725137" url="https://pl.wikipedia.org/wiki?curid=725137" title="Mirosław Konarowski">
Mirosław Konarowski

Mirosław Konarowski (ur. 12 listopada 1952 w Warszawie) – polski aktor teatralny, filmowy i telewizyjny.
Życiorys.
Absolwent VI Liceum Ogólnokształcącego im. Tadeusza Reytana w Warszawie (1971). Na ekranie pojawił się w wieku 20 lat w psychologicznym filmie dla młodzieży Jana Batorego "Jezioro osobliwości" (1972) jako Michał Soroka. Następnie wystąpił w krótkometrażowym półgodzinnym filmie "Punkt widzenia" (1973).
Miał 21 lat, gdy 23 maja 1974 w zastępstwie debiutował na scenie stołecznego Teatru Narodowego rolą Aleksieja Bielajewa w spektaklu "Miesiąc na wsi" Iwana Turgieniewa w reżyserii Adama Hanuszkiewicza. W 1977 ukończył studia w Państwowej Wyższej Szkoły Teatralnej w Warszawie.
Po studiach występował w teatrach warszawskich: Narodowym (1977–1978), Współczesnym (1978–1981), Polskim (1981–1987), Dramatycznym (1988–1990), Północnym (1990–1992), Scena Prezentacje (2002) i Polskiej Scenie Komediowej (2006) oraz poznańskich: Nowym (1992–1993) i Polskim Teatrze Tańca – Balecie Poznańskim (1995), gdzie recytował sonety Michała Anioła. W 1985 brał udział także w inscenizacji Ernesta Brylla w reżyserii Andrzeja Wajdy "Wieczernik", która była prezentowana w kościele przy ul. Żytniej w Warszawie. W latach 1981–1997 był wykładowcą na warszawskiej PWST. W 1997 związał się ponownie z Teatrem Narodowym w Warszawie. Za rolę Hitlera w spektaklu "Mein Kampf" dostał nagrodę na XXXV Kaliskich Spotkaniach Teatralnych 1995.
Karierę kinową otworzyła mu rola młodego pianisty, który przygotowując się do Konkursu Chopinowskiego, wybiera zamiast kariery pomoc ciężko chorej dziewczynie – w melodramacie Jana Batorego "Con amore" (1976). Zagrał potem główną postać Tadeusza „Zośki” Zawadzkiego w filmie wojennym Jana Łomnickiego "Akcja pod Arsenałem" (1977). Znalazł się w obsadzie miniserialu "Zielona miłość" (1978) jako żołnierz na dworcu. W 1978 otrzymał tytuł „Gwiazdy Filmowego Sezonu” na X Lubuskim Lecie Filmowym w Łagowie, a rok potem – Nagrodę Rektora PWST w Warszawie za twórcze osiągnięcia w pierwszych dwóch latach pracy w teatrze.
Nieco później wystąpił w roli Jerzego Korna, kolegi na studiach, przyjaciela i współpracownika Andrzeja Talara, w serialu "Dom" (1980, 1982, 1987, 1996–1997, 2000). W serialu Polsatu "Samo życie" (2002–2003) wcielił się w postać homoseksualisty Jakuba Szaniawskiego, wolontariusza i organizatora „Salonu Akceptacji” dla nosicieli wirusa HIV i chorych na AIDS. W serialu TVP2 "Na dobre i na złe" (2002, 2004, 2006) zagrał prokuratora Guzikiewicza.
Życie prywatne.
Jest rozwiedziony z aktorką Joanną Szczepkowską, z którą ma dwie córki, aktorki – Marię (ur. 1980) i Hannę (ur. 1983).

</doc>
<doc id="725138" url="https://pl.wikipedia.org/wiki?curid=725138" title="Piwnice (województwo pomorskie)">
Piwnice (województwo pomorskie)

Piwnice – kolonia kociewska w Polsce położona w województwie pomorskim, w powiecie tczewskim, w gminie Tczew.
W latach 1975–1998 miejscowość administracyjnie należała do województwa gdańskiego.
Inne miejscowości o nazwie Piwnice: Piwnice

</doc>
<doc id="725140" url="https://pl.wikipedia.org/wiki?curid=725140" title="Ramla">
Ramla

Ramla (; "Ar-Ramla," wymowa lokalna "Ramle") – miasto położone w Dystrykcie Centralnym w Izraelu.
Położenie.
Miasto leży na równinie Szaron, w odległości 12 kilometrów od Morza Śródziemnego. Tworzy wraz z położonym na północy miastem Lod jedną aglomerację, luźno związaną z obszarem metropolitalnym Gusz Dan.
W jego otoczeniu znajduje się miasto Lod, miasteczko Be’er Ja’akow, moszawy Jad Rambam, Macliach, Jaszresz i Nir Cewi, kibuc Necer Sereni, cementownię "Nesher Israel Cement Enterprises Ltd." oraz ośrodek Izraelskiego Instytutu Badań nad Biologią.
Demografia.
Zgodnie z danymi Izraelskiego Centrum Danych Statystycznych w 2008 w mieście żyło 65,3 tys. mieszkańców, z czego 73,4% przez Żydów, 22,9% Arabów (w tym muzułmanów i chrześcijan) oraz 3,7% innych narodowości. Ramla jest centrum Judaizmu Karaimi w Izraelu.
Zgodnie z danymi "Izraelskiego Centrum Danych Statystycznych" w Ramli w 2000 było 21 tys. zatrudnionych pracowników i 1700 pracujących na własny rachunek. Pracownicy otrzymujący stałe pensje zarabiali w 2000 średnio 4300 NIS, i otrzymali w ciągu roku podwyżki średnio o 4,4%. Przy czym mężczyźni zarabiali średnio 5200 NIS (podwyżka o 3,3%), a kobiety zarabiały średnio 3300 NIS (podwyżka o 6,3%). W przypadku osób pracujących na własny rachunek średnie dochody wyniosły 4900 NIS. W 2000 roku w Ramli było 1100 osób otrzymujących zasiłek dla bezrobotnych i 5600 osób otrzymujących świadczenia gwarantowane.
Populacja miasta pod względem wieku:
Historia.
Arabski geograf Al-Jakubi (?-897) w swojej książce „"Ta’arich al-Jakubi"” napisał, że miasto Raml zostało założone w 716 przez kalifa Sulajmana ibn Abd al-Malika. Ramla była wówczas stolicą arabskiej pod-prowincji Palestyny (arab. جند فلسطين, "Dżund Filastin"), wchodzącej w skład prowincji Syrii (arab. الشام, "asz-Szam"). Rozwojowi miasta sprzyjało korzystne położenie na skrzyżowaniu ważnych szlaków handlowych prowadzących z Egiptu do Syrii oraz z Jerozolimy na wybrzeże. Miasto posiadało mury obronne. W VIII wieku Umajjadzi wybudowali w mieście "Biały Meczet", który został okrzyknięty jako najświętszym w Palestynie po Jerozolimie.
Arabski podróżnik Al-Mukaddasi (zm. 988) opisał Ramlę w czasie jej największego rozkwitu:. Okres dobrobytu zakończył się wraz ze zdobyciem miasta w XI wieku przez Krzyżowców. Miasto weszło w skład Hrabstwa Jafy i Aszkelonu, będącego wasalem Królestwa Jerozolimskiego. Krzyżowcy zidentyfikowali Ramlę jako biblijne miasto Ramata, z którego sprawował swoje sądy Samuel (występuje w ), i zmienili jej nazwę na Arimathea. Miasto nadal odgrywało dużą rolę gospodarczą i było ważnym miejscem postoju pielgrzymów wędrujących do Jerozolimy. Ramla zajmowała także ważne miejsce w systemie obronnym Królestwa Jerozolimskiego, kontrolując przechodzące tędy strategiczne szlaki handlowe. Doszło tutaj do trzech kolejnych bitew z wojskami muzułmańskimi.
Około 1163 żydowski podróżnik Beniamin z Tudeli opisał Ramlę:
 W XII wieku Ramla przeszła pod panowanie Arabów, a w 1517 weszła w skład Imperium Osmańskiego. Miasto było wówczas zrujnowane i liczyło niewielu mieszkańców. W dniu 14 stycznia 1546 Ramlę zniszczyło wielkie trzęsienie ziemi. W 1548 w Ramli żyło 528 rodzin muzułmańskich i 82 rodziny chrześcijańskie. 2 marca 1799 Ramlę zajął francuski generał Napoleon Bonaparte, który umieścił siedzibę swojego sztabu we franciszkańskim Hospicjum św. Nicodema i św. Józefa.
Ponowny rozwój miasta rozpoczął się dopiero pod koniec XIX wieku. Pod koniec 1917 Ramla wraz z całą Palestyną przeszły pod panowanie brytyjskie. Gdy w 1920 utworzono Mandat Palestyny w mieście mieszkało 11 900 muzułmanów i 3260 chrześcijan. W latach 1920–1947 burmistrzem miasta był szejk Mustafa Khairi.
Decyzją rezolucji Zgromadzenia Ogólnego ONZ nr 181 z 29 listopada 1947, miasto Ramla miało wejść w skład arabskiego państwa w Palestynie. Brak dobrej woli osiągnięcia pokojowego porozumienia doprowadził do wybuchu wojny domowej w Mandacie Palestyny, podczas której arabskie milicje działające z Ramli paraliżowały żydowską komunikację w całym regionie. W ramach odwetu członkowie żydowskiej organizacji Irgun 18 lutego 1948 zdetonowali bombę na rynku w Ramli. W zamachu zginęło 7 mieszkańców, a 45 zostało rannych. Podczas I wojny izraelsko-arabskiej w lipcu 1948 Izraelczycy przeprowadzili operację Danny. W dniu 12 lipca zajęli miasto Ramlę. Rankiem 13 lipca izraelskie dowództwo nakazało przymusową ewakuację mieszkańców miast Lidda i Ramla. Cywile szli pieszo ponad dziewiętnaście kilometrów w bardzo dużym upale, niosąc na rękach swój dobytek i dzieci. Ludzie najpierw porzucali dobytek, następnie umierały osoby starsze, schorowane i dzieci. Zginęło około 350 osób. Dopiero po dotarciu do jordańskich linii, cywile byli przewożeni ciężarówkami do Ramallah. W ciągu dwóch dni w ten sposób wysiedlono około 50 tys. mieszkańców. W Liddzie i Ramli pozostało zaledwie 2,3 tys. Arabów. Izraelski historyk Benny Moris napisał: Władze izraelskie usprawiedliwiały się, że była to strategiczna konieczność wynikająca z potrzeby umocnienia pozycji obronnych i dlatego musiano usunąć z tych miejsc ludność arabską. Wiele lat później Icchak Rabin wyraził żal z powodu tego wydarzenia.
Po tych dramatycznych wydarzeniach pozostałe opuszczone arabskie domy zajęli żydowscy imigranci masowo napływający do Izraela. W ten sposób w lutym 1949 w Ramli mieszkało już ponad 6 tys. Żydów (w większości z Francji), a przed 1972 populacja doszła do 34 tys. mieszkańców. W 1952 rząd izraelski wywłaszczył Arabów w Ramli z ziemi, bez informowania ich o tym (odkryli to w 1955). W dniu 31 maja 1962 w więzieniu w Ramli stracono nazistowskiego zbrodniarza wojennego Adolfa Eichmanna.
Nazwa.
Nazwa miasta pochodzi od arabskiego słowa "raml" oznaczającego "piasek".
Symbole.
Oficjalny herb miasta składa się z zębatego koła (symbolizującego rozwój przemysłu), gałązki oliwnej (symbolizującej pokój i braterstwo mieszkańców, oraz przypominającej, że w przeszłości gaje oliwne stanowiły najważniejszą gałąź lokalnej gospodarki) oraz gwiazdy Dawida (podkreśla żydowską tożsamość miasta). Pod spodem widnieje nazwa miasta napisana w języku hebrajskim: רמלה.
Miasto nie posiada oficjalnej flagi. W razie potrzeby używa się pomarańczowej flagi z herbem.
Polityka.
Ramla jest stolicą administracyjną Dystryktu Centralnego.
Współpraca międzynarodowa.
Lod posiada siedem miast partnerskich: Moers w Niemczech (1987), Vaughan w Kanadzie (1993), Kansas City w Stanach Zjednoczonych (1998), Dyneburg na Łotwie (2003), Mekelie w Etiopii (2010), Czelabińsk w Rosji (2010) oraz Kielce w Polsce (2011).
Architektura.
Najstarszą częścią Ramli jest Stare Miasto, w którym znajduje się największa ilość zabytków. Mieszka tutaj także największa liczba społeczności arabskiej.
W mieście są liczne współczesne osiedla mieszkaniowe: Kiriat HaOmanim, HaSzoftim Południowe, HaSzoftim Północne, Neve Meir, Neot Icchak Rabin, Ganei Dan, Jawarisz, Neve Jehonatan, Eszkol, Weizmann, Giwat Hadar, Ramat Dan, Gijora, Neve Ram, Neve Dawid, Kiriat Menachem Begin i Miszkanot.
Zabytki.
Największą atrakcją turystyczną Ramli jest wybudowana w XIII wieku "Biała Wieża", którą pierwotnie dobudowano jako minaret do "Białego Meczetu" (arab. "al-Masjid al-Abyad"). Sam meczet wybudował kalif Sulajman w VIII wieku. Wieża posiada sześć pięter, a na jej szczyt prowadzą kręcone schody o 119 stopniach.
Obok można podziwiać pozostałości Białego Meczetu oraz wielkiej cysterny na wodę, o powierzchni ok. 500 m² wzniesionych około 800 roku. Cysterna jest przykryta specjalnym kamiennym sklepieniem składającym się z 24 kamieni. Jest tak zbudowana, że jednocześnie wodę mogły pić 24 wielbłądy.
Przy głównej ulicy miasta znajduje się "Hospicjum Św. Nikodema i Św. Józefa z Arymatei". Budynek jest łatwo rozpoznawalny po jego kwadratowej wieży z zegarem. Należał on do franciszkanów i był używany przez Napoleona Bonapartego jako sztab dowództwa, gdy usiłował w 1799 podbić Palestynę.
W Ramli znajduje się największy brytyjski cmentarz wojenny w Izraelu. Ogółem jest tutaj pochowanych około 6 tys. żołnierzy poległych podczas I wojny światowej (3 608 Brytyjczyków, 528 Hindusów, 416 Turków, 272 Polaków, 94 Nowozelandczyków, 77 Francuzów, 71 Australijczyków, 41 Włochów i inni).
Gospodarka.
Współczesna Ramla przyciągnęła wiele zakładów przemysłowych, wliczając w to zakłady farmaceutyczne, produkujące papierosy, materiały budowlane, cementownie, urządzenia telekomunikacyjne oraz elektryczne dla przemysłu samochodowego. Jest tu także cementownia "Nesher Israel Cement Enterprises Ltd."
Ważną rolę w lokalnej gospodarce odgrywa turystyka.
Transport.
Miasto jest otoczone przez autostrady i drogi ekspresowe. Z miasta można wyjechać trzema wyjazdami na północ na drogę ekspresową nr 44 (Holon–Eszta’ol), lub czterema wyjazdami na południe i wschód na drogę ekspresową nr 40 (Kefar Sawa–Ketura). Można nimi dojechać do przebiegającej na południe od miasta autostradę nr 431 (Riszon le-Cijjon-Kefar Szemu’el) lub przebiegającą na wschodzie autostrady nr 6. Drogą nr 434 można dojechać do położonego na północy miasta Lod.
W południowo-wschodniej części miasta znajduje się stacja kolejowa Ramla, skąd można pojechać pociągami Rakewet Jisra’el do Jerozolimy i Bet Szemesz oraz do Lod, Tel Awiwu, Bene Berak, Petach Tikwa, Rosz ha-Ajin i Kefar Sawa.
Kultura.
"Muzeum Ramli" znajduje się w budynku byłych brytyjskich władz mandatowych. Po 1948 mieściły się w nim biura izraelskich władz, a w 2001 przeznaczono go na muzeum regionalnej historii.
Edukacja.
W mieście znajduje się 40 szkół, w tym 23 szkoły podstawowe i 18 szkół średnich. Uczęszcza do nich 12 888 uczniów, w tym 7337 do szkół podstawowych i 5551 w szkołach średnich. Średnia uczniów w klasie wynosi 27 osób.
Wśród szkół jest tutaj średnia szkoła arabska "Makif Ramla Lod", religijne centrum technologiczne "Amit", szkoła technologiczna "Amal", konserwatorium miejskie, oraz college "Ramla".
Są tu także centra edukacji religijnej "Chabad of Afekah" i "Chabad of Ramla".
Turystyka.
W maju 2006 w Ramli odkryto jaskinie Ayalon. Odkrycia dokonano na terenie kamieniołomów używanych przez zakłady "Nesher Industries". Długość podziemnych korytarzy wynosi 2,7 km, a głębokość 100 metrów. Jest to druga co do wielkości jaskinia w Izraelu. Posiada ona wyjątkowy ekosystem.
Sport.
W mieście znajduje się stadion do piłki nożnej, hala koszykarska, basen pływacki i korty tenisowe. Ważną drużyną jest kobieca drużyna koszykarska Ramla.

</doc>
<doc id="725143" url="https://pl.wikipedia.org/wiki?curid=725143" title="Ordynacja Zatrocka Tyszkiewiczów">
Ordynacja Zatrocka Tyszkiewiczów

Ordynacja Zatrocka Tyszkiewiczów – ordynacja rodowa rodziny Tyszkiewiczów na Wileńszczyźnie założona w 1901 roku, zlikwidowana w 1940 roku.
Ordynację na Zatroczu ufundował Józef Tyszkiewicz, którego rodzina pod koniec XIX wieku nabyła dobra ziemskie rodu Koreywów nad brzegiem jeziora Galwe, kilka kilometrów od miasta Troki. Pierwszy ordynat wybudował w Zatroczu na początku XX wieku pałac, który ze względu na piękno bryły oraz umiejętne wykorzystanie przyrody i park, uchodził za jedną z najpiękniejszych rezydencji na Litwie. W chwili utworzenia liczyła 7340 hektarów, czyli 6719 dziesięcin. Stan ten utrzymał się do 1940 roku.

</doc>
<doc id="725145" url="https://pl.wikipedia.org/wiki?curid=725145" title="Pałac Lubomirskich w Warszawie">
Pałac Lubomirskich w Warszawie

Pałac Lubomirskich – pałac znajdujący się przy placu Żelaznej Bramy 10 w Warszawie.
Historia.
W XVIII wieku rodzina Radziwiłłów kupiła północne tereny podwarszawskiego miasteczka Wielopole. Przed 1712 wybudowała tam swoją posiadłość. W 1730 r. pałac należał już do architekta Jana Zygmunta Deybla. W 1760 w pałacu zaczęła się przebudowa w stylu późnobarokowym, lecz nie została zakończona. Pracami remontowymi kierował Jakub Fontana.
W 1790 r. rezydencję z przylegającymi terenami kupił Aleksander Lubomirski. W latach 1791–1793 pałac przebudowano w stylu klasycystycznym według projektu Jakuba Hempla. Między innymi została dodana kolumnada, składająca się z 10 potężnych kolumn oraz piętrowe oficyny od podwórza i piętro w korpusie głównym. W latach 90. XVIII wieku w pałacu mieszkała m.in. Rozalia Lubomirska, żona Aleksandra Lubomirskiego, jedyna Polka ścięta na gilotynie w czasie Wielkiej Rewolucji Francuskiej.
W 1816 r. córka Aleksandra Lubomirskiego sprzedała pałac generałowi Izydorowi Krasińskiemu. W latach 1828–1834 pałac był własnością rządu Królestwa Polskiego mieszcząc urzędy i lazaret podczas powstania listopadowego. W 1834 r. posiadłość kupił finansista Abraham Simon Cohen. W tym okresie często przebudowywano pałac, aby mógł przynosić jak największe zyski. Umieszczono tu sklepy, stragany i małe mieszkania, a handlowy charakter budynku spotęgowało wybudowanie Gościnnego Dworu, w 1841 roku. W 1858, właścicielem budynku został Icek Blass z Góry Kalwarii. W pałacu urządzono „sale wiedeńskie”, gdzie odbywały się publiczne potańcówki. Prawdopodobnie w 1872 na piętrze pałacu powstała synagoga, która funkcjonowała tam do 1940. 
Nieremontowany pałac, przez wiek XIX i początki XX wieku podupadał. W 1928 Wacław Moszkowski przekształcił pałac na kamienicę i podwyższył o jedno piętro, niszcząc jego zabytkowy charakter.
W 1938 budowlę kupił Urząd Miasta Warszawy i wówczas podjęto decyzję o renowacji. Do realizacji planów nie doszło ze względu na wybuch II wojny światowej. Już w pierwszych dniach wojny doszło do zniszczenia pałacu. Podczas oblężenia Warszawy we wrześniu 1939 r. Niemcy spalili budowlę.
Po wojnie pałac odbudowano. W latach 1947–1950 pod kierunkiem Tadeusza Żurowskiego prowadzono prace budowlane, pałac odbudowywano kierując się klasycystycznym projektem Jakuba Hempla.
W 1970 zdecydowano o przesunięciu pałacu z pierwotnego miejsca w taki sposób, aby zasłonił Halę Gwardii, a jego kolumnada zamknęła perspektywę głównej alei Ogrodu Saskiego. Pomysłodawcą operacji był Marian Spychalski, a opracował ją Aleksander Mostowski. Operacja obrotu trwała półtora miesiąca, od 30 marca do 18 maja 1970. Pałac odcięto od murów i fundamentów i na specjalnych kratownicach, po torach, powoli przesuwano na wyznaczone miejsce. W efekcie budowlę z powodzeniem obrócono o 74 stopnie. Część kratownic i podtorza (belki obrzeżne) została pod pałacem.
W 1985 przed pałacem wzniesiono monumentalny pomnik Poległym w Służbie i Obronie Polski Ludowej autorstwa Jana Bohdana Chmielewskiego, nazywany przez warszawiaków „pomnikiem utrwalaczy” lub „ubeliskiem”. Monument rozebrano w 1991 r.
16 listopada 2010 r. przed pałacem Lubomirskich odsłonięto Pomnik Tadeusza Kościuszki ufundowany przez bank Citi Handlowy. Pomnik jest repliką pomnika autorstwa Antoniego Popiela, odsłoniętego w Waszyngtonie 9 maja 1910 r.
Obecnie w pałacu swoje siedziby mają Business Centre Club, Centrum Prasowe Pałac Lubomirskich oraz Uczelnia Warszawska im. Marii Skłodowskiej-Curie.
Na fasadzie budynku (od strony wschodniej) znajduje się odsłonięta w marcu 1952 r. tablica upamiętniająca obrzucenie 15 sierpnia 1943 granatami przez oddział Gwardii Ludowej tramwaju z hitlerowcami.

</doc>
<doc id="725146" url="https://pl.wikipedia.org/wiki?curid=725146" title="Powiat Vranov nad Topľou">
Powiat Vranov nad Topľou

Powiat Vranov nad Topľou (słow. "okres Vranov nad Topľou") – słowacka jednostka podziału administracyjnego znajdująca się w kraju preszowskim na obszarze historycznych regionów Szarysz i Zemplín. Powiat Vranov nad Topľou zamieszkiwany był przez 76 504 obywateli (w roku 2001), zajmował obszar 769 km². Średnia gęstość zaludnienia wynosiła 99,49 osób na km². Miasta: Hanušovce nad Topľou i powiatowy Vranov nad Topľou.

</doc>
<doc id="725150" url="https://pl.wikipedia.org/wiki?curid=725150" title="Biblia jerozolimska">
Biblia jerozolimska

Biblia jerozolimska () – francuski katolicki przekład Biblii, a jednocześnie nazwa popularnego wydania Biblii w różnych językach zawierającego przypisy egzegezy katolickiej z wersji francuskiej.
Był to pierwszy katolicki przekład Pisma Świętego dokonany z języków oryginalnych.
Przekład francuski i jego wpływ.
Pierwsze wydanie ukazujące się w latach 1948–1954 w formie zeszytów koordynował Thomas-Georges Chifflot OP. Obecnie kolejne wydania przygotowują egzegeci z dominikańskiej szkoły biblijnej z Jerozolimy (École biblique et archéologique française de Jérusalem). W 1956 ukazało się pierwsze wydanie jednotomowe. Kolejne wydania wychodziły w latach 1973 i 1998.
Biblia jerozolimska była pierwszym w Kościele rzymskokatolickim nowoczesnym przekładem Pisma Świętego z języków oryginalnych. Dlatego metody pracy francuskich biblistów były szeroko wykorzystywane poza francuskim obszarem językowym.
Ks. Eugeniusz Dąbrowski pisał o przemożnym wpływie Biblii jerozolimskiej na pierwsze wydanie polskiej Biblii Tysiąclecia. Według Dąbrowskiego wiele fragmentów Starego Testamentu przetłumaczono nie z hebrajskiego, a właśnie z francuskiego. Na dodatek, tłumacze czasami nie znali na tyle języka francuskiego, aby poprawnie przełożyć niektóre wieloznaczne terminy francuskie na język polski. Dąbrowski podaje przykład z księgi Ezechiela. Nagłówek w rozdziale 3 tej księgi: „Avant le siège de Jérusalem” został przetłumaczony jako „Przed stolicą w Jerozolimie”, podczas gdy znaczy naprawdę „Przed oblężeniem Jerozolimy”. Krytyka ta dotyczy jednak tylko pierwszego wydania Biblii Tysiąclecia, w następnych (począwszy od drugiego) nastąpiły znaczne zmiany.
Wydania międzynarodowe.
Przypisy, komentarze oraz wstępy do poszczególnych ksiąg zawarte w Biblii jerozolimskiej uznane są za wzorcowe dla katolickiej egzegezy. Te właśnie komentarze tłumaczone są na wiele języków, m.in. włoski, hiszpański czy angielski. Również podział narodowych przekładów: śródtytuły, kolejność ksiąg – dostosowuje się do tych z Biblii jerozolimskiej. Wykorzystuje się też bogate marginalia, które zawierają odnośniki do innych miejsc biblijnych.
Angielskie wydanie Biblii jerozolimskiej (1966) charakteryzowało się literackim stylem przekładu. Jednym z tłumaczy był J.R.R. Tolkien, który przełożył m.in. Księgę Jonasza. Jerusalem Bible i New Jerusalem Bible posiadają w treści Starego Testamentu imię Boga w formie Yahweh w 6823 miejscach Starego Testamentu, zgodnie z hebrajskim tekstem zawierającym tetragram YHWH. Nowe, ważne w środowiskach katolickich wydanie tego przekładu – "New Jerusalem Bible" zostało opublikowane w 1985. Jest to wciąż jeden z niewielu współczesnych katolickich przekładów Biblii na język angielski. Publikowane są też „Reader's Edition” ze zredukowanymi przypisami.
Po francuskim przekładzie (La Bible de Jérusalem) z roku 1956 ukazały się: angielska The Jerusalem Bible (1966), niemiecka Jerusalemer Bibel (1968), włoska Bibbia di Gerusalemme (1974), hiszpańska Biblia de Jerusalén (1974), portugalska Bíblia de Jerusalém (1981), polska Biblia jerozolimska (2006), czeska Jeruzalémská bible (2009), czy słowacka Sväté písmo – Jeruzalemská Biblia (2013). 
Biblia jerozolimska w Polsce.
W Polsce od lat 80. Biblia jerozolimska była szeroko wykorzystywana przez wspólnoty Drogi Neokatechumenalnej, której inicjatorem w Polsce był ks. Alfred Cholewiński. Ważnym elementem tych wspólnot jest modlitwa przy użyciu odnośników biblijnych, tzw. skrutacja, zaś spośród przekładów katolickich Biblia jerozolimska zawiera najwięcej odnośników biblijnych. Z braku polskiego wydania stosowano wydania włoskie, francuskie lub hiszpańskie.
W latach 80. ks. Alfred Cholewiński (zm. 1988) przełożył same przypisy (od Księgi Rodzaju do Jeremiasza). W 1991 w Lublinie wydana została Księga Psalmów z komentarzami i marginaliami z Biblii jerozolimskiej. W 1992 w Gnieźnie wydano komentarze i marginalia do czterech Ewangelii w przekładzie ks. Zbigniewa Kiernikowskiego (od 2002 biskupa).
Pełne polskie wydanie Biblii jerozolimskiej ukazało się dopiero w 2006. Wprowadzenia, przypisy, odnośniki biblijne oraz podtytuły pochodzą z wydania "La Bible de Jérusalem" (Paryż 1996), natomiast sam tekst biblijny bazuje na V wydaniu Biblii Tysiąclecia. Nie tworzono zatem nowego przekładu, przełożono jedynie dodatkowe materiały. Początkowo tłumaczył je zespół pod kierownictwem ks. Alfreda Cholewińskiego, a po jego śmierci w 1988, bp. Zbigniewa Kiernikowskiego. Prace koordynował ks. Krzysztof Sarzała. Mimo wyższej ceny Biblia jerozolimska szybko zdobyła popularność we wspólnotach katolickich.
Niektóre rozwiązania tekstowe The New Jerusalem Bible.
Wersja angielska New Jerusalem Bible, a wraz z nią inne edycje odbiega miejscami od dosłowności hebrajskiego tekstu. Przykładem może być Psalm 2:7, w którym to czytamy: „I fathered you” (tzn. Ja stałem się twoim Ojcem) zamiast popularnego „I have begotten you” (tzn. Ja urodziłem ciebie). Znaczenie hebrajskiego zwrotu „jalad”, który został użyty w Psalmie 2:7 oznacza „urodzić” i jest bardziej zgodne z egzegezą znaczenia tego zwrotu zastosowanego potem wobec Jezusa. Jezus bowiem długo przed tekstem z Dziejów Apostolskich 13:33, gdzie został użyty grecki odpowiednik tego słowa nazywał Boga swoim Ojcem (Mat 6:9), i zastosowanie do niego zwrotu „fathered”, jakkolwiek czasem tłumaczonego na polskie „zrodzić” może spowodować małe zamieszanie.
Dość nietypowym rozwiązaniem New Jerusalem Bible jest także tłumaczenie księgi Rodzaju 1:2, gdzie czytamy „divine wind” (boski wiatr), w miejsce popularnego „Duch Boży” (BT; Bw). Nie jest to jednak błąd, ale wersja na jaką zdecydowali się tłumacze katoliccy, poszerzając w ten sposób rozumienie hebrajskiego tekstu.
Ciekawym rozwiązaniem lingwistycznym New Jerusalem Bible jest zawarta we fragmencie z księgi Rodzaju 19:24 fraza „Then Yahweh rained” (Wtedy Jahwe spuścił). Tekst dosłowny bowiem, a za nim Biblia Tysiąclecia podaje: „and Yahweh he caused to rain... from Yahweh” (Jahwe spuścił deszcz...od Jahwe). Tłumacze New Jerusalem Bible dobrze zrozumieli semicki dopisek „od Jahwe”, i nie wstawiając go, wyprowadzili czytelnika z błędu, że może tam chodzić o dwie postacie Jahwe. Jest to dość poważny wkład w teologię tego tekstu.

</doc>
<doc id="725152" url="https://pl.wikipedia.org/wiki?curid=725152" title="Cycle Collstrop">
Cycle Collstrop

Cycle Collstrop Cycling Team to szwedzka grupa kolarska, która w sezonie 2007 znalazła się w elitarnym gronie UCI Pro Tour. Sponsorem grupy do 2007 roku był serwis internetowy Unibet.com, zajmujący się zakładami online. We Francji, ze względu na regulacje prawne dotyczące zakładów, grupa była zmuszona występować pod nazwą pobocznego sponsora – "Canyon.com". Pod koniec 2007 roku, w związku z aferą dopingową „Operación Puerto” firma Unibet.com wycofała się ze sponsorowania kolarstwa, w związku z czym grupa nie wystąpiła o licencję ProTour. W marcu 2008 UCI przyznało jednak grupie tzw. „dziką kartę” umożliwiającą tej drużynie start w imprezach ProTour 2008.

</doc>
<doc id="725154" url="https://pl.wikipedia.org/wiki?curid=725154" title="Dolne źródło ciepła">
Dolne źródło ciepła

Dolne źródło ciepła (niezależnie od fizycznego położenia) – źródło ciepła, do którego oddawane jest ciepło odpadowe obiegu termodynamicznego w silnikach cieplnych, albo z którego pobierane jest ciepło w maszynach cieplnych roboczych realizujących pełny obieg termodynamiczny.
Temperatura dolnego źródła ciepła jest:
Do obliczeń sprawności termodynamicznej obiegu, jako temperaturę dolnego źródła ciepła przyjmuje się najniższą temperaturę czynnika pojawiającą się w obiegu zarówno dla maszyn roboczych jak i silników.
W siłowniach i elektrowniach cieplnych jak również silnikach spalinowych (obieg prawobieżny) dolnym źródłem ciepła jest zwykle otoczenie. 
W chłodziarkach dolnym źródłem ciepła jest obiekt chłodzony, w pompach ciepła otoczenie lub źródło niskowartościowego ciepła (obiegi lewobieżne).

</doc>
<doc id="725156" url="https://pl.wikipedia.org/wiki?curid=725156" title="Rezerwat przyrody Choczewskie Cisy">
Rezerwat przyrody Choczewskie Cisy

Rezerwat przyrody Choczewskie Cisy – florystyczny rezerwat przyrody na obszarze Pobrzeża Kaszubskiego. Został utworzony w 1962 roku na mocy zarządzenia Ministra Leśnictwa i Przemysłu Drzewnego z dnia 12 grudnia 1961 roku. Powierzchnia rezerwatu wynosi 9,43 ha (akt powołujący podawał 9,19 ha). Obszar rezerwatu podlega ochronie czynnej.
Ochronie rezerwatu podlegają głównie występujące tu cisy. Prawdopodobnie populacja cisa w rezerwacie wzięła swój początek z nasion przeniesionych z pobliskiego parku leśnego w Sasinie, który powstał w roku 1868 w ramach zespołu dworsko-parkowego. Większość populacji cisa to kilkuletnie siewki, kilka najstarszych drzew (około 145-letnich) ma 140–150 cm w obwodzie oraz 10–13 m wysokości. Oprócz cisa drzewostan tworzą: buk, dąb, brzoza, sosna i grab. Znajdują się tu również stanowiska chronionych i rzadkich roślin naczyniowych, m.in. storczyka plamistego, wrzośca bagiennego, woskownicy europejskiej, widłaka wrońca, manny gajowej oraz tojeści gajowej.
Ze względu na podatność runa leśnego i siewek cisa na zdeptanie wstęp na teren rezerwatu jest zabroniony, można go jednak obejrzeć z pobocza przebiegającej wzdłuż jego granic szosy.
Najbliższe miejscowości to Osetnik i Sasino.

</doc>
<doc id="725161" url="https://pl.wikipedia.org/wiki?curid=725161" title="Geografia wojenna">
Geografia wojenna

Geografia wojenna – dział nauki wojennej badający czynniki polityczne, wojskowe, gospodarcze i fizycznogeograficzne poszczególnych krajów, teatrów wojny i teatrów działań wojennych oraz różnych rejonów z punktu widzenia wpływu tych czynników na planowanie, przygotowanie i prowadzenie działań wojennych. W ramach geografii wojennej występuje – jako samodzielna dyscyplina naukowa – morska geografia wojenna.

</doc>
<doc id="725163" url="https://pl.wikipedia.org/wiki?curid=725163" title="Pręgierz w Krakowie">
Pręgierz w Krakowie



</doc>
<doc id="725165" url="https://pl.wikipedia.org/wiki?curid=725165" title="Geologia wojskowa">
Geologia wojskowa

Geologia wojskowa – nauka badająca geologiczne (dotyczące skorupy Ziemi), hydrologiczne (dotyczące wód podziemnych) i inżynieryjno-geologiczne warunki terenu z punktu widzenia potrzeb wojskowych.

</doc>
<doc id="725166" url="https://pl.wikipedia.org/wiki?curid=725166" title="Droga wojewódzka nr 958">
Droga wojewódzka nr 958

Droga wojewódzka nr 958 (DW958) – droga wojewódzka o długości 50,7 km w południowo-zachodniej części województwa małopolskiego, łącząca Chabówkę z Zakopanem.
Droga ta stanowi alternatywę dla przeciążonej drogi krajowej nr 47, która stanowi część tzw. zakopianki.
Historia numeracji.
Trasa posiada obecny numer od 1985 roku. Nieznane jest wcześniejsze oznaczenie – na ówczesnych mapach i atlasach drogowych arterię oznaczano jako tzw. "drogę drugorzędną" lub "drogę lokalną", bez podawania jej numeru. W latach 1985 – 1999 była zaliczana do dróg krajowych.

</doc>
<doc id="725167" url="https://pl.wikipedia.org/wiki?curid=725167" title="Emilia Skaura">
Emilia Skaura

Aemilia Scaura (ur. ok. 100 p.n.e. - zm. 82 p.n.e.) – córka patrycjuszowskiego polityka rzymskiego Marka Emiliusza Skaura i jego drugiej żony Cecylii Metelli Dalmatyki.
W chwili jej urodzin Skaur miał około 60 lat, był jednym z najbardziej wpływowych polityków Rzymu, zajmował stanowisko przywódcy senatu, czyli był "princeps senatus". Po śmierci Emiliusza Skaura jej matka poślubiła Lucjusza Korneliusza Sullę, przyszłego dyktatora, który odpowiadał odtąd za wychowanie i majątek pasierbicy. Sulla użył swojej pasierbicy jako środka wzmacniania politycznych sojuszy. W 82 p.n.e. Emilia była zamężna z Manliuszem Acyliuszem Glabrionem ("Manius Acilius Glabrio"). Jej mąż krytykował postępowanie Sulli. Mimo że była w zaawansowanej ciąży, Sulla zmusił ją do przeprowadzenia rozwodu z Glabrionem i poślubienia Gnejusza Pompejusza Wielkiego, który też musiał się w tym celu rozwieść z Antistią. Małżeństwo to miało związać Pompejusza, którego rodzina niedawno osiągnęła status senatorski, ze starą, arystokratyczną rodziną Emiliuszów, a przez to podnieść znaczenie tego rosnącego we wpływy polityka i powiązać go ze stronnictwem Sulii. Wkrótce po ślubie Emilia zmarła w połogu.

</doc>
<doc id="725169" url="https://pl.wikipedia.org/wiki?curid=725169" title="Koati">
Koati



</doc>
<doc id="725170" url="https://pl.wikipedia.org/wiki?curid=725170" title="DW958">
DW958



</doc>
<doc id="725172" url="https://pl.wikipedia.org/wiki?curid=725172" title="Otokar">
Otokar

Otokar – imię męskie pochodzenia germańskiego, złożone z elementów "od" (zdrowie, dobrobyt) i "wakar" (czujny, baczny). 
Istnieje dwóch świętych patronów tego imienia: Otokar z Tegernsee, zmarły w 771, i Otokar III, margrabia Traungau, zmarły w 1164.
Otokar imieniny obchodzi 26 lutego i 9 maja.

</doc>
<doc id="725173" url="https://pl.wikipedia.org/wiki?curid=725173" title="Reakcyjność">
Reakcyjność

Reakcyjność stopnia – dowolnej maszyny przepływowej mówi o przemianach energetycznych i termodynamicznych zachodzących w wieńcu wirnikowym i w wieńcu kierowniczym (w stopniu maszyny przepływowej).
W stopniu turbiny – jest to stosunek spadku entalpii w wieńcu wirnikowym do spadku entalpii w całym stopniu, w przypadku rozprężania czynnika według adiabaty odwracalnej (czyli beztarciowo).
W stopniu sprężarki jest to stosunek przyrostu entalpii w wirniku do przyrostu entalpii w całym stopniu.
Reakcyjność ilościowo opisywana jest tzw. stopniem reakcyjności – formula_1 dla stopnia turbiny definiowanym następująco:
gdzie:
Jeśli reakcyjność stopnia turbiny formula_6 to w wirniku nie następuje spadek entalpii, a ciśnienia na wlocie i wylocie wirnika są jednakowe. Cały spadek entalpii realizowany jest w wieńcu kierowniczym. Część entalpii czynnika zamieniana jest w nim na energię kinetyczną, która w wieńcu wirnikowym zamieniana jest z kolei na energię mechaniczną. Jeśli formula_7 (stopień reakcyjny), to występuje rozprężanie (a jednocześnie i spadek entalpii) czynnika zarówno w kierownicy, jak i wirniku.
Ponieważ w wirniku stopnia turbiny o zerowej reakcyjności formula_8 nie następuje spadek ciśnienia i entalpii, więc kanały międzyłopatkowe wirnika w takim przypadku mają niezmienny na długości przekrój poprzeczny. Dla formula_7 kanały międzyłopatkowe wirnika są zbieżne, więc ich przekrój poprzeczny maleje (konfuzory). Straty wywołane lepkością przepływającego czynnika są najmniejsze dla kanałów zbieżnych, dlatego nie stosuje się obecnie kanałów o niezmiennym przekroju formula_10 Wprowadza się pewną niewielką reakcyjność na poziomie kilku do kilkunastu procent, co nieznacznie obniża straty. Umownie przyjmuje się, że stopień turbiny o współczynniku reakcyjności formula_11 jest uważany jeszcze za stopień akcyjny, ale granica między stopniami (i turbinami jednocześnie) akcyjnymi i reakcyjnymi jest płynna.
Obecnie produkowane są zarówno turbiny akcyjne, jak i reakcyjne. Jedne i drugie mają swoje wady i zalety, i nie można jednoznacznie powiedzieć, które z nich są lepsze.

</doc>
<doc id="725175" url="https://pl.wikipedia.org/wiki?curid=725175" title="Rezerwat przyrody Orle nad Jeziorem Dużym">
Rezerwat przyrody Orle nad Jeziorem Dużym

Rezerwat przyrody Orle nad Jeziorem Dużym (kaszb. "Òrlé nad Wiôldżim Jezorã") – leśny rezerwat przyrody w województwie pomorskim, w gminie Liniewo, nad Jeziorem Dużym, na Został utworzony w 1963 roku. Powierzchnia rezerwatu wynosi 1,67 ha (akt powołujący podawał 1,56 ha). Ochronie rezerwatu podlega las grądowy z ponad dwustuletnimi dębami. Oprócz dębu rośnie tam jawor, buk, modrzew, świerk, brzoza, grab, robinia akacjowa i jesion. W XIX wieku na tym terenie istniał cmentarz.
Najbliższe miejscowości to Orle i Garczyn.

</doc>
<doc id="725176" url="https://pl.wikipedia.org/wiki?curid=725176" title="Motomyszy z Marsa">
Motomyszy z Marsa

Motomyszy z Marsa (ang. "Biker Mice from Mars", 1993-1996) – kanadyjsko-amerykański animowany serial telewizyjny, stworzony przez Ricka Ungara w 1993 roku.
Opowiada o trzech humanoidalnych marsjańskich myszach – Throttle, Modo i Vinnie. Seria zaczyna się awaryjnym lądowaniem motomyszy w USA, w Chicago. Trójka głównych bohaterów poznaje tam Charley (pełne imię Charlene Davidson) – piękną i młodą dziewczynę, która od tego wydarzenia staje się jednym z głównych bohaterów serii.
Wersja polska.
Opracowanie wersji polskiej: Artur Nowak
Czytał: Tomasz Knapik
Odcinki.
Premiery w Polsce: 

</doc>
<doc id="725177" url="https://pl.wikipedia.org/wiki?curid=725177" title="Mieczysław Wiśniewski">
Mieczysław Wiśniewski



</doc>
<doc id="725178" url="https://pl.wikipedia.org/wiki?curid=725178" title="Napoleon (Ohio)">
Napoleon (Ohio)

Napoleon – miasto w Stanach Zjednoczonych, w północno-zachodniej części stanu Ohio. Liczba mieszkańców w 2000 roku wynosiła 9347.
Klimat.
Miasto leży w strefie klimatu kontynentalnego, z gorącym latem, należącego według klasyfikacji Köppena do strefy "Dfa". Średnia temperatura roczna wynosi 10°C, a opady 894,1 mm (w tym do 67,3 cm opadów śniegu). Średnia temperatura najcieplejszego miesiąca - lipca wynosi 21,1°C, najzimniejszego - stycznia -4,6°C, podczas gdy rekordowe temperatury wynoszą odpowiednio 40,6°C i -31,1°C.

</doc>
<doc id="725179" url="https://pl.wikipedia.org/wiki?curid=725179" title="Droga wojewódzka nr 961">
Droga wojewódzka nr 961

Droga wojewódzka nr 961 (DW961) – droga wojewódzka o długości 7,7 km w południowo-zachodniej części województwa małopolskiego, łącząca Poronin z Bukowiną Tatrzańską.

</doc>
<doc id="725180" url="https://pl.wikipedia.org/wiki?curid=725180" title="Medina (Ohio)">
Medina (Ohio)

Medina – miasto w Stanach Zjednoczonych, w północnej części stanu Ohio, leżące około 50 km od Cleveland, siedziba władz hrabstwa o tej samej nazwie.
Liczba mieszkańców w 2000 roku wynosiła 24 768.

</doc>
<doc id="725181" url="https://pl.wikipedia.org/wiki?curid=725181" title="DW961">
DW961



</doc>
<doc id="725182" url="https://pl.wikipedia.org/wiki?curid=725182" title="Generał artylerii koronej">
Generał artylerii koronej



</doc>
<doc id="725183" url="https://pl.wikipedia.org/wiki?curid=725183" title="Mentor (Ohio)">
Mentor (Ohio)

Mentor – miasto w Stanach Zjednoczonych, w północno-wschodniej części stanu Ohio, na wybrzeżu jeziora Erie. Liczba mieszkańców w 2000 roku wynosiła 50 278.
Klimat.
Miasto leży w strefie klimatu kontynentalnego, z gorącym latem, należącego według klasyfikacji Köppena do strefy "Dfb". Średnia temperatura roczna wynosi 10,6°C, a opady 861,1 mm (w tym do 128,8 cm opadów śniegu). Średnia temperatura najcieplejszego miesiąca - lipca wynosi 23,3°C, podczas gdy najzimniejszego - stycznia -1,7°C. Rekordowe najwyższe i najniższe temperatury wyniosły odpowiednio 41,7°C i -25,0°C.

</doc>
<doc id="725187" url="https://pl.wikipedia.org/wiki?curid=725187" title="Three Cheers For Sweet Revenge">
Three Cheers For Sweet Revenge



</doc>
<doc id="725188" url="https://pl.wikipedia.org/wiki?curid=725188" title="Droga wojewódzka nr 959">
Droga wojewódzka nr 959

Droga wojewódzka nr 959 (DW959) – droga wojewódzka o długości 1,1 km w południowo-zachodniej części województwa małopolskiego, łącząca Chochołów z przejściem granicznym ze Słowacją Chochołów - Suchá Hora.

</doc>
<doc id="725189" url="https://pl.wikipedia.org/wiki?curid=725189" title="DW959">
DW959



</doc>
<doc id="725194" url="https://pl.wikipedia.org/wiki?curid=725194" title="Gęstość (wojsko)">
Gęstość (wojsko)

Gęstość - jednostka kalkulacyjna wyrażająca stosunek liczby środków walki do jednostki długości linii frontu lub liczby amunicji do jednostki powierzchni terenu.

</doc>
<doc id="725199" url="https://pl.wikipedia.org/wiki?curid=725199" title="Ursidae">
Ursidae



</doc>
<doc id="725201" url="https://pl.wikipedia.org/wiki?curid=725201" title="Niepokoje wychowanka Törlessa">
Niepokoje wychowanka Törlessa

Niepokoje wychowanka Törlessa (niem. "Die Verwirrungen des Zöglings Törleß") – debiutancka powieść austriackiego pisarza Roberta Musila, która ukazała się w 1906 roku. Autor uczęszczał do szkoły kadetów w Eisenstadt i Hranicach (niem. Mährisch Weißkirchen).
Fabuła.
Tytułowy bohater – chłopiec dorastający w internacie, uczęszczający do szkoły dla kadetów w ostatnich latach istnienia Monarchii Austro-Węgierskiej. Wrażliwy charakter wychowanka oraz jego rozległe fascynacje wykraczające poza jego wiek ostatecznie zaburzają jego dotychczas spokojne życie. Wraz ze swymi starszymi kolegami – Reitingiem i Beinebergiem – Törless zaczyna powoli odkrywać budzącą się w nim seksualność, z powodu której zaczyna stawiać sobie mnóstwo pytań. Przyłapanie przez trójkę kolejnego wychowanka – Basiniego – na kradzieży pieniędzy, które prowadzi do dręczenia i wykorzystywania go seksualnie, jedynie wzmaga zainteresowanie głównego bohatera. Törless zaczyna szukać odpowiedzi w różnorodnych dziedzinach – matematyce i filozofii – co jednak nie przynosi żadnej pomocy. Wraz z rozwojem akcji śledzimy myślowy bieg Törlessa – jego zafascynowanie dominacją nad Basinim, dążeniem do osiągnięcia jak najgłębszych i najbardziej wzmożonych przeżyć, co w ostateczności jeszcze bardziej związuje go emocjonalnie z jego własną ofiarą. Akcja powieści staje się tylko przyczynkiem do ukazania zjawisk szerszych. Autor bada techniki psychicznego nacisku w zamkniętym środowisku, ukazuje mechanizmy sterujące młodymi ludźmi i ostatecznie kształtujące ich zachowanie. Autor często bardzo szczegółowo zgłębia myśli swojego bohatera, rozbudowując tym samym technikę „strumienia świadomości”.
Powieść Roberta Musila, jako dzieło z początku wieku, zawiera w sobie zarówno cechy powieści psychologicznej, jak i naturalistycznej.
Liczne dygresje odwołujące się do ludzkiej psychiki i aktualnego obrazu świata, abstrahujące od akcji, nadają powieści charakter eseistyczny. Jedna z dróg interpretacyjnych nie wyklucza, że "Niepokoje wychowanka Törlessa" stały się wstępem do nigdy niedokończonego dzieła życia Musila, "Człowieka bez właściwości".
W 1966 roku powieść została sfilmowana przez debiutującego wtedy reżysera Volkera Schlöndorffa.

</doc>
<doc id="725202" url="https://pl.wikipedia.org/wiki?curid=725202" title="Powiat Bańska Bystrzyca">
Powiat Bańska Bystrzyca

Powiat Bańska Bystrzyca (słow. "Okres Banská Bystrica)" - słowacka jednostka podziału administracyjnego znajdująca się w kraju bańskobystrzyckim. Powiat Bańska Bystrzyca zamieszkiwany był przez 111 946 obywateli (1 stycznia 2003) i zajmuje obszar 809 km². Średnia gęstość zaludnienia wynosi 138,40 osób na km².

</doc>
<doc id="725205" url="https://pl.wikipedia.org/wiki?curid=725205" title="Mieczysław Zygmunt Wiśniewski">
Mieczysław Zygmunt Wiśniewski

Mieczysław Zygmunt Wiśniewski (ur. 23 listopada 1892 w Monasterzysku, zm. 10 października 1952 w Krakowie) – polski piłkarz, bramkarz reprezentacji Polski, olimpijczyk, trener.
W reprezentacji narodowej debiutował w Sztokholmie 28 maja 1922 w wygranym meczu ze Szwecją (1:2). Zagrał na Igrzyskach Olimpijskich w Paryżu.

</doc>
<doc id="725209" url="https://pl.wikipedia.org/wiki?curid=725209" title="Droga wojewódzka nr 969">
Droga wojewódzka nr 969

Droga wojewódzka nr 969 (DW969) – droga wojewódzka o długości 67,3 km w południowo-zachodniej części województwa małopolskiego, łącząca Nowy Targ ze Starym Sączem i Nowym Sączem (rondo). W dniu 29 października 2011 roku otwarto obwodnicę Podegrodzia, która wraz z wybudowaną w 2009 roku obwodnicą starosądecką stanowi nowy przebieg tej trasy, mijając centra Starego Sącza i Podegrodzia.

</doc>
<doc id="725210" url="https://pl.wikipedia.org/wiki?curid=725210" title="Odwód przeciwpancerny">
Odwód przeciwpancerny

Odwód przeciwpancerny - zorganizowany z pododdziałów artylerii przeciwpancernej, przeciwpancernych pocisków kierowanych, dział pancernych element ugrupowania bojowego.
Odwód przeciwpancerny w obronie.
W obronie odwodowi przeciwpancernemu wyznacza się 2-3 kierunki działania, na każdym z nich 1-3 rubieże ogniowe, drogi przemieszczenia oraz rejon rozmieszczenia i jeden dwa zapasowe rejony rozmieszczenia. Rejon rozmieszczenia odwodu przeciwpancernego powinien znajdować się na kierunku zagrożenia pancernego i w pobliżu węzłów dróg zapewniających dogodny manewr pododdziałów na rubieże ogniowe. Zapasowe rejony rozmieszczenia wybiera się w głębi pasa (rejonu) tyłowego na spodziewanych kierunkach wprowadzenia do walki odwodów przeciwnika.
Najbliższą rubież ogniową odwodu przeciwpancernego wyznacza się tak, aby pogłębić (wzmocnić) obronę przeciwpancerną pododdziałów pierwszego rzutu. Kolejne rubieże wybiera się z uwzględnieniem przewidywanego zagrożenia i sposobu prowadzenia walki obronnej. Odwód przeciwpancerny osiąga gotowość do działania w rejonie rozmieszczenia i wychodzi na wyznaczoną rubież ogniową do wykonania zadań na rozkaz (sygnał) dowódcy ogólnowojskowego.
Odwód przeciwpancerny w natarciu.
Organizowany jest w celu zwalczania wozów bojowych i czołgów przeciwnika wykonujących zwrot zaczepny. Prowadzi on działanie na kreślonych kierunkach z zaplanowanych z reguły 2-3 rubieżach ogniowych oraz z rubieży nieplanowych; może też na linii kontaktu bojowego zabezpieczać wejście co walki sił pierwszego rzutu.
Przed natarciem odwód przeciwpancerny zajmuje rejon rozmieszczenia w miejscu dogodnym do wykonania zadań wsparcia walki o utrzymanie dogodnej rubieży, wejścia do walki i dalszego działania. Odwód przeciwpancerny może przed rozpoczęciem natarcia zająć rejon wyjściowy lub bezpośrednio z marszu rubież ogniową do wykonania zadań ogniem na wprost w ogniowym przygotowaniu ataku.
W toku natarcia odwód przeciwpancerny przemieszcza się w wyznaczonym kierunku zagrożenia pancernego, zajmując kolejne rejony rozmieszczenia w gotowości do zajęcia zaplanowanych lub nieplanowych rubieży ogniowych. Rubieże ogniowe do odparcia kontrataku przeciwnika wyznacza się w odległości zapewniającej pogłębienie obrony przeciwpancernej pododdziałów pierwszego rzutu.

</doc>
<doc id="725212" url="https://pl.wikipedia.org/wiki?curid=725212" title="DW969">
DW969



</doc>
<doc id="725213" url="https://pl.wikipedia.org/wiki?curid=725213" title="Otariidae">
Otariidae



</doc>
<doc id="725214" url="https://pl.wikipedia.org/wiki?curid=725214" title="Postawa tyrtejska">
Postawa tyrtejska



</doc>
<doc id="725215" url="https://pl.wikipedia.org/wiki?curid=725215" title="Phocidae">
Phocidae



</doc>
<doc id="725216" url="https://pl.wikipedia.org/wiki?curid=725216" title="Pinnipedia">
Pinnipedia



</doc>
<doc id="725220" url="https://pl.wikipedia.org/wiki?curid=725220" title="Gęstość bombardowania">
Gęstość bombardowania

Gęstość bombardowania - stosunek łącznej wagi bomb (w tonach), niezbędnych do rażenia lub rzeczywiście trafionych w cel, do powierzchni danego celu wyrażonej w kilometrach kwadratowych.

</doc>
<doc id="725224" url="https://pl.wikipedia.org/wiki?curid=725224" title="Gęstość obezwładniania">
Gęstość obezwładniania

Gęstość obezwładniania - umowna norma skutecznego obezwładniania celów powierzchniowych wyrażająca się liczba pocisków artyleryjskich na 1 hektar.

</doc>
<doc id="725225" url="https://pl.wikipedia.org/wiki?curid=725225" title="Billy Bell">
Billy Bell



</doc>
<doc id="725226" url="https://pl.wikipedia.org/wiki?curid=725226" title="Gęstość rażenia obiektu">
Gęstość rażenia obiektu

Gęstość rażenia obiektu – ogólny ciężar bomb lotniczych (w tonach) przypadający na 1 kilometr kwadratowy powierzchni bombardowanego obiektu. Dotyczy bombardowania bombami klasycznymi.

</doc>
<doc id="725227" url="https://pl.wikipedia.org/wiki?curid=725227" title="Merowiusz">
Merowiusz



</doc>
<doc id="725229" url="https://pl.wikipedia.org/wiki?curid=725229" title="Cejgmistrz">
Cejgmistrz

Cejgmistrz, cejgmajster (z niem. "Zeugmeister") - wyższy oficer artylerii w XVI - XVIII wieku, zarządzający w kraju wszystkimi arsenałami. W dawnym wojsku polskim pojawił się w latach 30. XVII wieku, po reformach wojskowych Władysława IV Wazy, jako inspektor artylerii, trzeci po generale artylerii i jego zastępcy dowódca tej broni. W XVIII wieku cejgmistrz miał stopień majora artylerii.

</doc>
<doc id="725230" url="https://pl.wikipedia.org/wiki?curid=725230" title="Park Krajobrazowy Mierzeja Wiślana">
Park Krajobrazowy Mierzeja Wiślana

Park Krajobrazowy „Mierzeja Wiślana” – park krajobrazowy położony na obszarze Mierzei Wiślanej od Sztutowa do granicy państwowej z Rosją w Piaskach, o powierzchni 4410 ha. 
Opis.
Park posiada otulinę o powierzchni 22 703 ha. Występują tu również liczne wzniesienia wydmowe, z których najwyższe – Wielbłądzi Garb – osiąga wysokość 49,5 m n.p.m. Po wcześniejszym (niekontrolowanym) wyrębie lasu liściastego, drzewostan mierzei (ze słabymi glebami piaskowymi) zdominowały lasy iglaste z przewagą sosny. W ostatnich latach zagospodarowane atrakcyjne tereny mierzei spowodowały szybki rozwój infrastruktury turystycznej w Krynicy Morskiej i w Kątach Rybackich.
Park znajduje się w sieci Natura 2000 (w całości w obszarze siedliskowym i częściowo w ptasim) oraz w Bałtyckim Systemie Obszarów Chronionych HELCOM Marine Protected Areas jako MPA nr 85 Zalew Wislany i Mierzeja Wislana.

</doc>
<doc id="725231" url="https://pl.wikipedia.org/wiki?curid=725231" title="Józef Trojok (powstaniec)">
Józef Trojok (powstaniec)

Józef Trojok (ur. 5 lutego 1890 w Królewskiej Nowej Wsi, zm. 21 stycznia 1972 w Świętochłowicach) – polski działacz narodowy, powstaniec śląski.
Życiorys.
Jego ojciec - Jan był działaczem Polskiej Partii Socjalistycznej. Po jego urodzeniu rodzina przeniosła się do Królewskiej Huty. Józef Trojok jako młodzieniec wstąpił do Zjednoczenia Zawodowego Polskiego. W 1909 był współzałożycielem polskiego Towarzystwa Śpiewu „Echo” w Chropaczowie. W tym samym czasie należał do Towarzystwa Gimnastycznego „Sokół” w Lipinach.
Podczas I wojny światowej brał udział w walkach frontowych. Po wojnie wspólnie z Wiktorem Wiechaczkiem organizował Polską Organizację Wojskową. Jako działacz polski w pierwszym powstaniu śląskim był ścigany przez Grenzschutz, uszedł z życiem dzięki wprowadzeniu niemieckiej władzy w błąd. W III powstaniu śląskim był dowódcą chropaczowskiej kompanii powstańczej (ok. 200 powstańców), która zdobyła Chorzów. Jego kompania została później włączona do pułku Karola Gajdzika.
Po wojnie i powstaniach działał w strukturach samorządowych. Od 1923 był urzędnikiem w Urzędzie Gminnym w Chropaczowie. W 1935 został wybrany posłem do Sejmu Śląskiego. W 1939 organizował powstańczą samoobronę, która strzegła granicy i odpierała ataki „Freikorpsu” do nocy z 2 na 3 września 1939. 
Po wojnie był burmistrzem Kędzierzyna w latach 1945–1948. 
Upamiętnienie.
Jest bohaterem odcinka „Józef Trojok – dowódca z Chropaczowa” z serii „Filmowa Encyklopedia Powstań Śląskich” (2017).

</doc>
<doc id="725232" url="https://pl.wikipedia.org/wiki?curid=725232" title="Ród Taira">
Ród Taira

 – ród japoński władający Japonią od 1161 do 1185, wywodzący swoje pochodzenie od cesarza Kammu. Nazywany również zgodnie z sinojapońską wymową znaków.
Obok rodów: Fujiwara, Minamoto oraz Tachibana odgrywali dominującą rolę w okresie Heian.
W okresie panowania Nobunagi Ody, ród Oda wywodził swoje pochodzenie od jednego z członków rodu Taira: Taira no Shigemori.

</doc>
<doc id="725235" url="https://pl.wikipedia.org/wiki?curid=725235" title="Jimmy Hendrix">
Jimmy Hendrix



</doc>
<doc id="725236" url="https://pl.wikipedia.org/wiki?curid=725236" title="Kontratak">
Kontratak

Kontratak ("ang. counter attack") – taktyczny zwrot zaczepny wykonywany na włamującego się w głąb obrony przeciwnika; inaczej: działanie taktyczne podejmowane przez broniące się wojska, mające na celu odparcie przeciwnika, który włamał się w głąb obrony i przywrócenie pierwotnego położenia. Jest najwyższym przejawem aktywności w działaniach obronnych w skali taktycznej. &lt;br&gt;W terminologii wojskowej II Rzeczypospolitej termin kontratak przyrównywano do francuskiego contre-attaqe, niemieckiego Gegenangriff lub angielskiego reciptocalattack. Nie był on jednak w zasadzie stosowany w piśmiennictwie wojskowym. W zależności od czasu, użytych sił i środków, operowano pojęciami przeciwnatarcie lub przeciwuderzenie.
Prowadzenie kontrataku.
Broniący się oddział nie może biernie oczekiwać na działanie nacierającego przeciwnika, lecz w sprzyjających sytuacjach przeciwdziałać kontratakami, zmuszając go do zmniejszenia tempa natarcia, przedwczesnego wprowadzenia odwodów i w konsekwencji do załamania natarcia. Kontratak wykonuje się zazwyczaj drugimi rzutami i odwodami broniących się oddziałów. Może w nim wziąć udział również część pododdziałów pierwszego rzutu, broniących się na kierunkach wykonywanego kontrataku lub ściągniętych z odcinków nie atakowanych przez przeciwnika. Najbardziej predystynowane są do tego celu oddziały pancerne (czołgów). Kontratak należy wykonywać wtedy, gdy nie została jeszcze naruszona ogólna trwałość obrony, czyli nie została pokonana obrona pierwszorzutowych oddziałów (w oddziale pierwsza pozycja). Aby to nie nastąpiło, na kierunkach największego powodzenia przeciwnika rozmieszcza się odwody specjalne oraz siły i środki z kierunków nie atakowanych. Broniący się oddział może wykonać kontratak samodzielnie lub bierze udział w kontrataku przełożonego. Pluton bierze udział w kontrataku w składzie kompanii. Kontrataki muszą być zawsze skoordynowane z walką pierwszorzutowych pododdziałów. Powinny być wykonane szybko i w taki sposób, aby być zaskoczeniem dla przeciwnika. Najkorzystniej jest wykonywać kontratak na skrzydło przeciwnika, zwłaszcza w okresie, gdy nacierające oddziały oraz przemieszczające się z głębi odwody przeciwnika zostały zatrzymane. Siły wykonujące kontratak powinny być większe od sił przeciwnika na kierunku wejścia do walki. W zależności od celu, kontratak może być wykonany w skrzydło i na tyły włamującego się przeciwnika. Gdy celem będzie odzyskanie utraconego obszaru, uderzenie może być także wykonane w czoło dokonanego wyłomu. W przypadku uderzenia na skrzydło, w głębi własnego ugrupowania mogą się znaleźć okrążone wojska przeciwnika. Jeśli dowódca zamierza odtworzyć poprzednie położenie, obiekt ataku należy wyznaczyć poza przednią linią obrony. Pozwoli to wypartym oddziałom (pododdziałom) uporządkować swoje ugrupowanie. Broniący się związek taktyczny (oddział) wykonuje kontratak samodzielnie lub bierze udział częścią sił w kontrataku (przeciwuderzeniu) przełożonego. Kontrataki muszą być zawsze skoordynowane z walką pierwszorzutowych oddziałów (pododdziałów). Powinny być realizowane szybko i w taki sposób, aby swym działaniem zaskoczyć przeciwnika. Najkorzystniej jest wykonywać kontratak w skrzydło (skrzydła) i na tyły zgrupowania uderzeniowego przeciwnika, zwłaszcza w okresie, gdy nacierające oddziały (pododdziały) oraz przemieszczające się z głębi odwody zostały zatrzymane. Siły wykonujące kontratak powinny mieć co najmniej dwukrotną przewagę nad przeciwnikiem na kierunku wejścia do walki.
Wykonanie kontrataku podczas walki obronnej sprawia, że dużego znaczenia nabiera również czynnik psychologiczny. Udział w zwrocie zaczepnym podnosi morale dowódców i żołnierzy, wyzwala energię do działania, utwierdza w przekonaniu o możliwości odniesienia sukcesu.
Warunki wyprowadzenia kontrataku.
Do kontrataku wojska przechodzą, jeśli spełnione są następujące warunki:
Powodzenie kontrataku zależy w dużym stopniu od:
Cele kontrataku.
Wykonanie kontrataku jest nieuzasadnione wtedy, gdy prognozowane straty własne nie zrekompensują osiągniętego sukcesu. Kontrataki są konieczne wówczas, gdy należy odzyskać utracony teren oraz utrzymać rejon kluczowy (rejony kluczowe). Obrońca powinien wszelkimi sposobami dążyć do przejęcia inicjatywy wszędzie tam, gdzie jest to możliwe.

</doc>
<doc id="725237" url="https://pl.wikipedia.org/wiki?curid=725237" title="KoЯn">
KoЯn



</doc>
<doc id="725240" url="https://pl.wikipedia.org/wiki?curid=725240" title="Efekt Purkiniego">
Efekt Purkiniego



</doc>
<doc id="725241" url="https://pl.wikipedia.org/wiki?curid=725241" title="Elżbieta z Schönau">
Elżbieta z Schönau

Elżbieta z Schönau, także Elżbieta z Hesji (ur. ok. 1129 w okolicach Bonn, zm. 18 czerwca 1164 lub 1165) – dziewica i zakonnica, mistyczka, święta Kościoła katolickiego.
Życiorys.
Elżbieta urodziła się w rodzinie szlacheckiej. W wieku 12 lat została oddana przez rodziców na wychowanie do klasztoru benedyktynek w Schönau nad Renem ("Kloster Schönau") (Strüth w Hesji). W 1147 złożyła śluby zakonne. Dziesięć lat później mianowano ją mistrzynią nowicjatu, a następnie przełożoną żeńskiej części klasztoru. 
Od 1152 Elżbieta zaczęła przeżywać – zwłaszcza podczas oficjum godzin kanonicznych i mszy św. – mistyczne wizje, ekstazy i objawienia. Zostały one spisane przez jej brata Eg(k)berta, opata klasztoru, w dwóch zbiorach: "Liber viarum Dei" i "Visiones". Wizje dotyczyły tajemnicy życia, męki, śmierci i zmartwychwstania Chrystusa oraz wniebowzięcia Maryi, a także męczeństwa świętej Urszuli, co przyczyniło się do rozszerzenia kultu tej świętej. Dzięki swym objawieniom sama Elżbieta stała się znana nie tylko lokalnie, ale także w innych częściach Niemiec, we Francji i Anglii. Umożliwiło to jej zyskanie uznania i znaczenia na tyle, by wzywać do pokuty i reformy w Kościele.
Pewien wpływ na doznania Elżbiety mogły mieć poważne choroby, także lęk i depresja, na które przez kilkanaście lat cierpiała, będące następstwem surowej ascezy. Nawet benedyktynka i mistyczka Hildegarda z Bingen napominała Elżbietę w swoich listach do rozwagi w ascezie i umartwianiu się.
Kult.
Elżbieta zmarła w wieku 35 lat. Początkowo otaczał ją kult lokalny, a w 1584 papież Grzegorz XIII wpisał ją do Martyrologium Rzymskiego. 
W okresie 1420–1430 jej kości zostały złożone w specjalnej kaplicy. Jej relikwie zostały zniszczone przez wojska szwedzkie podczas wojny trzydziestoletniej, które w latach 1631–1635 atakowały klasztor Schönau i splądrowały go. Zachowała się tylko czaszka obecnie przechowywana w relikwiarzu po prawej stronie ołtarza kościoła św. Floriana. Sama kaplica spłonęła w wielkim pożarze klasztoru w 1723 i nie została odbudowana. 
Wspomnienie liturgiczne obchodzone jest 18 czerwca.

</doc>
<doc id="725244" url="https://pl.wikipedia.org/wiki?curid=725244" title="Ñuñorco Monteros">
Ñuñorco Monteros

Club Atlético Ñuñorco − argentyński klub piłkarski z siedzibą w mieście Monteros, leżącym w prowincji Tucumán.
Historia.
Klub założony został 22 lipca 1941 roku. Po awansie do Torneo Argentino A w 1998 roku klub rozegrał w trzeciej lidze kilka sezonów, by w końcu w sezonie 2005/06 spaść z powrotem do Torneo Argentino B, w którym gra obecnie.

</doc>
<doc id="725245" url="https://pl.wikipedia.org/wiki?curid=725245" title="Idea leuconoe">
Idea leuconoe

Idea leuconoe – motyl dzienny z rodziny rusałkowatych (Nymphalidae).
Rozpiętość skrzydeł tego motyla wynosi ok. 9,5–10,8 cm. Skrzydła są przezroczyste, szaro-białe, oznaczone czarnym, charakterystycznym wzorem. Ich odwłok jest smukły i delikatny. Poruszają się lotem ślizgowym, raczej powolnym. Gąsienica tego motyla jest czarna, pokryta żółtymi i czerwonymi plamkami.
Indie, Malezja, Filipiny, Tajwan, Australia.

</doc>
<doc id="725247" url="https://pl.wikipedia.org/wiki?curid=725247" title="Dwuczynnikowa teoria emocji">
Dwuczynnikowa teoria emocji

Stworzona przez S. Schachtera teoria, która opisuje w jaki sposób dochodzi w umyśle człowieka do poznania i zrozumienia własnych emocji. 
W powszechnym przekonaniu emocje jawią się nam "po prostu" w introspekcji. Doznajemy na przykład radości lub gniewu, bo są to "naturalne" reakcje na pewne powszechne sytuacje. Jak jednak dochodzi do tego, że te emocje przeżywamy? Na to pytanie odpowiedział jeden z najsłynniejszych eksperymentów w psychologii przeprowadzony przez Schachtera i Jerome Singera. Jego wyniki były zupełnie nieoczekiwane i potwierdziły zasadność "dwuczynnikowej teorii emocji".
Opis eksperymentu.
Badacze podzielili grupę osób na dwie części - Grupę 1 i Grupę 2. Wszystkim osobom wstrzyknięto następnie adrenalinę, która wywołuje m.in. takie skutki jak uczucie pobudzenia, kołatanie serca, pocenie się, podniesienie ciepłoty ciała. Następnie Grupie 1 powiedziano, że wstrzyknięto im epinefrynę (adrenalinę) i wywoła ona takie skutki jak uczucie podniecenia itd. Grupę 2 okłamano, że wstrzyknięto im preparat witaminowy, który nie wywołuje żadnych odczuwalnych skutków. Osoby badane były przekonane, że teraz nastąpi następna faza eksperymentu, w którym będą badane ewentualne zmiany w ich spostrzeganiu pod wpływem otrzymanego środka. W przerwie między tymi dwoma fazami eksperymentu badani dostawali jednak do wypełnienia kwestionariusze, rzekomo zupełnie nie związane z "prawdziwym" eksperymentem nad spostrzeganiem. Kwestionariusze te były dwojakiego rodzaju. Kwestionariusz A (agresywny) zawierał obraźliwe pytania (np. "Z iloma mężczyznami oprócz ojca sypia twoja matka"). Kwestionariusz B zawierał pytania zabawne. Badani wypełniali te kwestionariusze w poczekalni, gdzie siedziała już inna osoba badana, wypełniająca ten sam kwestionariusz. W rzeczywistości był to jednak podstawiony przez badaczy aktor, który miał udawać, że podczas czytania wpada w złość (Kwestionariusz A) lub radość (Kwestionariusz B).
Okazało się, że emocje, które przeżywali badani w tych sytuacjach były bardzo różne. Badani, którzy byli przekonani, że wstrzyknięto im obojętny środek (czyli ci, którzy nie wiedzieli dlaczego kołacze im serce i czują podniecenie) wpadali w złość lub radość w zależności od tego, który kwestionariusz czytali obok aktora. Badani, którym powiedziano, że epinefryna wywołuje uczucie pobudzenia nie "zarażali się" żadną emocją - wypełniali kwestionariusz spokojnie od początku do końca.
Interpretacja.
Emocje zależne były od tego, czy badany czuł podniecenie na poziomie fizjologicznym (pierwszy czynnik) oraz od tego jak je sobie wytłumaczył (drugi czynnik). Jeśli był przekonany, że przyczyną pobudzenia jest wstrzyknięcie epinefryny, to nie "zarażał się" emocją aktora ani nie reagował impulsywnie na pytania kwestionariusza. Jeśli jednak czuł podniecenie i nie wiedział, skąd się ono bierze (Grupa 2), to zastanawiał się "Dlaczego jestem podniecony, co ja czuję?" i zaczynał przeżywać taką emocję, jaką mu sugerowała (podpowiadała) sytuacja.
Schachter w swojej teorii twierdzi, że aby człowiek poczuł emocje, muszą być spełnione dwa warunki (właśnie: dwa "czynniki" powstawania emocji). Po pierwsze musi uświadomić sobie, że jest pobudzony. Po drugie musi w pewien sposób zinterpretować swoje pobudzenie. Bardzo często ludzie interpretują swoje pobudzenie zwracając uwagę na to w jakiej znajdują się sytuacji. Jakość przeżywanej emocji zależna jest więc od interpretacji a nie pobudzenia fizjologicznego, które jest niespecyficzne i podobne dla każdej emocji. 
Ponieważ ludzie mogą źle oceniać czynnik, który wpływa na wywołanie ich pobudzenia fizjologicznego (jak pokazano w powyższym eksperymencie - badani, którzy nie wiedzieli dlaczego są pobudzeni myśleli, że to np. dlatego, iż przeczytali obraźliwe pytania, a ci którzy wiedzieli, że wstrzyknięto im "hormon walki" nie czuli gniewu), to możliwe jest tak zwane błędne określenie przyczyn pobudzenia - zjawisko, w którym rzeczywistym źródłem emocji jest na przykład bodziec groźny, a człowiek myśli, że erotyczny i jest przekonany, że czuje podniecenie seksualne, a nie lęk. Tak będzie np. wtedy, gdy celuje do mnie z pistoletu piękna kobieta. Podobne zjawiska rzeczywiście wykryto (patrz eksperyment Donalda Duttona i Arthura Arona)

</doc>
<doc id="725249" url="https://pl.wikipedia.org/wiki?curid=725249" title="Pyaemia">
Pyaemia



</doc>
<doc id="725250" url="https://pl.wikipedia.org/wiki?curid=725250" title="Chalmecatecuhtli">
Chalmecatecuhtli

Chalmecatecuhtli - w mitologii azteckiej pomniejszy bóg podziemia, ofiar i pan 11 godziny dnia. Jego małżonką była Tzontemoc, którą przebywał w jednym z 9 pięter podziemia. Najczęściej występował jako hipostaza Mictlantecuhtli.

</doc>
<doc id="725256" url="https://pl.wikipedia.org/wiki?curid=725256" title="Club Atlético Ñuñorco">
Club Atlético Ñuñorco



</doc>
<doc id="725262" url="https://pl.wikipedia.org/wiki?curid=725262" title="Chantico">
Chantico

Chantico ("Ta, która mieszkała w domu") – w mitologii azteckiej bogini ognia, ogniska domowego i wulkanów.
Chantico przedstawiana była w koronie z kolców kaktusa lub w formie czerwonego węża. Do Chantico swe modły kierowali głównie złotnicy i jubilerzy oraz domownicy, którzy wierzyli, iż chroni ona wszystkie drogocenne rzeczy pozostawione w domu.

</doc>
<doc id="725265" url="https://pl.wikipedia.org/wiki?curid=725265" title="Michał Peter">
Michał Peter

Michał Kazimierz Peter (ur. 23 sierpnia 1922 w Kcyni, zm. 26 stycznia 1982) – polski ksiądz katolicki, biblista, tłumacz Pisma Świętego, dziekan Papieskiego Wydziału Teologicznego w Poznaniu (1978-1981).
Życiorys.
W 1945 wstąpił do seminarium duchownego w Gnieźnie, następnie studiował w Poznaniu, święcenia kapłańskie przyjął 19 lutego 1950 jako duchowny archidiecezji poznańskiej. W latach 1950-1953 studiował na Uniwersytecie Jagiellońskim, tam obronił pracę magisterską (1951) i doktorską (1953) z teologii. Tę drugą "Księga proroctw Malachiasza, Przekład i komentarz" napisał pod kierunkiem Aleksego Klawka. Po zakończeniu studiów powrócił do Poznania, gdzie został wykładowcą Wyższego Seminarium Duchownego.
Był także profesorem Papieskiego Wydziału Teologicznego w Poznaniu (w latach 1978-1981 dziekanem). Przetłumaczył dwie księgi Biblii Tysiąclecia (1965): Aggeusza i Malachiasza. W serii tzw. komentarzy KUL przygotował Księgę Aggeusza i Księgę Malachiasza. Był również redaktorem Starego Testamentu w Biblii poznańskiej (1974) dla której przetłumaczył również Księgi Rodzaju, Wyjścia, Kapłańską, Liczb i Powtórzonego Prawa. Zginął w wypadku samochodowym.

</doc>
<doc id="725267" url="https://pl.wikipedia.org/wiki?curid=725267" title="Direttissima">
Direttissima

Direttissima (wł. "najkrótsza") – określenie drogi wspinaczkowej poprowadzonej możliwie blisko linii spadku wierzchołka. Droga jeszcze bliższa idealnej linii spadku to "superdirettissima". W slangu wspinaczkowym oba te określenia są często skracane do "diretta" i "superdiretta".
Etap w rozwoju wspinaczki rozpoczęty w latach 30. dwudziestego wieku został określony jako "era direttisimy". Charakteryzował się on poprawianiem istniejących dróg za pomocą techniki hakowej tak, by uzyskać jak najbardziej pionową linię. Jedną z najbardziej znanych dróg wspinaczkowych tego typu jest "superdirettissima" na ścianie Tre Cime di Lavaredo w Dolomitach, która została przygotowana w 17 dni przez trzy osoby z użyciem 450 haków i 15 nitów.
Po pięćdziesięcioletniej dominacji tego podejścia we wspinaczce w latach 80. nastąpiło częściowe odejście w kierunku technik klasycznych, w których sztuczne ułatwienia służą jedynie dla zapewnienia asekuracji wspinacza.

</doc>
<doc id="725269" url="https://pl.wikipedia.org/wiki?curid=725269" title="Władysław Spasowski">
Władysław Spasowski

Władysław Spasowski (ur. 28 grudnia 1877 w majątku Jakubowszczyzna w powiecie lepelskim, zm. 6 lipca 1941) – polski filozof marksistowski okresu dwudziestolecia międzywojennego, pedagog, działacz komunistyczny i oświatowy.
Rodzina.
Był synem Stanisława i jego pierwszej żony Wiktorii (nazwisko panieńskie nieznane). Miał bardzo liczne rodzeństwo (co najmniej dwunastu braci) o którym niewiele wiadomo, a rodzina była pochodzenia ziemiańskiego. Jego młodszy brat Karol Grzegorz (zm. 1910) umarł w szpitalu psychiatrycznym w Tworkach.
Był dwukrotnie żonaty. Jego pierwsza żona to Eugenia Ogińska. Po rozwodzie z nią i zmianie wyznania na ewangelicko-reformowane poślubił Annę z Sumowskich "secundo voto" Dryńską (zm. 1985), z którą się rozwiódł w końcu lat 20. XX wieku. Mieli razem jednego syna, Romualda Spasowskiego, działacza PZPR, ambasadora PRL w USA i poźniejszego dysydenta politycznego.
Życiorys.
Uczęszczał do gimnazjum klasycznego w Witebsku na uniwersytety w Wilnie, Petersburgu, Lwowie i Warszawie.
W latach 1920–1930 pracował jako nauczyciel szkół średnich, a następnie piastował funkcję dyrektora Państwowych Kursów Nauczycielskich im. W. Nałkowskiego w Warszawie. W pracy naukowej podejmował problematykę samowychowania i samokształcenia.
Jako działacz oświatowy krytykował politykę sanacji odnoszącą się do edukacji młodzieży, dostrzegając problem biurokratyzacji i formalizacji szkół, jako czynników hamujących rozwój młodzieży.
Był częstym bywalcem domu i przyjacielem rodziny Wacława Nałkowskiego.
Po wybuchu II wojny światowej starał się, wraz z synem, bezskutecznie o wyjazd do ZSRR. Zagrożony aresztowaniem przez Gestapo popełnił samobójstwo w Ogrodzie Botanicznym w Warszawie. Pochowany został na cmentarzu ewangelicko-reformowanym w Warszawie. W grobie tym spoczywa też jego imiennik i wnuk Władysław Spasowski (1951–1970) (kwatera F-3-1).

</doc>
<doc id="725273" url="https://pl.wikipedia.org/wiki?curid=725273" title="Paolo De Ceglie">
Paolo De Ceglie

Paolo De Ceglie (ur. 17 września 1986 w Aoście) – włoski piłkarz występujący na pozycji pomocnika we francuskim klubie Olympique Marsylia, do którego jest wypożyczony z Juventusu.
Kariera klubowa.
Ojciec De Ceglie był trenerem piłkarskim i pracował w lokalnym zespole Valle d’ Aosta. Paolo trenował w nim od piątego roku życia i po dziesięciu latach trafił do szkółki juniorów Juventusu. Razem z nowym klubem występował w rozgrywkach Primavery oraz Młodzieżowego Pucharu Włoch. W 2006 roku piłkarz strzelił hat-tricka w zwycięskim 5:1 pojedynku Superpucharu Primavery z Interem Mediolan. W sezonie 2005/2006 zdobył młodzieżowe mistrzostwo Włoch.
W 2006 roku włoski zawodnik razem z Claudio Marchisio i Sebastianem Giovinco został włączony do dorosłej kadry Juventusu. W seniorskim zespole zadebiutował 6 listopada w zremisowanym 1:1 meczu Serie B z SSC Napoli, kiedy to w 56. minucie zmienił Nicolę Legrottaglie. 25 listopada De Ceglie strzelił pierwszą bramkę w karierze podczas zwycięskiego 4:1 spotkania przeciwko US Lecce. Łącznie w sezonie 2006/2007 wystąpił w siedmiu pojedynkach drugiej ligi i razem ze swoją drużyną wywalczył awans do Serie A.
20 czerwca 2007 roku De Ceglie na zasadzie współwłasności trafił do Sieny. 26 sierpnia w przegranym 1:2 meczu z Sampdorią zadebiutował w rozgrywkach Serie A. Łącznie w sezonie 2007/2008 wystąpił w 29 ligowych spotkaniach, w tym 24 w podstawowym składzie i strzelił dwie bramki. Siena w końcowej tabeli zajęła trzynaste miejsce, natomiast z Pucharu Włoch została wyeliminowana w trzeciej rundzie eliminacyjnej przez Cagliari Calcio.
Po zakończeniu rozgrywek, 9 czerwca 2008 roku Włoch powrócił do Juventusu. 18 grudnia, cztery dni po wygranej z 4:2 z Milanem działacze klubu zaoferowali De Ceglie podpisanie nowego kontraktu obowiązującego do 2013 roku. Gracz zaakceptował warunki nowej umowy, na mocy której zarabia obecnie 450 tysięcy euro na sezon. 4 lutego 2009 roku w meczu Pucharu Włoch przeciwko SSC Napoli De Ceglie złamał dwa żebra i nabawił się odmy opłucnowej, w wyniku czego do gry powrócił dopiero w połowie kwietnia. W sezonie 2008/2009 Juventus wywalczył wicemistrzostwo kraju. Włoski piłkarz wystąpił w 19 ligowych spotkaniach, w tym 11 w wyjściowej jedenastce.
Kariera reprezentacyjna.
De Ceglie ma za sobą występy w młodzieżowych reprezentacjach Włoch. Grał w drużynach do lat 19 i do lat 20, a obecnie jest zawodnikiem zespołu do lat 21. W 2008 roku znalazł się w kadrze Pierluigiego Casiraghiego na Igrzyska Olimpijskie w Pekinie. Na turnieju piłkarskim Włosi w ćwierćfinale przegrali z Belgią 2:3 i zostali wyeliminowani z olimpiady. De Ceglie wystąpił we wszystkich czterech spotkaniach swojej reprezentacji. W 2009 roku piłkarz znalazł się w 23-osobowym zespole powołanym na mistrzostwa Europy do lat 21.
Osiągnięcia.
"Juventus F.C."'

</doc>
<doc id="725274" url="https://pl.wikipedia.org/wiki?curid=725274" title="Sportivo Belgrano">
Sportivo Belgrano

Club Sportivo Belgrano − argentyński klub piłkarski z siedzibą w mieście San Francisco, leżącym w prowincji Córdoba.
Historia.
Klub założony został 15 kwietnia 1914 roku i gra obecnie w czwartej lidze argentyńskiej Torneo Argentino B.

</doc>
<doc id="725275" url="https://pl.wikipedia.org/wiki?curid=725275" title="Club Sportivo Belgrano">
Club Sportivo Belgrano



</doc>
<doc id="725278" url="https://pl.wikipedia.org/wiki?curid=725278" title="Mesjasz (ujednoznacznienie)">
Mesjasz (ujednoznacznienie)



</doc>
<doc id="725281" url="https://pl.wikipedia.org/wiki?curid=725281" title="Kompozycja (postprodukcja)">
Kompozycja (postprodukcja)

Kompozycja ("komponowanie, compositing") – proces łączenia pojedynczych warstw obrazu w jedną całość, przeprowadzany w fazie postprodukcji. Łączone ze sobą warstwy obrazu mogą być: materiałem filmowym z kamery, animacją komputerową lub statycznymi obrazami. Nakładanie na siebie kolejnych warstw możliwe jest dzięki ich częściowej przezroczystości.
Płatnymi programami komputerowymi do compositingu są między innymi:
Darmowymi programami komputerowymi do compositingu są między innymi:

</doc>
<doc id="725282" url="https://pl.wikipedia.org/wiki?curid=725282" title="Jeziorowiec">
Jeziorowiec

Jeziorowiec – statek handlowy przeznaczony do uprawiania żeglugi między portami znajdującymi się na brzegach Wielkich Jezior w Stanach Zjednoczonych i Kanadzie. Różni się od statków pełnomorskich pewnymi cechami konstrukcyjnymi, przede wszystkim ograniczeniem szerokości i zanurzenia. Najczęściej są to masowce.
Wielkość.
Nieliczne największe jeziorowce osiągają wielkość do 78 850 ton nośności, 309 m długości, 32 m szerokości i 17 m zanurzenia. Wielkość takich statków ogranicza jednak ich zastosowanie do górnych Wielkich Jezior (Jezioro Górne, Michigan, Huron, Erie), uniemożliwiając podróż wzdłuż Drogi Wodnej św. Wawrzyńca z uwagi na przekroczenie wymiarów akceptowalnych przy przekraczaniu śluz znajdujących się na tym szlaku, przede wszystkim na kanale Welland. Z tego powodu największe jeziorowce nie mogą wypływać na jezioro Ontario i dalej na Ocean Atlantycki. 
Najpowszechniejszymi jeziorowcami są statki długości ok. 183-213 m (600-700 stóp), pomiędzy 10 a 40 tysięcy ton nośności. Istnieją także statki mniejsze. Maksymalne rozmiary, które umożliwiają żeglugę Drogą Wodną św. Wawrzyńca na Atlantyk, to długość 226 m, szerokość 24 m i zanurzenie 7,9 m. Statki, które zbliżają się do tego limitu, są nazywane seawaymaxami. Największa nośność załadowanego statku, jaki pokonał Drogę Wodną św. Wawrzyńca, to 28,5 tysiąca ton, lecz możliwa jest także żegluga przez nią statków o większej nośności i zanurzeniu maksymalnym, jednak nie w pełni załadowanych (zarówno jeziorowców, jak i pełnomorskich).
Jeziorowcami określa się często mylnie także statki morskie typu seawaymax, które dzięki swoim rozmiarom mogą wpływać i żeglować po całych Wielkich Jeziorach, lecz nie są specjalnie do żeglugi tej przeznaczone i mają odmienności konstrukcyjne. Większość współczesnych statków morskich nie może jednak wpływać na Drogę Wodną św. Wawrzyńca. 
Budowa.
Większość jeziorowców ma pewne wspólne cechy konstrukcyjne, odróżniające je od statków morskich. Z powodu ograniczeń rozmiarów, przede wszystkim szerokości i zanurzenia, są od nich generalnie dłuższe i węższe. Stosunek długości do szerokości wynosi zwykle ok. 10:1, podczas gdy u statków morskich 7:1. W celu maksymalnego wykorzystania rozmiarów kadłuba na przestrzeń ładunkową, mają także pełniejsze linie kadłuba i tępe dzioby w miejsce ostro nachylonych lub kliprowych. Wiąże się to z łatwiejszymi warunkami żeglugi na wodach Wielkich Jezior, przede wszystkim mniejszymi falami, oraz brakiem potrzeby rozwijania dużej szybkości. Zazwyczaj nie posiadają gruszki dziobowej. 
Nietypowym dla statków morskich elementem architektury typowych jeziorowców, budowanych w latach 1869-1974, była nadbudówka dziobowa z mostkiem umieszczona na samym dziobie i dodatkowo nadbudówka na rufie. Nowsze statki budowane są już zwykle w powszechnym dla statków morskich układzie, z jedyną nadbudówką na rufie. Niektóre wczesne jeziorowce, budowane pod koniec XIX wieku, miały nietypowy kadłub z zaokrąglonym dziobem i burtami zaokrąglającymi się ku górze („grzbiet wieloryba” - "whaleback"). Ponadto, nietypowo dla statków morskich, mających standardowo rozstaw luków ładowni 7,8 m (24 stopy), jeziorowce tradycyjnie mają rozstaw luków 3,8 m (12 stóp). 
Z uwagi na mniejsze działanie korozyjne słodkiej wody, jeziorowce zwykle dożywają dłuższego wieku w służbie, niż statki morskie.
Polskie statki.
W latach 20. i 30. pod polską banderą wojenną, a następnie handlową, służył jeziorowiec „Warta”, zakupiony jako transportowiec wojskowy. Jeziorowcami mylnie nazywano następnie polskie morskie drobnicowce PLO typu seawaymax z tzw. serii Z (MS „Zakopane”, MS „Zamość”, MS „Zabrze”, MS „Zambrów”, MS „Zawiercie”, MS „Zawichost”), które były budowane z myślą do obsługi linii PLO na wielkich jeziorach amerykańskich. Posiadały m.in. charakterystyczne skrzydła mostku niewystające poza burtę, z uwagi na duże różnice poziomów podczas śluzowania oraz równie charakterystyczne kominy odchylone w kierunku rufy. Nowością jak na polskie warunki (lata 70. XX wieku) było wyposażenie tych jednostek w specjalne windy cumownicze z automatycznie regulowanym naciągiem. Otrzymały one również dodatkowe reflektory i kluzy oraz wzmocnienia do żeglugi w lodach.

</doc>
<doc id="725283" url="https://pl.wikipedia.org/wiki?curid=725283" title="Compositing">
Compositing



</doc>
<doc id="725286" url="https://pl.wikipedia.org/wiki?curid=725286" title="GJ 388">
GJ 388

GJ 388 ("AD Leonis") – gwiazda w gwiazdozbiorze Lwa, odległa o 16,2 roku świetlnego od Słońca. Jest jedną z najbliższych Układowi Słonecznemu gwiazd.
Charakterystyka obserwacyjna.
Jej jasność wizualna to 9,52. Jest ona zatem za słabym obiektem, by można było ją dostrzec gołym okiem. Należy do gwiazd rozbłyskowych, jako gwiazda zmienna nosi oznaczenie AD Leonis.
Jest to optyczna towarzyszka jasnej gwiazdy podwójnej Gamma Leonis. Sama GJ 388 była podejrzewana o podwójność, jednak obserwacje z użyciem koronografu nie potwierdziły istnienia towarzyszki.
Charaketerystyka fizyczna.
AD Leonis to czerwony karzeł, należący do typu widmowego M4,5. Ma temperaturę około 3150 K i jasność równą około pół procent jasności Słońca. Jej masa to 0,36 masy Słońca.
Możliwy układ planetarny.
Analizy zmian prędkości radialnej tej gwiazdy z 2019 roku wskazywały, że może okrążać ją planeta pozasłoneczna oznaczona AD Leo b. Miałaby to być gorąca planeta gazowa o masie minimalnej ocenianej na 23,1 . Analizy z 2020 roku przeczą jednak jej istnieniu.

</doc>
<doc id="725289" url="https://pl.wikipedia.org/wiki?curid=725289" title="Orange Ekstraklasa 2006/2007">
Orange Ekstraklasa 2006/2007



</doc>
<doc id="725290" url="https://pl.wikipedia.org/wiki?curid=725290" title="Orange Ekstraklasa (2006/2007)">
Orange Ekstraklasa (2006/2007)



</doc>
<doc id="725291" url="https://pl.wikipedia.org/wiki?curid=725291" title="Piwnice">
Piwnice

2 miejscowości w Polsce:
inne:

</doc>
<doc id="725293" url="https://pl.wikipedia.org/wiki?curid=725293" title="Sztolnie na górze Jarmuta">
Sztolnie na górze Jarmuta



</doc>
<doc id="725295" url="https://pl.wikipedia.org/wiki?curid=725295" title="Bania w Jarmucie">
Bania w Jarmucie

Bania w Jarmucie, syn. Sztolnie na górze Jarmuta – pozostałości po dawnych kopalniach rudy srebra na górze Jarmuta (banią nazywano dawniej kopalnię). Znajdują się one na wschodnich zboczach jej drugiego wierzchołka – Czuprany w dolnej części góry, ponad doliną Palkowskiego Potoku, będącego dopływem Grajcarka.
Poszukiwania skarbów w tym rejonie Pienin, zwłaszcza w Wąwozie Homole i na górze Jarmuta mają długą historię. Od dawna krążyły opowieści o nieprzebranych skarbach ukrytych tutaj. Według podań już w XII w. rycerz Wydźga wydobywał gdzieś tutaj złoto. Kronikarz Jan Długosz szczegółowo opisuje, jak szukać skarbów w Wąwozie Homole. Mówiono, że magnaci Lubomirscy wzbogacili się na wydobywanych na Rusi Szlachtowskiej skarbach. Zapragnął również wzbogacić się na nich ożeniony z Marią Lubomirską Paweł Karol Sanguszko – gospodarz dóbr nawojowskich w XVIII w. Zatrudnił w tym celu fachowca górniczego Andrzeja Bittenera, Niemca z pochodzenia. Z nowego zarządcy nie była zachwycona miejscowa ludność (Rusini), która do tej pory bezkarnie pustoszyła dobra Lubomirskich, nowy zarządca zaś zaczął tu wprowadzać niemiecki „ordnung”.
Z wytypowanego przez niego na górze Jarmuta miejsca oraz w dolinie Palkowskiego Potoku zatrudnieni robotnicy zaczęli wydobywać rudę. W latach 1732–1739 wykuto sztolnie o długości kilkudziesięciu metrów. Zarządca niemiecki dał zarobić miejscowej ludności tylko przy prostych pracach – do prac górniczych i hutniczych ściągnięto górników i hutników z Saksonii i Węgier. Do przetopu rudy wybudowano z dużym nakładem środków specjalny piec. Wytop w 1739 r. okazał się jednak nieudany i całe przedsięwzięcie Sanguszki splajtowało. Ruda zawierała tylko niewielkie ilości srebra. Zachowała się dokumentacja tego przedsięwzięcia, stanowiąca cenny materiał dla historyków. Wiele dowiedzieć się z niej możemy o realiach życia ludności w owych czasach na tych terenach i o samej kopalni. Z kopalnią związane są legendy i ludowe opowieści. Zwiedzano ją już w 1831 r., a w 1921 r. Stanisław Małkowski sporządził szczegółowy opis geologiczny kopalni.
Sztolnia o długości 32 m w kierunku zachodnim stopniowo zagłębia się w skały, a następnie stromo w głąb na 13,5 m. Przejście tego odcinka jest trudne i niebezpieczne. Na jego końcu znajdują się dalsze podziemne korytarze o długości 35 m, czasami zalane wodą. Można na ścianach zobaczyć ślady otworów strzałowych. Do sztolni nie prowadzi żaden szlak turystyczny i jest niedostępna turystycznie. W 1995 r. wejście do niej zamknięto żelaznymi kratami. W 1997 r. decyzją Rady Gminy Szczawnica na miejscu dawnych sztolni utworzono użytek ekologiczny. Można jednak dojść tędy polną drogą i ścieżką od Doliny Palkowskiego Potoku. Po przeciwnej stronie Palkowskiego Potoku znajduje się druga sztolnia, tzw. Bania Wodna.
Bania w Jarmucie znajduje się we wsi Szlachtowa w województwie małopolskim, w powiecie nowotarskim, w gminie Szczawnica.

</doc>
<doc id="725298" url="https://pl.wikipedia.org/wiki?curid=725298" title="Jemielnica (rzeka)">
Jemielnica (rzeka)



</doc>
<doc id="725301" url="https://pl.wikipedia.org/wiki?curid=725301" title="Zespół Przyrodniczo-Krajobrazowy Skalna">
Zespół Przyrodniczo-Krajobrazowy Skalna



</doc>
<doc id="725304" url="https://pl.wikipedia.org/wiki?curid=725304" title="Granica sprężystości">
Granica sprężystości

Granica sprężystości – naprężenie, po przekroczeniu którego ciało nie powraca do pierwotnego kształtu po usunięciu naprężenia.
W materiale pozostają trwałe deformacje bądź to w wyniku uplastycznienia substancji (przejście ze stanu sprężystego w plastyczny), bądź w wyniku dekohezji, czyli zerwania oddziaływań międzycząsteczkowych.
Granicę sprężystości można wyznaczyć na podstawie statycznej próby rozciągania, statycznej próby ściskania lub innych metod. Na tej podstawie możliwe jest wyznaczenie wyraźnej granicy sprężystości formula_1 oraz umownej granicy sprężystości formula_2 formula_3 wyznaczanej dla 0,05% trwałego odkształcenia w przypadku statycznej próby rozciągania lub 0,01% w przypadku statycznej próby ściskania.
Na kongresie normalizacyjnym w Brukseli w 1906 r. przyjęto, że umowną granicą sprężystości formula_1 jest taka maksymalna wartość naprężenia, która spowoduje, że po usunięciu siły rozciągającej pozostałe wydłużenie względne, zwane wydłużeniem trwałym, będzie wynosiło 0,001%.
Granice te oblicza się odnosząc odpowiednią wartość siły do początkowego pola przekroju poprzecznego próbki.

</doc>
<doc id="725305" url="https://pl.wikipedia.org/wiki?curid=725305" title="Bagno Chorzemińskie">
Bagno Chorzemińskie

Bagno Chorzemińskie – torfowiskowy rezerwat przyrody położony w gminie Wolsztyn, powiecie wolsztyńskim (województwo wielkopolskie). Znajduje się około 2,5 km na północny wschód od wsi Chorzemin, na wysokości 62,3 m n.p.m.
Rezerwat zajmuje powierzchnię 3,92 ha (akt powołujący podawał 3,66 ha).
Został utworzony w roku 1959 dla ochrony bezodpływowego zagłębienia terenu, w którym wytworzyło się przejściowe torfowisko mszarne o ciekawej roślinności – m.in. rosiczka okrągłolistna i długolistna, żurawina błotna, bagno zwyczajne, bagnica torfowa ("Scheuchzeria palustris"), modrzewnica pospolita, turzyca nitkowata i przygiełka biała. Samo torfowisko ma charakter wrzosowy. Na terenie rezerwatu stwierdzono występowanie żmii zygzakowatej.

</doc>
<doc id="725307" url="https://pl.wikipedia.org/wiki?curid=725307" title="Pełzanie">
Pełzanie

Pełzanie – powolna zmiana kształtu ciała (odkształcenie) wskutek działania stałych, długotrwałych obciążeń, mniejszych od granicy sprężystości materiału. Pełzanie przebiega znacznie szybciej w wysokich temperaturach, np. w przypadku rurociągów, w których znajduje się gorący czynnik pod ciśnieniem, czy elementów turbin gazowych obciążonych statycznie, ale pracujących w wysokich temperaturach.
Metaloznawstwo.
Pełzaniem nazywamy proces odkształcania plastycznego związany z bardzo małą szybkością odkształcania. Podczas pełzania w stałej, wysokiej temperaturze metal ulega odkształceniu plastycznemu pod działaniem prawie stałego naprężenia lub stałego obciążenia, a wielkością zmieniającą się w czasie jest szybkość odkształcenia.
W zależności od temperatury i naprężenia można wydzielić trzy rodzaje pełzania:
Beton.
Pełzanie betonu polega na przyroście odkształceń w wyniku stałego (w czasie) naprężenia. Pełzanie jest zależne od: klasy betonu, wieku betonu w chwili obciążenia, wilgotności środowiska, miarodajnego wymiaru elementu.
Zjawisko to zachodzi w warunkach swobodnych odkształceń elementu przy długotrwałym działaniu obciążenia. W efekcie narastają plastyczne deformacje, wzrost odkształceń przy stałych naprężeniach. Pełzanie to rozluźnienie struktury betonu od obciążeń rozciągających oraz zagęszczenie struktury od obciążeń ściskających.
Mechanika gruntów.
Pełzanie gruntu – powolny proces zachodzący na stokach, w wyniku którego wierzchnia warstwa gruntu (na ogół do 1 m) powoli przemieszcza się w dół pod wpływem siły ciężkości.

</doc>
<doc id="725315" url="https://pl.wikipedia.org/wiki?curid=725315" title="Oedema">
Oedema



</doc>
<doc id="725316" url="https://pl.wikipedia.org/wiki?curid=725316" title="Debellatio">
Debellatio



</doc>
<doc id="725318" url="https://pl.wikipedia.org/wiki?curid=725318" title="Debellacja">
Debellacja



</doc>
<doc id="725323" url="https://pl.wikipedia.org/wiki?curid=725323" title="Alianza Popular">
Alianza Popular

Alianza Popular (hiszp. "Sojusz Ludowy"), federacja niewielkich partii prawicowych, założona głównie przez byłych ministrów frankistowskich, która istniała od 1976 r. do 1989 roku. Schyłek AP to pierwsza połowa lat 80., kiedy w kolejnych wyborach zwyciężyła socjaldemokratyczna PSOE.
Historia.
AP była prawicową, konserwatywną partią, której przywódcą był Manuel Fraga. Działacz ten, były frankistowski minister jeszcze w czasach dyktatury opowiadał się za stopniowym dążeniem do demokratyzacji życia politycznego kraju. Pomimo tego, że Fraga starał się aby partia zyskała reformistyczny charakter, jego ugrupowanie było postrzegane przez elektorat jako reakcyjne i autorytarne. W czasie wyborów w lipcu 1977 roku AP uzyskała tylko 8.3% głosów.
Krótko po wyborach wewnątrz partii doszło do konfliktów dotyczących stosunku do kształtu proponowanej nowej konstytucji. Część skrajnie prawicowych członków AP było jej zupełnie przeciwnych, opowiadając się za obraniem ostrego kursu. Jednakże Fraga był zwolennikiem przesunięcia pozycji partii w kierunku centrum, pragnąc utworzyć większe, centroprawicowe ugrupowanie. Skrajnie prawicowi członkowie AP opuścili partię, a Fraga wraz z pozostałymi połączył AP z innymi, mniejszymi konserwatywnymi ugrupowaniami, tworząc Koalicję Demokratyczną ("Coalicion Democratica", CD). Mieli oni nadzieję, iż CD przejmie głosy tych, którzy oddali je na Unię Demokratycznego Centrum (UCD) w 1977 roku, a którzy zawiedli się na rządzie Adolfo Suáreza. Jednak podczas wyborów w marcu 1979 roku, CD uzyskało tylko 6.1% głosów. Głęboko zawiedziony, Fraga zrezygnował z przywództwa w partii.
Jednak w czasie III Kongresu AP w grudniu 1979 roku, wielu liderów partii ubolewało nad zaangażowaniem ugrupowania w CD. Wielu czuło iż stworzenie tej koalicji zdezorientowało wyborców i postanowili iż należy wzmocnić odrębność ideową AP. Fraga powrócił na pozycję lidera, a dokument przyjęty przez Kongres potwierdził konserwatywną orientację AP.
We wczesnych latach 80. XX wieku Fraga zjednoczył wiele ugrupowań prawicowych pod swoim przywództwem. Pomagała mu w tym stopniowa dezintegracja UCD. Podczas wyborów w październiku 1982 roku, AP zyskał głosy zarówno byłych zwolenników UCD, jak i skrajnych prawicowców, otrzymując 25.4% głosów i stając się największą partią opozycyjną. Partia weszła w sojusz z mniejszą chadecką Demokratyczną Partią Ludową (PDP) i w 1982 roku dysponowała 106 miejscami w parlamencie. Wzrost poparcia dla AP przełożył się na wyniki wyborów municypalnych i regionalnych z maja 1983 roku, kiedy to partia otrzymała 26% głosów. Wydawało się, iż elektorat dał się przyciągnąć hasłami stawiającymi na prawo i porządek, jak również postulaty probiznesowe.
Przed kolejnymi wyborami AP postanowił poszerzyć swą bazę wyborczą, wchodząc w sojusz ponownie z PDP oraz z Partią Liberalną (PL) i tworząc CP. Powstała koalicja stawiała na hasła walki z terroryzmem, prywatyzacji, redukcji wydatków i obniżenia podatków. CP nie udało się powiększyć ilości posiadanych mandatów w wyborach 1986 roku i wkrótce zaczęła się dezintegrować.
Gdy wybory regionalne 1986 roku potwierdziły nieefektywność koalicji, Fraga zrezygnował z przywództwa w AP, pozostając jednak wciąż deputowanym tej partii. Na Kongresie partii w lutym 1987 jego miejsce zajął Hernandez, który zadeklarował iż pod jego przywództwem AP stanie się „umiarkowaną, prawicową partią europejską”. Ale brakowało mu doświadczenia politycznego na szczeblu ogólnokrajowym, a kryzys partyjny nasilał się. Gdy poparcie dla AP jeszcze zmniejszyło się podczas wyborów regionalnych w lipcu 1987 roku, stało się jasne, iż miano największej partii opozycyjnej przejęte zostało przez Centrum Demokratyczne i Społeczne (CDS) Suareza.
Wreszcie w roku 1989 nadzwyczajny kongres przekształcił Sojusz w samodzielną Partię Ludową, która położyła większy nacisk na elementy neoliberalne Alianza Popular, zaś zredukowała elementy konserwatywne. W skład PP weszły także PDP i PL.

</doc>
<doc id="725324" url="https://pl.wikipedia.org/wiki?curid=725324" title="Euroatom">
Euroatom



</doc>
<doc id="725325" url="https://pl.wikipedia.org/wiki?curid=725325" title="Westhausen (Badenia-Wirtembergia)">
Westhausen (Badenia-Wirtembergia)

Westhausen – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Ostwürttemberg, w powiecie Ostalb, siedziba związku gmin Kapfenburg. Leży na północnym przedpolu Jury Szwabskiej, nad rzeką Jagst, ok. 10 km na północny wschód od Aalen, przy drodze krajowej B29, autostradzie A7 i linii kolejowej Aalen–Nördlingen.

</doc>
<doc id="725326" url="https://pl.wikipedia.org/wiki?curid=725326" title="Pęknięcia desorpcyjne">
Pęknięcia desorpcyjne

Pęknięcia desorpcyjne, pęknięcia z przesychania - wada drewna z grupy pęknięć występująca w drewnie wszystkich gatunków drzew.
Pęknięcia desorpcyjne spowodowane są nierównomierną kurczliwością drewna, wynikają z odmiennych właściwości drewna w kierunku stycznym i promieniowym (anizotropia). Największej zmiany objętości doznaje drewno w kierunku stycznym. Częstotliwość i wielkość pęknięć zależy od:
Długość pęknięcia mierzy się na powierzchni bocznej. W pęknięciach przechodzących na czoło można również mierzyć ich głębokość. Wymiary długości i głębokości wyraża się w centymetrach i milimetrach lub w odniesieniu do odpowiednich wymiarów.

</doc>
<doc id="725328" url="https://pl.wikipedia.org/wiki?curid=725328" title="Fédération Internationale Féline">
Fédération Internationale Féline

Federation Internationale Féline (FIFe, pol. Międzynarodowa Federacja Felinologiczna) to organizacja zrzeszająca organizacje hodowców kotów rasowych z Europy, Azji oraz Ameryki Południowej. FIFe jest największą na świecie federacją felinologiczną. W Polsce reprezentowana jest przez stowarzyszenie Felis Polonia. Aktualnie FIFe zrzesza 42 kluby z 40 krajów.
Historia.
FIFe została założona w 1949 roku przez Madame Marguerite Ravel. Początkowa nazwa organizacji brzmiała Fédération Internationale Féline d'Europe (FIFe) lecz po przyjęciu w jej szeregi Brazylijskiego Klubu Hodowców zmieniono nazwę na aktualną.
Działalność.
Głównymi celami FIFe jest ustalanie standardów ras, szkolenie i egzaminowanie sędziów międzynarodowych, rejestracja krajowych i międzynarodowych przydomków hodowlanych oraz organizowanie wystaw międzynarodowych. Prace organizacji koordynowane są przez 6 osób: prezydenta, skarbnika, sekretarza i ich zastępców, oraz komisje: Sędziów i Standardów, Wystawowa, Zdrowia, LO i Dyscyplinarna. Ważne decyzje zapadają na corocznych Generalnych Zebraniach przedstawicieli wszystkich organizacji członkowskich.
W Polsce członkiem FIFe jest Polska Federacja Felinologiczna Felis Polonia (FPL).

</doc>
<doc id="725329" url="https://pl.wikipedia.org/wiki?curid=725329" title="Fife (ujednoznacznienie)">
Fife (ujednoznacznienie)



</doc>
<doc id="725330" url="https://pl.wikipedia.org/wiki?curid=725330" title="Federation Internationale Féline">
Federation Internationale Féline



</doc>
<doc id="725331" url="https://pl.wikipedia.org/wiki?curid=725331" title="Wczesne dwuliścienne">
Wczesne dwuliścienne

Wczesne dwuliścienne, dwuliścienne pierwotne, bazalne okrytozalążkowe (ang. "paleodicots") — parafiletyczna i nieformalnie wyróżniana grupa roślin zawierająca klady roślin okrytozalążkowych, które w dawnych systemach klasyfikacyjnych zaliczane były do dwuliściennych, a powstały przed dwuliściennymi właściwymi (ang. "eudicots"). Część z tych roślin (rzędy "Amborellales", "Nymphaeales" i "Austrobaileyales") oddzieliła się od wspólnego pnia drzewa filogenetycznego pozostałych okrytozalążkowych jeszcze przed wyodrębnieniem się monofiletycznego kladu roślin jednoliściennych. Zaliczane są tu także pozostałe klady o długiej historii, takie jak "Chloranthales" i klad magnoliowych obejmujący rzędy: "Laurales, Magnoliales, Canellales, Piperales". Rośliny te łączy fakt wczesnego oddzielenia się od pozostałych okrytozalążkowych oraz plezjomorficzne (powstałe przed rozdzieleniem) cechy wspólne z jednoliściennymi, różne od cech dwuliściennych właściwych (np. rozproszone wiązki przewodzące, trójkrotne kwiaty, jednobruzdowe ziarna pyłku). 
Wczesne dwuliścienne były wymieszane wśród różnych taksonów dwuliściennych w dawnych systemach klasyfikacyjnych. W systemie Cronquista odpowiadają w części podklasie "Magnoliidae" (bez "Ranunculales" i "Papaverales"). W systemie Takhtajana odpowiadają częściowo podklasom "Magnoliidae" i "Nymphaeidae".
Filogeneza roślin okrytonasiennych wciąż jest przedmiotem badań, których wyniki wprowadzają istotne zmiany w systemie naturalnym tych organizmów. Na przykład dopiero w publikacji z marca 2007 r. w Nature ogłoszono np. że jednym z najdawniejszych odgałęzień filogenetycznych roślin okrytonasiennych jest rodzina "Hydatellaceae", zaliczana wcześniej do jednoliściennych.
Relacje pokrewieństwa między taksonami zaliczanymi do grupy wczesnych dwuliściennych.
Na podstawie Yang i in. (2020):
Na podstawie APweb (aktualizowany system APG IV z 2016):

</doc>
<doc id="725334" url="https://pl.wikipedia.org/wiki?curid=725334" title="Stadion Miejski w Jastrzębiu-Zdroju">
Stadion Miejski w Jastrzębiu-Zdroju

Stadion Miejski w Jastrzębiu-Zdroju – piłkarski obiekt sportowy w Jastrzębiu-Zdroju, należący do Miejskiego Ośrodka Sportu i Rekreacji, z 5650 miejsc siedzących. Stadion okryty jest płytą trawiastą, posiada rozbudowane zaplecze z salą gimnastyczną, siłownią oraz sauną. W 2007 przeszedł modernizację, która zapewniła mu licencję na odbywanie meczów na poziomie II ligi.

</doc>
<doc id="725335" url="https://pl.wikipedia.org/wiki?curid=725335" title="Viverridae">
Viverridae



</doc>
<doc id="725338" url="https://pl.wikipedia.org/wiki?curid=725338" title="Paweł Kuczyński">
Paweł Kuczyński

Paweł Kuczyński (ur. 21 czerwca 1951 we Włocławku) – polski muzyk, były basista i jeden z założycieli zespołu Republika. Początkowo współpracował z Janem Castorem. Później także z Grzegorzem Ciechowskim, Zbyszkiem Krzywańskim, Sławomirem Ciesielskim oraz Robertem Gawlińskim. Były prezes Klubu Wysokogórskiego w Toruniu. Członek Akademii Fonograficznej ZPAV.
Życiorys.
Paweł Robert Kuczyński urodził się 21 czerwca 1951 r. we Włocławku. Dzieciństwo spędził w miejscowości Dobre na Kujawach. Podczas nauki w liceum w Ciechocinku zaczął grywać w zespołach bitowych, traktując to wówczas jako dobrą zabawę. W roku 1969 wraz z rodzicami i siostrą przeprowadził się do Torunia. Wkrótce potem związał się ze studencką grupą teatralną „Panoptykon” – komponował, przygotowywał oprawy muzyczne spektakli, a przy okazji współpracował z różnymi wykonawcami z kręgu muzyki studenckiej. Jednak prawdziwą fascynacją był dla niego rock. W studenckim studio radiowym wspólnie z Wieśkiem Rucińskim (Janem Castorem) tworzyli własne nagrania. W roku 1974 Paweł Kuczyński ożenił się z Alicją, rok później urodził się Tymoteusz – ich pierwsze dziecko. W tymże samym roku 1975 powstał zespół Res Publica, w którym obok Pawła (gitara basowa) i Wieśka (gitara, wokal) występowali Zbyszek Ruciński (gitara solowa) i Mirek Szczęsny (perkusja). Po pewnym czasie Mirka zastąpił Sławek Ciesielski, a do składu doszedł flecista Grzegorz Ciechowski. Res Publica trwała, próbując i koncertując, do roku 1979. Jan Castor wyemigrował do Australii, zaś Paweł, Sławek i Grzegorz, wsparci przez Zbyszka Krzywańskiego (gitara solowa) utworzyli grupę Republika, która po raz pierwszy wystąpiła 25 kwietnia 1981 r. Ale swoista stylistyka zespołu nie była wówczas jeszcze gotowa, zespół pracował nad nią przez kolejnych kilka miesięcy. Paweł, tak jak jego koledzy, większość czasu spędzał w sali prób starej Odnowy w toruńskim Dworze Artusa. Do roku 1986, kiedy to nastąpił rozpad pierwszego składu zespołu, wziął udział w nagraniach czterech singli i dwóch longplayów grupy, uczestniczył w festiwalach Roskilde 84 i Ruis Rock Festival w Turku oraz w widowisku baletowym „Republika – Rzecz Publiczna” wystawionym w Teatrze Wielkim w Łodzi. Pracował też z całym zespołem nad przygotowaniem materiału na kolejną płytę długogrającą. Materiał ten nie ujrzał jednak światła dziennego pod firmą Republiki – tuż po wejściu do studia nagraniowego doszło do rozpadu grupy.
Paweł, Sławek i Zbyszek szybko przystąpili do nowych działań muzycznych. Stworzyli grupę Opera, do której dołączyli Robert Gawliński i Jacek Rodziewicz. Jednak zespół ten nigdy nie zyskał wielkiej popularności. W efekcie każdy z muzyków poszedł własną drogą, a nagrany w roku 1988 longplay ukazał się dopiero w roku 1993. Paweł swoją sławną białą gitarę basową przekazał synowi, a sam zajął się projektowaniem mebli i wnętrz, a później produkcją nagrań dźwiękowych dla lokalnych rozgłośni radiowych. Występ Republiki w starym składzie na Festiwalu Piosenki Polskiej w Opolu w roku 1990 i następujący po nim wyjazd na koncerty w klubach polonijnych Chicago i Nowego Jorku potraktował wyłącznie okazjonalnie. Nie pociągał go już styl życia muzyka rockowego, wiążący się z częstym przebywaniem z dala od domu. W 1990 r. przyszła na świat córka Marta.
Nową pasją Pawła okazała się wspinaczka. Wstąpił do Toruńskiego Klubu Wysokogórskiego, a nawet został jego prezesem. Wciąż chętnie słucha dobrej muzyki, sporadycznie, np. podczas koncertu z okazji Dnia Białej Flagi, zdarza mu się zagrać dawne przeboje Republiki. Prowadzi niewielką firmę wysokościową. Od kilku lat kultywuje swoją najnowszą pasję – piwowarstwo.
4 czerwca 2009 r. odbył się koncert z okazji dwudziestej rocznicy pierwszych wolnych wyborów, uświetniony występem Republiki w niepełnym już składzie.

</doc>
<doc id="725340" url="https://pl.wikipedia.org/wiki?curid=725340" title="Pałkowski Potok">
Pałkowski Potok

Pałkowski Potok ("Pałkowski") – potok, lewobrzeżny dopływ Grajcarka.
Potok płynie w Pieninach. Wypływa z wysokości 700 m n.p.m. spod głównej grani Małych Pienin, płynie w ogólnym kierunku północno-wschodnim i uchodzi do Grajcarka na wysokości 500 m n.p.m. Ma długość ok. 1,1 km. Średni jego spadek wynosi więc aż 18%, jest to więc bardzo bystry potok. Zasilany przez kilka mniejszych potoków.
Pałkowski Potok płynie dnem głębokiej doliny oddzielającej Górę Jarmuta (a właściwie jej drugi szczyt Czupranę, 717 m n.p.m.) i Klimontowską Przełęcz (696 m) od wzniesień Huściawa (818 m), Opalańczyk (711 m) i Ubocz (673 m). Jest to niezalesiony, trawiasty teren, na którym prowadzony jest kulturowy wypas. W dolnej części biegu potoku, na wschodnich zboczach Czuprany znajdują się pozostałości dawnej kopalni srebra, tzw. Bania w Jarmucie. Po drugiej stronie potoku, w gęstych zaroślach, zaledwie kilka metrów powyżej koryta potoku znajduje się druga sztolnia będąca pozostałością po kopalni, tzw. Wodna Bania. Potok na tym odcinku płynie przez głęboki i dziki jar zawalony głazami andezytu i piaskowca.
Doliną Pałkowskiego Potoku prowadzi żółty szlak turystyczny ze Szlachtowej, przez turystyczne przejście graniczne pod Wysokim Wierchem do Wielkiego Lipnika na Słowacji. Od Szlachtowej do granicy 1 h 30 min.

</doc>
<doc id="725345" url="https://pl.wikipedia.org/wiki?curid=725345" title="Wiwery">
Wiwery

Wiwery (Viverrinae) – podrodzina drapieżnych ssaków z rodziny wiwerowatych (Viverridae).
Zasięg występowania.
Podrodzina obejmuje gatunki występujące w Afryce oraz południowej i południowo-wschodniej Azji:
Systematyka.
Do podrodziny należą następujące występujące współcześnie rodzaje:
oraz rodzaje wymarłe:

</doc>
<doc id="725346" url="https://pl.wikipedia.org/wiki?curid=725346" title="Rośliny Tatr">
Rośliny Tatr



</doc>
<doc id="725353" url="https://pl.wikipedia.org/wiki?curid=725353" title="Etten-Leur">
Etten-Leur

Etten-Leur − miasto w południowej Holandii, na terenie Brabancji Północnej. Nazwa miasta powstała w wyniku połączenia miasta Etten i wsi Leur w 1968. W mieście znajduje się przystanek kolejowy.

</doc>
<doc id="725355" url="https://pl.wikipedia.org/wiki?curid=725355" title="Herb gminy Busko-Zdrój">
Herb gminy Busko-Zdrój



</doc>
<doc id="725362" url="https://pl.wikipedia.org/wiki?curid=725362" title="Centrum Społeczności Żydowskiej w Krakowie">
Centrum Społeczności Żydowskiej w Krakowie

Centrum Społeczności Żydowskiej w Krakowie (, ) – żydowskie centrum edukacyjno-kulturalne znajdujące się na Kazimierzu w Krakowie, przy ulicy Miodowej. Budynek stoi na terenie ogrodu na tyłach synagogi Tempel, w części przystającej do sąsiednich kamienic.
Historia przedsięwzięcia.
12 czerwca 2002 przybył z wizytą do Krakowa książę Walii Karol. Podczas spotkania z przedstawicielami Gminy Wyznaniowej Żydowskiej w Krakowie dowiedział się, że gmina potrzebuje miejsca, w którym jej członkowie mogliby się spotykać poza synagogą. W inicjatywę włączyły się World Jewish Relief i American Jewish Joint Distribution Committee – organizacje wspierające społeczności żydowskie na świecie, głównie w Europie Wschodniej.
14 listopada 2006 w synagodze Tempel odbyła się uroczystość inaugurująca budowę centrum. 29 kwietnia 2008 roku do Krakowa przybyli Karol, książę Walii i jego małżonka Camilla, księżna Kornwalii, którzy uroczyście otworzyli Centrum Społeczności Żydowskiej.
Działalność.
Głównym celem Centrum jest budowanie żydowskiej społeczności w Krakowie. JCC Krakow skupia osoby pochodzenia żydowskiego oraz ludzi zainteresowanych kulturą, religią i tradycją żydowska. W Centrum prowadzone są różnorodne zajęcia, kursy, warsztaty i nauka języków obcych. Cyklicznie odbywają się wystawy, wernisaże, pokazy filmowe, promocje książki oraz wykłady na temat judaizmu, kultury żydowskiej i zasad religijności. Co tydzień w budynku JCC organizowana jest koszerna kolacja szabatowa dla członków. Z okazji świąt żydowskich Centrum organizuje spotkania, imprezy i inne uroczystości. W JCC aktywnie działa Klub Seniora, Żydowski Klub Studencki Hillel GIMEL, a także Centrum Edukacji Wczesnoszkolnej FRAJDA. Wychodząc naprzeciw potrzebom społeczności krakowskiej JCC Krakow oferuje porady genealogiczne dla osób poszukujących swoich korzeni żydowskich.
Główna aktywność.
Klub Seniora.
Klub Seniora to jeden z filarów działalności JCC Kraków, który zrzesza najstarszych członków społeczności żydowskiej. Wielu z nich przetrwało Zagładę i okres komunizmu w Polsce stając się przez to żywą historią. Klub otwarty 6 dni w tygodniu oferuje różne wydarzenia dla członków, jak np. spotkania tematyczne, wspólne posiłki, rehabilitację, wycieczki oraz możliwość wspólnego spędzenia czasu.
Hillel GIMEL.
Klub studencki „Hillel Gimel” zrzesza młodych Żydów i Żydówki (mniej więcej 18–32 lat). Nie jest stowarzyszeniem religijnym, kładzie nacisk na edukację i kulturę, tworząc miejsce zarówno dla ludzi ortodoksyjnie religijnych, jak i zupełnie świeckich. Część działań jest przeznaczona wyłącznie dla członków i członkiń klubu, ale „Hillel Gimel” organizuje również wydarzenia otwarte dla wszystkich.
Pierwotnie klub studencki funkcjonował przez kilka lato jako „Gimel” biorąc swoją nazwę od hebrajskiej litery, która ma wartość numeryczną 3 i dla tego została wybrana jako symbol trzeciego pokolenia po Holokauście. W 2017 roku klub studencki przy JCC stał się częścią międzynarodowej organizacji „Hillel International”, która funkcjonuje na uniwersytetach całego świata gromadząc żydowskie studentki i studentów.
Centrum Edukacji Wczesnoszkolnej FRAJDA.
Otwarte 4 września 2017 Centrum Edukacyjne FRAJDA jest to pierwsze, świeckie centrum edukacyjne dla najmłodszych w Krakowie od czasów przedwojennych. “FRAJDA” realizuje podstawę programową MEN, która poszerzona jest o autorski program dotyczący żydowskiej kultury, tradycji oraz dziedzictwa.
Wolontariat w JCC.
Wolontariat w JCC Kraków skierowany jest do wszystkich, którzy pragną zaangażować się i włączyć w działalność Centrum, poznać jego członków oraz pomóc w organizacji wydarzeń, które na stałe wpisały się w program JCC. W JCC w ciągu roku pomaga ponad 50 wolontariuszy i wolontariuszek, angażując się nie tylko w codzienną aktywność Centrum, ale także w Ride For The Living czy wydarzenie 7@nite. Synagogi Nocą.
Chór JCC Krakow.
Chór JCC Krakow został założony w roku 2012. Repertuar zespołu obejmuje niguny, tradycyjne pieśni w języku hebrajskim i w jidysz o charakterze religijnym, ale także muzykę współczesną.
Kolacje szabatowe i święta.
JCC Krakow organizuje cotygodniowe kolacje szabatowe dla społeczności żydowskiej oraz ich gości, a także urządza obchody ważnych żydowskich świąt takich jak na przykład Purim czy Chanuka.
Ride For The Living.
Ride For The Living (RFTL) to czterodniowe, największe wydarzenie fundraisingowe organizowane od 2014 roku przez Jewish Community Centre of Krakow (JCC Krakow). Głównym elementem Ride For The Living jest całodzienny, 97-kilometrowy rajd rowerowy, który rozpoczyna się pod bramą Auschwitz-Birkenau w Brzezince, a kończy w JCC Krakow. Rajd odbywa się raz do roku pod koniec czerwca, w czasie Festiwalu Kultury Żydowskiej w Krakowie.
W wydarzeniu biorą udział uczestnicy z całego świata, w tym także członkowie społeczności żydowskiej w Krakowie. Trasa przejazdu symbolizuje pamięć o Holokauście oraz odrodzenie życia żydowskiego w Krakowie.
7@nite. Synagogi Nocą.
Kraków to jedyne miejsce na świecie, w którym na niewielkim obszarze znajduje się 7 zabytkowych synagog. Stanowią one atrakcję turystyczną, choć tylko niektóre z nich dostępne są na co dzień dla zwiedzających. 7@nite to okazja by odwiedzić wszystkie synagogi, a także wziąć udział w wydarzeniach towarzyszącym zwiedzaniu.
Działalność edukacyjna.
Kursy językowe.
JCC oferuje liczne kursy językowe dla członków placówki, a także dla osób spoza społeczności żydowskiej. Oferowane są kursy z języka hebrajskiego, języka jidysz oraz języka arabskiego.
Warsztaty i wydarzenia.
JCC Krakow oferuje także liczne warsztaty oraz wykłady tematyczne takie jak: warsztaty kuchni koszernej, warsztaty tańca izraelskiego, warsztaty kosmetyczne, wykłady o tematyce biblijnej prowadzone przez naszych rabinów, wykłady dotyczące społeczności żydowskiej w Krakowie, a także wiele innych.

</doc>
<doc id="725369" url="https://pl.wikipedia.org/wiki?curid=725369" title="Arctictis binturong">
Arctictis binturong



</doc>
<doc id="725370" url="https://pl.wikipedia.org/wiki?curid=725370" title="Cryptoprocta ferox">
Cryptoprocta ferox



</doc>
<doc id="725373" url="https://pl.wikipedia.org/wiki?curid=725373" title="Cappelle la Grande">
Cappelle la Grande



</doc>
<doc id="725376" url="https://pl.wikipedia.org/wiki?curid=725376" title="Leinzell">
Leinzell

Leinzell – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Ostwürttemberg, w powiecie Ostalb, siedziba związku gmin Leintal-Frickenhofer Höhe. Leży na północnym przedpolu Jury Szwabskiej, nad rzeką Lein, ok. 15 km na zachód od Aalen.

</doc>
<doc id="725378" url="https://pl.wikipedia.org/wiki?curid=725378" title="Eschach (powiat Ostalb)">
Eschach (powiat Ostalb)

Eschach – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Ostwürttemberg, w powiecie Ostalb, wchodzi w skład związku gmin Leintal-Frickenhofer Höhe. Leży ok. 18 km na zachód od Aalen.

</doc>
<doc id="725380" url="https://pl.wikipedia.org/wiki?curid=725380" title="Göggingen (Badenia-Wirtembergia)">
Göggingen (Badenia-Wirtembergia)

Göggingen – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Ostwürttemberg, w powiecie Ostalb, wchodzi w skład związku gmin Leintal-Frickenhofer Höhe. Leży ok. 15 km na zachód od Aalen.

</doc>
<doc id="725382" url="https://pl.wikipedia.org/wiki?curid=725382" title="Biskupin (stanowisko archeologiczne)">
Biskupin (stanowisko archeologiczne)

Gród w Biskupinie – stanowisko archeologiczne na Pojezierzu Gnieźnieńskim we wsi Biskupin w województwie kujawsko-pomorskim. Odkrycie osady było jednym z najważniejszych wydarzeń w dziejach polskiej i europejskiej archeologii.
Historia badań archeologicznych.
W 1933 roku na skutek prac melioracyjno-irygacyjnych poziom wody w Jeziorze Biskupińskim obniżył się na tyle, że ponad lustro wody wyłoniły się pozostałości umocnień starożytnej osady. Miejscowi chłopi odnajdywali zabytkowe przedmioty, nie zdając sobie sprawy z ich wartości archeologicznej. Dopiero dzieci uczęszczające do miejscowej szkoły poinformowały o dziwnych znaleziskach nauczyciela Walentego Szwajcera, a ten nagłośnił sprawę. O odkryciu wystających z wody drewnianych bali powiadomił on prof. Józefa Kostrzewskiego z Poznania. Badania wykopaliskowe zostały zainicjowane w roku 1934 i kontynuowano je do wybuchu II wojny światowej. Początkowo ekspedycja dysponowała skromnymi środkami. 22 czerwca 1934 sześcioosobowa ekipa archeologów rozpoczęła prace wyposażona w 360 zł z dwudziestoma bezrobotnymi mężczyznami z Gąsawy i Biskupina do pomocy. Do 1939 prace prowadzono po kilka miesięcy rocznie. Ekspedycją wykopaliskową Uniwersytetu Poznańskiego kierowali prof. Józef Kostrzewski i dr Zdzisław Rajewski.
W czasie wojny, w latach 1939–1942, specjalny niemiecki oddział SS-Ausgrabung Urstätt, pod dowództwem Hauptsturmführera prof. Hansa Schleifa prowadził wykopaliska na terenie osady biskupińskiej w celu wykazania jej pragermańskości. Po wojnie ukuto teorię, że ponieważ niemieckie badania nie przyniosły oczekiwanych rezultatów, okupant postanowił zlikwidować stanowisko poprzez zasypanie go ziemią i piaskiem. Efektem miało być to, że część odsłoniętych przed wojną znalezisk nie nadawała się do ponownej ekspozycji. Następnie polscy archeolodzy pod kierunkiem Zdzisława Rajewskiego wznowili badania i kontynuowali je do roku 1974 (w 1950 otwarto muzeum, a w 1951 studencki obóz archeologiczny). Ogółem przebadano ok. 3/4 powierzchni osady. Obecnie większa część obiektu ponownie została zasypana ziemią i torfem.
Badania w Biskupinie – zarówno w okresie międzywojennym, jak i po wojnie – były przykładem najwyższego możliwego wówczas poziomu metodycznego prowadzenia wykopalisk. W Biskupinie w okresie międzywojennym zainicjowano interdyscyplinarne badania paleoekologiczne, dokonywano eksperymentów archeologicznych, kładąc w ten sposób podwaliny pod polską archeologię eksperymentalną. Wojciech Kóčka w czasie tych badań po raz pierwszy w Polsce zastosował fotografię dokumentacyjną, wykonywaną aparatem fotograficznym wyniesionym balonem wypełnionym wodorem.
Gród w Biskupinie jest jedynym w Polsce stanowiskiem archeologicznym, dla którego opracowano program długoterminowej konserwacji. Konserwacja polega na utrzymywaniu wysokiego poziomu wody w jeziorze oraz wdrożeniu systemu monitorowania parametrów środowiska, dla zapewnienia optymalnych warunków przetrwania autentycznej substancji zabytkowej.
16 września 1994 roku gród w Biskupinie uznany został za pomnik historii Polski. W uzasadnieniu stwierdzono, że zabytek ten nie posiada odpowiedników w swojej skali z tego okresu; porównać go można do osad palowych z neolitu w Szwajcarii, czy też do Pompejów (które pochodzą z innych okresów).
Osada obronna kultury łużyckiej.
Osada w Biskupinie wiąże się z kręgiem kulturowym kultury łużyckiej, trwającym od środkowej epoki brązu, od ok. XIV w. p.n.e., po wczesną epokę żelaza, czyli do ok. V w. p.n.e. Kultura łużycka to pojęcie archeologiczne, przez które różni badacze rozumieli odmienne grupy etniczne – Germanów, Słowian lub Ilirów. Sprawa przynależności etnicznej Biskupina była wykorzystywana dla celów ideologicznych w sporach dotyczących praw różnych narodów do ziem dzisiejszej Polski. Obecnie przyjmuje się, że przynależności etnicznej kultury łużyckiej, podobnie jak i większości innych pradziejowych kultur archeologicznych, bezdyskusyjnie ustalić się nie da.
Na podstawie badań drewnianych bali stwierdzono, że 50% użytych do budowy grodu drzew dębowych ścięto w 748 roku p.n.e.
Gród założono na podmokłej wyspie na jeziorze Biskupińskim (obecnie półwysep), o kształcie zbliżonym do owalu i powierzchni ok. 2 ha; wały obejmowały ok. 1,3 ha. Wyspa wznosiła się 0,8–1,2 m ponad wody jeziora. Ocenia się, że gród biskupiński był zasiedlony przez 150 lat.
Na terenie osady znajdowało się ok. 106 domostw, o wymiarach przeciętnie ok. 8 × 10 m, usytuowanych rzędowo wzdłuż moszczonych drewnem 11 ulic, o szerokości ok. 2,5 m każda. Kubatura i rozkład grodu pozwalają sądzić, że w osadzie mieszkać mogło od 800 do 1000 osób. Osada otoczona była skrzynkowym wałem drewniano-ziemnym o długości 640 m, szerokości 3 m i domniemanej wysokości do 6 m, w którym znajdowała się brama wjazdowa. Gród otoczony był falochronem o szerokości od 2 do 9 m, zbudowanym z ukośnie wbitych pali.
Regularny schemat zabudowy grodu biskupińskiego powtarza się w innych grodach kultury łużyckiej z wczesnej epoki żelaza (np. Sobiejuchy, Smuszewo, Izdebno na Pałukach, Jankowo na Kujawach czy Biehla w Saksonii).
Przyczyny budowy grodów obronnych o regularnej wewnętrznej zabudowie szeregowej przez ludność kultury łużyckiej, są przedmiotem sporów. Z punktu widzenia ekonomicznego zamieszkiwanie ludności rolniczej w zamkniętej przestrzeni grodu otoczonego wodą lub podmokłymi obszarami, nie jest racjonalne. W literaturze przedmiotu pojawiły się co najmniej trzy, związane z tą rozbieżnością bytową, próby wyjaśnienia tego fenomenu:
Podobnie do precyzyjnej genezy powstania, nieznana jest przyczyna upadku Biskupina i innych grodów tego typu. W tej kwestii przedstawiono również kilka konkurencyjnych hipotez:
Osada w Biskupinie przedstawia koncepcję zwartej, obronnej zabudowy i jest przykładem myśli protourbanistycznej.
Osadnictwo w Biskupinie.
Obszar Pałuk, na którym znajduje się Biskupin, został ukształtowany przez lodowiec, który wyżłobił w czasie ostatniego zlodowacenia liczne doliny. Od północy naturalną granicę Pałuk stanowi Puszcza Notecka, południową granicą jest rzeka Wełna.
Najstarszymi pozostałościami na terenie Biskupina są obozowiska łowców reniferów sprzed 10 tysięcy lat (górny paleolit), a także neolityczne domostwa pierwszych rolników, położone na wschód od osady łużyckiej, interpretowane jako osada neolityczna z IV tysiąclecia. p.n.e. oraz kraal z wczesnej epoki brązu, otoczony systemem rowów.
Pierwotna łużycka osada obronna została opuszczona w VI wieku p.n.e. z powodu podniesienia się poziomu wody w jeziorze Biskupińskim wskutek zmian klimatycznych i wyeksploatowania środowiska naturalnego (drewno, erozja gleb). W V i IV wieku p.n.e. powstała na jej miejscu osada otwarta. Ludność Biskupina zajmowała się rolnictwem, rybołówstwem, zbieractwem i rzemiosłem (garncarstwo, tkactwo).
Na zachód od osady łużyckiej we wczesnym średniowieczu funkcjonowały grody i tzw. wioska wczesnopiastowska (VIII w. – XI wiek). Ostateczny upadek Biskupina, w ujęciu historycznym, wiąże się ze wzrostem znaczenia Piastów. W XI wieku obszary te należały do biskupstwa gnieźnieńskiego, o czym wspomina bulla Innocentego II (1136).
Rekonstrukcja, popularyzacja i edukacja.
Gród w Biskupinie jest jednym z nielicznych stanowisk archeologicznych w Polsce zawierających pełnowymiarowe rekonstrukcje wału obronnego, falochronu, bramy, ulic i budynków mieszkalnych. Rekonstrukcje te są cyklicznie wymieniane w celu ich aktualizacji na podstawie nowych ustaleń naukowych.
Oprócz rekonstrukcji w Biskupinie jest muzeum, a w każdym trzecim tygodniu września odbywa się tam festyn biskupiński, obejmujący prezentacje eksperymentalne i pokazy odtwórcze. Biskupin jest też jednym z dwóch w Polsce laboratoriów konserwacji drewna mokrego wydobytego ze stanowisk archeologicznych oraz ośrodkiem archeologii eksperymentalnej.
Skansen archeologiczny w Biskupinie stanowił plan dla realizacji filmowych. Kręcono tam ujęcia do filmów Jerzego Hoffmanna "Ogniem i mieczem", "Stara baśń. Kiedy słońce było bogiem".
Z okazji 85. rocznicy odkrycia Biskupina Google przygotował "Doodle". Na stronie głównej wyszukiwarki pokazano grafikę bramy w wałach ochronnych Biskupina.
Filatelistyka.
Stanowisko biskupińskie ukazało się na następujących znakach pocztowych:
Pierwsze starania o wydanie znaczków z wykopaliskami biskupińskimi czyniono już w 1935 (bezskutecznie). Zachowały się z tego okresu trzy projekty autorstwa Haliny Gołkortt-Szczerkowskiej.

</doc>
<doc id="725383" url="https://pl.wikipedia.org/wiki?curid=725383" title="Goeggingen (Badenia-Wirtembergia)">
Goeggingen (Badenia-Wirtembergia)



</doc>
<doc id="725384" url="https://pl.wikipedia.org/wiki?curid=725384" title="Iggingen">
Iggingen

Iggingen – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Ostwürttemberg, w powiecie Ostalb, wchodzi w skład związku gmin Leintal-Frickenhofer Höhe. Leży ok. 15 km na zachód od Aalen.

</doc>
<doc id="725386" url="https://pl.wikipedia.org/wiki?curid=725386" title="Obergröningen">
Obergröningen

Obergröningen – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Ostwürttemberg, w powiecie Ostalb, wchodzi w skład związku gmin Leintal-Frickenhofer Höhe. Leży ok. 15 km na zachód od Aalen.

</doc>
<doc id="725387" url="https://pl.wikipedia.org/wiki?curid=725387" title="Obergroningen">
Obergroningen



</doc>
<doc id="725388" url="https://pl.wikipedia.org/wiki?curid=725388" title="Obergroeningen">
Obergroeningen



</doc>
<doc id="725390" url="https://pl.wikipedia.org/wiki?curid=725390" title="George Berkeley (admirał)">
George Berkeley (admirał)

George Cranfield Berkeley (ur. 10 sierpnia 1753, zm. 25 lutego 1818 w Londynie) – brytyjski arystokrata, polityk i wojskowy, młodszy syn Augustusa Berkeleya, 4. hrabiego Berkeley i Elisabeth Drax, córki Henry’ego Draxa.
Wykształcenie odebrał w Eton College. Po ukończeniu nauki wstąpił do Royal Navy w 1766 r. W latach 1767-1769 służył na HMS "Guernsey" pod dowództwem Hugh Pallisera. W 1774 r. uzyskał rangę porucznika, w 1780 r. był kapitanem i dowódcą slupu HMS "Fairy". Dowodził nim podczas wojny o niepodległość Stanów Zjednoczonych i zdobył 6 amerykańskich statków. W 1799 r. został kontradmirałem, a w 1805 r. wiceadmirałem. Rok później został mianowany dowódcą szwadronu północnoamerykańskiego.
Po przybyciu do swojej siedziby w Halifaksie na Nowej Fundlandii w lipcu 1806 r., głównym problemem Berkeleya była amerykańska pomoc dla walczącej z Anglią napoleońskiej Francji. Wiceadmirał zdecydowany był przerwać handel amerykańsko-francuski. Przeniósł w maju 1807 r. swoją kwaterę główną na Bermudy i polecił swym okrętom zatrzymywać i przejmować amerykańskie statki. Ich załogi były traktowane jak dezerterzy. Napięcie anglo-amerykańskie osiągnęło zenit, gdy okręty Berkeleya zatopiły amerykański statek "Chesapeake". Zdenerwowało tą rząd amerykański i Berkeley pisał do Londynu z prośbą o przysłanie dodatkowych oddziałów. Przybyły one w 1808 r. W tym samym roku wiceadmirał został odwołany z Ameryki Północnej. Jego działalność przyczyniła się do wzrostu napięcia w stosunkach brytyjsko-amerykańskich i była jedną z przyczyn wojny 1812 roku.
Tymczasem Berkeley został mianowany dowódcą floty na wybrzeżu portugalskim. 31 lipca 1812 r. otrzymał awans na stopień admirała. W 1812 r. przeszedł na emeryturę. Portugalczycy nadali mu wówczas tytuł Wielkiego Admirała Portugalii. 1 lutego 1813 r. został odznaczony Krzyżem Kawalerskim Orderu Łaźni, a w 1815 r. Krzyżem Wielkim.
Berkeley zasiadał również w latach 1783-1810 w Izbie Gmin jako reprezentant okręgu Gloucestershire. Podejmował również próby dostania się do izby niższej parlamentu w latach 1774 (z okręgu Cricklade) i w 1776 (z okręgu Gloucester). Mimo iż zasiadał w Izbie Gmin przez 27 lat, nic nie świadczy o tym, aby kiedykolwiek zabrał głos podczas obrad Izby.
23 sierpnia 1784 r. poślubił Emily Charlotte Lennox (zm. 19 października 1832), córkę George’a Lennoxa i lady Louisy Kerr, córki 4. markiza Lothian. George i Emily mieli razem dwóch synów i trzy córki:

</doc>
<doc id="725391" url="https://pl.wikipedia.org/wiki?curid=725391" title="Schechingen">
Schechingen

Schechingen – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Ostwürttemberg, w powiecie Ostalb, wchodzi w skład związku gmin Leintal-Frickenhofer Höhe. Leży ok. 15 km na zachód od Aalen.

</doc>
<doc id="725392" url="https://pl.wikipedia.org/wiki?curid=725392" title="Bartholomä">
Bartholomä

Bartholomä – gmina w Niemczech, w kraju związkowym Badenia-Wirtembergia, w rejencji Stuttgart, w regionie Ostwürttemberg, w powiecie Ostalb, wchodzi w skład związku gmin Rosenstein. Leży w Jurze Szwabskiej, ok. 12 km na południowy zachód od Aalen.

</doc>
<doc id="725393" url="https://pl.wikipedia.org/wiki?curid=725393" title="Bartholoma">
Bartholoma



</doc>
<doc id="725396" url="https://pl.wikipedia.org/wiki?curid=725396" title="Bartholomae">
Bartholomae

Osoby:
Zobacz też:

</doc>
<doc id="725397" url="https://pl.wikipedia.org/wiki?curid=725397" title="Wyższa Szkoła Techniczno-Humanistyczna Kadry dla Europy w Poznaniu">
Wyższa Szkoła Techniczno-Humanistyczna Kadry dla Europy w Poznaniu

Wyższa Szkoła Techniczno-Humanistyczna Kadry dla Europy w Poznaniu – uczelnia niepubliczna założona w 2005 roku.
Edukacja.
Wyższa Szkoła Techniczno-Humanistyczna KdE prowadzi: studia I stopnia (licencjackie i inżynierskie), studia II stopnia (magisterskie) i studia podyplomowe na kierunkach:

</doc>
<doc id="725399" url="https://pl.wikipedia.org/wiki?curid=725399" title="Powiat Bańska Szczawnica">
Powiat Bańska Szczawnica

Powiat Bańska Szczawnica "(słow. Okres Banská Štiavnica)" – słowacka jednostka podziału administracyjnego znajdująca się w Kraju bańskobystrzyckkim. Powiat Bańska Szczawnica zamieszkiwany jest przez 16 638 obywateli (31 grudnia 2010) i zajmuje obszar 278 km². Średnia gęstość zaludnienia wynosi 56,92 osób na km².

</doc>
<doc id="725401" url="https://pl.wikipedia.org/wiki?curid=725401" title="Powiat Brezno">
Powiat Brezno

Powiat Brezno (słow. "Brezno") – słowacka jednostka podziału administracyjnego znajdująca się w kraju bańskobystrzyckim. Powiat Brezno zamieszkiwany jest przez 65 783 obywateli (1 stycznia 2003) i zajmuje obszar 1265 km². Średnia gęstość zaludnienia wynosi 52 osób na km².

</doc>
<doc id="725402" url="https://pl.wikipedia.org/wiki?curid=725402" title="Böbingen an der Rems">
Böbingen an der Rems

Böbingen an der Rems – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Ostwürttemberg, w powiecie Ostalb, wchodzi w skład związku gmin Rosenstein. Leży na przedpolu Jurze Szwabska, nad rzeką Rems, ok. 15 km na zachód od Aalen, przy drodze krajowej B29 i linii kolejowej Aalen–Stuttgart.

</doc>
<doc id="725403" url="https://pl.wikipedia.org/wiki?curid=725403" title="Boebingen an der Rems">
Boebingen an der Rems



</doc>
<doc id="725404" url="https://pl.wikipedia.org/wiki?curid=725404" title="Bobingen an der Rems">
Bobingen an der Rems



</doc>
<doc id="725406" url="https://pl.wikipedia.org/wiki?curid=725406" title="Techniki i formy księgowości">
Techniki i formy księgowości

Zapisy w księgach rachunkowych mogą być dokonywane w technice ręcznej, jak również w technice maszynowej i komputerowej.
Techniki tradycyjne.
W ramach techniki ręcznej wyróżnia się następujące formy prowadzenia rozliczeń księgowych:
Forma tabelaryczna.
Forma tabelaryczna (tzw. amerykanka) - polega na prowadzeniu księgi dziennik-główna, która łączy dwa urządzenia księgowe:
Do podstawowych zalet formy tabelarycznej można zaliczyć:
Istotną wadą formy tabelarycznej jest ograniczona liczba kont syntetycznych w dzienniku-główna. Dużą wadą jest też bardzo ograniczona możliwość podziału pracy przy prowadzeniu dziennika i kont syntetycznych; w tym samym czasie księgę może obsługiwać tylko jedna osoba. 
Ze względu na wymienione wady, forma tabelaryczna jest stosowana w małych firmach.
Forma przebitkowa.
W odróżnieniu od poprzedniej formy, może być dokonywana nie tylko ręcznie, lecz także maszynowo, z zastosowaniem maszyn księgujących.
Cechą księgowości przebitkowej jest zastąpienie zwartych ksiąg luźnymi kartami kontowymi, tworzącymi kartoteki. W związku z tym liczba wprowadzanych kont może być dowolna, w zależności od potrzeb. Przy księgowości przebitkowej można dokonywać także swobodnego podziału pracy. Dla księgowości przebitkowej charakterystyczne jest księgowanie przez kalkę, czyli przebitkowo. Na kartach kontowych jest dokonywany zapis oryginalny (systematyczny), natomiast przez kalkę na dzienniku dokonuje się zapisu skopiowanego, przebitkowego.
Do podstawowych zalet formy przebitkowej można zaliczyć:
Wadą formy przebitkowej jest mała przejrzystość (z uwagi na trudną do odczytania korespondencję kont), trudność kontrolowania przebiegu całokształtu oddzielnych operacji, strata czasu na wyszukiwanie kont w kartotece i zakładanie ich na kontownice
Forma rejestrowa.
Stosowana do operacji o charakterze masowym, gdzie występuje wiele dowodów księgowych danego typu. Podstawowym urządzeniem księgowym, przy tej formie ewidencji, jest rejestr, np. rejestr zakupu bądź sprzedaży. Rejestr odzwierciedla w pełni przebieg danej operacji gospodarczej w czasie. Liczba rejestrów może być różna, nawet kilkanaście (np. zakupu, sprzedaży, bankowy, kasowy, kosztów, itp.)
Ważną zaletą formy rejestrowej jest bieżące księgowanie dokumentów w rejestrach według poszczególnych zagadnień. Na podstawie zapisów w rejestrach można ustalić, które operacje z danej transakcji zostały już dokonane lub w której fazie realizacji dana transakcja się znajduje. Dzięki dużej przejrzystości zapisów łatwa jest kontrola i analiza zarówno ewidencji, jak i transakcji gospodarczych. Ponadto, jako istotne zalety tej formy należy wymienić możliwość podziału pracy wśród wielu pracowników oraz ograniczenie liczby zapisów na kontach syntetycznych.
Podstawową wadą formy rejestrowej jest skomplikowany i niedogodny układ niektórych rejestrów, co utrudnia ich prowadzenie.
Rachunkowość komputerowa.
Uznana za odmienną formę techniki ewidencyjnej, pod względem organizacyjnym i proceduralnym. Technika komputerowa czyni z rachunkowości nowoczesny system, służący podejmowaniu decyzji pod względem szczegółowości, szybkości i formy przekazu informacji do użytkowników.
Komputerowa forma rachunkowości jest realizowana jako:
Zbiory danych księgi głównej i pomocniczej muszą być tworzone indywidualnie dla każdej jednostki. Księgi rachunkowe muszą być trwale oznaczone nazwą jednostki oraz nazwą danego rodzaju ksiąg, wyraźnie oznaczone co do roku obrotowego, a wydruki komputerowe oznaczone także co do miesiąca i daty ich sporządzenia.
Wydruki komputerowe powinny składać się z automatycznie numerowanych stron, z oznaczeniem pierwszej i ostatniej oraz być sumowane na kolejnych stronach w sposób ciągły w roku obrotowym i oznaczone nazwą programu przetwarzania danych.
Zapisy dokonane na kontach księgi głównej oraz na kontach ksiąg pomocniczych, prowadzonych przy użyciu komputera, drukuje się albo przenosi na inny trwały nośnik danych, nie rzadziej niż na koniec roku obrotowego. Należy także wydrukować na papierze albo przenieść na inny trwały nośnik zestawienie obrotów i sald kont syntetycznych, sporządzane na koniec każdego miesiąca.

</doc>
<doc id="725408" url="https://pl.wikipedia.org/wiki?curid=725408" title="Heuchlingen (powiat Ostalb)">
Heuchlingen (powiat Ostalb)

Heuchlingen – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Ostwürttemberg, w powiecie Ostalb, wchodzi w skład związku gmin Rosenstein. Leży nad rzeką Lein, ok. 12 km na zachód od Aalen.

</doc>
<doc id="725409" url="https://pl.wikipedia.org/wiki?curid=725409" title="Viverrinae">
Viverrinae



</doc>
<doc id="725414" url="https://pl.wikipedia.org/wiki?curid=725414" title="Powiat Detva">
Powiat Detva

Powiat Detva (słow. "Okres Detva)" – słowacka jednostka podziału administracyjnego znajdująca się w kraju bańskobystrzyckim. Powiat Detva zamieszkiwany jest przez 33 426 obywateli (1 stycznia 2003) i zajmuje obszar 475 km². Średnia gęstość zaludnienia wynosi 70,37 osób na km².

</doc>
<doc id="725415" url="https://pl.wikipedia.org/wiki?curid=725415" title="Mögglingen">
Mögglingen

Mögglingen – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Ostwürttemberg, w powiecie Ostalb, wchodzi w skład związku gmin Rosenstein. Leży na przedpolu Jury Szwabskiej, nad rzeką Rems, ok. 12 km na zachód od Aalen, przy drodze krajowej B29 i linii kolejowej Aalen–Stuttgart.

</doc>
<doc id="725416" url="https://pl.wikipedia.org/wiki?curid=725416" title="Mogglingen">
Mogglingen



</doc>
<doc id="725417" url="https://pl.wikipedia.org/wiki?curid=725417" title="Moegglingen">
Moegglingen



</doc>
<doc id="725419" url="https://pl.wikipedia.org/wiki?curid=725419" title="Powiat Krupina">
Powiat Krupina

Powiat Krupina (słow. "Okres Krupina") – słowacka jednostka podziału administracyjnego znajdująca się w kraju bańskobystrzyckim. Powiat Krupina zamieszkiwany jest przez 22 674 obywateli (31 grudnia 2004) i zajmuje obszar 585 km². Średnia gęstość zaludnienia wynosi 38,76 osób na km².

</doc>
<doc id="725424" url="https://pl.wikipedia.org/wiki?curid=725424" title="Parki narodowe w Afryce">
Parki narodowe w Afryce

Poniższe zestawienie przedstawia parki narodowe i wybrane rezerwaty przyrody położone na obszarze Afryki, według krajów. 

</doc>
<doc id="725425" url="https://pl.wikipedia.org/wiki?curid=725425" title="Heritage Plaza">
Heritage Plaza

Heritage Plaza – wieżowiec w Houston w Stanach Zjednoczonych. Zaprojektowała go firma M. Nasr &amp; Partners w stylu postmodernistycznym. Ma 232 metry wysokości i 53 piętra nad ziemią oraz 1 kondygnację podziemną. Mieści w sobie głównie biura. Poza tym znajdują się tu między innymi parking, centrum fitness i restauracja. Budynek mieści także siedzibę ChevronTexaco Corporation. Obecnie wieżowiec jest na 5. miejscu wśród najwyższych w Houston, należy także do 100 najwyższych w Stanach Zjednoczonych. Nie jest on połączony z siecią tuneli podziemnych, ma jedynie połączenie z 20-piętrowym DoubleTree Hotel Houston-Allen Center.

</doc>
<doc id="725426" url="https://pl.wikipedia.org/wiki?curid=725426" title="I liga urugwajska w piłce nożnej (1999)">
I liga urugwajska w piłce nożnej (1999)

Mistrzostwa Urugwaju w roku 1999 podzielone zostały na dwa turnieje - Apertura i Clausura. Następnie mistrzowie obu turniejów stoczyli bój o mistrzostwo Urugwaju. Zwycięzca został mistrzem, a pokonany wicemistrzem kraju. Na koniec sezonu rozegrany został turniej Liguilla Pre-Libertadores, który wyłonił dwa kluby, mające obok mistrza reprezentować Urugwaj w Copa Libertadores 2000.
Campeonato Uruguay 1999.
O mistrzostwo kraju mogli ubiegać się w sezonie 1999 zwycięzca turnieju Apertura (Club Nacional de Football) i zwycięzca turnieju Clausura (CA Peñarol).
Mistrzem Urugwaju został klub CA Peñarol, natomiast Club Nacional de Football został wicemistrzem Urugwaju. Mistrz Urugwaju uzyskał prawo gry w Copa Libertadores 2000.
Tabela całoroczna 1999.
Klub, który ma spaść do drugiej ligi oraz ten, który ma stoczyc baraż o utrzymanie się w pierwszej lidze, zostały wyłonione na podstawie wyników z ostatnich trzech sezonów 1997, 1998 i 1999.
Baraż o pierwszą ligę.
Rampla Juniors spadł do drugiej ligi, a na jego miejsce awansował Racing Montevideo.
Liguilla Pre-Libertadores 1999.
Tabela końcowa Liguilla Pre-Libertadores.
Obok mistrza Urugwaju CA Peñarol do Copa Libertadores 2000 zakwalifikowały się dwa najlepsze kluby Liguilla Pre-Libertadores: Club Nacional de Football i CA Bella Vista.

</doc>
<doc id="725427" url="https://pl.wikipedia.org/wiki?curid=725427" title="Dom Studiów Religijnych">
Dom Studiów Religijnych



</doc>
<doc id="725430" url="https://pl.wikipedia.org/wiki?curid=725430" title="Fiema-Boabeng Monkey Sanctuary">
Fiema-Boabeng Monkey Sanctuary

Fiema-Boabeng Monkey Sanctuary – rezerwat przyrody o powierzchni 80 ha położony między dwiema wsiami Boabeng i Fiema w regionie Brong-Ahafo w Ghanie. Jest najsławniejszym przykładem tradycyjnej afrykańskiej ochrony przyrody w kraju i jest domem dla ponad 200 małp z gatunku gereza niedźwiedzia (ang. "Geoffroy’s black-and-white colobus", łac. "Colobus vellerosus") oraz 500 koczkodanów liberyjskich (ang. "Campbell’s mona monkey", łac. "Cercopithecus campbelli") z rodziny makakowatych.
Od ponad 150 lat ludzie wiosek Boabeng i Fiema uważali małpy za święte. Tradycyjna wiara w obu wspólnotach zakazuje krzywdzić małpy. Ponadto obydwie wspólnoty w 1975 przyjęły nowoczesną lokalną ustawę o ochronie małp.

</doc>
<doc id="725433" url="https://pl.wikipedia.org/wiki?curid=725433" title="Powiat Bardejov">
Powiat Bardejov



</doc>
<doc id="725437" url="https://pl.wikipedia.org/wiki?curid=725437" title="Biogazownia">
Biogazownia

Biogazownia – zakład produkujący biogaz z biomasy roślinnej, odchodów zwierzęcych, odpadów organicznych (na przykład z przemysłu spożywczego), odpadów poubojowych lub osadu biologicznego ze ścieków. 
Wyróżnia się trzy rodzaje biogazowni, w zależności od rodzaju wykorzystywanej materii organicznej:
Typowa instalacja składa się zwykle z:

</doc>
<doc id="725445" url="https://pl.wikipedia.org/wiki?curid=725445" title="Nowa Synagoga w Gdańsku-Wrzeszcz">
Nowa Synagoga w Gdańsku-Wrzeszcz



</doc>
<doc id="725447" url="https://pl.wikipedia.org/wiki?curid=725447" title="Towarzystwo Przyjaciół Dolnej Wisły">
Towarzystwo Przyjaciół Dolnej Wisły

Towarzystwo Przyjaciół Dolnej Wisły – zostało założone jesienią 1997 r.; liczy około 50 członków. Siedzibą TPDW jest obecnie Stary Młyn z 1888 r. w Grucznie, w którym utworzono muzeum; obok znajduje się mini skansen uli.
TPDW powstało w celu promowania walorów przyrodniczych, historycznych i kulturowych Doliny Dolnej Wisły. TPDW ściśle współpracuje z Zespołem Parków Krajobrazowych Chełmińskiego i Nadwiślańskiego co owocuje realizacją wielu projektów, takich jak:

</doc>
<doc id="725448" url="https://pl.wikipedia.org/wiki?curid=725448" title="Karwacz (województwo lubelskie)">
Karwacz (województwo lubelskie)

Karwacz – wieś w Polsce położona w województwie lubelskim, w powiecie łukowskim, w gminie Łuków.
Wierni Kościoła rzymskokatolickiego należą do parafii Najświętszej Maryi Panny Matki Kościoła w Łukowie.
W latach 1975–1998 miejscowość administracyjnie należała do województwa siedleckiego. 
Według danych z 30 czerwca 2013 roku wieś liczyła 344 mieszkańców.

</doc>
<doc id="725450" url="https://pl.wikipedia.org/wiki?curid=725450" title="Rzymy-Las">
Rzymy-Las

Rzymy-Las – wieś w Polsce położona w województwie lubelskim, w powiecie łukowskim, w gminie Łuków.
Wierni Kościoła rzymskokatolickiego należą do parafii Podwyższenia Krzyża Świętego w Łukowie.
Do 11 października 1973 w gminie Ulan-Majorat.
W latach 1975–1998 miejscowość administracyjnie należała do województwa siedleckiego.
Według danych z 30 czerwca 2013 roku wieś liczyła 90 mieszkańców.
Pod względem fizycznogeograficznym wieś leży na Równinie Łukowskiej, w dorzeczu Bystrzycy Północnej.

</doc>
<doc id="725451" url="https://pl.wikipedia.org/wiki?curid=725451" title="Karwacz">
Karwacz

Karwacz (gmina) dawna gmina z siedzibą we wsi Karwacz

</doc>
<doc id="725454" url="https://pl.wikipedia.org/wiki?curid=725454" title="Podsośnina">
Podsośnina

Podsośnina – wieś w Polsce położona w województwie lubelskim, w powiecie biłgorajskim, w gminie Łukowa.
W latach 1975–1998 miejscowość administracyjnie należała do województwa zamojskiego.

</doc>
<doc id="725455" url="https://pl.wikipedia.org/wiki?curid=725455" title="1100 Louisiana">
1100 Louisiana

1100 Louisiana (znany również jako Enterprise Plaza) – wieżowiec w Houston w Stanach Zjednoczonych. Zaprojektowany został przez 3D/International i Skidmore, Owings &amp; Merrill. Wykonano go w stylu późnomodernistycznym. Ma 230 metrów wysokości, co daje mu 6 miejsce w Houston, a także miejsce wśród 100 najwyższych w USA. W latach 1980-1982 był to najwyższy budynek w mieście i całym Teksasie. Przewyższył go jednak JPMorganChase Tower. Poza piętrami nadziemnymi jest tutaj 1 kondygnacja podziemna. W budynku działa także 27 wind. Wykorzystywany jest on głównie w celach biurowych, a także innych, m.in. gastronomicznych, mieszkalnych, jako parking. 
W 1983 roku budynek ten doznał znaczących szkód w wyniku przejścia huraganu Alicia. Stracił wtedy dużo okien.

</doc>
<doc id="725456" url="https://pl.wikipedia.org/wiki?curid=725456" title="Indie na Zimowych Igrzyskach Olimpijskich 2006">
Indie na Zimowych Igrzyskach Olimpijskich 2006

Indie na Zimowych Igrzyskach Olimpijskich 2006 reprezentowało 4 sportowców.
Wyniki.
Saneczkarstwo.
Mężczyźni
Biegi narciarskie.
Mężczyźni
Narciarstwo alpejskie.
Mężczyźni
Kobiety

</doc>
<doc id="725459" url="https://pl.wikipedia.org/wiki?curid=725459" title="Szarajówka">
Szarajówka

Szarajówka – wieś w Polsce położona w województwie lubelskim, w powiecie biłgorajskim, w gminie Łukowa.
W latach 1975–1998 miejscowość administracyjnie należała do województwa zamojskiego. Według Narodowego Spisu Powszechnego (III 2011 r.) liczyła 26 mieszkańców i była najmniejszą miejscowością gminy Łukowa. Do 2010 r. istniała część wsi Chmielek: Szarajówka i kolonia: Szarajówka-Kolonia (nazwy zniesione).
Historia.
18 maja 1943 roku Szarajówka została spacyfikowana przez niemiecką żandarmerię wspieraną przez członków ukraińskiej policji pomocniczej z Biłgoraja i Tarnogrodu. Początkowo wszystkich mieszkańców spędzono na główny plac wiejski, gdzie mężczyzn poddano brutalnym przesłuchaniom, usiłując zdobyć informacje na temat działalności partyzantów. Po kilku godzinach całą ludność wpędzono do kilku zabudowań, które następnie podpalono. Ogień podłożono także w pozostałych gospodarstwach. Spłonęło żywcem 58 osób, w tym wiele kobiet i dzieci (według innych źródeł liczba ofiar sięgnęła 67).

</doc>
<doc id="725460" url="https://pl.wikipedia.org/wiki?curid=725460" title="Emoticon">
Emoticon



</doc>
<doc id="725462" url="https://pl.wikipedia.org/wiki?curid=725462" title="Vincent Rijmen">
Vincent Rijmen

Vincent Rijmen (ur. 16 października 1970 w Leuven) – belgijski kryptograf, współtwórca standardu szyfrowania Rijndael (AES). Stworzył również funkcję hashującą Whirlpool.
Rijmen jest profesorem na Graz University of Technology (Austria).

</doc>
<doc id="725463" url="https://pl.wikipedia.org/wiki?curid=725463" title="Koźmiński">
Koźmiński



</doc>
<doc id="725466" url="https://pl.wikipedia.org/wiki?curid=725466" title="Litwini w Polsce">
Litwini w Polsce

Litwini w Polsce – jedna z dziewięciu ustawowo uznanych mniejszości narodowych w Rzeczypospolitej Polskiej, zamieszkująca w sposób zwarty niewielki obszar w północno-wschodniej części Suwalszczyzny.
Nazwisko Litwicz (Litwiccy, Litwicki) utworzone patronimicznym sufiksem -ic od nazwy etnicznej Litwa ‘naród Litwinów’.
Liczebność i rozmieszczenie.
Obszar zamieszkania.
Obszar zamieszkania polskich Litwinów stanowi zachodni kraniec jednego z pięciu litewskich regionów etnograficznych – Dzukii. Miejscowości, w których zwarcie zamieszkują przedstawiciele mniejszości litewskiej, znajdują się współcześnie na obszarze trzech gmin: Puńsk, Sejny i Szypliszki:
Dane w oparciu o spisy powszechne.
Według wyników Narodowego Spisu Powszechnego 2011 mniejszość litewska w Polsce (obywatele polscy deklarujący narodowość litewską) liczy 7376 osób. Większość z tej grupy (65,99%) zamieszkuje w województwie podlaskim (4867 osób). Oprócz tego odnotowano zamieszkanie przedstawicieli mniejszości litewskiej we wszystkich pozostałych województwach, w tym:
5408 osób wskazało w Spisie Powszechnym z 2011 roku język litewski jako swój język ojczysty (2900 kobiet oraz 2508 mężczyzn). W podziale na charakter miejsca zamieszkania język litewski jako ojczysty wskazało 1405 mieszkańców miast oraz 4003 mieszkańców wsi. 5303 osoby zadeklarowały używanie języka litewskiego w kontaktach domowych (w przypadku 3597 osób był zaś to jedyny język używany w kontaktach domowych).
Narodowy Spis Powszechny z 2002 wykazał z kolei, że mniejszość litewska liczy 5639 osób w tym:
Według wyników Narodowego Spisu Powszechnego Ludności i Mieszkań z 2002 Litwini zamieszkiwali głównie gminę Puńsk – 74,9% mieszkańców, gminę wiejską Sejny – 18,52%, gminę miejską Sejny – 7,80% oraz należącą do powiatu suwalskiego gminę Szypliszki – 2,66% mieszkańców.
Fakt, iż Litwini stanowią na obszarze gminy Puńsk bezwzględną większość dał im na mocy przepisów "Ustawy z dnia 6 stycznia 2005 r. o mniejszościach narodowych i etnicznych oraz o języku regionalnym" prawo do ubiegania się o wprowadzenie dwujęzycznych nazw obiektów geograficznych oraz używania swego języka jako pomocniczego w kontaktach urzędowych. Możliwość używania języka pomocniczego wprowadzona została w gminie Puńsk już 25 maja 2006. 20 maja 2008 dla trzydziestu miejscowości tej gminy ustalono dodatkowo oficjalne litewskie nazwy.
Pod koniec sierpnia 2011 dwadzieścia osiem dwujęzycznych polsko-litewskich tablic z nazwami miejscowości zostało zniszczonych przez nieznanych sprawców, którzy zamalowali je na biało-czerwono. Sprawcy zniszczyli również wówczas obelisk przygotowywany dla upamiętnienia litewskiego poety Albinasa Żukauskasa. Do kolejnego aktu wandalizmu doszło w czerwcu 2013. Tym razem zniszczonych zostało pięć tablic.
Życie społeczne.
Organizacje.
Do 1989 działalność organizacji mniejszości narodowych była koncesjonowana, a każda mniejszość posiadała tylko jedną reprezentującą ją organizację. W przypadku mniejszości litewskiej było to powstałe w 1957 Litewskie Towarzystwo Społeczno-Kulturalne. Na XII zjeździe tej organizacji w 1992 zdecydowano o zmianie nazwy organizacji na Stowarzyszenie Litwinów w Polsce. W 2011 do stowarzyszenia należało 1,2 tys. członków, zgrupowanych w 46 oddziałach leżących na terenie 5 województw, głównie na Suwalszczyźnie. Stowarzyszenie wydaje kilka litewskojęzycznych czasopism: dwutygodnik „Aušra”, kwartalnik „Suvalkietis” (od 1992), miesięcznik dla dzieci „Aušrelė” (od 1997).
W 1992 powstało Litewskie Towarzystwo Świętego Kazimierza, które skupia się przede wszystkim na wspieraniu kultury litewskiej w Sejnach. Od marca 2005 wydaje kwartalnik „Šaltinis”. Organizacja jest blisko związana z sejneńską bazyliką – organizuje pielgrzymki na Litwę, dba o godną oprawę litewskojęzycznej mszy świętej, a także wspiera litewski sejneński chór kościelny.
Fundacja im. biskupa Antanasa Baranauskasa powstała w 1999 i zajmuje się zarządzaniem Domem Litewskim w Sejnach, w którym działają liczne grupy artystyczne (w tym Litewska Kapela Ludowa „Šalicinis”, Litewska Grupa Wokalna „Intro”, Litewska Dziecięca Grupa Instrumentalno-Wokalna, Teatr Stodolany). Fundacja jest organem założycielskim i prowadzącym Zespołu Szkół z Litewskim Językiem Nauczania „Žiburys”.
Stowarzyszenie Litewskiej Kultury Etnicznej w Polsce powstało w 1997. Jego głównym celem jest kultywowanie ludowych tradycji litewskich i polsko-litewskiego pogranicza. Stowarzyszenie prowadzi cztery zespoły ludowe: „Gimtinė”, „Alna”, „Šalčinėlis” oraz „Šalčinukas”. Organizuje obchody tradycyjnych świąt i rekonstrukcje dawnych obrzędów litewskich.
Do innych organizacji litewskich należą również: Stowarzyszenie Nauczycieli Litwinów w Polsce, Stowarzyszenie Młodzieży Litewskiej w Polsce, Stowarzyszenie Jaćwiesko-Pruskie, Wspólnota Litwinów w Polsce.
Kwestia asymilacji.
Mniejszość litewską w Polsce cechuje silny solidaryzm grupowy i wysoka świadomość narodowa. W przeprowadzanych pod koniec lat 80. badaniach zdecydowana większość polskich Litwinów twierdziła na przykład, że zawsze podaje litewską narodowość we wszelkiego rodzaju ankietach personalnych. Przynależność do narodu litewskiego polscy Litwini manifestują posługując się językiem litewskim nie tylko w życiu codziennym, ale także choćby w urzędzie swej gminy w Puńsku.
Poczucie świadomości narodowej młodych polskich Litwinów jest o wiele silniejsze w porównaniu do osób w podobnym wieku należących do mniejszości białoruskiej. W efekcie Litwini w o wiele mniejszym stopniu podlegają asymilacji.
Litewskie szkolnictwo etniczne – będące ważnym elementem zachowania tożsamości narodowej – przedstawia się wyjątkowo korzystnie na tle oświaty pozostałych mniejszości narodowych. Fakt, iż oświatą w języku ojczystym objęte jest około 70% dzieci pochodzenia litewskiego, świadczy o silnym poczuciu własnej tożsamości narodowej i odrębności.
Język.
Etnolekt używany przez Litwinów z regionu puńskiego i sejneńskiego uznawany jest za wchodzący w skład dialektów auksztockich (południowoauksztockiego). Niemniej, ze względu na izolację od głównego obszaru językowego i wpływ języka polskiego, ma cechy wyróżniające. Wpływ języka polskiego jest zauważalny w sferze fonologii, zwłaszcza w zakresie samogłosek. Jednocześnie, podobnie jak w przypadku wielu języków, izolacja od głównego obszaru umożliwiła zachowanie pewnych cech reliktowych. Gwary języka litewskiego używane w Polsce w stosunku do innych dialektów częściej zachowują rzeczownikową końcówkę przymiotników. Zachowały też tradycyjną deklinację zaimków przymiotnych.
Oświata.
Szkoły z litewskim językiem nauczania bądź z dodatkową nauką języka litewskiego znajdują się w okolicach Puńska i Sejn, czyli w miejscach zwartego zamieszkania przedstawicieli mniejszości litewskiej. Litwini są jedyną w Polsce mniejszością narodową, prowadzącą oświatę niemal wyłącznie w języku ojczystym, a samo szkolnictwo litewskie wyróżnia niespotykana w innych społecznościach mniejszościowych stabilizacja i powszechność.
Pierwsze trzy szkoły wiejskie, w których wprowadzono naukę języka litewskiego (w wymiarze dwóch godzin tygodniowo), uruchomiono jesienią 1944. Już rok później zostały one zlikwidowane w związku z poważnie rozważanymi planami wysiedlenia ludności litewskiej z Polski w ramach układów republikańskich.
W końcu stycznia 1951 Prezydium WRN w Białymstoku zezwoliło na uruchomienie nauczania języka litewskiego w szkołach podstawowych w Nowinikach oraz Przystawańcach. Litwini dążyli jednak do tego, by nauczaniem w języku ojczystym objąć wszystkie wiejskie szkoły na terytorium swego zamieszkania.
Jesienią 1952 szkoły podstawowe z litewskim językiem nauczania zaczęły funkcjonować w Puńsku, Nowinikach, Widugierach i Wojtokiemiach. Dodatkowo do piętnastu szkół wprowadzono język litewski jako przedmiot dodatkowy. Kolejne dwie szkoły z litewskim językiem nauczania powstały w roku szkolnym 1952/1954. W okresie tym liczba dzieci uczęszczających do szkół litewskich utrzymywała się na stałym poziomie około 450.
We wrześniu 1953 po raz pierwszy wprowadzono nauczanie języka litewskiego na poziomie szkoły średniej – zorganizowana została odrębna klasa z litewskim językiem nauczania przy liceum ogólnokształcącym w Suwałkach. Klasie tej nadano później profil pedagogiczny. Społeczność litewska dążyła jednak do powstania litewskiej szkoły średniej w Puńsku, co spotykało się jednak z nieustającym sprzeciwem komórek Ministerstwa Oświaty.
Ostatecznie pierwszą klasę liceum z litewskim językiem nauczania uruchomiono w Puńsku we wrześniu 1956, nie zapewniono jej jednak niezbędnych warunków lokalowych. Nowy budynek dla puńskiej szkoły podstawowej i liceum oddano do użytku w listopadzie 1959.
Zapewnienie zadowalającego poziomu oświaty w ojczystym języku stało się jednym z głównych celów powołanego w 1957 Litewskiego Towarzystwa Społeczno-Kulturalnego. Już w trakcie zjazdu organizacyjnego tego towarzystwa wysuwano zdecydowane postulaty między innymi rozszerzenia sieci szkół z litewskim językiem nauczania oraz wprowadzenia lekcji dotyczących historii i geografii Litwy.
W latach 60. we wszystkich typach szkół języka litewskiego uczyło się od 800 do 900 uczniów. W następnej dekadzie do szkół litewskich uczęszczało od 600 do 700 osób.
Po 1989 społeczność litewska nieprzejednanie walczyła przede wszystkim o budowę kompleksu edukacyjnego z litewskim językiem nauczania w Sejnach, remonty istniejących budynków szkolnych i ocalenie przed likwidacją małych szkół wiejskich, wydanie nowych litewskojęzycznych podręczników do nauki języka litewskiego i innych przedmiotów, umożliwienie nauczycielom szkół litewskich różnych form doskonalenia zawodowego.
W 1992 dokonano otwarcia Liceum Ogólnokształcącego z Litewskim Językiem Nauczania im. 11 Marca w Puńsku. W czerwcu 1993 wydano pierwsze dwujęzyczne świadectwa do wszystkich typów szkół litewskich. W 1994 oddano do użytku nowy budynek szkoły podstawowej w Widugierach. W grudniu 2005 zaczął działać Zespół Szkół z Litewskim Językiem Nauczania „Žiburys” w Sejnach (inwestycja sfinansowana przez rząd Litwy). 4 września 2010 oddano do użytku rozbudowany budynek liceum w Puńsku.
W roku szkolnym 2012/2013 łącznie we wszystkich typach szkół języka litewskiego uczyło się 623 uczniów.
Religia.
Większość polskich Litwinów należy do Kościoła rzymskokatolickiego. Bardzo ważną kwestią dla katolików narodowości litewskiej jest ojczysty język nabożeństw.
Spory odnośnie do stosowania języka litewskiego jako liturgicznego w kościołach na terenie Polski sięgają czasów II Rzeczypospolitej. W kościołach Wileńszczyzny język litewski dopuszczał do obrządku biskup Jerzy Matulewicz, za co spotykał się krytyką ze strony Polaków. Sytuacja zmieniła się, gdy rządy w diecezji objął w 1925 Romuald Jałbrzykowski, który eliminował śpiewy i kazania w języku litewskim, co wielokrotnie doprowadzało nawet do bójek między Polakami a broniącymi prawa do używania ojczystego języka Litwinami.
Współcześnie teren zamieszkania polskich Litwinów wchodzi w skład katolickiej diecezji ełckiej (przed reorganizacją w 1992 Litwini zamieszkiwali na terenie diecezji łomżyńskiej). Posługą duszpasterską w języku litewskim zainteresowanych jest według szacunków kościelnych od 5,5 do 6 tys. wiernych.
Najpoważniejszy konflikt pojawił się w 1956 r., kiedy biskup łomżyński powołał na stanowisko proboszcza parafii w Puńsku księdza nieznającego języka litewskiego. Protesty parafian, wysyłających listy do kurii i uniemożliwiających odprawianie mszy, spotkały się z pogróżkami biskupa, który straszył litewską ludność między innymi wysiedleniem jej przez władze ze strefy nadgranicznej.
Stosunki Litwinów z władzami kościelnymi oraz parafianami narodowości polskiej zantagonizowały po II wojnie światowej również trwające blisko czterdzieści lat starania o przywrócenie litewskich nabożeństw w bazylice w Sejnach. Niechętny uregulowaniu tej sprawy był w latach 70. biskup Mikołaj Sasinowski. Konflikt zażegnał dopiero jego następca Juliusz Paetz, który 16 października 1983 wprowadził niedzielną mszę świętą w języku litewskim na stałe do kościoła parafialnego w Sejnach.
Obecnie msze święte w języku litewskim odprawiane są codziennie w kościołach w Puńsku, Sejnach i Smolanach. Dodatkowo co niedzielę wierni mogą uczestniczyć w litewskojęzycznej mszy świętej w Widugierach i Żegarach, a co dwa tygodnie – w Suwałkach.
W Suwałkach działa litewskojęzyczna grupa Świadków Jehowy, która w miejscowej Sali Królestwa przeprowadza zebrania zborowe w języku litewskim.
Mniejszość litewska w polskich mediach.
Audycja telewizyjna skierowana do mniejszości litewskiej nadawana jest na antenie TVP Białystok od 1997, początkowo jako część programu o wszystkich mniejszościach narodowych i etnicznych na Podlasiu i Suwalszczyźnie pt. „Sami o sobie”. Od 2003 część litewska nadawana jest jako oddzielny program o nazwie „Panorama litewska”. Audycja ukazuje się raz w tygodniu w języku litewskim z polskimi napisami dialogowymi i trwa siedem i pół minuty.
Polskie Radio Białystok nadaje trzy razy w tygodniu (w niedzielę wtorek i czwartek) audycje w języku litewskim pt. „Głos Polskich Litwinów” (lit. "Kalba Lenkijos lietuviai").
Historia.
Litwini w II Rzeczypospolitej.
W II Rzeczypospolitej Litwini zamieszkiwali przede wszystkim powiaty przy granicy z Litwą: święciański, wileńsko-trocki oraz suwalski i prawie wszyscy byli ludnością wiejską, zajmującą się rolnictwem.
Dane Drugiego Powszechnego Spisu Ludności z 1931 mówią o tym, iż ludność litewska koncentrowała się w województwie wileńskim (60,8 tys. osób) oraz białostockim (13,1 tys.). Grupa Litwinów (2,5 tys. osób) mieszkała także w województwie nowogródzkim, zwłaszcza w powiecie lidzkim. Stanisław Mauersberg oceniał jednak, iż rzeczywista liczba Litwinów w Polsce międzywojennej sięgała 100 tys. osób, Janusz Ostrowski podawał liczbę nawet 186 tysięcy Litwinów.
Na położeniu zarówno mniejszości litewskiej w Polsce, jak i polskiej na Litwie, ujemnie odbijały się fatalne stosunki polityczne między dwoma odrodzonymi państwami.
Od 1569 roku Litwa była postrzegana tak jak Rzeczpospolita, gdyż Wielkie Księstwo Litewskie stało się równoprawnym podmiotem w strukturze politycznej Unii Polsko-Litewskiej (Unii realnej). Widać wyraźnie, że uwzględniono wszystkie zmiany terytorialne państwa polskiego oraz stosunki patrymonialne (w większości trwałe) między Polską a podległymi jej jednostkami państwowymi. Dane dotyczące studiów młodzieży polskiej z Korony i Litwy w niemieckich akademiach i uniwersytetach w XVI i pierwszej połowie XVII wieku wskazują, że wskazanie miejsca urodzenia było uważane za czynnik decydujący o przynależności państwowej. Podobne stanowisko zawiera Żołądź-Strzelczyk, zrecenzowany w Claudia A. Zonta, Schlesische Studenten an italienischen Universitäten. Eine prosopographische Studie zur früh- neuzeitlichen Bildungsgeschichte, Köln - Weimar - Wien 2004, RH 71/2005, s. 297.
W stosunku do uczniów pochodzących z Rzeczypospolitej stosowano kilka form zapisu (Polonus, Prutenus, Lituanus, Roxolanus), których identyfikacja jest oczywista. Często jednak autorzy ograniczali się do wskazania jedynie narodowości ucznia lub studenta (np. Sigismundus Polonus, Martinus Prutenus) lub prowincji czy krainy (Varmiensis, Prutenus), dlatego dalsza identyfikacja tych postaci jest utrudniona. Natomiast w przypadku innych źródeł dotyczących pochodzenia terytorialnego uczniów i studentów wiele miejscowości jest trudnych do zidentyfikowania (Czetzihoviensis, Krgensis, Civimontanus, Kerzan, Dobovicensis, Dlugosensis, Gomornicensis, Wierichoviensis, Hanussoviensis) lub ich nazwy występowały kilkakrotnie w Rzeczypospolitej i w różnych województwach. Np. Litvicenus - Litwicze w powiecie borysławskim lub Litwica w powiecie oszmiańskim: w 1585 r. [mag] tytuł magistra otrzymał student z polskiej rodziny szlacheckiej Litwicze herbu Poraj, zapisany jako Stanisław Litwicze, Litvicenus Polonus - według miejsca pochodzenia.
Stanisław Litwicz z Litwic (pow. borysławski) lub Litwic (pow. oszmiański) urodził się w 1570 r., w wieku 15 lat wstąpił do jezuickiego seminarium św. Wacława (16.05.1585), według badań Zagradnik 1904,[25] i został odnotowany w wykazach szlachty polskiej.
Na porządku dziennym było choćby stosowanie represji wobec szkół litewskich jako retorsji za działania władz Litwy. Liczba publicznych szkół powszechnych z litewskim językiem nauczania spadła z 52 w roku szkolnym 1922/1923 do siedmiu w roku szkolnym 1925/1926; następnie wzrosła do 45 w roku szkolnym 1936/1937 i ponownie spadła do dziewięciu w roku szkolnym 1937/1938. W latach trzydziestych ujawniła się tendencja władz do całkowitej likwidacji szkolnictwa litewskiego, co popychało Litwinów do uruchamiania nauczania domowego, któremu jednak również przeciwdziałano.
Na Uniwersytecie Stefana Batorego (USB) przez cały okres jego istnienia Litwini byli jego studentami, a historia Wielkiego Księstwa Litewskiego była przedmiotem badań tamtejszych naukowców. W roku akademickim 1919/20 na uczelni studiowało 6 Litwinów, co stanowiło 1,1% wszystkich studiujących. W następnych latach liczba ta sukcesywnie rosła. W roku akademickim 1934/35 osiągnięto pułap 110 studiujących Litwinów, co stanowiło 3,1% studiujących na USB. Od roku akademickiego 1924/25 na uczelni funkcjonował Związek Litwinów przemianowany później na Związek Akademików Litwinów (ZAL). Istniał Litewski Chór Akademicki, działała Sekcja Dramatyczna ZAL. W ramach zajęć na uczelni prowadzono lektorat języka litewskiego oraz ćwiczenia z gramatyki języka litewskiego. Litwini wykształceni na USB wnosili później znaczny wkład w rozwój litewskiej nauki i kultury, tak w Litwie radzieckiej, jak i po ponownym odzyskaniu niepodległości. Najwybitniejszym przedstawicielem tej grupy był malarz i historyk sztuki Vladas Drėma, wybitny znawca historii sztuki Wielkiego Księstwa Litewskiego.
Sytuacja Litwinów po 1939.
22 września 1944 PKWN podpisał układ z władzami Litewskiej SRR dotyczący wzajemnej wymiany ludności. Przewidywał on dobrowolną repatriację „wszystkich obywateli narodowości litewskiej, zamieszkałych w województwie białostockim oraz w innych okręgach Polski”. Miejscowa administracja była przekonana, że wysiedlenia obejmą wszystkich Litwinów zamieszkałych na terenie województwa. Okazało się jednak, że decyzje o wyjeździe na terytorium radzieckie miały jednostkowy charakter, a społeczność litewska była skrajnie negatywnie nastawiona do opuszczenia ojczystych gospodarstw na Suwalszczyźnie. Niechętny stosunek Litwinów nie ulegał zmianie nawet mimo silnej presji imigracyjnej, akcji propagandowej i ruchów wojewody białostockiego Stefana Dybowskiego, który zmierzał do wyjazdu wszystkich Litwinów z zarządzanego przez siebie terytorium. W rezultacie akcja w zasadzie nie wpłynęła na liczebność Litwinów we współczesnych granicach Polski. Do 1 maja 1945 wyjechały zaledwie trzy osoby z Ciechanowca oraz 15 osób (5 rodzin) z Sejn.
Nie powróciło na Suwalszczyznę natomiast wielu Litwinów wysiedlonych w 1941 przez niemieckie władze okupacyjne. W czerwcu 1947 na terenie starostwa suwalskiego znajdowało się 645 opuszczonych litewskich gospodarstw o łącznej powierzchni 5468 ha. Część wysiedlonych podczas II wojny światowej Litwinów podejmowała próby powrotu do swych gospodarstw i nielegalnie przekraczała granicę polsko-radziecką. Spotykało się to z oporem miejscowej administracji, interwencje której doprowadziły do obsadzenia granicy przez Wojska Ochrony Pogranicza, co w 1947 ostatecznie zahamowało próby powrotów.

</doc>
<doc id="725471" url="https://pl.wikipedia.org/wiki?curid=725471" title="Kozaki (województwo lubelskie)">
Kozaki (województwo lubelskie)

Kozaki (do 2011 "Kozaki Osuchowskie") – wieś w Polsce, położona w województwie lubelskim, w powiecie biłgorajskim, w gminie Łukowa. Leży na obszarze Puszczy Solskiej. 
29 kwietnia 1943 r. wieś została spacyfikowana, w ramach walk z partyzantami, przez oddziały niemieckie.
W latach 1975–1998 miejscowość należała administracyjnie do województwa zamojskiego.
1 stycznia 2011 r. zmieniono nazwę miejscowości z "Kozaki Osuchowskie" na "Kozaki".

</doc>
<doc id="725472" url="https://pl.wikipedia.org/wiki?curid=725472" title="Stefan Aleksander Potocki">
Stefan Aleksander Potocki

Stefan Aleksander Potocki, czasami "Szczepan Potocki" herbu Pilawa (ur. ok. 1662, zm. 1726 lub 1 sierpnia 1727 w Horodence) – wojewoda bełski w latach 1720–1726, strażnik wielki koronny w 1697 roku, łowczy wielki koronny w 1687 roku, starosta kaniowski, jabłonowski w 1705 roku, grodecki w 1713 roku, starosta trembowelski w latach 1709–1718. Ojciec Mikołaja Bazylego Potockiego.
Życiorys.
Rozpoczął karierę wojskową jako pułkownik wojsk koronnych. W 1688 został łowczym wielkim koronnym.
W 1694 pobił dotkliwie buzdyganem szwagra – wojewodę bracławskiego Jana Gnińskiego (syna podkanclerza Jana Krzysztofa Gnińskiego), za co król Jan III później przyjął przeprosiny. W lipcu tego samego roku zdecydowano o małżeństwie z Joanną Sieniawską, córką Mikołaja Hieronima Sieniawskiego, siostrą Adama M. Sieniawskiego. Ślub odbył się 2 stycznia 1695. Brat Аdam Sieniawski był przeciwko, podejrzewając, że Stefan Potocki zainteresowany jest jedynie sporym posagiem jego siostry. Zaraz po ślubie w lutym 1695 S. Potocki podążył pod Lwów, który oblegali Tatarzy. W epizodzie lwowskim został dotkliwie ranny w ramię. Zbierał informacje o wydarzeniach w Jassach, na Krymie i Budziaku.
Strażnik wielki koronny w latach 1692–1697. Poseł sejmiku halickiego na sejm 1685 roku, sejm nadzwyczajny 1688/1689 roku. Poseł sejmiku podolskiego na sejm konwokacyjny 1696 roku. Po zerwanym sejmie konwokacyjnym 1696 roku przystąpił 28 września 1696 roku do konfederacji generalnej. W 1701 sejmik halicki powierzył mu mandat na Sejm. Poseł na sejm 1701 roku i sejm z limity 1701-1702 roku z ziemi halickiej. 19 sierpnia 1703 S. Potocki wydał spis praw dla Cechu Szewskiego w Potoku Złotym. Dwa lata później, we wrześniu 1705 uniemożliwił wojskom carskim wkroczenie do twierdzy zamojskiej.
Był członkiem konfederacji sandomierskiej 1704 roku.
Fundator (wraz z żoną Joanną) klasztoru bazyliańskiego w Buczaczu. W tym mieście na prawym brzegu Strypy wybudował pałac o smaku nowożytnym z dwoma oficynami.
Na początku XVIII w. sprowadził kilkadziesiąt rodzin Ormian do Horodenki, fundując im w 1707 r. kościół ormiański pw. Niepokalanego Poczęcia Najświętszej Marii Panny.
Od 1717 zaczął często chorować. W 1718 odznaczony Orderem Orła Białego. Pełnił też urzędy: wojewody bełskiego od 1720. Był starostą trembowelskim i kaniowskim na terenie obecnej Ukrainy. Od marca 1726 był poważnie chory.
Według danych księdza Sadoka Barącza Stefan Aleksander Potocki zmarł wczesnym rankiem 1 sierpnia 1727, miał wtedy 65 lat. Nieco później Jerzy Sewer Dunin-Borkowski powtórzył 1 sierpnia 1727 jako datę śmierci oraz dodał, że Potocki zmarł w Horodence. Andrzej Link-Lenczowski twierdził, że S. A. Potocki umarł w 1726, datę tę powtórzył Tomasz Henryk Skrzypecki. Ciało zmarłego zostało złożone bez pogrzebu w krypcie rodzinnej Cetnerów w klasztorze oo. Dominikanów w Podkamieniu, wnętrzności zostały złożone w grobowcu św. Anny w starej farze buczackiej.

</doc>
<doc id="725476" url="https://pl.wikipedia.org/wiki?curid=725476" title="Meszne">
Meszne

Meszne (niem. "Wedderwill") – wieś w Polsce położona w województwie zachodniopomorskim, w powiecie łobeskim, w gminie Łobez.
Według danych z 29 września 2014 r. wieś miała mieszkańców 64.
W latach 1818 - 1945 miejscowość administracyjnie należała do Landkreis Regenwalde (Powiat Resko) z siedzibą do roku 1860 w Resku, a następnie w Łobzie.
W latach 1975–1998 miejscowość należała administracyjnie do województwa szczecińskiego.
Osoby urodzone lub związane z Mesznem.
Inne miejscowości o nazwie podobnej do Meszne: Meszna, Meszno

</doc>
<doc id="725477" url="https://pl.wikipedia.org/wiki?curid=725477" title="Kalendarium historii Przemyśla">
Kalendarium historii Przemyśla

Kalendarium historii Przemyśla
Przynależność państwowa.
Od uzyskania praw miejskich Przemyśl znajdował się pod panowaniem następujących państw:

</doc>
<doc id="725479" url="https://pl.wikipedia.org/wiki?curid=725479" title="Stanisław Potocki (1607–1647)">
Stanisław Potocki (1607–1647)

Stanisław Potocki herbu Pilawa (ur. 1607 , zm. luty–marzec 1647) – pułkownik wojsk koronnych, komisarz do spraw kozackich. Syn Jakuba wojewody bracławskiego, brat: Mikołaja, zwanego Niedźwiedzią Łapą, hetmana wielkiego koronnego i Dominika Jakuba dominikanina.
Został pochowany w Potoku Złotym.

</doc>
<doc id="725482" url="https://pl.wikipedia.org/wiki?curid=725482" title="Ren (imię)">
Ren (imię)

 – imię japońskie noszone zarówno przez kobiety jak i przez mężczyzn.
Możliwa pisownia.
Ren można zapisać używając wielu różnych znaków kanji i może znaczyć m.in.:

</doc>
<doc id="725485" url="https://pl.wikipedia.org/wiki?curid=725485" title="Głogowiany-Wrzosy">
Głogowiany-Wrzosy

Głogowiany-Wrzosy – wieś w Polsce położona w województwie małopolskim, w powiecie miechowskim, w gminie Książ Wielki.
W latach 1975–1998 miejscowość należała administracyjnie do województwa kieleckiego.

</doc>
<doc id="725491" url="https://pl.wikipedia.org/wiki?curid=725491" title="Stanisław Władysław Potocki">
Stanisław Władysław Potocki

Stanisław Władysław Potocki herbu Pilawa (zm. 27 czerwca 1732) – wojewoda bełski od 1729 roku, strażnik wielki litewski od 1710 roku, łowczy litewski od 1704 roku, marszałek Trybunału Głównego Koronnego w 1718 i 1725 roku, wicemarszałek Trybunału Głównego Koronnego w 1722 roku, marszałek konfederacji tarnogrodzkiej w 1716, marszałek sejmiku konfederackiego województwa bełskiego w 1704 roku, pułkownik wojska powiatowego województwa bełskiego w 1703 roku.
Syn Feliksa Kazimierza i Krystyny Lubomirskiej, brat: Józefa Felicjana i Michała pisarza polnego koronnego.
Był marszałkiem województwa bełskiego w konfederacji sandomierskiej 1704 roku. Jako poseł województwa bełskiego był uczestnikiem Walnej Rady Warszawskiej 1710 roku. Później został strażnikiem wielkim litewskim w 1710 roku. Był posłem ziemi halickiej na sejm 1720 roku. Poseł województwa bełskiego na sejm 1724 roku. Poseł województwa bełskiego na sejm 1726 roku. Był też wojewodą bełskim od 1729 roku oraz starostą hrubieszowskim.
W 1712 roku poślubił Mariannę Rzewuską, córkę Stanisława Mateusza Rzewuskiego, hetmana wielkiego koronnego. Był bezpotomny. Pisał sonety.

</doc>
<doc id="725492" url="https://pl.wikipedia.org/wiki?curid=725492" title="Ein Brudermord">
Ein Brudermord

Ein Brudermord – brytyjska sześciominutowa animacja braci Quay z 1981 roku, oparta na prozie Franza Kafki i opowiadaniu "Ein Brudermord" z 1919 roku. Z powodu nieuzgodnienia praw autorskich do muzyki przez producenta obraz nie mógł być wyświetlany i nie ma go na żadnej kompilacji filmów braci na DVD. Głosu w animacji użyczył Lutz Becker, reżyser filmów dokumentalnych o Adolfie Hitlerze i Trzeciej Rzeszy.
Muzyka.
W filmie wykorzystano muzykę Krzysztofa Pendereckiego, nagraną przez Krakowską Orkiestrę Filharmoniczną pod batutą Henryka Czyża. Według słów braci: "Wykorzystaliśmy jego muzykę, bo jest niezwykle silna, gwałtowna i ekspresyjna, kreuje świat w podobny sposób, jak my staramy się to robić. Potrafi opowiadać o świecie i w skali mikroskopowej, i w gigantycznej (...). Ale filmowi ta muzyka nie posłużyła – producent nie do końca wyjaśnił prawa autorskie i film nie mógł być wyświetlany".

</doc>
<doc id="725495" url="https://pl.wikipedia.org/wiki?curid=725495" title="Bośniacka Wikipedia">
Bośniacka Wikipedia

Bośniacka Wikipedia () – bośniacka edycja językowa Wikipedii, założona 12 grudnia 2002 roku. 
3 lutego 2007 liczyła 13 091 artykułów i była 49. pod względem wielkości edycją Wikipedii. 23 października 2008 liczyła 24 979 artykułów.
Równolegle do Wikipedii w języku bośniackim funkcjonuje Wikipedia serbsko-chorwacka.

</doc>
<doc id="725498" url="https://pl.wikipedia.org/wiki?curid=725498" title="Piotr Tuszyński">
Piotr Tuszyński

Piotr Tuszyński (ur.: 3 maja 1955 w Warszawie) – polski brydżysta, Arcymistrz Światowy (PZBS) oraz World Grand Master (WBF), European Grand Master, European Champion w kategorii Open (EBL), Instruktor PZBS, zawodnik drużyny Latteria Tinis - Steinpol Rzepin 1.
Opracował konwencję licytacyjną 2 Karo Tuszyńskiego.
Wyniki Brydżowe.
Rozgrywki krajowe.
W rozgrywkach krajowych zdobywał następujące lokaty:
Olimiady.
W olimpiadach uzyskał następujące rezultaty:
Zawody Światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="725502" url="https://pl.wikipedia.org/wiki?curid=725502" title="Szeląg (województwo warmińsko-mazurskie)">
Szeląg (województwo warmińsko-mazurskie)

Szeląg (niem. "Forsthaus Eckschilling") – osada leśna w Polsce położona w województwie warmińsko-mazurskim, w powiecie ostródzkim, w gminie Łukta, przy drodze wojewódzkiej nr 530 i nad północno-zachodnim krańcem jeziora Szeląg Wielki.
W latach 1975–1998 miejscowość należała administracyjnie do województwa olsztyńskiego.

</doc>
<doc id="725505" url="https://pl.wikipedia.org/wiki?curid=725505" title="Marek Szymanowski">
Marek Szymanowski

Marek Szymanowski (ur.: 5 lutego 1955) – polski brydżysta, Arcymistrz Światowy (PZBS), World Life Master (WBF), European Grand Master, European Champion w kategorii Open (EBL), odznaczony brązową odznaką PZBS (2006).
Wyniki Brydżowe.
Rozgrywki krajowe.
W rozgrywkach krajowych zdobywał następujące lokaty:
Olimiady.
W olimpiadach uzyskał następujące rezultaty:
Zawody Światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:
Inne zawody.
W innych zawodach zdobył następujące lokaty:

</doc>
<doc id="725506" url="https://pl.wikipedia.org/wiki?curid=725506" title="PZBS">
PZBS



</doc>
<doc id="725507" url="https://pl.wikipedia.org/wiki?curid=725507" title="Krasuse">
Krasuse



</doc>
<doc id="725509" url="https://pl.wikipedia.org/wiki?curid=725509" title="Nowaczyzna">
Nowaczyzna

Nowaczyzna (niem. "Neumannsruh") – osada w Polsce położona w województwie warmińsko-mazurskim, w powiecie ostródzkim, w gminie Łukta w historycznym regionie Prus Górnych. Na wschód od miejscowości znajduje się jezioro Marąg.
W latach 1975–1998 miejscowość należała administracyjnie do województwa olsztyńskiego.

</doc>
<doc id="725510" url="https://pl.wikipedia.org/wiki?curid=725510" title="Gilbert Deleuze">
Gilbert Deleuze



</doc>
<doc id="725512" url="https://pl.wikipedia.org/wiki?curid=725512" title="M7 (mina)">
M7 (mina)

M7 – amerykańska mina przeciwtransportowa. Skonstruowana w czasie II wojny światowej. Obecnie wycofana z uzbrojenia armii amerykańskiej, ale nadal używana w krajach trzeciego świata.
Mina M7 była produkowana w trzech wersjach różniących się zastosowanym zapalnikiem:
Wszystkie typy zapalników powodowały eksplozję miny pod naciskiem 63-109 kg.

</doc>
<doc id="725513" url="https://pl.wikipedia.org/wiki?curid=725513" title="Dogmat o Niepokalanym Poczęciu Najświętszej Maryi Panny">
Dogmat o Niepokalanym Poczęciu Najświętszej Maryi Panny

Dogmat o Niepokalanym Poczęciu Najświętszej Maryi Panny (łac. "Immaculata Conceptio Beatæ Virginis Mariæ") – twierdzenie teologiczne definiujące szczególny stan świętości będący przywilejem Marii z Nazaretu, ogłoszone w Kościele katolickim 8 grudnia 1854 roku przez Piusa IX jako dogmat wiary.
Ta "prawda wiary" jest częścią szerszego zagadnienia konsekwencji grzechu pierwszych rodziców Adama i Ewy (grzech pierworodny), którym została objęta cała ludzkość. Katolicka refleksja teologiczna przyjmuje, że łaska "niepokalanego poczęcia" predysponowała Maryję do permanentnej przyjaźni z Bogiem, zdolności niezwykle łatwego wchodzenia z nim w autentyczny kontakt i oświecała jej umysł "wiedzą wlaną", która skłaniała ją do wybierania zawsze tego, co doskonalsze. Skutkiem tej łaski była "żywa wiara": najdoskonalsze wypełnianie przez Marię Dekalogu i największego z przykazań, czyli przykazania miłości Boga i bliźniego.
Treść dogmatu.
Dogmat o „Niepokalanym Poczęciu Najświętszej Maryi Panny” został ogłoszony bullą "Ineffabilis Deus" 8 grudnia 1854 roku przez papieża Piusa IX. Brzmi on:
 Było to orzeczenie wygłoszone ex cathedra, co oznaczało odwołanie się do najwyższego stopnia autorytetu papieskiego w nauczaniu chrześcijańskich prawd wiary i moralności.
Bulla ujmuje zachowanie Marii od grzechu z zastosowaniem metody negatywnej, tzn. nie opisuje, jak to się stało i na czym konkretnie polegała jej świętość. Definiuje jedynie, od czego została ustrzeżona.
By zrozumieć, o czym konkretnie mowa w definicji, trzeba zauważyć, że teologia katolicka odróżnia "winę" (łac. "culpa") od "kary" ("pœna"). Karą są zarówno "kary doczesne" np. zranienie ludzkiej natury poprzez osłabienie woli i umysłu, pożądliwość ("concupiscentia"), podleganie cierpieniom i śmierci, jak i "kara wieczna", tzn. "kara wiecznego potępienia" ("pœna damni"). Dogmat stwierdzając, że Maria "została zachowana jako nietknięta od wszelkiej zmazy grzechu pierworodnego", mówi jedynie o ustrzeżeniu Marii od wszelkiej "winy" ("culpa"). Dogmat nie wyklucza więc tego, że Maria, jako człowiek, mogła wespół z całym stworzeniem (por. Rz 8,20) doświadczyć "kar doczesnych", np. cierpienia lub śmierci (i faktycznie ich doświadczała będąc "Królową Męczenników"), ale nawet te nie spowodowały w niej najmniejszego grzechu.
Wszystkie dzieci Adama i Ewy niosą na sobie winę i skutki grzechu pierworodnego i mogą w wierze dostąpić usprawiedliwienia i wyzwolenia poprzez udział w misterium paschalnym Chrystusa. Dogmat Piusa IX oznacza, że Maria dostąpiła tego usprawiedliwienia i wyzwolenia w sposób uprzedzający, "mocą przewidzianych zasług Jezusa Chrystusa". Mówi o tym następujące zdanie orzeczenia:
W momencie poczęcia Marii przez jej świętych rodziców Joachima i Annę nie było jeszcze na ziemi Odkupiciela, ale Jego moc sięgała w przeszłość aż do Adama: podczas gdy wszyscy są "odkupieni" ("redempti"), Maria jest "uprzednio-odkupiona" ("præ-redempta"). Współczesna teologia wskazuje na pozytywny aspekt orzeczenia, mianowicie, napełnienie "Duchem Świętym".
Kwestię uprzedniego odkupienia Marii Dawid Gospodarek tłumaczy, posługując się porównaniem do uobecnienia wielkopiątkowej ofiary Jezusa podczas Ostatniej Wieczerzy (w czwartek): „chrześcijanie wierzący w to, że już w Wielki Czwartek, podczas Ostatniej Wieczerzy, Pan Jezus uobecnił misterium, które wydarzyło się później, nie powinni mieć problemu ze zrozumieniem tajemnicy objęcia zbawieniem Marii jeszcze przed narodzeniem Zbawiciela”.
Jan Paweł II w encyklice Redemptoris Mater podkreślił, że poprzez swe niepokalane poczęcie Maria była jakby zwiastunką nadchodzącego odkupienia. Porównał ją do gwiazdy porannej ("Stella Matutina"), która odbijając światło słoneczne, zwiastuje bliski wschód słońca:
Jak zauważył C.S. Napiórkowski, katolicy, odwrotnie do protestantów, są zdania, że niepokalane poczęcie nie tylko nie przeczy prawdzie wiary, która mówi, że jedynie dzięki łasce człowiek może dostąpić zbawienia, lecz jest "ono najlepszym przykładem absolutnej skuteczności łaski, która nie tylko uwalnia od grzechu, ale w osobie Marii zachowuje od niego w sposób doskonały".
Historia dogmatu.
Okres patrystyczny.
Przekonanie o tym, że matka Jezusa była wyjęta spod powszechnego panowania grzechu pierworodnego – ze względu na świętość jej syna Chrystusa – istniało od pierwszych wieków Kościoła. Augustyn z Hippony na przykład, w kontekście sporu z pelagianami, którzy sprzeciwiali się prawdzie wiary o grzechu pierworodnym, uznawał, że matka Chrystusa była wyłączona spod wpływu jakiegokolwiek grzechu. Gdy biskup Hippony dowodził faktu powszechnego poddania ludzkości grzechowi – Maria była dla niego oczywistym wyjątkiem. W „O naturze i łasce” pisał on:
W VII-VIII w. we wschodnim chrześcijaństwie zaczęto celebrować tajemnicę poczęcia Marii w liturgii, nazywając ten dzień "Świętem poczęcia Najświętszej", bądź "Świętem poczęcia Najczystszej". W IX w. przeszło ono do liturgii zachodniej jako "Święto poczęcia".
Średniowiecze.
Bernard z Clairvaux, mistyk i teolog znany z gorącej czci do Marii, uznawał, że należy odrzucić twierdzenia o niepokalanym poczęciu. Również Tomasz z Akwinu nie przyjmował niepokalanego poczęcia. Komentując nauczanie Augustyna zawarte w dziele "O naturze i łasce", uznawał łaskę absolutnej, niepokalanej świętości Marii, mającej źródło w Chrystusie i będącej odbiciem jego świętości. Łaska niepokalaności została, według tego doktora Kościoła, udzielona Marii jeszcze przed jej narodzeniem, ale już po poczęciu. Jednak Tomasz z Akwinu nie miał żadnej wątpliwości co do nieskalanej świętości Marii:
Franciszkanin Jan Duns Szkot (zm. 1308) w swym dziele "Opus Oxoniense" wprowadził pojęcie „Chrystusa doskonałego Odkupiciela”, twierdząc, że do doskonałości odkupienia należy całkowite zachowanie Marii od grzechu, także w poczęciu. Odwoływał się do chwały Chrystusa. Był to przełom w refleksji wybitnych teologów.
Okres Odrodzenia i później.
W 1439 dogmat o niepokalanym poczęciu ogłosił Sobór w Bazylei, jednak był on soborem schizmatyckim. W 1477 Sykstus IV, franciszkanin, jako pierwszy z papieży, konstytucją "Cum praeexcelsa" zatwierdził "Święto Poczęcia" i zabronił atakowania nauki o niepokalanym poczęciu, stwierdzając, że jest to powszechne przekonanie wiernych, wyrażające się m.in. w liturgii mszalnej i brewiarzowej. Sam obchodził święto uroczyście w Kurii Rzymskiej 8 grudnia. Papież ten potwierdził swoje nauczanie w 1483 w konstytucji "Grave nimis". W 1538 papież Paweł III w konstytucji "Breviarium Divini Officii" zatwierdził oficjum brewiarzowe, które wyraźnie mówiło o niepokalanym poczęciu.
W 1546 Sobór Trydencki, wykładając naukę o powszechności grzechu pierworodnego, zastrzegł, że nie dotyczy on osoby Marii. Było to jednoznaczne opowiedzenie się po stronie przekonania o wyjęciu jej spod skutków grzechu pierwszych rodziców. Pius V, dominikanin, który wdrażał postanowienia Soboru, w bulli "Super Speculum" (1570), przypomniał postanowienia Sykstusa IV sprzed stu laty i również zakazał dyskusji, z wyjątkiem dyskusji akademickich. W 1708 papież Klemens XI wpisał dzień 8 grudnia na listę świąt obowiązkowych. W 1879 papież Leon XIII podniósł Święto Niepokalanego Poczęcia do rangi zdwojonego rytu pierwszej klasy ("duplex primae classis") i rozciągnął na cały Kościół.
Ogłoszenie dogmatu.
Do ogłoszenia dogmatu doszło w XIX w. Papież Pius IX w encyklice "Ubi primum" (2 lutego 1849) poprosił biskupów całego Kościoła o pisemną opinię. Otrzymał 604 odpowiedzi. Jedynie czterech bądź pięciu biskupów nie widziało możliwości ogłoszenia dogmatu. Dalszych dwudziestu czterech nie negowało samej prawdy wiary, ale dystansowało się od ogłoszenia jej jako prawdy dogmatycznej. Pozostali dali pozytywną odpowiedź. Pius IX uznał to za najważniejszy i wystarczający argument teologiczny: jednomyślną interpretację Tradycji i wiary Kościoła oraz tekstów Pisma Świętego. 8 grudnia 1854 bullą "Ineffabilis Deus" ogłosił dogmat mający rangę "uroczystego nauczania wiary".
W 4 lata po ogłoszeniu dogmatu przez Piusa IX Matka Boża miała ukazać się Bernadetcie Soubirous. Było to w Lourdes 11 lutego 1858. Część katolików uznaje, że wypowiedziane przez Matkę Bożą słowa „Ja jestem Niepokalane Poczęcie” są potwierdzeniem dogmatu.
Biblijne źródła dogmatu.
Choć Biblia nie mówi wprost o niepokalanym poczęciu Marii, Kościół katolicki poprzez ogłoszenie dogmatu stwierdził, że zachowanie Marii od grzechu jest logiczną konsekwencją biblijnego objawienia. Za uzasadnienie biblijne tego dogmatu służą m.in. słowa archanioła Gabriela, które w tłumaczeniu Wulgaty (uznawanej w chwili ogłoszenia dogmatu za jedyną wersję Biblii dozwoloną w nauczaniu i dogmatyce katolickiej) oraz w przekładach katolickich brzmią następująco: „Bądź pozdrowiona, łaski pełna, Pan z Tobą!” (Łk 1,28), skierowane do Marii podczas zwiastowania. Według teologów katolickich pokazują one, że w duszy Marii nie było miejsca na grzech, skoro była wypełniona łaską Boga, natomiast teologowie niektórych innych kościołów i wspólnot uważają taką interpretację tych wersetów za zbyt daleko idącą i opartą jedynie na przekładzie Wulgaty. Pozdrowienie anioła Gabriela w przekładach protestanckich brzmi następująco:
W publikacji „Kościół dogmatów i tradycji” Jan Grodzicki zwrócił uwagę iż ksiądz Czesław Jakubiec, profesor Akademii Teologii Katolickiej w książce „Stare i Nowe Przymierze” napisał:
Z drugiej strony, łacińskie "gratia plena" oddaje w przybliżeniu wszystkie te znaczenia, tym bardziej że można je tłumaczyć również jako "pełna wdzięku".
Jako podstawę biblijną podaje się również inne cytaty, np. "błogosławiona jesteś między niewiastami" (Łk 1,42), choć niektórzy zwracają uwagę, że określenie to nie jest zarezerwowane wyłącznie dla Marii, gdyż w Księdze Sędziów Anioł Pański określił tak również Jael (Jahel), żonę Chebera Kenity (Sdz 5,24).
Do niepokalanego poczęcia odnosi się również słowa:
W liturgii.
W Kościele katolickim niepokalane poczęcie Najświętszej Maryi Panny liturgicznie czczone było w XV w.
Uroczystość Niepokalanego Poczęcia jest świętem nakazanym i przypada na dzień 8 grudnia. W krajach takich jak Austria, Hiszpania, Portugalia i Włochy dzień ten jest dniem wolnym od pracy. Na placu Hiszpańskim w Rzymie papież modli się tego dnia pod pomnikiem Niepokalanie Poczętej Marii. Zgodnie z tradycją figurę Marii kwiatami dekoruje ambasada Hiszpanii.
Katolicy w Polsce na mocy dekretu Kongregacji ds. Kultu Bożego i Dyscypliny Sakramentów z 4 marca 2003 są zwolnieni z obowiązku uczestniczenia w mszy świętej, ponieważ nie jest to dzień ustawowo wolny od pracy. W Polsce, na mocy dekretu Kongregacji ds. Kultu Bożego i Dyscypliny Sakramentów z 9 kwietnia 2013, jeżeli ta uroczystość wypada w drugą niedzielę adwentu, może być obchodzona zamiast tej niedzieli. Taka sytuacja, jak dotąd, miała miejsce w 2013 i 2019.
Stanowisko pozostałych wspólnot chrześcijańskich.
Dogmat o "Niepokalanym Poczęciu Maryi Panny" nie jest uznawany przez Kościoły prawosławne (podkreślają one jednak wolność Marii od grzechu osobistego), protestanckie oraz Świadków Jehowy. Dogmat ten odrzucają również Kościoły starokatolickie w "Deklaracji utrechckiej" z 1889, z tym że w kościołach mariawickich i Kościołach polskokatolickich "Niepokalane Poczęcie Najświętszej Maryi Panny" mimo szczególnego szacunku, jakim się ją otacza, traktowane jest jako prawda wiary, a nie jako dogmat, co znaczy, że wiara w nie nie jest uważana za konieczną do zbawienia.

</doc>
<doc id="725522" url="https://pl.wikipedia.org/wiki?curid=725522" title="Linzang">
Linzang



</doc>
<doc id="725524" url="https://pl.wikipedia.org/wiki?curid=725524" title="Halina Węgrzynowska">
Halina Węgrzynowska

Halina Węgrzynowska (ur. 1948) – wójt gminy Pawłosiów 2002-2006, w 2006 roku ponownie wybrana. 
Całe życie zawodowe związana z administracją publiczną (sekretarz UG w Rokietnicy, później w Pawłosiowie). Za jej kadencji gmina została wyróżniona przez Fundację Rozwoju Demokracji Lokalnej w Warszawie w 2004 jako najlepsza gmina wiejska w Polsce. W 2005 roku gmina uplasowała się na II miejscu w Polsce w rankingu dziennika Rzeczpospolita. W latach 2005 i 2006 odbierała dla gminy certyfikaty "Gminy Fair Play" - Certyfikowana Lokalizacja Inwestycji. Osobiście odznaczona Nagrodą im Grzegorza Palki w 2005 roku. Nominowana przez podkarpackie media do nagrody Menadżer Roku na Podkarpaciu w 2006 roku. W 2006 roku ponownie wybrana na wójta.

</doc>
<doc id="725525" url="https://pl.wikipedia.org/wiki?curid=725525" title="Lee Bowyer">
Lee Bowyer

Lee Bowyer (ur. 3 stycznia 1977 w Londynie) – były angielski piłkarz.
Od najmłodszych lat był kibicem zespołu Młotów. Kiedy w wieku 17 lat rzucił szkołę, postanowił jednak rozpocząć treningi w innym londyńskim zespole, w Charltonie. W roku 1996 wiele klubów Premier League starało się pozyskać nastoletniego Bowyera, który ostatecznie wybrał ofertę Leeds United, myśląc, że może osiągnąć z nimi wiele sukcesów. Transfer opiewał na rekordową jak na nastolatka kwotę 2,8 mln funtów.
Na Elland Road sprowadzono także dwóch innych pomocników, Davida Hopkina i Alfa Inge Haalanda. Bowyer odnalazł się w sezonie 1998/1999, kiedy ze składu odszedł Hopkin. Po dobrym sezonie w jego wykonaniu został uznany graczem sezonu w ekipie Leeds. Rok później w dużej mierze przyczynił się do zajęcia 3. pozycji w tabeli Premiership. W tym także sezonie został wybrany najlepszym graczem młodego pokolenia na boiskach angielskich. Rok później doprowadził do sprzeczki między piłkarzami Leeds a graczami Spurs, za co jego klub musiał zapłacić grzywnę. Ten sezon był dla niego tym gorszy, że dostał najwięcej, bo aż 14, żółtych kartek w Premiership, a wspólnie z klubowym kolegą Jonathanem Woodgatem doprowadził do bójki przed nocnym klubem. Został jednak oczyszczony z zarzutów i mógł wrócić do gry. Kiedy jego kontrakt z Leeds United dobiegał końca, szefowie klubu chciały z nim renegocjować umowę, lecz Bowyer odmówił i opuścił klub, w barwach którego występował w Champions League.
Zainteresowany jego usługami był menadżer Liverpool F.C., Gerard Houllier, ale do transferu nie doszło, ponieważ Bowyer nie chciał grać dla "The Reds". W styczniu 2003 roku spełnił swoje dziecięce marzenia, podpisując umowę z West Hamem. Kontrakt podpisano tylko na pół roku, gdyż Bowyer miał pomóc West Hamowi w walce o utrzymanie w najwyższej klasie rozgrywkowej. Kiedy drużynie z Upton Park nie udało się osiągnąć tego celu, Bowyer przeniósł się za darmo do Newcastle United.
Jego kariera na stadionie St. James` Park nie była zbyt udana, między innymi przez bójkę z kolegą z zespołu, Kieronem Dyerem. Za ten wybryk został ukarany karą 30 000 funtów. Latem 2006 roku powrócił do West Hamu. 9 stycznia 2009 roku został wypożyczony do końca sezonu 2008/09 do Birmingham City. W nowym zespole swój debiut zaliczył 17 stycznia w zremisowanym 1:1 pojedynku z Cardiff City. W meczu tym zdobył także bramkę. W drużynie Birminghamu rozegrał 17 ligowych pojedynków, po czym powrócił do Londynu. W maju 2009 roku opuścił West Ham United, zaś w lipcu przeszedł do swojego byłego klubu, Birmingham City.
10 lipca 2011 roku przeszedł, na zasadzie wolnego transferu, do występującego w Football League Championship Ipswich Town.
Bowyer zagrał w jednym meczu reprezentacji Anglii.

</doc>
<doc id="725527" url="https://pl.wikipedia.org/wiki?curid=725527" title="Potok Brysztański">
Potok Brysztański

Potok Brysztański ("Potok Bresztański"}) – potok, lewobrzeżny dopływ Białej Wody.
Potok płynie w Małych Pieninach. Wypływa spod północnych zboczy Wierchliczki z wysokości 920 m n.p.m. Dołącza do niego kilka mniejszych potoków spod Przełęczy Rozdziela. Większa część koryta potoku znajduje się na zalesionym terenie. Przepływa wokół stromych Brysztańskich Skał, które wzięły od niego swoją nazwę. Ten odcinek biegu potoku wraz z Brysztańskimi Skałami to jedno z najdzikszych miejsc Pienin, wchodzący w skład rezerwatu przyrody Biała Woda. Jest nieudostępniony turystycznie.
Po minięciu Brysztańskich Skał potok w rozszerzeniu doliny dawnej wsi Biała Woda uchodzi do potoku Biała Woda na wysokości 670 m n.p.m. Obecnie w rozszerzeniu dna doliny znajduje się skład drzewa. Dawniej, na przeciwległym stoku znajdowało się tutaj osiedle Kornaje, należące do nieistniejącej już wsi. Widoczne są jeszcze podmurówki domów. Naprzeciwko ujścia potoku, po orograficznie prawej stronie potoku Biała Woda znajduje się bardzo charakterystyczna Kociubylska Skała. Długość koryta potoku od źródeł do tego miejsca wynosi ok. 1250 m, potok ma więc średni spadek 20,0%, co jest wartością bardzo dużą.

</doc>
<doc id="725529" url="https://pl.wikipedia.org/wiki?curid=725529" title="Lusajny">
Lusajny

Lusajny (niem. "Luzeinen") – wieś w Polsce położona w województwie warmińsko-mazurskim, w powiecie ostródzkim, w gminie Łukta przy drodze wojewódzkiej nr 530. W latach 1975–1998 miejscowość należała administracyjnie do województwa olsztyńskiego. Miejscowość leży w historycznym regionie Prus Górnych.
Nazwa wsi ma staropruskie pochodzenie, od słów "luisis" – ryś (najprawdopodobniej imię lub przydomek) i kaym - dwór, zagroda.
Historia.
Była to wieś pruska, zniszczona w czasie wojen polsko-krzyżackich i na początku w XV wieku była całkowicie wyludniona. Ponownie lokowana w 1433 r. Składała się z dwóch pruskich dóbr lennych: jedno miało 4 włók, drugie dwie włóki.
W 1974 r. do sołectwa Kojdy (gmina Łukta) należały miejscowości: Kojdy (wieś), Lusajny (wieś), Zajączkowo (PGR).

</doc>
<doc id="725530" url="https://pl.wikipedia.org/wiki?curid=725530" title="Synagogi Przemyśla">
Synagogi Przemyśla

W Przemyślu przed II wojną światową funkcjonowało kilkadziesiąt synagog, z czego dzisiaj nie funkcjonuje żadna.
Istniejące, nieczynne
Nieistniejące

</doc>
<doc id="725532" url="https://pl.wikipedia.org/wiki?curid=725532" title="CA Sarmiento (Resistencia)">
CA Sarmiento (Resistencia)

Club Atlético Sarmiento de Resistencia − argentyński klub piłkarski z siedzibą w mieście Resistencia, stolicy prowincji Chaco.
Historia.
Klub założony został 24 września 1910 roku, a w roku 1925 wygrał pierwszą edycję ligi prowincjonalnej Liga Chaqueña de Fútbol. W całej swojej historii Sarmiento zdołał zagrać w najwyższej lidze argentyńskiej tylko jeden sezon - w roku 1977 w ośmiozespołowej grupie C zajął 6 miejsce. W swym jedynym pierwszoligowym występie zanotował historyczne wyniki, jak zwycięstwo 2:0 nad Racing Buenos Aires, czy remisy 1:1 z River Plate Buenos Aires i z późniejszym wicemistrzem Talleres Córdoba.
Obecnie Sarmiento gra w czwartej lidze argentyńskiej Torneo Argentino B.

</doc>
<doc id="725533" url="https://pl.wikipedia.org/wiki?curid=725533" title="Club Atlético Sarmiento de Resistencia">
Club Atlético Sarmiento de Resistencia



</doc>
<doc id="725534" url="https://pl.wikipedia.org/wiki?curid=725534" title="Dragolice">
Dragolice

Dragolice (niem. "Draglitz") – osada w Polsce położona w województwie warmińsko-mazurskim, w powiecie ostródzkim, w gminie Łukta. W latach 1975–1998 miejscowość należała administracyjnie do województwa olsztyńskiego.
Miejscowość leży w historycznym regionie Prus Górnych.
Na północny zachód od osady Dragolice znajduje się Jezioro Dragolickie (dawniej niem. "Draglitz See") o powierzchni 2,1 ha, w pobliżu jeziora Długiego.
Historia.
Wieś założona w 1349 r. pod nazwą Oppin. W późniejszych latach zapisywana jako "Dragildorf" (1397 r.), "Dornelycz", "Tragelitz" (1540 r.). W 1539 wieś liczyła 40 włók na prawie magdeburskim i należała do "Anthoniusa Borcka". W tym czasie w Dragolicach mieszkali i płacili czynsz: "Peter" (chłop czynszowy), "Peter Reuss" (chłop czynszowy), "Bartel" (młynarz). Do posiadłości "Anthoniusa Borcka" należała także puszcza i pobliskie jezioro, zwane wtedy Ilgin. Wieś znajdowała się w posiadaniu "Anthoniusa Borcka" jeszcze w 1600 r. W tym czasie była tu także karczma. W 1578 r. do wsi należały 44 włóki ziemi, w tym 4 sołeckie, należące do Bartuscha, dwie należące do bartnika oraz po trzy należące do chłopów: "Natzel, Jacubie, Stentzel, Bendict, Melcher, Schauer, Baltzer, Natzel", stary "Rattay". 11 włók było niezasiedlonych. We wsi mieszkali także: karczmarz, szewc, dwaj zagrodnicy i pastuch.
W 1885 r. w pobliżu Dragolicy widywano jeszcze łosie. W 1938 r. zmieniono nazwę wsi na "Vorwerk Draglitz".
W latach 70. XX w. Leśnictwo Dragolice (Nadleśnictwo Miłomłyn) prowadziło bażantarnię, znajdującą się pod opieką "Marcelego Nowaka" (leśniczy do spraw łowieckich).

</doc>
<doc id="725538" url="https://pl.wikipedia.org/wiki?curid=725538" title="Spórka">
Spórka

Spórka (niem. "Sporken") – osada w Polsce położona w województwie warmińsko-mazurskim, w powiecie ostródzkim, w gminie Łukta przy drodze wojewódzkiej nr 531 i w sąsiedztwie jeziora Isąg.
W latach 1975–1998 miejscowość należała administracyjnie do województwa olsztyńskiego.

</doc>
<doc id="725542" url="https://pl.wikipedia.org/wiki?curid=725542" title="Linzang cętkowany">
Linzang cętkowany

Linzang cętkowany ("Prionodon pardicolor") – gatunek drapieżnego ssaka z rodziny linzangów (Prionodontidae). 
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1842 roku brytyjski przyrodnik Brian Houghton Hodgson nadając mu nazwę "Prionodon pardicolor". Holotyp pochodził z Sikkim, w Indiach. 
Autorzy "Illustrated Checklist of the Mammals of the World" rozpoznają dwa podgatunki.
Zasięg występowania.
Linzang cętkowany występuje w południowej i południowo-wschodniej Azji zamieszkując w zależności od podgatunku:
Morfologia.
Długość ciała (bez ogona) 31–45 cm, długość ogona 30–39,9 cm; masa ciała 550–1220 g. Dorosłe samce są większe i najprawdopodobniej dwa razy cięższe niż dorosłe samice.
Ekologia.
Linzang posiada bardzo dobrze rozwinięte zmysły wzroku i słuchu, pozwalające na polowanie w ciemnościach. Ssak ten prowadzi nocny tryb życia, jest samotnikiem, żyje głównie na drzewach. Głównym pożywieniem są gryzonie, płazy, gady, padlina. Dwa razy w roku, w lutym i w sierpniu samica rodzi 2 - 3 młode.

</doc>
<doc id="725543" url="https://pl.wikipedia.org/wiki?curid=725543" title="Sarni Dół">
Sarni Dół



</doc>
<doc id="725546" url="https://pl.wikipedia.org/wiki?curid=725546" title="Grudzień 2006">
Grudzień 2006



</doc>
<doc id="725547" url="https://pl.wikipedia.org/wiki?curid=725547" title="Kolonia Mostkowo">
Kolonia Mostkowo

Kolonia Mostkowo – kolonia wsi Mostkowo w Polsce położona w województwie warmińsko-mazurskim, w powiecie ostródzkim, w gminie Łukta.
W latach 1975–1998 miejscowość należała administracyjnie do województwa olsztyńskiego.

</doc>
<doc id="725548" url="https://pl.wikipedia.org/wiki?curid=725548" title="Wiechlina błotna">
Wiechlina błotna

Wiechlina błotna ("Poa palustris" L.) – gatunek uprawnej rośliny z rodziny wiechlinowatych ("Poaceae"). Występuje pospolicie w Europie, Azji i Ameryce Północnej.
Biologia.
Roślina wieloletnia, rozwija się wczesną wiosną, kwitnie na przełomie czerwca i lipca.
Ekologia.
Pospolita trawa wilgotnych terenów niżowych, często spotykana na brzegach wód, czasami na niżej położonych terenach górskich. W klasyfikacji zbiorowisk roślinnych gatunek charakterystyczny dla All. "Magnocaricion" i Ass." Poo-Lathyretum palustris" (wymaga dalszych badań). 
Zastosowanie.
Roślina uprawna o bardzo dobrych właściwościach pastewnych. Stosowana na żyzne, średnio wilgotne, okresowo zalewne łąki. znajduje się w rejestrze roślin uprawnych Unii Europejskiej.

</doc>
<doc id="725549" url="https://pl.wikipedia.org/wiki?curid=725549" title="Poa palustris">
Poa palustris



</doc>
<doc id="725551" url="https://pl.wikipedia.org/wiki?curid=725551" title="Lista najwyższych budynków w Stanach Zjednoczonych">
Lista najwyższych budynków w Stanach Zjednoczonych

Stany Zjednoczone są krajem z największą na świecie liczbą budynków przekraczających 100 metrów wysokości. Jest ich tu około 2000. 32 budynki mają wysokość ponad 300 metrów. Na chwilę obecną najwyższym wieżowcem w USA jest znajdujący się w Nowym Jorku 1 World Trade Center o wysokości 541 metrów. Wysokie budynki rozrzucone są po całym kraju, zarówno w największych aglomeracjach, jak i w małych miastach turystycznych lub ważnych z innego powodu (np. Miami Beach).
Najwięcej drapaczy chmur stoi obecnie w Nowym Jorku i Chicago, gdzie razem znajduje się ponad 600 takich budynków. Dużym skupiskiem wieżowców jest Los Angeles w którym stoi obecnie ich 758, co czyni miasto trzecim pod względem liczby wieżowców skupiskiem w kraju. W ostatnich latach zaczęto ponownie je budować, jednak tylko w najbardziej rozwijających się ośrodkach. W trakcie budowy jest jeszcze kilka budynków, które po ukończeniu „wskoczą” na listę najwyższych w kraju. Łącznie w całych USA jest około 550 wieżowców aktualnie budowanych, zaaprobowanych i planowanych. Aby dostać się na listę stu najwyższych, muszą mieć ponad 237 metrów.
Najwyższe wieżowce w budowie.
Lista zawiera projekty wysokościowców sięgających ponad 245 m w Stanach Zjednoczonych, które są obecnie w fazie budowy. Wyłączono z nich budynki, które osiągneły już swoja planowaną wysokość strukturalną.

</doc>
<doc id="725554" url="https://pl.wikipedia.org/wiki?curid=725554" title="Białka (gmina Łukta)">
Białka (gmina Łukta)

Białka (niem. "Gehlfeld") – osada leśna śródleśna w Polsce położona w województwie warmińsko-mazurskim, w powiecie ostródzkim, w gminie Łukta.
W latach 1975–1998 miejscowość należała administracyjnie do województwa olsztyńskiego.

</doc>
<doc id="725556" url="https://pl.wikipedia.org/wiki?curid=725556" title="Prionodon">
Prionodon



</doc>
<doc id="725557" url="https://pl.wikipedia.org/wiki?curid=725557" title="Prionodon linsang">
Prionodon linsang



</doc>
<doc id="725558" url="https://pl.wikipedia.org/wiki?curid=725558" title="Prionodon pardicolor">
Prionodon pardicolor



</doc>
<doc id="725560" url="https://pl.wikipedia.org/wiki?curid=725560" title="Języki oguzyjskie">
Języki oguzyjskie

Języki oguzyjskie – główna gałąź języków tureckich. Posługuje się nimi około 90 mln ludzi, na obszarze od Bałkanów po Chiny.
Wydziela się trzy główne podgrupy: pierwszą stanowią języki turecki, gagauski i wymarły osmański, najważniejszym przedstawicielem drugiej jest język azerski, a trzeciej język turkmeński (za jego dialekt część badaczy uważa język truchmeński).

</doc>
<doc id="725561" url="https://pl.wikipedia.org/wiki?curid=725561" title="Markuszewo">
Markuszewo

Markuszewo (niem."Markushöfen") – osada leśna śródleśna w Polsce położona w województwie warmińsko-mazurskim, w powiecie ostródzkim, w gminie Łukta. W latach 1975–1998 miejscowość należała administracyjnie do województwa olsztyńskiego.
Wchodzi w skład sołectwa Tabórz. Położona jest nad jeziorem Tabórz. Znajduje się tu pole biwakowe.
Osada powstała jako wybudowanie wsi Tabórz, na północ od wsi, nad północnym brzegiem Jeziora Taborskiego.

</doc>
<doc id="725566" url="https://pl.wikipedia.org/wiki?curid=725566" title="Kintampo (stanowisko archeologiczne)">
Kintampo (stanowisko archeologiczne)

Kintampo – miejsce wykopalisk archeologicznych w dystrykcie Kintampo w regionie Brong-Ahafo w Ghanie datowane na 1400 p.n.e., jedno z najwcześniejszych znanych miejsc uprawy rośliny pnącej fasolnik chiński ("Vigna sinensis"). Znaleziska obejmują siekiery z wypolerowanego kamienia, kamienne różańce, budynki z kamienia, naczynia domowe oraz rzeźby ludzi i zwierząt z ceramiki wskazują, że Kintampo był miejscem praktyk religijnych i ogrodnictwa.
Ludzie Kintampo mieszkali w osiedlach o powierzchni około 750 m² budowanych z prostokątnej plecionki i tynku z okolic Netereso nad rzeką Biała Wolta, 50 km na zachód od Tamale.

</doc>
<doc id="725568" url="https://pl.wikipedia.org/wiki?curid=725568" title="Żeneta">
Żeneta

Żeneta ("Genetta") – rodzaj ssaka z podrodziny Genettinae w obrębie rodziny wiwerowatych (Viverridae).
Zasięg występowania.
Rodzaj obejmuje gatunki występujące w Afryce i Europie.
Morfologia.
Długość ciała 40,8–62,2 cm, ogona 34–53,5 cm; masa ciała 1,3–3,5 kg; samce są z reguły większe i cięższe od samic.
Systematyka.
Podział systematyczny.
Do rodzaju należą następujące występujące współcześnie gatunki:
Opisano również gatunek wymarły:
Drzewo filogenetyczne (uproszczone) rodzaju "Genetta" w oparciu o analizy nukleotydów cytochromu b i pętli D:

</doc>
<doc id="725569" url="https://pl.wikipedia.org/wiki?curid=725569" title="Nowe Ramoty">
Nowe Ramoty

Nowe Ramoty (niem. "Neu Ramten") – osada w Polsce położona w województwie warmińsko-mazurskim, w powiecie ostródzkim, w gminie Łukta w historycznym regionie Prus Górnych, przy drodze wojewódzkiej nr 527. W latach 1975–1998 miejscowość należała administracyjnie do województwa olsztyńskiego.
W 1974 r. do sołectwa Komorowo (Gmina Łukta, powiat ostródzki) należały następujące miejscowości: wieś Komorowo, PGR Komorowo, PGR Nowe Ramoty i PGR Ramoty. .
Inne miejscowości o nazwie Ramoty: Ramoty

</doc>
<doc id="725570" url="https://pl.wikipedia.org/wiki?curid=725570" title="Retkinia-Północ">
Retkinia-Północ

Retkinia-Północ − osiedle w Łodzi, w dzielnicy Polesie, stanowiące część większego osiedla Retkinia. 
Administracyjnie osiedle Retkinia-Północ wchodzi w skład osiedla Retkinia Zachód-Smulsko.
Na osiedlu zamieszkuje ok. 13.000 - 16.000 ludzi.
Położenie i granice.
Podosiedle Retkinia-Północ znajduje się nie do końca zgodnie ze swą nazwą, bo w zachodniej części Retkini.
Na północ od niego znajdują się dawne pola, obecnie nieużytki oraz niewielki las. 
Osiedle ma kształt prostokąta, a za jego granice przyjmuje się ulice: Kusocińskiego, Armii Krajowej, Wyszyńskiego i Popiełuszki (w czasie budowy osiedla, jak też przez pewien czas w okresie późniejszym ulice te nosiły nazwy, odpowiednio: Kusocińskiego, Dzierżyńskiego, Marchlewskiego i Allende).
Historia.
Tereny obecnego osiedla aż do początku lat 70. stanowiły obszary pól i łąk, należących do chłopów z wsi (od lat 40. i 50. – oficjalnie wchodzących w skład miasta) Retkinia i Brus.
Od późnego średniowiecza obszary obecnego osiedla stanowiły grunty rolne wsi Retkinia, która wchodziła w skład Klucza Pabianickiego dóbr kapituły biskupiej z Krakowa. Po upaństwowieniu dóbr kościelnych, od 1796 wieś stanowiła własność rządową.
Około roku 1830 rząd Królestwa Kongresowego przeprowadził scalanie i komasację gruntów wsi Retkinia, tworząc nowy podział przestrzenny wsi na kilka obszarów osiedleńczych. Powstały wówczas kolonie: Piaski, Brzózki, Zagrodniki, Działy, Długa Kolonia, Mała Kolonia.
Obszar obecnego osiedla Retkinia-Północ znalazł się prawie w całości na gruntach kolonii Retkinia-Działy. Na północ od obecnej ul. Kusocińskiego leżały już grunty folwarku rządowego Brus, później sprzedanego w ręce prywatne, w początkach XX wieku stanowiące własność łódzkiej rodziny Biedermannów. 
Obszar Retkini-Działów 1 stycznia 1940 został włączony do Łodzi (ówcześnie Litzmannstadt) przez niemieckie władze okupacyjne. Po wyzwoleniu, w 1945 r. włączenie to zostało anulowane, jednak już w rok później, w lutym 1946 r. władze polskie włączyły Retkinię-Działy w obręb miasta.
Jak wynika z analizy map geodezyjnych przed powstaniem osiedla Retkinia-Północ siedliska mieszkańców kolonii Działy znajdowały się w rejonie obecnych budynków o adresach:
i były ulokowane przy krótkiej drodze wiejskiej (w latach 1946–1975 ulica Śrutowa), prostopadłej do obecnej al. Wyszyńskiego.
W 60. władze miasta wytypowały te tereny jako miejsce budowy nowoczesnego osiedla mieszkaniowego, przystąpiono do wywłaszczania posiadaczy tych ziem, kilka lat później wysiedlono także nielicznych mieszkańców, wyburzono zabudowania i w ich miejsce postawiono bloki.
Budowa osiedla mieszkaniowego miała miejsce w latach 1976–79. Po tym okresie powstawały pojedyncze inwestycje, uzupełniające infrastrukturę.
Charakter osiedla.
Osiedle Retkinia-Północ składa się, podobnie jak zdecydowana większość Retkini, w głównej mierze z cztero-, dziesięcio- i jedenastopiętrowych bloków z wielkiej płyty, zbudowanych w 2. połowie lat 70., a ponadto kilku podobnych bloków dobudowanych w latach 80. Poza nimi na osiedlu stoi kilka nowych budynków wielorodzinnych, o podwyższonym standardzie, z cegieł i pustaków, zbudowanych na przełomie XX i XXI w.
Na osiedlu istnieją m.in. przedszkola, 2 szkoły podstawowe (nr 6 i 44), gimnazjum, liceum, a także kościół pw. Św. Rodziny, kilka dużych supermarketów (dwa markety Sam Scan, Tesco, Inter Marche oraz Biedronka), 2 galerie handlowe ("Galeria Retkińska "i "Vicky"), a także wiele mniejszych sklepów i punktów usługowych, apteki, poczta itd.
Przy osiedlu istnieje krańcówka tramwajowa oraz autobusowa.

</doc>
<doc id="725572" url="https://pl.wikipedia.org/wiki?curid=725572" title="M15 (mina)">
M15 (mina)

M15 – amerykańska przeciwgąsienicowa (z zapalnikami M600, M603 i M608) lub przeciwdenna (z zapalnikiem M624) mina przeciwpancerna.
Mina M15 jest powiększoną wersją pochodzącej z okresu II wojny światowej miny M6. Początkowo mina była wyposażona w zapalnik chemiczny M600 ale z uwagi na jego wady zastąpiono go mechanicznym M603. Później zastosowano zapalnik M608 który powoduje eksplozję przy drugim naciśnięciu i uodparnia w ten sposób minę na trałowanie trałami naciskowymi. Czwartym typem stosowanego zapalnika jest prętowy M624. W bocznej ścianie korpusu miny znajduje się drugie gniazdo zapalnika w które można wkręcić dodatkowy zapalnik nadający minie M15 cechy miny nieusuwalnej.
Mina mogła być ustawiana ręcznie lub mechanicznie (przy pomocy ustawiacza M57 ATMDS).
Korpus miny M15 został wykorzystany do budowy miny chemicznej M23.

</doc>
<doc id="725575" url="https://pl.wikipedia.org/wiki?curid=725575" title="Genetta genetta">
Genetta genetta



</doc>
<doc id="725576" url="https://pl.wikipedia.org/wiki?curid=725576" title="Dystrykt Kintampo">
Dystrykt Kintampo

Kintampo – był dystryktem w regionie Brong Ahafo w Ghanie. Dekretem prezydenta Johna Kufuora z dnia 12 listopada 2003 został podzielony na dwa dystrykty Kintampo South i Kintampo North.

</doc>
<doc id="725577" url="https://pl.wikipedia.org/wiki?curid=725577" title="Oznaczanie (biologia)">
Oznaczanie (biologia)

Oznaczanie – określanie nazwy taksonu (zwykle gatunku) organizmu (rośliny, grzyba, zwierzęcia, protista, bakterii itd.), zwykle z wykorzystaniem specjalistycznych kluczy do oznaczania, atlasów i innych opracowań naukowych (rzadziej popularnonaukowych). Czynność w badaniach florystycznych, mikologicznych i faunistycznych, jak również w badaniach inwentaryzacyjnych i monitoringowych.

</doc>
<doc id="725578" url="https://pl.wikipedia.org/wiki?curid=725578" title="Testy statystyczne">
Testy statystyczne

Testy statystyczne – testy oprogramowania mające na celu wykrycie najczęstszych błędnych wykonań oraz ocena niezawodności testowanego systemu.
Założenia.
Wychodząc z założenia że typowe dane wejściowe pojawiają się częściej niż nietypowe testowanie statystyczne skupia się na testowaniu systemu w typowych sytuacjach. Wymaga ono określenia rozkładu prawdopodobieństwa danych wejściowych jak najwierniej odzwierciedlającego rzeczywisty rozkład prawdopodobieństwa pojawiania się wyników podczas użytkowania systemu. Określenie odpowiednich danych należy do najbardziej wymagających zagadnień związanych z testami statystycznymi. Jeżeli dobrany rozkład prawdopodobieństwa będzie znacznie odbiegał od rzeczywistego to wnioski wyciągnięte na temat niezawodności systemu mogą okazać się fałszywe.
Jeżeli zachowanie systemu w konkretnych sytuacjach ma szczególne znaczenie można tak określić rozkład prawdopodobieństwa danych wejściowych aby poddać testowaniu przypadki na których szczególnie nam zależy.
Zaletą testów statystycznych jest łatwość ich automatyzacji. Po określeniu rozkładu prawdopodobieństwa początkowych danych wejściowych oraz oczekiwanego działania systemu dalsza część testu może przebiegać automatycznie. Testy te są uważane za przykład użycia techniki brutalnej siły gdyż przeprowadzane jednorazowo są one mało efektywne, jednak po zautomatyzowaniu pozwalają przeprowadzić ogromną liczbę testów co znacznie zwiększa ich efektywność.
Schemat.
Schemat wykonywania pojedynczego wykonania testu statystycznego jest następujący:

</doc>
<doc id="725580" url="https://pl.wikipedia.org/wiki?curid=725580" title="Orlik (województwo warmińsko-mazurskie)">
Orlik (województwo warmińsko-mazurskie)

Orlik (niem. "Adlersbude") – osada leśna śródleśna w Polsce położona w województwie warmińsko-mazurskim, w powiecie ostródzkim, w gminie Łukta nad jeziorem Szeląg Wielki. W latach 1975–1998 miejscowość należała administracyjnie do województwa olsztyńskiego.
Historia.
W 1974 r. osada Orlik należała administracyjnie do sołectwo Plichta (gmina Łukta).
Inne miejscowości o nazwie Orlik: Orlik

</doc>
<doc id="725581" url="https://pl.wikipedia.org/wiki?curid=725581" title="Western Digital">
Western Digital

Western Digital Corporation (WD) – jeden z największych na świecie producentów dysków twardych. Firma posiada długą historię w zakresie przemysłu elektronicznego jako producent układów scalonych.
Western Digital został założony 23 kwietnia 1970 roku jako General Digital głównie jako producent sprzętu do testowania półprzewodników MOS. Firma szybko stała się producentem półprzewodników. W lipcu 1971 r. nazwę zmieniono na Western Digital. Wkrótce potem wydano pierwszy produkt: WD1402A UART.

</doc>
<doc id="725582" url="https://pl.wikipedia.org/wiki?curid=725582" title="Rapid Spanning Tree Protocol">
Rapid Spanning Tree Protocol

RSTP (ang. "Rapid Spanning Tree Protocol", IEEE 802.1w) – rozszerzenie sieciowego protokołu STP.
W protokole STP stany "blocking" i "listening" praktycznie niczym się nie różnią, w RSTP postanowiono zgrupować te stany w jeden – "discarding", w którym port może słuchać ramek, ale nie może wysłać lub odebrać żadnych danych. RSTP jest znacznie szybszy niż STP, jeśli chodzi o tworzenie drzewa oraz rekonfigurację już istniejącego drzewa w przypadku wystąpienia błędów, dzieje się tak dzięki temu, że w przeciwieństwie do STP porty tras alternatywnych nie są w stanie "blocking", ale w stanie "discarding", więc po wykryciu awarii port taki natychmiast przejmuje rolę "forwarding" nie czekając około 30 sekund na rekonfigurację drzewa, jak w przypadku STP. Między sobą przełączniki komunikują się rozgłaszając ramki BPDU (ang. Bridge Protocol Data Unit). Każda ramka zaadresowana jest adresem MAC (ang. Media Access Control).
Root Port.
Port odbierający najlepsze BPDU staje się root portem (RP). Jest to port, który znajduje się najbliżej mostu głównego (root bridge) z punktu widzenia kosztu ścieżki. Algorytm drzewa rozpinającego wyznacza tylko jeden most główny w całej sieci. Ramki BPDU wysyłane przez most główny mają większą wagę niż te wysyłane przez inne mosty. Most główny jest też jedynym mostem w sieci, który nie posiada root portu, pozostałe muszą mieć co najmniej jeden.
Designated Port.
Port jest w stanie "designated" jeżeli ma możliwość wysyłania najkorzystniejszych ramek BPDU w segmencie, do którego jest podłączony. W danym segmencie może istnieć tylko jedna ścieżka wiodąca do mostu głównego, jeżeli istnieją dwie – powstaje pętla. Wszystkie mosty podłączone do tego segmentu nasłuchują ramek BPDU i decydują, który z nich będzie obsługiwał segment. Gdy wybór zostanie dokonany, odpowiedni port tego mostu zostaje oznaczony jako "designated".
Alternate i Backup Port.
Alternate Port jest w stanie "discarding" zablokowany. Jest to port, który odbiera te same BPDU co Root Port (pochodzące z tego samego RB) lecz przychodzące do switcha alternatywną drogą, inną niż do obecnego RP. Jest to alternatywny port prowadzący do Root Bridge.
Backup Port jest w stanie "discarding" zablokowany w wyniku otrzymania lepszego BPDU z tego samego przełącznika

</doc>
<doc id="725584" url="https://pl.wikipedia.org/wiki?curid=725584" title="Klucz do oznaczania">
Klucz do oznaczania

Klucz do oznaczania – książka pozwalająca rozpoznać, oznaczyć roślinę lub zwierzę do gatunku. Najpospolitsze są klucze dychotomiczne. Najczęściej klucz do oznaczania jest drukiem – książką lub zeszytem specjalistycznym, zawierającym czarno-białe lub kolorowe rysunki i fotografie. Coraz częściej publikowane są klucze elektroniczne.

</doc>
<doc id="725586" url="https://pl.wikipedia.org/wiki?curid=725586" title="Wolta Biała">
Wolta Biała

Wolta Biała (ang. "White Volta", fr. "Volta Blanche") znana również jako Nakambé jest rzeką dającą początek rzece Wolta w zachodniej Afryce. Wpływa do Jeziora Wolta w Ghanie. Jej głównymi dopływami są Wolta Czarna i Wolta Czerwona.

</doc>
<doc id="725589" url="https://pl.wikipedia.org/wiki?curid=725589" title="RS485">
RS485



</doc>
<doc id="725593" url="https://pl.wikipedia.org/wiki?curid=725593" title="Jerry Stackhouse">
Jerry Stackhouse

Jerry Darnell Stackhouse (ur. 5 listopada 1974 w Kinston) – amerykański koszykarz, występujący na pozycjach rzucającego obrońcy lub niskiego skrzydłowego, po zakończeniu kariery sportowej trener koszykarski, obecnie trener drużyny akademickiej Vanderbilt Commodores.
W 1993 wystąpił w meczu gwiazd amerykańskich szkół średnich - McDonald’s All-American.
Po ukończeniu szkoły średniej rozpoczął studia na uniwersytecie Karoliny Północnej. W swoim drugim roku w lidze akademickiej został wybrany przez Amerykańską Agencję Prasową do pierwszej piątki sezonu. W tym też sezonie zdołał zablokować 59 rzutów przeciwników, co było drugim wynikiem w drużynie. Po dwóch latach studiów zgłosił się do draftu NBA, gdzie został wybrany z trzecim numerem przez Philadelphię 76ers. Już w pierwszym sezonie stał się liderem 76ers, jednak rok później stracił swoje miejsce w pierwszej piątce na rzecz wybranego w drafcie Allena Iversona. Dwa lata później został zawodnikiem Detroit Pistons. W sezonie 2000/2001 zdobywał rekordowe w karierze 29,8 punktu na mecz, co dało mu w ówczesnym sezonie pierwsze miejsce w liczbie łącznie zdobytych punktów, a drugie w średniej zdobywanych na mecz. W 2002 roku został wymieniony do Washington Wizards za m.in. Ripa Hamiltona. Po dwóch latach po raz kolejny zmienił barwy klubowe, stając się zawodnikiem Dallas Mavericks, z którymi zdobył tytuł wicemistrza NBA. 8 lipca 2009 Dallas Mavericks oddali go do Memphis Grizzlies. Dzień po wymianie został zwolniony, po czym podpisał kontrakt z Milwaukee Bucks na resztę sezonu 2009/10. Po sezonie podpisał kontrakt z Miami Heat, jednak już pół roku później został zwolniony. W kolejnym sezonie bronił barw Atlanta Hawks. W lipcu 2012 roku podpisał kontrakt z Brooklyn Nets.

</doc>
<doc id="725595" url="https://pl.wikipedia.org/wiki?curid=725595" title="Ceber (województwo dolnośląskie)">
Ceber (województwo dolnośląskie)

Ceber – wieś w Polsce położona w województwie dolnośląskim, w powiecie głogowskim, w gminie Kotla przy drodze wojewódzkiej nr 321 i na trasie (zawieszonej obecnie) linii kolejowej Głogów – Sława – Kolsko.
Podział administracyjny.
W latach 1975–1998 miejscowość administracyjnie należała do województwa legnickiego.
Przystanek kolejowy.
W miejscowości znajdował się przystanek kolejowy wraz z ładownią o nazwie Kamiona. Budynek dworca nie zachował się. Zachował się tor dodatkowy ładunkowy i trzy rozjazdy, mocno zdekompletowane oraz peron. Według rozkładów jazdy po wojnie nie sprzedawano tu biletów.

</doc>
<doc id="725598" url="https://pl.wikipedia.org/wiki?curid=725598" title="I liga włoska w piłce nożnej (2006/2007)">
I liga włoska w piłce nożnej (2006/2007)



</doc>
<doc id="725602" url="https://pl.wikipedia.org/wiki?curid=725602" title="Chrześcijanie Dnia Sobotniego">
Chrześcijanie Dnia Sobotniego



</doc>
<doc id="725604" url="https://pl.wikipedia.org/wiki?curid=725604" title="Piotrawin-Kolonia">
Piotrawin-Kolonia

Piotrawin-Kolonia – kolonia w Polsce położona w województwie lubelskim, w powiecie opolskim, w gminie Łaziska.
W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminy Łaziska.

</doc>
<doc id="725605" url="https://pl.wikipedia.org/wiki?curid=725605" title="Jonathan Spector">
Jonathan Spector

Jonathan Spector, (ur. 1 marca 1986 w Arlington Heights w stanie Illinois) – amerykański piłkarz występujący na pozycji obrońcy w Orlando City.
Kariera.
Spector ukończył studia w Bredenton Academy w 2003 roku. Na jednym z turniejów piłkarskich, który rozgrywany był w Irlandii Północnej, skauci Manchesteru United wychwycili jego talent i zaproponowali mu kontrakt na Old Trafford. Spector oczywiście nie odmówił i przeprowadził się na Wyspy. Jonathan zadebiutował w barwach drużyny "Czerwonych Diabłów" w sierpniu 2004 roku. Jednak już w grudniu tegoż roku szkoleniowiec Alex Ferguson oznajmił, że Amerykanin zostanie wypożyczony do Blackburn Rovers. Plan Fergusona nie sprawdził się ze względu na dużą liczbę kontuzji odniesionych przez obrońców Manchesteru i Spector musiał pozostać w klubie. Przed początkiem sezonu 2005/06 Spector musiał już opuścić Old Trafford. Został wypożyczony do Charltonu. W całym sezonie 16 razy grał w pierwszym składzie i 8 razy wchodził z ławki rezerwowych.
W reprezentacji Stanów Zjednoczonych Jonathan zadebiutował 17 listopada 2004 roku przeciwko Jamajce. W roku 2005 Spector grał w młodzieżowej reprezentacji USA na trwających wtedy Młodzieżowych Mistrzostwach Świata FIFA, które rozgrywane były w Holandii. W trakcie eliminacji do MŚ 2006 Spector prezentował się bardzo dobrze i wydawało się, że znajdzie się w składzie na mundial. Jednak kontuzja jaką złapał w jednym z meczów Premiership przekreśliła jego szansę na wyjazd do Niemiec. Mimo wszystko wydaje się, że przy utrzymaniu przez Spectora swojej obecnej formy, nie będzie miał problemów z zakwalifikowaniem się do składu USA na MŚ 2010 w Południowej Afryce.
15 czerwca 2006 roku Spector podpisał kontrakt z West Ham United wkraczając w nowy rozdział swojej sportowej kariery. Cena transferu wyniosła 500 tys. euro. Ten transfer całkowicie zakończył przygodę z futbolem młodego Amerykanina w Manchesterze United, w którym rozegrał tylko 8 spotkań.
2 sierpnia 2011 roku podpisał dwuletni kontrakt z Birmingham City.

</doc>
<doc id="725606" url="https://pl.wikipedia.org/wiki?curid=725606" title="The Art of Noise">
The Art of Noise

The Art of Noise (także Art of Noise) – brytyjski, awangardowy zespół muzyczny, tworzący synth pop. Został założony w 1983 przez producenta Trevora Horna, dziennikarza muzycznego Paula Morleya oraz Anne Dudley, J.J. Jeczalika i Gary’ego Langana.
Najpopularniejsze nagrania zespołu to: „Close to the Edit”, „Peter Gunn” (cover przeboju gitarzysty Duane’a Eddy’ego, przygotowana z jego udziałem), „Paranoimia” oraz „Kiss” (cover utworu Prince’a z partią wokalną Toma Jonesa).
Styl muzyczny.
Zespół nagrywał „kolaże muzyczne” składające się z fragmentów starych i nowych przebojów, odgłosów natury oraz intrygujących efektów brzmieniowych, uzupełnione partiami instrumentalnymi (m.in. frazami syntezatorowymi i pulsem automatu perkusyjnego).

</doc>
<doc id="725607" url="https://pl.wikipedia.org/wiki?curid=725607" title="Szypleć leszczyniak">
Szypleć leszczyniak

Szypleć leszczyniak ("Angerona prunaria") - motyl nocny z rodziny miernikowcowatych (Geometridae). 
Rozpiętość skrzydeł tego motyla wynosi 4-5,5 cm. Znanych jest kilka form barwnych tej ćmy (brąz, żółć, pomarańczowy). Samce mają pierzaste czułki, czym różnią się od samic. Gąsienica brązowożółta.
Europa, Azja (klimat umiarkowany).
Zobacz też.
owady Polski

</doc>
<doc id="725609" url="https://pl.wikipedia.org/wiki?curid=725609" title="Powiat Liptowski Mikułasz">
Powiat Liptowski Mikułasz

Powiat Liptowski Mikułasz (słow. "okres Liptovský Mikuláš") – słowacka jednostka podziału administracyjnego znajdująca się na obszarze historycznego regionu Liptów w kraju żylińskim. W 2011 roku powiat Liptowski Mikulasz zamieszkiwało 72 627 osób. Powiat zajmuje obszar 1340,88 km². Średnia gęstość zaludnienia wynosi 54 osoby na km². Miasta: powiatowy Liptowski Mikułasz i Liptovský Hrádok.

</doc>
<doc id="725610" url="https://pl.wikipedia.org/wiki?curid=725610" title="Albert Riera">
Albert Riera

Albert Riera (ur. 15 kwietnia 1982 w Manacor) – były hiszpański piłkarz występujący najczęściej na pozycji lewego pomocnika. Obecnie jest asystentem trenera w Galatasaray SK.
Kariera klubowa.
Albert Riera zawodową karierę rozpoczął w sezonie 2000/2001 w hiszpańskiej Mallorce. W jego barwach zadebiutował 25 lutego 2001 w spotkaniu przeciwko Racingowi Santander. W trakcie pierwszych 2 lat spędzonych w Mallorce Riera był rezerwowym i rzadko kiedy dostawał szanse występów. W sezonie 2002/2003 Hiszpan zyskał uznanie w oczach szkoleniowca Mallorki i zaczął regularnie grywać w podstawowej jedenastce. Razem ze swoim klubem w 2003 piłkarz sięgnął po Puchar Hiszpanii.
Po 3 latach spędzonych w Primera División Riera przeniósł się do Ligue 1, gdzie przez 1,5 sezonu był zawodnikiem Girondins Bordeaux. W barwach tego zespołu zagrał w 10 meczach Pucharu UEFA, w których zdobył 5 bramek. W rozgrywkach tych francuska drużyna dotarła do ćwierćfinału, eliminując po drodze między innymi Dyskobolię Grodzisk Wielkopolski.
W 2005 Riera powrócił na hiszpańskie boiska i został zawodnikiem Espanyolu. Następnie włodarze klubu z Barcelony wypożyczyli swojego zawodnika do Manchesteru City, w barwach którego Hiszpan rozegrał 15 spotkań w Premier League. Po tym czasie piłkarz wrócił na Estadi Olímpic Lluís Companys i od sezonu 2006/2007 znów reprezentował barwy Espanyolu. 16 maja 2007 Riera wystąpił w finale Pucharu UEFA przeciwko Sevilli, które zakończyło się przegraną Espanyolu w rzutach karnych (w regulaminowym czasie gry padł remis 2:2). Riera w spotkaniu tym zdobył jedną z bramek dla swojego zespołu. W sezonie 2007/2008 Espanyol mimo dobrego początku sezonu w końcowej tabeli uplasował się na 12. pozycje, a sam Riera wystąpił w 36 pojedynkach.
30 sierpnia 2008 Riera odszedł do występującego w Premier League Liverpoolu. Zadebiutował 13 września w wygranym 2:1 spotkaniu z Manchesterem United. Dzięki dobrej grze został wybrany do najlepszej jedenastki kolejki. Debiutanckiego gola w barwach "The Reds" strzelił 18 października w wygranym meczu z Wigan Athletic. W sezonie 2008/2009 Riera regularnie dostawał szanse gry i w ligowych rozgrywkach zanotował 28 występów, jednak w kolejnych rozgrywkach stracił miejsce w podstawowym składzie.
23 lipca 2010 Riera podpisał 4–letni kontrakt z greckim Olympiakosem. Kwota transferu wyniosła 3,3 miliona funtów i może wzrosnąć do 4,6 miliona.
3 września 2011 roku skompletował transfer do tureckiego Galatasaray SK. Następnie występował w Watford FC, RCD Mallorca oraz w słoweńskich klubach NK Zavrč i FC Koper.
Kariera reprezentacyjna.
W reprezentacji Hiszpanii Riera zadebiutował 13 października 2007 w wygranym 3:1 meczu eliminacyjnym do Euro 2008 przeciwko Danii, kiedy to w drugiej połowie zmienił Joaquína. Wychowanek Mallorki uderzeniem zza pola karnego prosto w "okienko" bramki strzeżonej przez Thomasa Sørensena ustalił wynik spotkania.
Statystyki.
"stan na 26 lipca 2010"
Sukcesy.
 RCD Mallorca
 RCD Espanyol

</doc>
<doc id="725611" url="https://pl.wikipedia.org/wiki?curid=725611" title="Mr. Bean's Holiday">
Mr. Bean's Holiday



</doc>
<doc id="725614" url="https://pl.wikipedia.org/wiki?curid=725614" title="Renata Pałys">
Renata Pałys

Renata Pałys (ur. 12 października 1956 we Wrocławiu) – polska aktorka teatralna, telewizyjna i filmowa, scenarzystka i reżyserka teatralna. Zyskała popularność jako odtwórczyni roli Heleny Paździoch w sitcomie Polsat "Świat według Kiepskich" (1999–2022).
27 marca 2022, w Międzynarodowy Dzień Teatru, w Centrum Sztuk Performatywnych Piekarnia została uhonorowana przez prezydenta Wrocławia za swoją pracę i osiągnięcia artystyczne i otrzymała Super Diament „za budowanie wesołego oblicza Wrocławia”.
Życiorys.
Wczesne lata.
Urodziła się i dorastała we Wrocławiu jako córka Miry Wilkowskiej i Henryka Wilkowskiego (1933–1996), wrocławskiego artysty plastyka. W 1980 ukończyła studia na Wydziale Lalkarskim filii PWST we Wrocławiu.
Kariera.
W latach 1980–1981 pracowała w Teatrze im. C.K. Norwida w Jeleniej Górze. W 1981 podjęła pracę w Teatrze Współczesnym im. Wiercińskiego we Wrocławiu. W 1982 roku przeniosła się do Wrocławskiego Teatru Pantomimy, gdzie pracowała do 1987, kiedy rozpoczęła pracę na deskach Teatru Kalambur. Tam zaś pracowała przez dwa lata. W latach 1992–1993 była współpracownikiem działu kultury wrocławskiej „Gazety Wyborczej”.
Od 1999 do 2021 wcielała się w postać Heleny Paździochowej w popularnym sitcomie "Świat według Kiepskich". Jest autorką scenariusza 561. odcinka tego serialu oraz współscenarzystką (wraz z Adkiem Drabińskim) odcinków 569, 580 586, i 587.
19 grudnia 2008 była uczestniczką odcinka specjalnego programu "Gdzie jest Kłamczuch?".
Od 2009 prowadzi działalność pedagogiczną w studium aktorskim. W latach 2008–2012 była także menedżerką rockowego zespołu muzycznego All Sounds Allowed.
W 2015 założyła fundację „Wreszcie”.
Życie prywatne.
W 1982 wyszła za mąż za Krzysztofa Pałysa, którego poznała we Wrocławskim Teatrze Pantomimy. Mają syna Krzysztofa (ur. 1983).

</doc>
<doc id="725616" url="https://pl.wikipedia.org/wiki?curid=725616" title="Balonowa">
Balonowa

Osiedle Balonowa, nazwa oficjalna: Retkinia Południe – osiedle w Łodzi, w dzielnicy Polesie, stanowiące część większego osiedla Retkinia.
Administracyjnie osiedle Balonowa wchodzi w skład osiedla Retkinia Zachód-Smulsko.
Na osiedlu zamieszkuje ok. 16.000 – 19.000 ludzi.
Nazwa i historia.
Nazwa osiedla pochodzi od nazwy ulicy (Balonowa), która stanowiła niegdyś główną ulicę w tej części Retkini. Aż do początku lat 70. tereny te były obszarem typowo wiejskim, aczkolwiek włączonym administracyjnie w skład miasta (co nastąpiło po II wojnie światowej). W końcu lat 60. władze miasta wytypowały te tereny jako miejsce budowy nowoczesnego osiedla mieszkaniowego, kilka lat później wysiedlono dawnych mieszkańców, wyburzono zabudowania i w ich miejsce postawiono bloki.
Granice i okolica.
Podosiedle to znajduje się w zachodniej części Retkini.
Osiedle ma kształt prostokąta, a za jego granice przyjmuje się ulice: Armii Krajowej, Wyszyńskiego, Popiełuszki i Maratońska (w czasie budowy osiedla, jak też przez pewien czas w okresie późniejszym ulice te nosiły nazwy, odpowiednio: Dzierżyńskiego, Marchlewskiego, Allende i Maratońska).
Na południe od osiedla Balonowa znajduje się długa polana, częściowo zadrzewiona, stanowiąca miejsce rekreacji i uprawiania sportu. Obszar ten to teren oddzielający domy mieszkalne dzielnicy od biegnącej tamtędy linii kolejowej.
Charakter osiedla.
Osiedle Balonowa składa się, podobnie jak zdecydowana większość Retkini, w głównej mierze z cztero-, dziesięcio- i jedenastopiętrowych bloków z wielkiej płyty, zbudowanych w 2. połowie lat 70., a ponadto kilku podobnych bloków dobudowanych w latach 80. Poza nimi na osiedlu stoi kilka nowych budynków wielorodzinnych, o podwyższonym standardzie, z cegieł i pustaków, zbudowanych w końcu XX w.
W ostatnich latach zdecydowana większość bloków została ocieplona i pomalowana.
Na osiedlu istnieją m.in. Pałac Młodzieży (centrum edukacyjno-rozrywkowe), lodowisko, przedszkola, 2 szkoły podstawowe (nr 19 i 67), gimnazjum, a także kościół pw. Najświętszej Eucharystii, poza tym liczne większe i mniejsze sklepy (w tym oddana do użytku w 2006 r. hala targowa przy ulicy Armii Krajowej) oraz punkty usługowych, apteki, poczta itd.
Na osiedlu znajduje się krańcówka autobusowa „Maratońska”, zaś tuż przy nim, przy ulicy oddzielającej osiedle Balonowa od osiedla Retkinia-Północ także krańcówka tramwajowa „Wyszyńskiego”.
Wybuch gazu na osiedlu w 1983.
W 1983 r. na terenie osiedla miał miejsce wybuch gazu, który zniszczył część bloku nr 214. Wybuch ten wywołał w Polsce falę lęku przed gazem.

</doc>
<doc id="725618" url="https://pl.wikipedia.org/wiki?curid=725618" title="Wolta Czarna">
Wolta Czarna

Wolta Czarna (ang. "Black Volta", fr. "Volta Noire"), znana również jako Mouhoun jest rzeką dającą początek rzece Wolta w zachodniej Afryce, rozpoczyna bieg w zachodniej części Burkina Faso i płynie około 1352 km do Wolty Białej w Ghanie. Na krótkich odcinkach tworzy granicę między Ghaną i Wybrzeżem Kości Słoniowej oraz Ghaną i Burkina Faso.

</doc>
<doc id="725619" url="https://pl.wikipedia.org/wiki?curid=725619" title="Powiat Rużomberk">
Powiat Rużomberk

Powiat Rużomberk (słow. "okres Ružomberok") – słowacka jednostka podziału administracyjnego znajdująca się na obszarze historycznego regionu Liptów w kraju żylińskim. Powiat Rużomberk zamieszkiwany był przez 59 148 obywateli (w roku 2003), zajmuje obszar 647 km². Średnia gęstość zaludnienia wynosi 91,84 osób na km².

</doc>
<doc id="725621" url="https://pl.wikipedia.org/wiki?curid=725621" title="Hufcowa">
Hufcowa

Osiedle Hufcowa, osiedle Botanik – osiedle w Łodzi, na Polesiu, stanowiące część większego osiedla Retkinia. 
Administracyjnie osiedle Hufcowa wchodzi w skład osiedla Karolew-Retkinia Wschód.
Ludność.
Na osiedlu zamieszkuje około 10 tys. osób. W 2002 r. 10 054 osoby mieszkały w blokach administrowanych przez Retkińską Spółdzielnię Mieszkaniową „Botanik” (spośród nich 4599 osób to członkowie tej spółdzielni; stan na 31 grudnia 2002 r.). Od tego czasu liczba mieszkańców osiedla (podobnie jak całej Łodzi), nieco spadła. Oprócz osób zamieszkujących w budynkach wielorodzinnych kilkadziesiąt osób żyje w jednorodzinnych domach pozostałych z czasów, kiedy obszar obecnego osiedla stanowił podłódzką wieś.
Nazwa.
Nazwa osiedla pochodzi od nazwy znajdującej się na tym terenie ulicy Hufcowej. Alternatywna nazwa osiedla – Botanik pochodzi od nazwy spółdzielni mieszkaniowej zarządzającej budynkami wielorodzinnymi na tym podosiedlu (Retkińska Spółdzielnia Mieszkaniowa Botanik), której nazwa z kolei nawiązuje do znajdującego się w pobliżu łódzkiego Ogrodu Botanicznego.
Historia.
Aż do początku lat 70. tereny te były obszarem raczej wiejskim (jedynie wzdłuż ulicy Retkińskiej istniała podmiejska zabudowa), aczkolwiek włączonym administracyjnie w skład miasta (co nastąpiło po II wojnie światowej). W końcu lat 60. władze miasta wytypowały te tereny jako miejsce budowy nowoczesnego osiedla mieszkaniowego, kilka lat później wysiedlono większość dawnych mieszkańców, wyburzono zabudowania (pozostawiając tylko położone przy ulicy Retkińskiej nowsze domu z lat 50. i 60.), a w ich miejsce postawiono bloki.
Granice i okolica.
Podosiedle to znajduje się w północnej części Retkini.
Osiedle ma kształt pięciokąta, a za jego granice przyjmuje się ulice: Armii Krajowej, Kusocińskiego, Retkińska i Wyszyńskiego (w czasie budowy osiedla, jak też przez pewien czas w okresie późniejszym (do 1990 roku ulice te nosiły nazwy, odpowiednio: Dzierżyńskiego, Kusocińskiego, Retkińska i Marchlewskiego).
Na północ od osiedla Hufcowa znajduje się Ogród Botaniczny im. Jakuba Mowszowicza oraz obszary dawnych pól. 
Charakter osiedla.
Osiedle Hufcowa składa się, podobnie jak zdecydowana większość Retkini, w głównej mierze z cztero-, dziesięcio- i jedenastopiętrowych bloków z wielkiej płyty, zbudowanych w 2. połowie lat 70., a ponadto kilku podobnych bloków dobudowanych w latach 80. Poza nimi na osiedlu stoi kilka nowych budynków wielorodzinnych, o podwyższonym standardzie, z cegieł i pustaków, zbudowanych w końcu XX w.
W ostatnich latach zdecydowana większość bloków została ocieplona i pomalowana.
Na osiedlu istnieją m.in. przedszkole, szkoła podstawowa, stacja benzynowa, liczne większe i mniejsze sklepy oraz punkty usługowe, apteki, puby, restauracja McDonald’s itd.
Przy osiedlu biegną trasy kilku linii autobusowych i tramwajowych.
W sąsiedztwie osiedla przebiegają również linie autobusowe: 69A/69B, 86A/86B, zgierska 6 oraz nocna N7A/N7B.

</doc>
<doc id="725622" url="https://pl.wikipedia.org/wiki?curid=725622" title="Piaski (Łódź)">
Piaski (Łódź)

Osiedle Piaski – osiedle w Łodzi stanowiące część większego osiedla Retkinia.
Administracyjnie osiedle Piaski wchodzi w skład osiedla Karolew-Retkinia Wschód.
Na osiedlu mieszka ok. 12-18 tys. ludzi.
Nazwa i historia.
Nazwa osiedla pochodzi z czasów, sprzed włączenia tych terenów do Łodzi. Mianem "Piaski" określano część wsi Retkinia. Na obszarze tym znajdował się, istniejący do dziś, cmentarz parafialny (obecnie praktycznie nieużywany z powodu zapełnienia). Do początku lat 70. tereny te były obszarem podmiejsko-wiejskim, aczkolwiek włączonym administracyjnie w skład miasta (co nastąpiło po II wojnie światowej). W końcu lat 60. władze Łodzi wytypowały ten rejon miasta jako miejsce budowy nowoczesnego osiedla mieszkaniowego. Kilka lat później wysiedlono większość dawnych mieszkańców, wyburzono niemal wszystkie zabudowania i w ich miejsce postawiono bloki.
Granice i okolica.
Podosiedle to znajduje się we wschodniej części Retkini.
Osiedle ma kształt nieregularny, a za jego granice przyjmuje się ulice: Władysława Bandurskiego, Stefana Wyszyńskiego (dawniej Thälmanna), Retkińską i Janusza Kusocińskiego. Na północ od osiedla znajdują się ogródki działkowe „Karolew”. Od wschodu położone jest osiedle Karolew. Z pozostałych stron osiedle otaczają inne podosiedla Retkini (z południa osiedle Zagrodniki, a z zachodu osiedle Hufcowa).
Charakter osiedla.
Osiedle Piaski składa się, podobnie jak zdecydowana większość Retkini, w głównej mierze z cztero-, dziesięcio- i jedenastopiętrowych bloków z wielkiej płyty, zbudowanych w 2. połowie lat 70., a ponadto kilku podobnych bloków dobudowanych w latach 80. Poza nimi na osiedlu stoją trzy nowsze budynki wielorodzinne – jeden zbudowany w końcu lat 90. XX wieku, dwa w drugiej dekadzie XXI wieku. Zachowało się także trochę domów z czasów sprzed budowy osiedla, zwłaszcza w rejonie ulic: Kusocińskiego i Retkińskiej.
Handel.
Na osiedlu Piaski znajduje się Centrum Handlowe „Piaski”, w którym jest między innymi sklep „Mila”. Ponadto usytuowany jest tam sklep „Biedronka” i wiele małych sklepów osiedlowych.
Na sąsiednim osiedlu „Karolew” znajduje się hipermarket „Carrefour” 
Edukacja.
Na terenie osiedla znajdują się trzy publiczne obiekty edukacyjne i jeden społeczny
Komunikacja.
Przy osiedlu znajdują się trasy kilku linii tramwajowych: 10A, 10B, 12, 14 (kursuje w weekendy i święta) oraz 18 (kursuje w dni robocze) i autobusowych (55, 76, 80, 86A, 86B, 99, N2).

</doc>
<doc id="725624" url="https://pl.wikipedia.org/wiki?curid=725624" title="Rezerwat przyrody Długosz Królewski w Łęczynie">
Rezerwat przyrody Długosz Królewski w Łęczynie

Rezerwat przyrody Długosz Królewski w Łęczynie – florystyczny rezerwat przyrody na obszarze torfowiskowym Puszczy Wierzchucińskiej. Znajduje się w gminie Gniewino, w powiecie wejherowskim, w województwie pomorskim, na gruntach leśnych zarządzanych przez Nadleśnictwo Strzebielino.
Został utworzony zarządzeniem Ministra Leśnictwa i Przemysłu Drzewnego z dnia 21 lipca 1977 (). Według aktu powołującego zajmuje powierzchnię 2,00 ha (według danych z nadleśnictwa – 1,41 ha). Ochronie rezerwatu podlegają stanowiska paproci długosza królewskiego. Najbliższe miejscowości to Łęczyn Dolny, Wysokie.
Oprócz objętego ochroną ścisłą długosza królewskiego występują tu także chronione częściowo: widłak jałowcowaty, widłak goździsty oraz bagno zwyczajne.
Rezerwat nie ma aktualnego planu ochrony, posiada natomiast obowiązujące zadania ochronne, na podstawie których jego obszar objęty jest ochroną czynną.
Rezerwat jest udostępniony do zwiedzania – można go zwiedzać spacerując po ścieżkach, które wyznacza ogrodzenie.

</doc>
<doc id="725626" url="https://pl.wikipedia.org/wiki?curid=725626" title="Thomas Brdaric">
Thomas Brdaric



</doc>
<doc id="725629" url="https://pl.wikipedia.org/wiki?curid=725629" title="Wolta Czerwona">
Wolta Czerwona

Wolta Czerwona (ang. "Red Volta", fr. "Volta Rouge") znana również jako Nazinon jest rzeką w Burkina Faso, rozpoczyna bieg niedaleko Wagadugu i płynie około 320 km łącząc się z Woltą Białą na terytorium Ghany.

</doc>
<doc id="725631" url="https://pl.wikipedia.org/wiki?curid=725631" title="Paul Oakenfold">
Paul Oakenfold

Paul Mark Oakenfold (ur. 30 sierpnia 1963 w Londynie) – brytyjski DJ i producent muzyczny. Z wykształcenia jest kucharzem. Uznawany za ikonę muzyki klubowej, jako jeden z pierwszych spopularyzował ten typ muzyki. Mimo ukończenia 50 lat – po ponad 30 latach kariery nadal jest aktywnym producentem i didżejem. Oakenfold uznawany jest za jednego z najdroższych DJ-ów świata (średnio 25 000 funtów za występ).
Uważany za legendę muzyki klubowej; uznawany jest za jedną z pierwszych osób, które zaczęły propagować house na wyspach brytyjskich.
Życiorys.
Paul Oakenfold zaczął tworzyć muzykę w połowie lat 80. W 1989 roku Oakenfold i Steve Osborne podjęli się produkcji płyty formacji The Happy Mondays pt. "Pills'N'Thrills And Bellyaches". Wydany w 1990 roku krążek przyniósł producentom nagrodę Brit. Oakenfold udowodnił, że możliwe jest łączenie rockowych gitar z tanecznymi podkładami.
W roku 1993 razem ze Steve'em Osborne'em i wokalistką Dominique Atkins założył zespół Grace, pionierski pod względem łączenia muzyki trance z partiami wokalnymi. Ich wielki przebój "Not Over Yet" dotarł do 6. miejsca brytyjskiej Top 40 i na szczyt Hot Dance Club Play w USA. Stał się także chętnie remiksowany i wielokrotnie nagrywany w nowych wersjach, przez innych wykonawców (np. zespół Klaxons w roku 2007 jako "It's Not Over Yet").
Nagrania Paula Oakenfolda chętnie wykorzystują producenci filmów i seriali. W 2001 roku muzyk napisał oryginalną ścieżkę dźwiękową do amerykańskiego filmu akcji w reżyserii Dominica Seny "Kod dostępu" ("Swordfish"). Natomiast jego utwór "Dread Rock" znalazł się na ścieżce dźwiękowej filmu "Matrix: Reaktywacja" (2003).
Oakenfold jest autorem wielu remiksów takich zespołów i artystów jak U2, The Cure, Depeche Mode czy Madonna. W 1990 roku założył własną wytwórnię Perfecto Records. Pierwszy solowy album wydał dopiero w 2002 roku. Do nagrania płyty "Bunkka" zaprosił takich artystów jak Perry Farrell z formacji Jane’s Addiction, Shifty Shellshock z Crazy Town, Ice Cube, Tricky, czy Nelly Furtado. Drugi studyjny album Oakenfolda, "A Lively Mind", ukazał się w roku 2006. Promował go przebojowy singel "Faster Kill Pussycat", nagrany przy współudziale amerykańskiej aktorki Brittany Murphy.
Został wybrany "najpopularniejszym DJ-em świata" według "DJ Magazine" w latach 1998 i 1999, a w latach 1997 i 2000 był w tym prestiżowym notowaniu drugi.
W Polsce Paul Oakenfold wystąpił 7 czerwca 2003 roku w Atrium budynku Focus w Warszawie w ramach finału konkursu Heineken Music Thirst. 7 grudnia 2007 roku wystąpił w klubie "W-Z Wrocław" we Wrocławiu. W 2009 roku został gościem specjalnym koncertu Madonny w Warszawie. 6 czerwca 2012 wystąpił na festiwalu "Planeta Born to Party" w Poznaniu, natomiast 1 sierpnia tego samego roku ponownie zagrał w Warszawie w ramach dziewiątej trasy koncertowej Madonny – "MDNA Tour", promującej dwunasty album studyjny piosenkarki, zatytułowany "MDNA".
Muzyk prowadzi swoją własną audycję radiową "Planet Perfecto Show", emitowaną w internetowym radiu Digitally Imported. 16 stycznia 2012 ukazała się pierwsza kompilacja z serii „We Are Planet Perfecto” pt. "We Are Planet Perfecto Vol. 1" z utworami emitowanymi w tej audycji. 10 sierpnia 2012 roku została wydana druga kompilacja "We Are Planet Perfecto Vol. 2", poświęcona amerykańskiej muzyce klubowej.
W listopadzie tego samego roku napisał dwie piosenki "Woman's World" i "Collide" dla amerykańskiej piosenkarki Cher.
9 sierpnia 2013 roku miała miejsce premiera trzeciej kompilacji "We Are Planet Perfecto, Vol. 3 – Vegas to Ibiza". W tym samym roku artysta zrealizował utwór "Venus (Ibiza Edition)" dla amerykańskiej raperki Azealii Banks.
20 czerwca 2014 roku ukazał się trzeci album studyjny artysty, zatytułowany "Trance Mission", zawierający zupełnie nowe aranżacje najsłynniejszych utworów elektronicznej muzyki tanecznej. 24 października tego samego roku wydany został czwarty album kompilacyjny "We Are Planet Perfecto Volume 4".
20 marca 2015 roku na rynku muzycznym ukazało się wydawnictwo "25 Years of Perfecto Records", stanowiące podsumowanie 25-letniej działalności wytwórni Perfecto Records. 9 października tego samego roku została wydana piąta kompilacja z serii „We Are Planet Perfecto” pt. "We Are Planet Perfecto Volume 5 – Back to My House".
Dyskografia.
Kompozycje.
Filmy
Gry
Życie prywatne.
Prywatnie Paul Oakenfold był mężem aktorki Angeli Costy. Para była związana przez 11 lat, z czego przez cztery ostatnie jako małżeństwo.

</doc>
<doc id="725634" url="https://pl.wikipedia.org/wiki?curid=725634" title="Ekdyzon">
Ekdyzon

Ekdyzon ("ekdyson", "ekdysteroi", "hormon linienia") – steroidowy hormon, produkowany przez larwy i poczwarki stawonogów (zooekdyson) oraz syntetyzowany przez wiele roślin (fitoekdyson).
Zooekdysony są wydzielane przez gruczoły protorakalne (przedtułowiowe) owadów, narząd Y skorupiaków lub rzadziej przez jajniki. Gruczoły protorakalne wydzielają α-ekdyzon, który w wyniku przemian w ciele tłuszczowym zostaje przetworzony w β-ekdyzon, powodujący wydzielanie płynu linienia przez komórki naskórka.
Rośliny wytwarzają ekdysony w obronie przed atakami szkodników. Fitoekdysony mają zdolność zmieniania metabolizmu, wzrostu i rozwoju owadów. Wykazują większą aktywność biologiczną niż zooekdysony. Są od nich bardziej trwałe.
Odkryty w 1954 przez Adolfa Butenandta.

</doc>
<doc id="725639" url="https://pl.wikipedia.org/wiki?curid=725639" title="Ekdyson">
Ekdyson



</doc>
<doc id="725640" url="https://pl.wikipedia.org/wiki?curid=725640" title="Saute">
Saute



</doc>
<doc id="725641" url="https://pl.wikipedia.org/wiki?curid=725641" title="Hormon linienia">
Hormon linienia



</doc>
<doc id="725642" url="https://pl.wikipedia.org/wiki?curid=725642" title="M19 (mina)">
M19 (mina)

M19 – amerykańska przeciwgąsienicowa mina przeciwpancerna. Mina mogła być ustawiana ręcznie lub mechanicznie (przy pomocy ustawiacza M57 ATMDS).

</doc>
<doc id="725645" url="https://pl.wikipedia.org/wiki?curid=725645" title="Propellerheads">
Propellerheads

Propellerheads - brytyjska grupa muzyczna tworząca big beat, założona przez dwóch producentów muzyki elektronicznej, Willa White'a i Alexa Gifforda. 
Nazwa "Propellerheads" jest slangowym określeniem komputerowego nerda. Gdy White i Gifford usłyszeli to słowo podczas rozmowy z przyjacielem, stwierdzili że jest to idealna nazwa dla nowego zespołu.

</doc>
<doc id="725651" url="https://pl.wikipedia.org/wiki?curid=725651" title="Testowanie oprogramowania">
Testowanie oprogramowania

Testowanie oprogramowania – proces związany z wytwarzaniem oprogramowania. Jest to część procesów zarządzania jakością oprogramowania. Testowanie ma na celu weryfikację oraz walidację oprogramowania. Weryfikacja oprogramowania pozwala skontrolować, czy wytwarzane oprogramowanie jest zgodne ze specyfikacją. Walidacja sprawdza, czy oprogramowanie jest zgodne z oczekiwaniami użytkownika. Testowanie oprogramowania może być wdrożone w dowolnym momencie wytwarzania oprogramowania (w zależności od stosowanej metody). W podejściu kaskadowym zgodnym z modelem V wysiłek zespołu testerskiego zaczyna się wraz z definicją wymagań i jest kontynuowany po zaimplementowaniu zdefiniowanych wymagań. Nowsze metody wytwarzania oprogramowania (np. metody zwinne) rozkładają wysiłek testerski równomiernie na poszczególne iteracje i skupiają się na testach jednostkowych oraz automatyzacji weryfikacji wykonywanych przez członków zespołu.
Historia.
 zaproponował odróżnienie debugowania od testowania w publikacji z 1979 r., chociaż jego uwaga była poświęcona testom na złamanie – „A successful test case is one that detects an as-yet undiscovered error”, czyli „udany przypadek testowy to taki, który odkrywa dotąd nieznany błąd”. Zilustrował chęć społeczności inżynierów oprogramowania do oddzielenia podstawowych działań rozwojowych, takich jak debugowanie, od weryfikacji.
Informacje ogólne.
Testowanie nie jest w stanie wykryć wszystkich defektów oprogramowania, jednak może dostarczyć informacji o jego zgodności z wymaganiami klienta, czy też z jego oczekiwaniami. Trzeba pamiętać, że testowanie nie sprawdza oprogramowania pod kątem wszelkich możliwych warunków początkowych, lecz jedynie w wyselekcjonowanych warunkach. Testowanie może we wczesnych fazach projektu wykryć defekty nie tylko oprogramowania, ale i specyfikacji wymagań czy projektu. Wczesne wykrycie defektu jest ważne z ekonomicznego punktu widzenia, ponieważ gwarantuje niższe koszty jego naprawy. Defekty oprogramowania nie wynikają jedynie z błędów kodowania. Duża część defektów jest wynikiem błędów popełnionych podczas definicji wymagań. Testowanie oprogramowania sprowadza się również do analizy statycznej i testowania wymagań. Spora część defektów jest spowodowana niejednoznacznymi wymaganiami i skutkuje nieprawidłowym wskazaniem obecności defektu tak jak w tablicy pomyłek. W sytuacji gdy wymagania są niejasne to ciężko jest określić poprawne zachowanie systemu. W skrajnych przypadkach taki defekt może być celowo nienaprawiany lub odłożony do naprawy w kolejnej iteracji.
Podział testów.
Testy można podzielić na kilka sposobów:
Częstym błędem jest stawianie znaku równości między testami funkcjonalnymi, a testami czarnej skrzynki. Testy funkcjonalne mogą wymagać umiejętności czytania kodu źródłowego, czego nie wymaga się przy testach interfejsów zewnętrznych.
Dodatkowo można wyróżnić testy wykonane w określonym celu:
Poziomy testowania.
Testy dzieli się na pięć poziomów:
Standardy w testowaniu.
W testowaniu zdefiniowano kilka standardów, ale żaden z nich nie odgrywa poważniejszej roli w formalizowaniu testowania, ani nie został powszechnie przyjęty za obowiązujący. Przykładowe standardy w testowaniu:

</doc>
<doc id="725652" url="https://pl.wikipedia.org/wiki?curid=725652" title="Puszcza Wierzchucińska">
Puszcza Wierzchucińska

Puszcza Wierzchucińska (kaszub. "Wierzchùcënsczé Lasë") – kompleks leśny w województwie pomorskim, graniczący na północnym zachodzie z Lasami Lęborskimi, na południu z pradoliną Łeby i na wschodzie z pradoliną Redy. Na obszarze puszczy wyodrębniono rezerwat przyrody Długosz Królewski w Łęczynie. Na północno-zachodnim krańcu puszczy znajduje się trudno dostępne jezioro Czarne. W Puszczy Wierzchucińskiej znajduje się również szereg wzniesień z najwyższym wzniesieniem Wysoczyzny Żarnowieckiej, Górą Wysoką.

</doc>
<doc id="725657" url="https://pl.wikipedia.org/wiki?curid=725657" title="Orlando Urbano">
Orlando Urbano

Orlando Urbani (ur. 9 czerwca 1984 roku w Ceserta) - włoski piłkarz.
Pierwsze kroki jako piłkarz stawiał w Primaverze Juventusu. Po 56. edycji turnieju młodych zawodników we włoskim Viareggio, gdzie piłkarze Starej Damy po raz drugi z rzędu zdobyli to trofeum, Urbani został wypożyczony do zespołu Serie C1 Reggiany. Tam w pierwszej rundzie wystąpił siedmiu spotkaniach, po czym drugą spędził w klubie AC Pavia (również z Serie C1), gdzie zanotował o sześć występów więcej w porównaniu do poprzedniego klubu. Po sezonie trafił do Sassari Torres, jednak tego czasu nie może zaliczyć do udanych. Wystąpił w zaledwie jednym spotkaniu, po czym na drugą część sezonu został wypożyczony do Catanzaro, drugoligowego zespołu w którego barwach zaprezentował się 13 razy. Najbliższy sezon rozpocznie tam, gdzie stawiał pierwsze piłkarskie kroki, ale tym razem jest włączony do pierwszej kadry zespołu Juventusu. W przedsezonowych spotkaniach zaprezentował się dwukrotnie, raz w wygranym 5:0 spotkaniu w Vinovo z Giaveno, przeciwko któremu zdobył gola. Natomiast drugi raz miało to miejsce w sparingu z Romą. Obecnie zawodnik szwajcarskiego klubu FC Lugano.

</doc>
<doc id="725660" url="https://pl.wikipedia.org/wiki?curid=725660" title="Yomei">
Yomei



</doc>
<doc id="725664" url="https://pl.wikipedia.org/wiki?curid=725664" title="Bank of America Center">
Bank of America Center

Bank of America Center to:

</doc>
<doc id="725666" url="https://pl.wikipedia.org/wiki?curid=725666" title="Orlando Urbani">
Orlando Urbani



</doc>
<doc id="725671" url="https://pl.wikipedia.org/wiki?curid=725671" title="M21 (mina)">
M21 (mina)

M21 – amerykańska przeciwdenna mina przeciwpancerna.

</doc>
<doc id="725673" url="https://pl.wikipedia.org/wiki?curid=725673" title="Wolta (jezioro)">
Wolta (jezioro)

Wolta jest jednym z największych sztucznych zbiorników na świecie. Położone w Ghanie na powierzchni prawie 8502 km². Najbardziej wysunięty na północ punkt leży w okolicach miasta Yapei, najbardziej na południe koło zapory Akosombo, 520 km w dół rzeki.
Zapora spiętrza wody rzek Białej Wolty i Czarnej Wolty, które dawniej zbiegały się, tworząc rzekę Wolta, obecnie mierzoną od zapory do Oceanu Atlantyckiego.
Zbiornik Wolta został utworzony w roku 1965 po zbudowaniu zapory Akosombo. Z powodu ukształtowania zbiornika, 78 tysięcy ludzi zostało przesiedlonych do nowych okręgów, wraz z 200 tys. zwierząt domowych. Na tamie zbudowano elektrownię wodną produkującą elektryczność dla wielu państw.
Na zachodnim brzegu zbiornika położony jest park narodowy Digya.
9 kwietnia 2006 na jeziorze zatonął statek pasażerski ze 120 osobami na pokładzie.

</doc>
<doc id="725674" url="https://pl.wikipedia.org/wiki?curid=725674" title="Dzieci z Bullerbyn">
Dzieci z Bullerbyn

„Dzieci z Bullerbyn” (szw. "Alla vi barn i Bullerbyn") – książka dla dzieci napisana przez szwedzką pisarkę Astrid Lindgren w 1947 roku. Następne książki z tej serii to „Więcej o dzieciach z Bullerbyn” (szw. "Mer om oss barn i Bullerbyn", 1949) i „Wesoło jest w Bullerbyn” (szw. "Bara roligt i Bullerbyn", 1952). Polskie wydanie w przekładzie Ireny Szuch-Wyszomirskiej (pierwsze w 1957) zawiera wszystkie te trzy tytuły w jednym tomie.
W książce dziewczynka o imieniu Lisa opowiada o przygodach swoich i innych dzieci z osady (liczącej trzy zagrody) Bullerbyn w ciągu trzech kolejnych lat.
Pierwowzorem Bullerbyn jest osada Sevedstorp, gdzie rodzice przyszłej pisarki przeprowadzili się krótko po jej narodzinach i gdzie spędziła dzieciństwo. Jeszcze dziś można tam oglądać trzy położone obok siebie domy (zagrody), gdzie rozgrywała się akcja powieści. Osada Sevedstorp znajduje się niedaleko miasteczka Vimmerby, w którym urodziła się Astrid Lindgren w roku 1907. Ponieważ narratorką powieści jest Lisa Erikson, więc można uznać, że jej pierwowzorem była sama autorka, która też nosiła rodowe nazwisko Ericsson. Co ciekawe, ojca Lisy, stolarza (którego pierwowzorem był ojciec pisarki Samuel August Ericsson) można uznać za dorosłego „Emila”, bohatera powieści "Emil ze Smalandii", również wzorowanego na jej ojcu. Natomiast postać Lassego, zainspirował brat pisarki Gunnar Ericsson, późniejszy artysta, satyryk i polityk.
„Dzieci z Bullerbyn” są w Polsce lekturą szkolną.
Uzupełnieniem fabuły są trzy książki z ilustracjami „Boże Narodzenie w Bullerbyn” (szw. "Jul i Bullerbyn", 1963), „Wiosna w Bullerbyn” (szw. "Vår i Bullerbyn", 1965) i „Dzień Dziecka w Bullerbyn” (szw. "Barnens dag i Bullerbyn", 1966).
Szwedzki reżyser Lasse Hallström zrealizował w oparciu o serię książek o dzieciach z Bullerbyn filmy „Dzieci z Bullerbyn” (oryg. "Alla vi barn i Bullerbyn", 1986) i „” (oryg. "Mer om oss barn i Bullerbyn", 1987).
W Polsce przedstawienia na podstawie książki pokazały Teatr Dramatyczny im. Jana Kochanowskiego w Opolu (2012) i Teatr Polski we Wrocławiu (2013), a w 2017 Teatr Miejski w Gliwicach.

</doc>
<doc id="725679" url="https://pl.wikipedia.org/wiki?curid=725679" title="Chelsea Tower">
Chelsea Tower

Chelsea Tower to:

</doc>
<doc id="725680" url="https://pl.wikipedia.org/wiki?curid=725680" title="PP-Mi-ŠR">
PP-Mi-ŠR



</doc>
<doc id="725682" url="https://pl.wikipedia.org/wiki?curid=725682" title="The Italian Job">
The Italian Job



</doc>
<doc id="725687" url="https://pl.wikipedia.org/wiki?curid=725687" title="Dejan Savićević">
Dejan Savićević

Dejan Savićević (ur. 15 września 1966 w Titogradzie) – czarnogórski piłkarz i trener piłkarski. W trakcie kariery piłkarskiej grał na pozycji ofensywnego pomocnika. Mierzył 182 cm wzrostu i ważył 78 kg. Nosił przydomek „Il Genio”.
Kariera klubowa.
Początki w Titogradzie.
Savićević urodził się w Titogradzie (obecnie Podgorica), jako syn Vladimira Savićevicia i Vojislavy Đurović. Jego pierwszym klubem był szkolący juniorów OFK Titograd. Mając niespełna 16 lat trafił do Budućnosti Titograd. W pierwszej lidze Jugosławii zadebiutował w 1983 roku, a jego klub utrzymał się w lidze zajmując 14. pozycję. W kolejnym sezonie (1983/1984) sytuacja klubu była podobna. Budućnost ponownie walczyła o utrzymanie, a Savićević grywał już więcej, ale wciąż był jeszcze zbyt młodym zawodnikiem, by przedrzeć się do pierwszej jedenastki. Zdołał zdobyć jednak swojego premierowego gola w lidze, a łącznie rozegrał 7 meczów. Sezon 1984/1985 był już jednak dużo bardziej udany. 18-letni wówczas Savićević był jednym z odkryć ligi, wywalczył miejsce na środku pomocy klubu z Titogradu i zdołał zdobyć 6 bramek w lidze (rozegrał 29 meczów). Klub jednak rok w rok walczył o utrzymanie i nie odnosił przez to większych sukcesów. Status gwiazdy Budućnosti Dejan Savićević potwierdził w sezonie 1985/1986, gdy stał się z 10 bramkami najlepszym strzelcem klubu. Także w dwóch kolejnych sezonach Dejan Savićević popisywał się skutecznością. Dorobek bramkowy w sezonie 1986/87 to 9 bramek, zaś 1987/1988 to 10. Opuszczając zespół Budućnosti miał na koncie 130 rozegranych meczów i 36 bramek.
Crvena zvezda Belgrad.
Latem 1988 Savićeviciem interesowały się już wówczas wszystkie kluby z czołówki ekstraklasy jugosłowiańskiej z belgradzkimi Crveną zvezdą, Partizanem, a także Hajdukiem Split, Dinamem Zagrzeb i Vojvodiną Nowy Sad na czele. Dejan Savićević miał trudności w wyborze właściwej oferty i ostatecznie wybrał Crveną zvezdę. Jednak stracił cały sezon 1988/89, gdyż był zmuszony odbyć służbę wojskową w jugosłowiańskiej armii. Latem 1989 powrócił do piłki nożnej i z miejsca stał się podstawowym graczem „Czerwonej Gwiazdy”. Był czołową postacią klubu, który wywalczył dublet na jugosłowiańskich boiskach – mistrzostwo oraz Puchar Jugosławii. Savićević rozegrał wówczas 29 meczów zdobywając 10 goli.
Przełom w karierze Savićevicia nastąpił jednak rok później. Drużyna prowadzona przez trenera Ljupko Petrovicia robiła furorę w Pucharze Mistrzów. W pierwszej rundzie z kwitkiem odprawiła szwajcarski Grasshoppers Zurych, w drugiej stała się pogromcą szkockiego Rangers F.C. W ćwierćfinale Crvena zvezda w pierwszym meczu pokonała 3:0 mistrza NRD Dynamo Drezno. W rewanżu w Dreźnie prowadziła 2:1, jednak na skutek zamieszek na trybunach mecz został przerwany w 78. minucie i ostatecznie zweryfikowany jako walkower 3:0 dla Jugosłowian. Także w półfinale Savićević ze swoim klubem grał wspaniale. Pokonali oni na wyjeździe Bayern Monachium 2:1, a w rewanżu zremisowali 2:2 i to właśnie piłkarze belgradzkiego klubu awansowali do finału. 29 maja 1991 na Stadio San Nicola w Bari w meczu z Olympique Marsylia przez 90 minut utrzymywał się rezultat 0:0 (Dejan Savićević w 84 minucie został zmieniony przez Vladę Stošicia) i podobnie było w dogrywce. O wyniku meczu zadecydowały rzuty karne, w których „Czerwona Gwiazda” wygrała 5:3 i stała się pierwszym jugosłowiańskim klubem, który zdobył to trofeum. Na boiskach Jugosławii Crvena zvezda także nie miała sobie równych i po raz drugi z rzędu została mistrzem kraju. W swoim drugim mistrzowskim sezonie Savićević rozegrał 25 ligowych meczów i zdobył 8 goli. Podsumowaniem udanego roku 1991 było to, że Dejan Savićević jako lider swojego zespołu został uhonorowany przez czasopismo France Football drugim miejscem w plebiscycie na Najlepszego Piłkarza Europy („Złotą Piłkę” dostał wówczas Jean-Pierre Papin grający w pokonanej przez Crveną zvezdę Olympique Marsylia). 8 grudnia 1991 Dejan Savićević zdobył z belgradzkim klubem kolejne trofeum, jakim był Puchar Interkontynentalny. W meczu tym Jugosłowianie wygrali z chilijskim CSD Colo-Colo 3:0. Savićević zagrał w tamtym spotkaniu 90 minut.
W „Czerwonej Gwieździe” Savićević grał jeszcze przez jeden sezon, w którym to po raz trzeci z rzędu klub o biało-czerwonych barwach wywalczył tytuł mistrza kraju oraz drugi raz w karierze tamtejszy puchar. W sezonie 1991/1992 rozegrał 22 mecze w lidze i strzelił 5 bramek.
AC Milan.
Latem 1992 zainteresowanie Dejanem Savićeviciem w Europie było ogromne. Do Belgradu wpływały nowe oferty, aż ostatecznie Savićević wybrał tą z Mediolanu podpisując kontrakt z tamtejszym A.C. Milan. Warto dodać, że Milan interesował się Savićeviciem jeszcze w sezonie 1989/90, gdy Milan wygrał w karnych ze Crveną zvezdą mecz w Pucharze Europy. Jego pierwszy sezon w barwach rosso-nerich nie był udany. Crvena zvezda nie otrzymała żadnych pieniędzy za Dejana Savićevicia, gdyż ONZ nałożyła sankcje na Jugosławię i wszystkie kwoty, które jugosłowiańskie kluby otrzymały na początku lat 90. za swoich piłkarzy, zostały zamrożone. Początkowo Dejan Savićević miał problemy z aklimatyzacją we Włoszech, toteż w całym sezonie rozegrał 10 meczów, zdobywając 4 bramki i w pewnym stopniu przyczynił się do wywalczenia przez mediolański klub tytułu mistrza Włoch. W następnym sezonie Savićević stał się już podstawowym zawodnikiem Milanu. Dejan Savićević błysnął zwłaszcza w Pucharze Europy, w którym Milan najpierw wygrał rozgrywki grupowe, a potem w półfinale pokonał 3:0 AS Monaco. 18 maja 1994 na Stadionie Olimpijskim w Atenach rosso-neri podejmowali Barcelonę. Mecz ten przeszedł do historii, Milan wygrał aż 4:0, a Savićević rozegrał jedno z najlepszych spotkań w swojej karierze. W 47. minucie spotkania zdobył bramkę na 3:0, kiedy to strzałem spod linii autowej przelobował Andoniego Zubizarretę. Był to jego drugi w karierze zdobyty Puchar Europy. Po tym spotkaniu prezes Milanu, Silvio Berlusconi, ochrzcił Dejana Savićevicia przezwiskiem „Il Genio” (Geniusz). Na dokładkę Milan wywalczył także mistrzostwo Serie A, w której Dejan Savićević rozegrał 20 meczów i nie zdobył bramki.
W sezonie 1994/1995 Milan w Serie A grał słabiej niż w poprzednim sezonie. Zajął dopiero 4. miejsce w lidze, Dejan Savićević nie rozegrał dużej liczby meczów, gdyż w drugiej części sezonu pauzował kilka kolejek z powodu kontuzji. Ogółem w całym sezonie zdobył 9 bramek w 19 meczach. Dużo lepiej mediolańczycy spisywali się w europejskich pucharach. Sezon zaczęli od zdobycia Superpucharu Europy, w którym pokonali Arsenal F.C. Także w Lidze Mistrzów szło im dobrze. Savićević powiódł swoich kolegów do trzeciego kolejnego finału tych rozgrywek. Jednak 24 maja 1995 w finale w Wiedniu Savićević nie zagrał z powodu kontuzji i jak się później okazało, było to poważne osłabienie Milanu, który przegrał z Ajaksem Amsterdam 0:1 po golu Patricka Kluiverta w 85. minucie spotkania.
W sezonie 1995/96 Savićević po raz trzeci w karierze sięgnął z Milanem po scudetto. Rozergał wtedy 23 mecze i strzelił 6 bramek dla swojej drużyny. Z Pucharu UEFA mediolańczycy odpadli jednak w ćwierćfinale po dwumeczu z Girondins Bordeaux. Kolejne sezony to już jednak coraz gorsza gra zarówno Savićevicia i jego kolegów. Sezon 1996/97 Milan grał słabo i niemalże do końca sezonu bronił się przed spadkiem. Ostatecznie czerwono-czarni zajęli 11. miejsce z 6 punktami przewagi nad piętnastym w tabeli Cagliari Calcio, które spadło do Serie B. Dejan Savićević znów przez jakiś czas leczył kontuzję i w sezonie pojawił się na boisku 17-krotnie zdobywając 1 bramkę. W sezonie 1997/1998 Dejan Savićević stracił miejsce w składzie i sporadycznie pojawiał się na boisku – zagrał tylko w 8 ligowych meczach, co nieznacznie pomogło Milanowi w zajęciu 10. miejsca, co potwierdziło dwuletni kryzys tego klubu. Po sezonie Savićević zakończył swoją 6-letnią przygodę z Serie A i postanowił nie przedłużać kontraktu z Milanem.
Końcowe lata kariery piłkarskiej.
Od czerwca do stycznia 1999 Savićević pozostawał bez przynależności klubowej i wówczas zdecydował się wrócić do Crvenej zvezdy. Powrót do Belgradu okazał się jednak niewypałem i Savićević rozegrał tylko 3 mecze ligowe, a Crvena zvezda w lidze uległa Partizanowi Belgrad i Obiliciowi Belgrad zajmując dopiero 3. miejsce w lidze, co uważane jest tam za porażkę. Po sezonie Dejan Savićević odszedł do austriackiego Rapidu Wiedeń. W Rapidzie po części odbudował swoją formę i w sezonie 1999/2000 zdołał zdobyć 11 bramek w Bundeslidze w 22 meczach. Rapid zajął wówczas 3. miejsce w lidze. Sezon 2000/2001 był ostatnim w karierze Savićevicia. W Rapidzie zagrał 22 mecze, strzelił 7 goli i wywalczył wicemistrzostwo kraju, a w maju 2001 na skutek kolejnej kontuzji zdecydował się zakończyć swoją piłkarską, pełną sukcesów karierę.
Kariera reprezentacyjna.
W reprezentacji Jugosławii Savićević zadebiutował 29 października 1986 roku w wygranym 4:0 meczu z Turcją rozegranym w ramach kwalifikacji do Euro 88. Zmienił w drugiej połowie Bośniaka Harisa Škoro. Był to udany debiut, gdyż w końcówce meczu Savićević ustalił wynik spotkania na 4:0.
Swoją pierwszą wielką imprezę w reprezentacji Savićević zaliczył w 1990 roku, gdy został przez selekcjonera Ivicę Osima powołany do 22-osobowej kadry na Mistrzostwa Świata we Włoszech. Na mundialu zagrał już w pierwszym meczu z RFN. Grał jednak słabo podobnie jak jego reprezentacyjni koledzy, został zmieniony w 55. minucie spotkania, a jego Jugosłowianie przegrali ten mecz 1:4. Spowodowało to, że w kolejnych grupowych meczach z Kolumbią i ZEA nie zagrał. Na boisku Dejan Savićević ponownie pojawił się w 55 minucie meczu 1/8 finału z Hiszpanią. Jugosłowianie po 2 golach Dragana Stojkovicia wygrali ten mecz 2:1 po dogrywce. Ćwierćfinałowy mecz z Argentyną Savićević także rozpoczął z ławki rezerwowych. Wszedł na boisko w 66. minucie, mecz zakończył się bezbramkowo po 120 minutach i o awansie do półfinału zadecydowały rzuty karne, które Argentyńczycy wygrali 3:2. Dejan Savićević celnie wykonał jednego z nich przy stanie 1:2 dla Argentyny, ale dwóch kolejnych Jugosłowianie już nie wykorzystali.
Także w 1998 roku Savićević został powołany do kadry na finały mistrzostw świata. Tym razem były to Mistrzostwa Świata we Francji. Dejan Savićević był jednak tylko rezerwowym w kadrze po tym, jak rozegrał słaby sezon w Milanie, dlatego też na mistrzostwach pojawił się dopiero w trzecim meczu grupowym z USA, wygranym 1:0. Jugosłowianie w tak silnym składzie z piłkarzami pokroju Savićevicia, Predraga Mijatovicia, Vladimira Jugovicia czy Dragana Stojkovicia zawiedli jednak na tym mundialu i odpadli w 1/8 finału. Przegrali 1:2 z Holandią, która zajęła ostatecznie 4. miejsce. Savicević pojawił się na boisku w 57. minucie tego spotkania. Ostatni mecz w kadrze rozegrał rok później – 9 października 1999 w zremisowanym 2:2 meczu z Chorwacją, rozegranym w ramach kwalifikacji do Euro 2000. Na same finały, Savićević jednak nie pojechał, gdyż z imprezy tej wyeliminowała go kontuzja, przez co zrezygnował z gry w reprezentacji. Ogółem w kadrze rozegrał 56 meczów i zdobył 25 bramek. Nigdy nie zdobył jednak bramki na wielkiej imprezie.
Kariera trenerska.
Po zakończeniu kariery piłkarskiej Savićević został trenerem. W maju 2001 mianowano go nowym selekcjonerem reprezentacji Jugosławii / Serbii i Czarnogóry. Na stanowisku tym zastąpił Milovana Đoricia, który pracował tylko 3 miesiące. Pomimo tego, że Savićević nie miał żadnego doświadczenia w samodzielnym prowadzeniu drużyny, a drużyna narodowa nie zdołała się zakwalifikować do Mistrzostw Świata 2002, to jego praca była dobrze odbierana przez opinię publiczną.
Z początku Savićević był jednym z trzech członków komisji trenerskiej, która prowadziła kadrę narodową. Oprócz Savićevicia należeli do niej Vujadin Boškov oraz Ivan Ćurković. Pierwszym meczem kadry, który poprowadziła ta trójka, był rozegrany 2 czerwca 2001 kwalifikacyjny mecz z Rosją, zremisowany 1:1. W grudniu 2001 Boškov i Ćurković zrezygnowali z prowadzenia reprezentacji i samodzielnym selekcjonerem został Dejan Savićević. Miał jednak być tylko tymczasowym trenerem do czasu znalezienia odpowiedniego kandydata, gdyż poprzedni kandydat na to stanowisko Dušan Bajević zrezygnował z podjęcia pracy. Savićević pracował więc do czerwca 2003. Drużyna Serbii i Czarnogóry nie osiągała jednak sukcesów, a Savićević wsławił się między innymi kłótnią z Mateją Kežmanem, który tymczasowo zrezygnował z występów w kadrze. Savićević zrezygnował z pracy po kompromitującej porażce 1:2 Serbów i Czarnogórców z Azerbejdżanem w kwalifikacjach do Mistrzostw Europy w Piłce Nożnej 2004. Była to zarazem piąta porażka „Plavich” z rzędu. Za jego kadencji Serbowie wygrali 4 mecze, 11 przegrali i 2 zremisowali, natomiast, podczas gdy Savićević był członkiem komisji trenerskiej, Serbowie wygrali 4 mecze, przegrali 2 i zremisowali kolejne 2.
Kariera kierownicza i polityczna.
Latem 2004 roku, 37-letni Savićević został wybrany prezydentem Czarnogórskiego Związku Piłki Nożnej, działającego w strukturach Związku Piłkarskiego Serbii i Czarnogóry, a od 2006 roku jako niezależnej organizacji Czarnogóry.
Savićević był także gorącym zwolennikiem uzyskania niepodległości przez Czarnogórę. Był jedną z ważniejszych postaci niepodległościowej kampanii zorganizowanej przez Ruch Niepodległej Czarnogóry. Wielokrotnie Savićević wygłaszał przemówienia i był widziany u boku premiera Czarnogóry, Milo Đukanovicia. Twarz Dejana Savićevicia pojawiała się także na billboardach, na których to zachęcała mieszkańców Czarnogóry do oddania głosu na „tak” w referendum dotyczącym niepodległości tego kraju.
Życie prywatne.
Savićević był mężem Valentiny Brajović, z którą rozwiódł się w 2000 roku. Ma z nią dwójkę dzieci.
1 października 2005 został ciężko ranny w wypadku samochodowym na ulicy w Podgoricy. Złamał wówczas obie ręce po tym, jak jego motocykl uderzył w tył poruszającego się samochodu. Dejan Savićević przeleciał kilka metrów i upadł na chodnik. Rehabilitacja trwała około 6 miesięcy.

</doc>
<doc id="725690" url="https://pl.wikipedia.org/wiki?curid=725690" title="DeSagana Diop">
DeSagana Diop

DeSagana Diop (ur. 30 stycznia 1982 w Dakarze) – senegalski koszykarz, grający na pozycji środkowego, wybrany do NBA bezpośrednio po ukończeniu szkoły średniej, obecnie jeden z asystentów trenera w zespole Utah Jazz.
W 2001 wystąpił w meczu gwiazd amerykańskich szkół średnich - McDonald’s All-American.
Diop został wybrany z ósmym numerem draftu 2001 przez Cleveland Cavaliers prosto po szkole średniej (Oak Hill Academy). Po czterech sezonach w Cleveland, w których zagrał w 193 meczach i zdobywał średnio 1,6 punktu, 2,6 zbiórki i 0,88 bloku w 10,6 minuty na mecz, w sierpniu 2005 podpisał kontrakt z Dallas Mavericks. W sezonie 2005/06 był sklasyfikowany na 11 miejscu pod względem ilości bloków, 14. pod względem ilości bloków na mecz i 4. w ilości bloków na 48 minut gry.
19 lutego 2008 Diop został wytransferowany do New Jersey Nets.
9 lipca 2008 Diop podpisał kontrakt z Dallas Mavericks. 16 stycznia 2009 został wymieniony do Charlotte Bobcats w zamian za Matta Carrolla i Ryana Hollinsa.
30 września 2013 podpisał kontrakt z Cleveland Cavaliers, ale został zwolniony przez nich 26 października jeszcze przed rozpoczęciem sezonu.

</doc>
<doc id="725695" url="https://pl.wikipedia.org/wiki?curid=725695" title="Indygowiec barwierski">
Indygowiec barwierski

Indygowiec barwierski ("Indigofera tinctoria" L.) – gatunek niskiego półkrzewu z rodziny bobowatych. Pochodzi prawdopodobnie z Afryki Zachodniej. Znany był już w starożytnym Egipcie. Obecnie w stanie dzikim nie występuje już nigdzie, jest natomiast jeszcze uprawiany w Indiach, dawniej był uprawiany także w Azji Południowej, na Antylach oraz w Ameryce Południowej i Środkowej.

</doc>
<doc id="725698" url="https://pl.wikipedia.org/wiki?curid=725698" title="Powiat Nitra">
Powiat Nitra

Powiat Nitra (słow. "okres Nitra") – słowacka jednostka podziału terytorialnego znajdująca się w kraju nitrzańskim. Powiat Nitra zamieszkiwany jest przez 163 540 obywateli (w roku 2001), zajmuje obszar 871 km². Średnia gęstość zaludnienia wynosi 187,76 osób na km². Miasta: Vráble i powiatowa Nitra.

</doc>
<doc id="725700" url="https://pl.wikipedia.org/wiki?curid=725700" title="Dejan Savicević">
Dejan Savicević



</doc>
<doc id="725705" url="https://pl.wikipedia.org/wiki?curid=725705" title="M24 (mina)">
M24 (mina)

M24 – amerykańska przeciwburtowa mina przeciwpancerna skonstruowana w latach 60. Elementem rażącym jest pocisk rakietowy M28A2 HEAT przejęty z granatnika przeciwpancernego M20 Bazooka II. Mina M24 została wycofana z uzbrojenia US Armed Forces i prawdopodobnie nie jest już używana.

</doc>
<doc id="725711" url="https://pl.wikipedia.org/wiki?curid=725711" title="Tomasz Rajski">
Tomasz Rajski

Tomasz Rajski (ur. 15 czerwca 1985) – polski hokeista.
Kariera.
Tomasz Rajski karierę rozpoczynał w Podhalu Nowy Targ. W 2002 roku wyjechał do Szkoły Mistrzostwa Sportowego w Sosnowcu. Absolwent NLO SMS PZHL Sosnowiec z 2004. Do klubu wrócił w 2004 roku, lecz był tylko bramkarzem rezerwowym. W następnym sezonie bronił już na zmianę z Krzysztofem Zborowskim.
W przed sezonem 2006/2007 Rajski bliski był wyjechania do innego klubu, lecz postanowił zostać i powalczyć o miejsce w pierwszym składzie. Podhale sprowadziło kanadyjskiego bramkarza polskiego pochodzenia Davida Lemanowicza. Po słabym początku sezonu Kanadyjczyka bronili na zmianę. Początkiem grudnia Lemanowicz wyjechał i Podhale zostało z jednym bramkarzem – Tomaszem Rajskim. Z nim w składzie Podhale zdobyło mistrzostwo Polski (po 10 latach przerwy), a sam Rajski wykazał się wielką formą (m.in. wybronione karne w decydującym o awansie do finału meczu z Cracovią. Po sezonie został wybrany przez kibiców Podhala Nowy Targ najlepszym zawodnikiem zespołu.
Po mistrzostwach Rajski dostał wiele ofert z Finlandii, Słowacji i Niemiec. Postanowił jednak zostać w Podhalu na kolejny sezon.
Dużo zawdzięcza wspólnym treningom z Davidem Lemanowiczem. Jak sam mówi: "Cierpliwość i ciężka praca na treningach została nagrodzona. Bardzo dużo zawdzięczam Davidowi Lemanowiczowi. Od niego sporo się nauczyłem. Szczególnie poruszania się w bramce".
Przez cały sezon 2007/2008 był pierwszym bramkarzem Podhala (do listopada u Wiktora Pysza, a później u Milana Jančuški).
W następnym sezonie stracił miejsce w podstawowym składzie na rzecz wracającego z KH Sanok Krzysztofa Zborowskiego. Rajski rozegrał 7 spotkań ze średnią bramek puszczonych na mecz równą 2,56.
7 kwietnia 2009 podpisał kontrakt z Zagłębiem Sosnowiec. 25 sierpnia 2010 rozwiązał obowiązujący go kontrakt z klubem z Sosnowca, jako przyczyny podając zaległości finansowe.
W dniu 28 sierpnia 2010 podpisał kontrakt z drużyną MMKS Podhale Nowy Targ.
W 2012 rozpoczął działalność gospodarczą wraz z innym nowotarskim hokeistą, Przemysławem Piekarzem.
W lutym 2014 poinformował o zakończeniu kariery. Ostatni mecz rozegrał 23 lutego 2014.

</doc>
<doc id="725715" url="https://pl.wikipedia.org/wiki?curid=725715" title="Krasiejów (przystanek kolejowy)">
Krasiejów (przystanek kolejowy)

Krasiejów – przystanek kolejowy w Krasiejowie, w województwie opolskim, w Polsce. Według klasyfikacji PKP ma kategorię dworca lokalnego.
W roku 2017 przystanek obsługiwał 50–99 pasażerów na dobę.

</doc>
<doc id="725716" url="https://pl.wikipedia.org/wiki?curid=725716" title="Alfabet hiszpański">
Alfabet hiszpański

Alfabet hiszpański – alfabet oparty na alfabecie łacińskim, służący do zapisu języka hiszpańskiego.
Pełny alfabet hiszpański składa się z następujących 27 znaków:
A, B, C, D, E, F, G, H, I, J, K, L, M, N, Ñ, O, P, Q, R, S, T, U, V, W, X, Y, Z
Litery K i W pochodzą z wyrazów zapożyczonych.
Obowiązujące słowniki traktują „ch”, „gu”, „ll”, „qu” i „rr” jako dwuznaki, nie zaś jako oddzielne litery.

</doc>
<doc id="725717" url="https://pl.wikipedia.org/wiki?curid=725717" title="Rafał Dutka">
Rafał Dutka

Rafał Dutka (ur. 14 sierpnia 1985 w Nowym Targu) – polski hokeista, reprezentant Polski.
Kariera.
Wychowanek nowotarskiego Podhala. Od maja 2012 zawodnik GKS Tychy. Od 2013 zawodnik drużyny 1928 KTH Krynica. 22 listopada 2013 rozwiązał kontrakt z klubem. Tego samego dnia został zawodnikiem drużyny z Sanoka. W maju 2014 przedłużył kontrakt z klubem o rok. Od maja 2015 zawodnik Cracovii. W maju 2018 ponownie został zawodnikiem Podhala.
W barwach reprezentacji Polski do lat 18 wystąpił na turniejach mistrzostw świata juniorów do lat 18 w 2003 (Dywizja I). W barwach reprezentacji Polski do lat 20 wystąpił na turnieju mistrzostw świata juniorów do lat 20 w 2004 (Dywizja II). W barwach seniorskiej kadry Polski uczestniczył w turnieju mistrzostw świata 2010, 2011, 2013, 2014, 2015 (Dywizja I).

</doc>
<doc id="725720" url="https://pl.wikipedia.org/wiki?curid=725720" title="Rosz ha-Ajin">
Rosz ha-Ajin

Rosz ha-Ajin (hebr. רֹאשׁ הָעַיִן; arab. روش هاعين) – miasto położone w Dystrykcie Centralnym w Izraelu.
Położenie.
Leży we wschodniej części równiny Szaron na granicy z Szefelą, w otoczeniu miast Petach Tikwa i Kafr Kasim, miasteczka Elkana, moszawów Kefar Sirkin, Newe Jarak i Chagor, oraz kibuców Enat, Giwat ha-Szelosza i Nachszonim. Na zachód od miasta znajduje się baza sił powietrznych izraelskiej armii "Kefar Sirkin". Na wschód od miasta przebiega mur bezpieczeństwa oddzielający Izrael od Autonomii Palestyńskiej. Po stronie palestyńskiej znajdują się arabskie wioski al-Zawiya, Rafat i Deir Ballut.
Historia.
Pierwsze wzmianki o istniejącej w tej okolicy osadzie obronnej Afek pochodzą z XXX wieku p.n.e. Starożytne teksty egipskie z XIX wieku p.n.e. wspominają o tym mieście, tak jak lista topograficzna faraona Totmesa III z XV wieku p.n.e.
Kananejczycy wybudowali tutaj monumentalny pałac. Izraelici pod wodzą Jozuego zdobyli miasto, które jednak później przeszło pod kontrolę Filistynów. Król Dawid przyłączył miasto do Królestwa Izraela. Następne wzmianki o mieście i twierdzy Afek pochodzą z VII wieku p.n.e.
Król Herod Wielki, który rządził regionem w imieniu Cesarstwa Rzymskiego, przemianował miasto na Antipatris, na część swojego ojca Antypatra. Miasto było położone przy ważnej strategicznie drodze z Cezarei Nadmorskiej do Jerozolimy. Miasto zostało zniszczone podczas wojny żydowsko-rzymskiej (66-70). Afek zostało częściowo odbudowane, jednak w 363 zostało ponownie zniszczone przez trzęsienie ziemi.
W 1099 ziemie te przeszły pod panowanie krzyżowców, którzy w 1152 wybudowali tutaj twierdzę Mirabel. W 1166 część tutejszych ziem nadano Kościołowi Św. Jana Chrzciciela w Nablusie.
W lipcu 1187 muzułmanie zdobyli, ale nie zniszczyli twierdzę Mirabel. Arabski kronikarz Baha ad-Din odnotował, że w latach 1191-1192 Saladyn wykorzystywał twierdzę do wyprowadzania ataków przeciwko krzyżowcom. W owym czasie Saladyn przebywał w tutejszej twierdzy. W 1226 Mirabel przeszła pod panowanie Ajjubidów. Arabski geograf Jakut al-Hamawi wspomniał o twierdzy, która nazywał się wówczas Majdal Yafa. Przy twierdzy znajdowała się niewielka arabska wioska. Pod koniec XIII wieku twierdza została opuszczona.
Gdy w 1517 Palestyna przeszła pod panowanie tureckie, wieś Majdal Yaba weszła w skład Sanjak Nablus (dystrykt). Wioska płaciła podatek w postaci pszenicy, jęczmienia, miodu i kóz.
W XIX wieku zmieniono nazwę wioski na Majdal al-Sadiq, na cześć beduińskiego szejka Muhammada al-Sadiq al-Jamma’ini, którego plemię wyemigrowało w XVII wieku z terenów dzisiejszej Jordanii do Palestyny.
Gdy w 1852 amerykański podróżnik Edward Robinson odwiedził wioskę, napisał, że tutejsza twierdza jest odbudowana. Została ona odbudowana pomiędzy 1843 a 1852. Nazwano ją Twierdza Rajjan, od nazwy beduińskiego plemienia, które kontrolowało około 25 wiosek w Sanjak Nablus. Wioska Majdal Yaba była główną siedzibą klanu, z obronną twierdzą i rodzinną rezydencją. W tym czasie jednak klan Rajjan wplątał się w wojnę z klanem Qasim, który kontrolował obszar Dżaninu. Do 1860 klan Rajjan został pokonany i utracił wszystkie swoje ziemie. Członkowie klanu mogli nadal zamieszkiwać w Majdal Yaba, musieli jednak płacić daninę zwycięskiemu klanowi. Wioska była wówczas bardzo zaniedbana i doprowadzono na krawędź ruiny.
W 1922 wioska weszła w skład brytyjskiego Mandatu Palestyny. Brytyjczycy utworzyli w jej pobliżu bazę wojskową. W 1920 otworzono szkołę, a w 1935 wybudowano meczet. Tutejsze rolnictwo opierało się na uprawach pszenicy, jęczmienia, warzyw i sezamu. Gdy 29 listopada 1947 roku Zgromadzenie Ogólne Organizacji Narodów Zjednoczonych przyjęła "Rezolucję nr 181", wioska Majdal Yaba znalazła się na terenach przyznanych państwu arabskiemu.
Podczas wojny o niepodległość w 1948 wieś i opuszczoną brytyjską bazę wojskową zajęły irackie wojska. Następnie 13 lipca 1948 wieś odbiły izraelskie oddziały. Większość domów została wówczas wyburzono, a mieszkańcy deportowani.
W 1950 teren dawnej brytyjskiej bazy wojskowej wykorzystano do utworzenia obozów dla imigrantów przybywających do państwa Izrael. W tutejszych obozach umieszczono około 35 tys. imigrantów ewakuowanych z Jemenu (operacja Latający Dywan). W 1954 Rosz ha-Ajin otrzymało status samorządu lokalnego, a w 1994 prawa miejskie.
12 sierpnia 2003 palestyński terrorysta-samobójca z Brygad Męczenników Al-Aksa wysadził się w centrum handlowym w Rosz ha-Ajin. Zginął 1 Izraelczyk, a 10 osób zostało rannych.
Demografia.
Zgodnie z danymi Izraelskiego Centrum Danych Statystycznych w 2008 roku w mieście żyło 38,4 tys. mieszkańców, z czego 99,8% Żydów.
Zgodnie z danymi "Izraelskiego Centrum Danych Statystycznych" w Rosz ha-Ajin w 2000 było 10 972 zatrudnionych pracowników i 1033 pracujących na własny rachunek. Pracownicy otrzymujący stałe pensje zarabiali w 2000 średnio 6595 NIS, i otrzymali w ciągu roku podwyżki średnio o 11,2%. Przy czym mężczyźni zarabiali średnio 8408 NIS (podwyżka o 7,8%), a kobiety zarabiały średnio 4857 NIS (podwyżka o 13,1%). W przypadku osób pracujących na własny rachunek średnie dochody wyniosły 6853 NIS. W 2000 roku w Rosz ha-Ajin było 628 osób otrzymujących zasiłek dla bezrobotnych i 1057 osób otrzymujących świadczenia gwarantowane.
Populacja miasta pod względem wieku:
Edukacja.
W Rosz ha-Ajin znajduje się 15 szkół podstawowych i 11 szkół średnich, w których uczy się 7,1 tys. uczniów. Wśród szkół znajdują się między innymi: "HaTora", "Bet Ja’akow", "Atid", "Ohel Sara", "Ma’Ajanot", "Begin", "HaYovel", "Neot Ilana", "Rambam", "Eszkol", "Tsurim", "Tal", "Afek", "Gvanim", "Neve Dalia", "Nofim" i "Inbalim". Są tu także college "Rosz ha-Ajin" i "Afek Rosz ha-Ajin".
Kultura i sport.
W mieście znajdują się liczne ośrodki kultury i biblioteki. Z obiektów sportowych jest boisko do piłki nożnej, korty tenisowe oraz basen pływacki.
Gospodarka.
Na północ od miasta znajduje się strefa przemysłowa Afeq ("Afeq Industrial Park"), w którym ulokowały się przedsiębiorstwa telekomunikacyjne i informatyczne. Swoją główną siedzibę ma tutaj korporacja telekomunikacyjna "TTI Telecom".
Turystyka.
W odległości 3 km na południowy wschód od miasta wznosi się wzgórze Migdal Afek, na którym znajdują się ruiny twierdzy krzyżowców, Mirabel.
Na zachód od miasta znajduje się Park Narodowy Jarkon zajmujący powierzchnię 1 315 hektarów wokół rzeki Jarkon. Największymi tutejszymi atrakcjami są wzgórze Tel Afek z ruinami dawnego miasta Antipatris i osmańskiej twierdzy Binar Bashi (pochodzi z 1571) oraz obszar źródeł rzeki Jarkon. Pomimo że większa część wody jest pobierana przez krajowy system wodny, to rzeka nigdy nie wysycha i jej brzegi rozkwitają bogactwem fauny i flory.
Komunikacja.
Wzdłuż południowej i zachodniej granicy miasta przebiega droga nr 444 , którą jadąc na północ dojeżdża się do węzła drogowego autostrady nr 5 (Tel Awiw–Ari’el) z autostradą nr 6, natomiast jadąc na południe dojeżdża się do kibuców Enat i Nachszonim. Lokalna droga prowadzi na północ do autostrady nr 5, strefy przemysłowej Afeq i miasta Kafr Kasim. Droga nr 483 prowadzi na zachód do kibucu Giwat ha-Szelosza i miasta Petach Tikwa.
W północno-zachodniej części miasta, przy strefie przemysłowej Afeq, znajduje się stacja kolejowa Rosz ha-Ajin. Pociągi z Rosz ha-Ajin jadą do Lod, Tel Awiwu, Bene Berak, Petach Tikwa, Kefar Sawa i Riszon le-Cijjon.

</doc>
<doc id="725723" url="https://pl.wikipedia.org/wiki?curid=725723" title="Hoyvík">
Hoyvík

Hoyvík (duń. "Højvig", IPA: ) – trzecie co do wielkości miasto Wysp Owczych, położone na wyspie Streymoy, w regionie o tej samej nazwie i gminie Tórshavnar kommuna. Zamieszkuje je 3321 osób, a liczba ta stale rośnie. Nazwa tej osady z farerskiego oznacza "Zatoka Siana".
Geografia.
Położenie.
Osada Hoyvík jest położona w centralnej części archipelagu Wysp Owczych, w południowo-wschodniej części wyspy Streymoy. Od wschodniej strony w osada przylega do wód cieśniny-fiordu Nólsoyarfjørður, miejscowość ta nie ma jednak rozbudowanego portu, a jedynie niewielką przystań. Jej główna część jest oddalona od wybrzeża w kierunku zachodnim, w dolinie Villingadalur oraz częściowo na zboczach wzniesienia Gellingarklettur (344 m n.p.m.), które znajduje się na północny zachód od osady. Drugie wzniesienie znajduje się na zachód od osady i zwie się Húsareyn (345 m n.p.m.).
Na północ od tejże miejscowości leży Hvítanes, niewielka miejscowość, zamieszkiwana przez 95 osób, posiadająca niewielką przystań. Od drugiej zaś strony, czyli od południa, miejscowość styka się z Tórshavn, stolicą Wysp Owczych i największym miastem w tym regionie. Dziś Hoyvík jest już tak blisko większego miasta, że powoli staje się jego dzielnicą, odgrodzoną jedynie niewielką rzeczką od Tórshavn.
Niedaleko od osady w kierunku wschodnim znajduje się wysepka Hoyvíkshólmur o powierzchni około 0,8 ha.
Klimat.
Klimat w Hoyvíku nie różni się zbytnio od klimatu na całym archipelagu. Jest to klimat umiarkowany w odmianie chłodnej, morskiej, charakteryzującej się dużymi opadami atmosferycznymi w ciągu roku, słabnącymi w najcieplejszym okresie. Amplitudy temperatur są stosunkowo niewielkie w skali roku, zimy są bowiem dość ciepłe, a lata chłodne. Temperatura jest jednak zwykle wyższa niż w innych miejscach na tej samej szerokości geograficznej, a to dzięki działaniu Prądu Norweskiego, w który przeradza płynący jeszcze z okolic Ameryki Golfsztrom. Zwykle pogoda w Hoyvíku jest nieco spokojniejsza niż w wielu innych miejscach na archipelagu, z uwagi na niewielki jej dostęp do otwartego morza.
Informacje ogólne.
Populacja.
Znaczna większość mieszkańców tego miasteczka, to Farerowie, czyli rdzenni mieszkańcy Wysp Owczych. Społeczeństwo tej osady jest bardzo młode, co jest spowodowane stale funkcjonującym na archipelagu tradycyjnym modelem rodziny i dobrym systemem opieki socjalnej, oferowanym przez lokalne władze. Na 3321 osób zamieszkujących w osadzie, aż 1327 miało w roku 2008 mniej niż dwadzieścia lat, co stanowiło około 39,9% całej populacji. Stosunkowo wielu było także przedstawicieli grupy wiekowej, między czterdziestym a pięćdziesiątym rokiem życia – 600 osób (18%). Wskaźnik feminizacji wyniósł 96,1 kobiet na 100 mężczyzn. Ludność osady nie zmniejszyła się w połowie lat 90. XX wieku, kiedy Wyspy Owcze przeżyły kryzys gospodarczy i wielu mieszkańców emigrowało z archipelagu.
Edukacja.
Głównym ośrodkiem edukacyjnym w regionie, gdzie leży Hoyvík jest pobliska stolica, Tórshavn. To tam ulokowano wszelkie wyższe uczelnie i znaczną większość szkół obowiązkowych, jednak, także w Hoyvíku działa kilka placówek oświatowych. Działają tam dwie szkoły podstawowe; zbudowana w 1977 "Hoyvíkar skúli" ("Szkoła w Hoyvík") oraz "Skúlin við Løgmannabreyt" ("Szkoła na Løgmannabreyt"). Do pierwszej z tych placówek uczęszcza ponad 450 uczniów i pracuje tam 31 nauczycieli. Istnieje tam także jedno liceum z możliwością nauki policealnej – "Føroya studentaskúli og HF-skeið" ("Liceum ogólnokształcące na Wyspach Owczych i dwuletni kurs HF").
Transport.
Hoyvík nie posiada czynnego portu, do którego mogłyby cumować większe jednostki pływające, toteż nie ma żadnych połączeń promowych z tym miastem, nie jest to jednak niezbędne, albowiem w położonej niedaleko stolicy archipelagu, znajduje się przystań dla promów, które kursują nie tylko wewnątrz archipelagu, ale także przez ocean, w kierunku Hanstholm, Esbjerg, Lerwick na Szetlandach, Bergen oraz Seyðisfjörður.
Osada nie posiada także, powszechnego na Wyspach Owczych, lądowiska dla helikopterów. Jedynym środkiem transportu do tej miejscowości jest więc transport kołowy. Prócz samochodu osobowego, istnieje możliwość wykorzystania transportu publicznego, tj. czerwonego autobusu korporacji Bussleiðin, które kursują tylko w mieście Tórshavn i okolicach. Trzy, z czterech linii docierają do Hoyvíku – nr. 1 do południowo-zachodnich krańców, nr. 2 oraz nr. 4.
Sport.
Osada Hoyvík jest miejscowością, gdzie swoje mecze rozgrywa trzecioligowa drużyna FC Hoyvík, dawniej zwana "Fram Tórshavn" ("Naprzód Tórshavn"). Zespół ten został stworzony 12 stycznia 1975 roku, a jego jedynym sezonem w pierwszej lidze był sezon w roku 1977. Zmiana nazwy nastąpiła pod koniec roku 2008. Klub ten posiada także sekcję siatkarską. Prócz tego funkcjonuje tam także klub judo zwany "Havnar Judofelag" (HJF), a także klub triatlonowy "Føroya Triathlon Felag" (FTF).
Historia.
Osada Hoyvík została założona prawdopodobnie w XVI wieku. Pierwsza wzmianka na jej temat pochodzi z dokumentu wydanego w 1584 – spisu miejscowości archipelagu, gdzie w miejscu nad zatoką miały stać dwa "folwarki królewskie", czyli będące pod jurysdykcją króla Danii, wtedy Fryderyka II. W roku 1600 owe dwie farmy zdecydowano się połączyć w jedną i nadać im wspólną nazwę "Hoyvík", od zatoki, nad którą leżały. W 1802 roku świeżo wybudowane gospodarstwo "Hoyvíksgarður" zostało podzielone na dwie części – jedną otrzymał pan Landvogt z pobliskiego Tórshavn, drugą zaś zarządzać miała nadal ta sama rodzina, która od roku 1600 prowadziła farmę.
Wiek XX przyniósł w osadzie zmiany. W 1920 gospodarstwo Landvogtów przekształcono w rolniczą stację próbną, którą w 1982 roku przeniesiono do Kollafjørður, zaś Hoyvíksgarður zostało przekształcone w skansen, będący częścią Føroya Fornminnissavn ("Farerskiego Muzeum Historycznego").
W 1978 Hoyvík zostało włączone do gminy Tórshavn, co jest związane z trwającym od lat procesem łączenia gmin na Wyspach Owczych w coraz większe jednostki administracyjne. Od tamtej pory liczba mieszkańców miasta znacznie wzrosła, co było spowodowane przeludnieniem w pobliskiej stolicy – Tórshavn i łatwością przeprowadzki w ramach tej samej gminy. Powstały tam w związku z tym liczne szeregowce oraz domy jednorodzinne, których charakterystyczną cechą jest różnobarwność. Każda rodzina wybiera kolor swego domostwa według własnego gustu. Ponieważ liczba mieszkańców zarówno w stolicy, jak i w Hoyvíku stale rośnie, powstają ciągle nowe plany zagospodarowania gruntów pod budowę na terenie tego miasta. Plany te przewidują zajęcie 40% powierzchni pod domy jednorodzinne, tyle samo pod szeregowce i 20% pod domy mieszkalne o maksymalnej ilości pięciu pięter.
W czerwcu 2005 roku został wmurowany akt erekcyjny, rozpoczynający budowę nowego kościoła w Hoyvíku, mającego przyjąć nazwę "Hoyvíkar Kirkja". Cała inwestycja mogła zostać zrealizowana dzięki królowej duńskiej, Małgorzacie II. 4 listopada 2007 roku, przy obecności 1000 mieszkańców został on otwarty przez proboszcza Hansa Jacoba Joensena. Jest to pierwszy kościół na Wyspach Owczych od usamodzielnienia się Farerskiego Kościoła Narodowego, 29 lipca 2007, podczas święta Ólavsøka.
Miasto to jest miejscem traktatu pomiędzy Islandią a Wyspami Owczymi, zwanym Porozumieniem z Hoyvíku (isl. "Hoyvíkursamningurinn"). Dokument ten, podpisany 31 sierpnia 2005 roku, wprowadza strefę wolnego handlu pomiędzy tymi dwoma krajami. Jest uważany za jedno z najobszerniejszych porozumień tego typu w historii. Głównym jego założeniem było porozumienie w sprawie rybołówstwa, z którego główne korzyści czerpie zarówno Islandia, jak i Wyspy Owcze. Prócz tego traktat ten jest gwarancją współpracy tych dwóch krajów na większości płaszczyzn, z których wyróżniono takie, jak sport, kultura, edukacja, opieka medyczna, energetyka, czy turystyka. Traktat został już ratyfikowany przez oba parlamenty – Løgting (2 maja 2006) i Alþing (3 czerwca 2006).
Planowane jest, by w przyszłości premier Wysp Owczych, zwany "Løgmaður" posiadał swój dom służbowy w Hoyvíku.
Turystyka.
Miasto Hoyvík jest ośrodkiem rozwijającym się, jeszcze niezbyt nastawionym na turystykę. Poza jednym muzeum brak tu zdecydowanych atrakcji. Turyści nie mają się też gdzie zatrzymać na terenie tej miejscowości, nie ma tam bowiem żadnego hotelu, można jedynie nająć nieliczne domki letniskowe.

</doc>
<doc id="725725" url="https://pl.wikipedia.org/wiki?curid=725725" title="Łukasz Wilczek (hokeista)">
Łukasz Wilczek (hokeista)

Łukasz Wilczek (ur. 16 marca 1982 w Nowym Targu) – polski hokeista, reprezentant Polski.
Kariera.
Absolwent NLO SMS PZHL Sosnowiec z 2001. Do 2012 roku występujący w Cracovii.
W reprezentacji Polski rozegrał 10 spotkań.

</doc>
<doc id="725731" url="https://pl.wikipedia.org/wiki?curid=725731" title="Martwy klawisz">
Martwy klawisz

Dead key (pl. "martwy klawisz") – klawisz, którego naciśnięcie nie wywołuje bezpośrednio żadnego efektu, ale zmienia znaki generowane przez naciśnięcie kolejnych klawiszy. 
Na standardowej klawiaturze takimi klawiszami są np. "num lock" i "caps lock".
W Linuksie martwym klawiszem jest altGr w połączeniu z kilkoma klawiszami (trzeba wcisnąć dwa naraz żeby zmodyfikować działanie trzeciego) można uzyskać:

</doc>
<doc id="725734" url="https://pl.wikipedia.org/wiki?curid=725734" title="Synagoga Złota Róża">
Synagoga Złota Róża



</doc>
<doc id="725738" url="https://pl.wikipedia.org/wiki?curid=725738" title="Bertram (roślina)">
Bertram (roślina)

Bertram, pierściennik ("Anacyclus" L.) – rodzaj roślin z rodziny astrowatych. Obejmuje 9 gatunków. Rośliny te występują na obszarze śródziemnomorskim od wysp Makaronezji po Kaukaz oraz w zachodniej Europie. W Polsce są uprawiane, cztery gatunki przejściowo dziczeją (we florze polskiej mają status efemerofitów): bertram pinezkowaty "A. clavatus", bertram lekarski "A. officinarum" (≡"A. pyrethrum"), bertram promienisty "A. radiatus" i bertram walencki "A. valentinus".
Systematyka.
Angiosperm Phylogeny Website adaptuje podział na podrodziny astrowatych ("Asteraceae") opracowany przez Panero i Funk w 2002, z późniejszymi uzupełnieniami. Zgodnie z tym ujęciem rodzaj "Anacyclus" należy do plemienia "Anthemideae" Cass., podrodziny "Asteroideae" (Juss.) Chev.

</doc>
<doc id="725739" url="https://pl.wikipedia.org/wiki?curid=725739" title="Bartłomiej Piotrowski (hokeista)">
Bartłomiej Piotrowski (hokeista)

Bartłomiej Piotrowski (ur. 19 stycznia 1980 w Nowym Targu) – polski hokeista, reprezentant Polski.
Jego brat Michał także został hokeistą.
Kariera.
Absolwent NLO SMS PZHL Sosnowiec z 1999.
Po zakończeniu czynnej kariery zawodniczej został wiceprezesem Zarządu Towarzystwa Sportowego Old Boys Podhale.
Od 2016 zawodnik drużyny Gazda Nowy Targ w II lidze.

</doc>
<doc id="725741" url="https://pl.wikipedia.org/wiki?curid=725741" title="Heroes of Might and Magic V">
Heroes of Might and Magic V

Heroes of Might and Magic V – strategiczna gra turowa będąca piątą odsłoną sagi "". Jest to pierwsza część gry z grafiką 3D (pełne trójwymiarowe środowisko zarówno w ekranie walki, jak i mapy oraz miasta). Gra w wielu aspektach nawiązuje do "Heroes of Might and Magic III", niewiele pozostawiając z części czwartej (występują jednak nawiązania do kilku bohaterów z poprzednich części).
Akcja gry umieszczona jest w fantastycznym świecie Ashan i opiera się na walce dobra ze złem (Inferno przeciwko Przystani i jej sojusznikom). Nie zachowano powiązań fabularnych z poprzednimi częściami gry.
Fabuła.
Świat.
Mitologia Ashan opiera się wierze w bóstwa-smoki, a jej akcja praktycznie rozpoczyna się od 0 roku smoka, w którym jeden z Czarodziei zostaje takowym gadem.
Streszczenie.
Ślub Izabeli i Nikolaja (Króla Imperium Gryfów) zostaje przerwany przez atak diabła. Demony rozpoczęły inwazję na imperium. Nikolaj rusza na front, a Izabela wycofuje się do pałacu letniego.
Izabela zaniepokojona informacjami o przebiegu walki postanawia pomóc ukochanemu. Wysyła posłów z prośbą o pomoc do elfów i magów. Beatrice wyrusza do króla elfów Alarona, natomiast Godryk do Arcymaga Cyrusa. Izabela postanawia zorganizować oddziały chłopskiej milicji.
Kiedy już posiada trzon swojej armii postanawia ją wzmocnić łucznikami. Izabela wyrusza do miasta Strongbow, słynącego z najlepszych łuczników w imperium. Łucznicy popierają Izabelę jednak miasto Ashwood nie. Izabela tłumi bunt w Ashwood.
Wokół miasta Ashwood widziano wielu zwiadowców demonów. Izabela niszczy wszystkie oddziały demonów, po jednej z walk Izabelę z zaskoczenia atakuje lord demonów. Po wygranej walce pojawia się Beatrice, przynosi dobre wieści, król Alaron zdecydował wysłać na pomoc imperium 2000 tancerzy ostrzy.
Izabela wyrusza do miasta Brightwood, Izabela chce się w nim nauczyć jak posługiwać się magią, w pobliżu miasta znajduje się również most, za którym spotka się z armią Alarona. Kiedy dociera na miejsce okazuje się, że demony zniszczyły most i sanktuarium magii światła. Izabela sięga po radę jasnowidza Ślepego Brata, który mówi jej o butach, które pozwolą jej przejść po wodzie, a znajdują się w krypcie w podziemiach. Izabela wchodzi do podziemi, a po walce z nieumarłymi zdobywa buty i przechodzi na drugi brzeg, na którym natyka się na demony, okazuje się też, że Beatrice nie żyje już od wielu dni, a udawała ją Biara – sukkub.
Godryk i jego córka Freyda poszukują Izabeli, w końcu dowiadują się, że Izabela jest przetrzymywana w więzieniu w okolicach Dunmoor. Godryk i Freyda odbijają Izabelę i Dunmoor z rąk demonów. Zwiadowca przynosi wieści, że armia demonów kieruje się w stronę Dunmoor. Godryk chce się bronić w mieście, Izabela jednak woli zmierzyć się na ubitej ziemi. Dochodzi do starcia z Agraelem, dowódcą armii demonów. Agrael przegrywa, jednak udaje mu się uciec. Kolejne szturmy Izabela i Godryk odpierają w mieście. Kiedy ich sytuacja staje się trudna, Godryk proponuje odnaleźć artefakt Łzę Ashy, który pomógłby im odpierać kolejne ataki. Bohaterowie odnajdują Łzę Ashy, jednak po kolejnych szturmach to nie wystarcza, postanawiają wysłać Godryka z prośbą o wsparcie do Nikolaja. Nikolaj nadchodzi z pomocą, zostaje jednak zaatakowany przez Agraela. W trakcie walki Nikolaj zostaje zabity przez Agraela. Izabela i Godryk docierają na pole bitwy. Gdy jej ukochany konał Agrael zbiegł. Zanim Nikolaj umiera prosi Godryka, aby Izabela została królową i aby ją chronił. Godryk nie chce się zgodzić, gdyż Izabela nie była koronowana, w końcu jednak przysięga Nikolajowi to, o co go prosił.
Agrael dowiaduje się od Biary, że potężna armia pod dowództwem Godryka depcze mu po piętach, jest rozczarowany, ponieważ był pewny, że Izabela osobiście ruszy w pogoń. Agrael wie, że jedynym ratunkiem jest odnalezienia przejścia do Sheogh. Mimo że Agrael korzystał już z tego przejścia to ma problemy z odnalezieniem go, w końcu udaje mu się je odnaleźć, po przejściu na drugą stronę spotyka Erasiala. Agrael domyśla się, że Kha Beleth odkrył jego ukryte zamiary. Agrael wygrywa w bitwie z Erasialem. Agrael wypytuje Erasiala o cele jego misji, Agrael w zamian za informacje proponuje szybką śmierć, w przeciwnym wypadku bolesną. Erasial wyznaje, że miał zdobyć głowę Agraela i artefakt serce gryfa, mówi też o zdradzie Agraela. Kiedy Erasial ma zginąć powołuje się na Władcę Demonów, Kha Beleth pojawia się i zabija Erasiala, ponieważ ten nie wykonał powierzonej mu misji. Władca mówi o ambicjach Agraela, mówi też, że Agrael zginie następny, po czym znika.
Biara wypytuje Agraela co to za ukryte zamiary, Agrael niechętnie mówi, że zaczął kwestionować plany Władcy oraz że sam pragnie zostać władcą demonów. Biara popiera Agraela, licząc, że jeśli im się uda, to Agrael nie zapomni o sojuszniku. Kolejnym celem Agraela i Biary jest zdobycie Serca Gryfa, jednak nie tylko oni chcą je zdobyć, Kha Beleth wysłał lorda demonów Veyera mającego zdobyć artefakt. Agrael dociera pierwszy na miejsce, Rozmawia ze strażnikiem grobu Stephanem. Agrael nie chce zabijać bez wyraźnej potrzeby, jednak strażnik nie chce zdradzić zmarłego króla. Agrael pokonuje strażników mauzoleum, zaraz po walce zjawia się Veyer. Agrael stacza pojedynek z Veyerem, podczas którego używa serca gryfa, Veyer znika, pojawia się druid, który przedstawia się jako Tieru. Agrael domyśla się, że postać jest tylko iluzją, podczas rozmowy odkrywają wspólny cel, obydwoje chcą przeszkodzić Władcy Demonów w osiągnięciu celów. Tieru chce się spotkać z Agraelem na wyspie na morzu Irisus.
Agrael wyrusza w drogę, jednak aby osiągnąć cel musi przejść przez ziemię elfów. Agrael wchodzi na ziemię elfów, podczas pierwszego starcia ze strażnikami granicznymi pod dowództwem Gilraena zdaje sobie sprawę z ich siły (Gilraenowi udaje się uciec po walce). Agrael uważa, że jeśli ma przejść przez ziemię elfów to musi zająć wszystkie miasta stojące mu na drodze. Pojawia się kolejny przeciwnik, druidzi, którzy przeszkadzają Agraelowi swoją magią. Agrael zajmuje miasta Wenlan, Firius oraz zabija druidów. W ostatnim mieście Ynthil, stacjonuje armia Gilraena, który wyzywa Agraela na rytualny pojedynek, mający zmazać plamę na honorze. Agrael pokonuje Gilraena. Elf chce, aby Agrael go zabił, ponieważ nie może znieść hańby. Agrael mówi, że życie jest zbyt cenne, oraz proponuje Gilraenowi samobójstwo.
Aby dotrzeć do Tieru, Agrael musi zdobyć statek, postanawia zająć elficki port Erewel. Agrael stracił wszystkie demony ze swojej armii, dlatego musi dowodzić elfami, jednak te szybko dezerterują. Agrael zajmuje posterunek Sheogh, znajdujący się w podziemiach, gdzie rekrutuje demony. Agrael spotyka w podziemiach smoki cienia, które w zamian za 100 elfów łuczników otworzą podziemne przejście do Erewel. Agrael korzysta z oferty smoków, zajmuje port i zdobywa statek.
Agrael błądzi po licznych wyspach, w końcu trafia na wyspę Smoczej Mgły, gdzie żyje Tieru. Druid opowiada o planie Kha Beletha polegającym na stworzeniu mesjasza demonów, pół demona, pół człowieka, do stworzenia Mesjasza chce wykorzystać Izabelę, którą kocha Agrael. Agrael i Tieru postanawiają, że razem powstrzymają Kha Beletha. Tieru poprzez Rytuał Prawdziwej Natury uwalnia Agraela od magii demonów. Biara próbuje skraść Serce Gryfa, wtedy Agrael używa go, Biara znika. Tieru opowiada wtedy, że to on stworzył Serce Gryfa z serca króla Alekseja, oraz że artefakt nie zabija demonów tylko odsyła je do Sheogh, okazuje się, że armia demonów jest silniejsza niż kiedykolwiek.
Imperium Gryfów wciąż jest zdruzgotane po śmierci Nikolaja. Młoda królowa nie radzi sobie zbyt dobrze. Ambitny nekromanta Markal zamierza wykorzystać sytuację do swych celów. W tym celu wyrusza ze zmarłą matką Nikolaja, Fioną i musi przejść przez ziemie patrolowane przez magów oraz dotrzeć do Vigil. Później okazuje się, że w Imperium wybuchła wojna domowa, Markal zabija oddziały oblężnicze, by zdobyć przychylność Izabeli. Nekromanta wyjawia królowej plan wskrzeszenia zmarłego Nikolaja za pomocą nekromancji. Potrzebuje jednak czterech artefaktów skradzionych przez króla Cyrusa.
Godrykowi nie podoba się to, że Izabela sprzymierzyła się z Markalem. Nigdy mu nie ufał. Musi jednak zemścić się na Cyrusie, gdy wyśmiał Godryka, gdy poprosił go o wsparcie. Droga nekromanty i rycerza prowadzi do Lorekeep, dawnego kultu nekromancji, zniszczone jednak przez fanatyków króla Olega. Markal odbuduje jednak miasto i zająć tamtejsze miasto magów – Hikm. Markal, Izabela i Godryk znajdują tam pierwszy artefakt – Amulet Nekromancji. Rycerz zamierza go przechować do czasu, gdy nekromanta ukończy swą misję.
Markal dalej musi znaleźć trzy ze składników Stroju Wampira. Musi zająć trzy Srebrne Miasta, by zdobyć Kij Piekieł, Pelerynę Cienia Śmierci i Pierścień Nieskruszonych. Na drodze stoją mu elfy wysłane przez Alarona, które trzymają stronę magów. Markal nie ma na to czasu, więc zostają powstrzymane przez Izabelę. Okazuje się jednak, że Cyrus zabrał ze sobą Pierścień Nieskruszonych do podziemi. Aby za nim pójść, Markal musi mieć 20 kościanych smoków. Rozpoczyna się polowanie na króla.
Markal musi znaleźć Cyrusa w wymiarze Pierścienia Nieskruszonych. Nekromanta musi go zabić w zemście zabójstwa jego mentora – Sandro. Władca magów wysyła tytany, by ułatwić sobie ucieczkę, jednak Markal pokonuje i tę przeszkodę. W końcu znajduje Cyrusa, zabija go i odbiera mu Pierścień Nieskruszonych. Izabela jest zadowolona z jego poczynań, natomiast Godryk coraz bardziej się denerwuje.
Markal jest już o krok do stworzenia Stroju Wampira. Jedyne, co mu pozostało, to odebrać zbuntowanemu Godrykowi Amulet Nekromancji. W tym celu porywa córkę Godryka, Freydę i zabranie ją do Lorekeep na tortury. Rycerz wysyła anioły, aby przeszkodzić mu. Jednak Markal zabije je i zdobywa Skrzydła Anioła, aby dotrzeć do Hikm. W końcu zdobywa Amulet Nekromancji. Izabela zamierza uwięzić Godryka. Teraz nekromanta i królowa wyruszają do Auli Bohaterów, by ożywić Nikolaja.
Wódz klanu Piętna Cienia zginął w jednej z bitew. Strażnik Prawa robi turniej, by wyłonić nowego wodza klanu. Nieznany nikomu czarnoksiężnik o imieniu Raelag (to Agrael po przejściu Rytu Prawdziwej Natury) staje do walki. Tak jak pozostali, ma miesiąc na przygotowania. W końcu pokonuje pozostałych pretendentów i zdobywa Pierścień Wodza Klanu oraz zostaje nowym wodzem.
Nowy wódz Raelag chce połączyć wszystkie klany mrocznych elfów, by stworzyć silne państwo. W tym celu Strażnik Prawa każe mu odwiedzić Malsarę, córkę Malassy. Ta rozkazuje mu znaleźć Łzę Ashy. Okazuje się jednak, że została zakopana na terenie klanu Nocnego Czerepu. W trakcie podboju spotyka Shadyę, mroczną elfkę, która mówi mu, że klan wezwał swych sojuszników – Klan Blizny Duszy. Jednak Raelag pokonuje wrogów i znajduje Łzę Ashy. I tak oto klan Nocnego Czerepu stał się częścią Piętna Cienia.
Żeby stworzyć państwo, Raelag musi podbić klan Blizny Duszy – najpotężniejszy w Ygg-Chall. Jeśli go pokona, mniejsze klany nie będą stanowiły zagrożenia. Jest jednak pewien problem – plotka głosi, że klan Blizny Duszy jest sprzymierzony z demonami. Jednak Raelag podbija wszystkie miasta klanu i pokonuje demony. Ponadto dowiaduje się o planie Kha-Beletha: wysyła Veyera, by ten dał mu Izabelę. Wraz z Shadyą mroczny elf wyrusza przeszkodzić Veyerowi w tym.
Raelag i Shadya muszą powstrzymać Lorda Demonów Veyera. Muszą jednak dostać się do niego. Najkrótsza droga prowadzi przez labirynt. Wkrótce okazuje się, że klucznik, który pilnuje wyjścia z labiryntu nie żyje. Zabił go Grawl, Lord Demonów. Shadya proponuje Raelagowi przejść przez Sheogh, lecz czarnoksiężnik ma zamiar zabić Demona. Pokonuje go i zdobywa klucz. Wkrótce mroczne elfy uciekają z labiryntu.
Raelag musi powstrzymać Veyera przed porwaniem Izabeli. Nie może jednak liczyć na żadną pomoc. Wkrótce zauważa królową z Markalem, ale podąża za nimi Veyer. Czarnoksiężnik powstrzymuje go jednak. Wkrótce mroczny elf mówi Izabeli, że grozi jej niebezpieczeństwo. Markal każe jednak królowej ignorować go i ruszyć dalej do Auli Bohaterów. W końcu Izabela z Markalem docierają tam, by ożywić Nikolaja. Okazuje się, że po ożywieniu jego nie jest już sobą. Wyrwano go od Elratha i stał się wampirzym lordem. Izabela myślała, że ma już swego ukochanego, zamiast tego ma wampira. Nikolaj teoretycznie przejmuje władzę, faktyczne rządy sprawuje Markal.
Szykuje się wojna. Król Alaron zamierza jej zapobiec. W tym czasie do Irollan przybywa Lord Caldwell chcący umocnić więź między Irollan a Imperium Gryfów. Nieumarli nie chcą dawać im spokoju, olbrzymia armia pod dowództwem Wampirzego Lorda Nikolaja nie daje im wytchnienia. Król elfów daje im niezamieszkaną ziemię. Następnie Alaron wysyła Findana, by strzegł granicy. Jednakże nadchodzi armia demonów, którą dowodzi Biara. Udaje jej się uciec, lecz armie nieumarłych wciąż najeżdżają garnizony.
Król Alaron wzywa do siebie Findana. Daje mu misję odnalezienia Szmaragdowych Smoków, które opuściły Irollan, gdy Cyrus wraz z Alaronem nie wspomógł Aleksieja, ojca Nikolaja, w potrzebie u bram Sheogh. Same smoki są na Płonących Piaskach, ziemiach kontrolowanych przez demony. Wkrótce Findan niszczy miasta demonów i odnajduje Szmaragdowe Smoki, wraca by chronić Syris Thalla.
Przybywa na miejsce za późno. Nekromantka Raven podbiła stolicę. Wkrótce Findan odbija ją z powrotem. Alaron oznajmia, żeby Findan odnalazł Tieru, by zdradził mu tajemnice Kha-Beletha. To ostatnie słowa króla, po nich odchodzi do Sylanny. Jednak Syris Thalla jest osłabione i musi być przygotowane. Findan musi uwolnić dwóch bohaterów – Talanara oraz Dirael. W końcu stolica została utrzymana i Findan wyrusza na Wyspę Smoczej Mgły, by znaleźć Tieru.
Findan wyrusza na Morze Irisus, by znaleźć Tieru. Jednak mgła się rozproszyła i można na nią przypłynąć. Okazuje się, że demony przybyły szybciej i zabiły Tieru. Findanowi nie udaje mu się go uratować, zamiast niego widzi jego duszę, która głosem staruszka zaczyna narzekać na... Alarona! W końcu Tieru zdradza Findanowi pilnie strzeżoną tajemnicę: Izabela została naznaczona, jej dziecko ma zostać matką Mesjasza Demonów. Tieru wykorzystał swe siły na artefakt, zwój, za pomocą którego można wykonać rytuał na Izabeli, by ta nie wydała dziecka. Findan wykorzystuje opuszczony przez demony statek, by znaleźć Biarę. Po długiej bitwie sukkubus jest pokonany, lecz zachowuje życie, oddaje zapisany zwój i znika.
Podczas nieobecności Findana, elfy obroniły Syris Thalla. Jednak największe zagrożenie nadchodzi od strony Wampirzego Lorda Nikolaja i jego armii. Findan znajduje jasnowidza, który każe mu znaleźć artefakty Krasnoludzkich Królów w zamian za Feniksy do zniszczenia Lorda Nikolaja. W końcu elf znajduje artefakty i wymienia je na Feniksy. Niszczy widmowe smoki oraz potworną armię Nikolaja. Upadły król nie chce, by elf go zabił. Jednak Findan zabija go i Nikolaj ginie po raz drugi.
Zehir, syn arcymaga Cyrusa chce pomścić śmierć ojca poprzez zabicie Markala. Jednak jest bardzo niedoświadczony i nie ma armii. Jego pierwszym celem będzie przejęcie miasta Kadashman. Pokonuje nekromantów i odbija miasto.
Zehir zamierza wyzwolić Srebrne Miasta spod panowania Markala i zdobyć tajemną wiedzę Sar-Elama. Odzyskuje miasta, w tym stolicę Al Safir i przyswaja całą wiedzę. Następnie zamierza zająć centrum mocy Markala, Lorekeep. Po zajęciu miasta przybywa Galan, wysłannik Findana, który mówi Zehirowi o przepowiedni z czasów zaćmienia księżyca, ale Narxes, mag towarzyszący Zehirowi nie wierzy mu. Arcymag go ignoruje i wyrusza do Talonguard.
Młody arcymag, staje przed kolejnym zadaniem: zniszczenie zła, jakie nosi w sobie Izabela. Musi połączyć się z Findanem, który pokonał Nikolaja. Pomóc mu mogą rebelianci pod dowództwem Lorda Caldwella, ale oni nie pójdą za nim, potrzebny mu będzie uwięziony Godryk. Uwalnia go i razem z nim wyzwala miasta Imperium. Po chwili spotykają Findana, który mówi im, że Markal jest w posiadaniu trzech reliktów: Czarnego Kryształu (daje nieskończoną moc), Przeklętego Garnizonu (daje nowe jednostki) oraz Łzy Ashy. Docierają do Bel-Zeri miasta Markala, niszczą relikty oraz stają z nim twarzą w twarz. Godryk i Findan chcą go zabić „tradycyjnie”, ale Zehir robi to magicznie, tak by nekromanta się nie wskrzesił.
Wojna przeciw Izabeli i nieumarłym dobiega końca. Pozostaje tylko jedno zagrożenie: sama królowa. Na drodze do Talonguard stają mroczne elfy pod dowództwem Raelaga i Shadyi. Elf mówi, że również zna Tieru. Podczas oblężenia miasta Izabela dochodzi do wniosku, że Raelag to Agrael, demon który zabił Nikolaja. Mimo iż przywódca Ygg-Chall wyznaje miłość do niej, rytuał musi się odbyć.
W trakcie ceremonii ujawnia się prawdziwa twarz Shadyi. Okazało się, że Biara cały czas ją udawała. Porywa Izabelę i zabiera ją do Sheogh, ale gubi Serce Gryfa. Zehir, jako utalentowany arcymag używa go, by przenieść siebie i towarzyszy do piekła.
Zehir, Findan, Godryk i Raelag. Przyjdzie im uratować Izabelę z piekielnych czeluści. Na drodze staje im Ur-Hakal, stolica Sheogh w której jest Biara. Raelag chce ją zabić, jednak sukkubus mówi im, gdzie jest Izabela. Przenoszą się do miasta Władcy Demonów, Kha-Beletha, który jest chroniony przez magiczną barierę. Bohaterom udaje się zniszczyć bramę. Po chwili Władca Demonów składa Raelagowi propozycję: odda mu Izabelę, ale zachowa dziecko, a mroczny elf zabije przyjaciół. Czarnoksiężnik jednak odmawia, gdyż nie chce narażać życia, nawet dla królowej. Bohaterowie muszą się teraz zmierzyć z Władcą. Udaje im się, ale Kha-Beleth, mówi, że przegrał bitwę, ale nie wojnę i go zabijają. Teraz pozostaje problem z królową. Zehir wysyła wszystkich do Srebrnych Miast, by magowie utrzymali ją w ryzach. Po chwili Godryk przechadza z Izabelą w katedrze Talonguard. Rycerz ma na myśli remonty, jednak królowa chce stworzyć nową religię dla Elratha.
Frakcje.
Istoty zamieszkujące Ashan zostały podzielone na 8 frakcji (w nawiasach podano krainy, rasy i smoki, które czczą):
Każdemu z wyżej wymienionych miast jest przypisana własna kampania. Większość jednostek oraz ich ulepszeń jest zaczerpnięta z "Heroes of Might and Magic III". Każda frakcja ma swoją swoistą taktykę i zmusza gracza do innych ruchów na polu bitwy.
Polska wersja.
Wersja polska: Start International Polska 
Reżyseria: Elżbieta Kopocińska-Bednarek
Głosu użyczyli:
Dodatki.
Dotychczas ukazały się dwa oficjalne dodatki do gry. Pierwszy z nich to ' (ang. "Heroes of Might and Magic V: Hammers of Fate"). Dodano w niej nację krasnoludów i kilka scenariuszy dla pojedynczego gracza. Drugi z nich to ' (ang. "Heroes of Might and Magic V: Tribes of the East").
Latem 2007 roku narodziła się pierwsza księga fanowskiego dodatku do tejże gry – "Legends of the Ancients". Dodatek ten zawiera modyfikacje gry, kampanie, które opowiadają dalszą historię w świecie, w którym istnieją Starożytni i Kreeganie przygotowujący się do kolejnej ofensywy – tym razem na Axeoth, gdzie do tej pory byli jedynie mniejszością w państwie nekromantów. W 2008 roku wyszedł nowy dodatek „Mesjasz Ciemności”. W dodatku wydano limitowaną edycję ,Kolekcja Wszech Czasów”, zawierającą poprzednie części gry wraz z wszystkimi oficjalnymi do nich dodatkami.

</doc>
<doc id="725743" url="https://pl.wikipedia.org/wiki?curid=725743" title="Penanta">
Penanta



</doc>
<doc id="725744" url="https://pl.wikipedia.org/wiki?curid=725744" title="Franck Atsou">
Franck Atsou

Franck Atsou Edem (ur. 1 sierpnia 1978 w Lomé) – togijski piłkarz występujący na pozycji obrońcy.
Życiorys.
Swoją przygodę z futbolem zaczynał w Étoile Filante de Lomé, następnie przeszedł do klubu z Ghany – Asante Kotoko Kumasi, gdzie grał przez trzy sezony. Następnie przeniósł się do klubu z Wybrzeża Kości Słoniowej, Africa Sports National Abidżan. Miał również sezonową przygodę w KSK Heusden-Zolder, a potem trafił do Al-Hilal. Następnie grał w Iranie w klubach Aboomoslem Meszhed, Persepolis Teheran i Esteghlal Ahwaz.

</doc>
<doc id="725745" url="https://pl.wikipedia.org/wiki?curid=725745" title="At-Tajjiba">
At-Tajjiba

At-Tajjiba (arab. الطيبة; hebr. טייבה) – miasto położone w Dystrykcie Centralnym w Izraelu.
Położenie.
Leży w zachodniej części Samarii, w otoczeniu miast Tira i Kalansuwa, moszawów Salit, Cur Natan, Azri’el, Kefar Jabec i Sza’ar Efrajim, oraz wiosek Cur Jicchak i Je’af. Na północ, wschód i południowy wschód od miasta przebiega granica terytoriów Autonomii Palestyńskiej, która jest strzeżona przez mur bezpieczeństwa. Po stronie palestyńskiej znajdują się wioski Farun, Izbat Szufa, Szufa, Al-Ras, Kafr Sur i Kafr Jammal, oraz osiedla żydowskiego Awne Chefec.
Historia.
29 listopada 1947 roku Zgromadzenie Ogólne Organizacji Narodów Zjednoczonych przyjęło "rezolucję nr 181" o podziale Palestyny na dwa państwa: żydowskie i arabskie. Na mocy tej rezolucji wieś At-Tajjiba miała znaleźć się w państwie arabskim, jednak podczas wojny o niepodległość w 1948 wojska izraelskie opanowały całą okolicę. Izraelczycy nie zdołali jednak zająć samej wioski. Po zawarciu rozejmu, wieś At-Tajjiba została przekazana Izraelczykom i znalazła się na terytoriach przyznanych państwu Izrael.
W 1952 At-Tajjiba otrzymała status samorządu lokalnego, a w 1990 prawa miejskie.
Demografia.
Zgodnie z danymi Izraelskiego Centrum Danych Statystycznych w 2006 roku w mieście żyło 35,3 tys. mieszkańców, wszyscy Arabowie (w tym 99,7% muzułmanie).
Zgodnie z danymi "Izraelskiego Centrum Danych Statystycznych" w At-Tajjibie w 2000 było 4859 zatrudnionych pracowników i 559 pracujących na własny rachunek. Pracownicy otrzymujący stałe pensje zarabiali w 2000 średnio 3270 NIS, i otrzymali w ciągu roku obniżkę średnio o -0,5%. Przy czym mężczyźni zarabiali średnio 3796 NIS (podwyżka o 0,9%), a kobiety zarabiały średnio 2318 NIS (obniżka o -6,7%). W przypadku osób pracujących na własny rachunek średnie dochody wyniosły 3826 NIS. W 2000 roku w At-Tajjibie było 379 osób otrzymujących zasiłek dla bezrobotnych i 3151 osób otrzymujących świadczenia gwarantowane.
Populacja miasta pod względem wieku:
Edukacja.
W At-Tajjibie znajduje się 9 szkół podstawowych i 4 szkoły średnie, w których uczy się 7 tys. uczniów. Ze szkół są tutaj między innymi: "El-Ikhwa", "Ibn Sina", "Amal", "Ibn Rushd"," Al-Ghazalija", "Al-Bihari", "Umar Ibn al-Khatab", "Al-Zahara", "Al-Najah" i "Al-Hakma". Jest tu także centrum edukacji pedagogicznej oraz college technologiczny "Amal".
Kultura i sport.
W mieście znajdują się ośrodki kultury oraz stadion piłkarski.
Komunikacja.
Na zachód od miasta przebiega autostrada nr 6, brak jednak możliwości bezpośredniego wjazdu na nią. Z miasta wyjeżdża się sześcioma lokalnymi drogami na zachód na drogę nr 444, którą jadąc na południe dojeżdża się do wsi Cur Jicchak i drogi nr 554, lub jadąc na północ dojeżdża się do drogi nr 5614 i drogi nr 557. Drogą nr 554 jadąc na zachód dojeżdża się do miasta Tira. Drogą 5614 jadąc na zachód dojeżdża się do miasta Kalansuwa.

</doc>
<doc id="725746" url="https://pl.wikipedia.org/wiki?curid=725746" title="Franz Xavier Luschin">
Franz Xavier Luschin

Franz Xavier Luschin (ur. 3 grudnia 1781 w Teinach, zm. 2 maja 1854) – austriacki biskup rzymskokatolicki, biskup Trydentu w latach 1824–1834, arcybiskup metropolita lwowski w latach 1834–1835, arcybiskup Gorycji w latach 1835–1854.
Życiorys.
Studiował w Grazu. Święcenia kapłańskie przyjął w 1804. Pracował jako duszpasterz w Klagenfurcie, był także doradcą rządcy cesarskiego w Innsbrucku.
24 maja 1824 został mianowany biskupem Trydentu. Sakrę biskupią przyjął 3 października 1824. 23 czerwca 1834 został przeniesiony na urząd arcybiskupa metropolity lwowskiego (połączone z tytułem prymasa Galicji i Lodomerii). Jednak już 6 kwietnia 1835, ze względu na nieznajomość języka polskiego, został mianowany arcybiskupem Gorycji.

</doc>
<doc id="725752" url="https://pl.wikipedia.org/wiki?curid=725752" title="Tira">
Tira

Tira (hebr. טירה; arab. الطيرة) – miasto położone w Dystrykcie Centralnym w Izraelu.
Leży na równinie Szaron, w otoczeniu miasta At-Tajjiba, miasteczka Kochaw Ja’ir, kibuców Ramat ha-Kowesz, Ejal i Nir Elijjahu, moszawów Miszmeret, Cherut, Kefar Hess, Porat i Azri’el, oraz wioski Kefar Awoda. Na południowy wschód od miasta przebiega granica terytoriów Autonomii Palestyńskiej, która jest strzeżona przez mur bezpieczeństwa. Po stronie palestyńskiej znajduje się miasto Kalkilja.
Historia.
Arabska wioska Tira powstała około XVI wieku.
29 listopada 1947 roku Zgromadzenie Ogólne Organizacji Narodów Zjednoczonych przyjęło "Rezolucję nr 181" o podziale Palestyny na dwa państwa: żydowskie i arabskie. Na mocy tej rezolucji wioska Tira miała znaleźć się w państwie arabskim, jednak podczas wojny o niepodległość w 1948 została zajęta przez wojska izraelskie. Po zawarciu rozejmu, wioska Tira znalazła się na terytoriach przyznanych państwu Izrael. Pozostała jednak arabską miejscowością (mieszkańcy nie zostali wypędzeni tak jak się stało w pobliskiej wiosce Miska)
W 1952 Tira otrzymała status samorządu lokalnego, a w 1991 prawa miejskie.
Demografia.
Zgodnie z danymi Izraelskiego Centrum Danych Statystycznych w 2008 roku w mieście żyło 21,8 tys. mieszkańców, wszyscy Arabowie (w tym 99,6% muzułmanie).( Obecnie w 2012 roku w Tirze żyje około 25 tys. mieszkańców)
Zgodnie z danymi "Izraelskiego Centrum Danych Statystycznych" w Tirze w 2000 było 3 654 zatrudnionych pracowników i 953 pracujących na własny rachunek. Pracownicy otrzymujący stałe pensje zarabiali w 2000 średnio 3 767 NIS, i otrzymali w ciągu roku podwyżki średnio o 2,4%. Przy czym mężczyźni zarabiali średnio 4 494 NIS (podwyżka o 6,1%), a kobiety zarabiały średnio 2 319 NIS (obniżka o 13,0%). W przypadku osób pracujących na własny rachunek średnie dochody wyniosły 4 289 NIS. W 2000 roku w Tirze było 69 osób otrzymujących zasiłek dla bezrobotnych i 1 183 osób otrzymujących świadczenia gwarantowane.
 Populacja miasta pod względem wieku:
Edukacja.
W mieście Tira znajduje się 7 szkół podstawowych,2 gimnazja i 3 szkoły średnie, w których uczy się 4,7 tys. uczniów. Wśród szkół są: "Al-Madźd", "Al-Zahraa", "Al-Najah", "Al-Omarija", "Al-Manar", "Al-Hanan","Al-Ghazali",szkoły gimnazjalne:"Gimnazjum A" i "Gimnazjum B", oraz szkoły średnie :"Ibrahim Qasem",i nowoczesne oddane w 2006 roku "Liceum Naukowe Tomashin". Są tu także: centrum pedagogiczne oraz średnia szkoła technologiczna.
Kultura i sport.
W mieście znajdują się liczne ośrodki kultury, stadion piłkarski, korty tenisowe, place zabaw dla dzieci oraz basen pływacki.
Gospodarka.
W mieście rozwija się przede wszystkim rolnictwo, sadownictwo, uprawy w szklarniach ,przemysł meblarski, jest wiele kafejek i restauracji, Tira jest słynna od najlepszej klasy pieczywa i mięsa oraz takich potraw jak szałerma i hummus, w centrum miasta znajduje się małe centrum handlowe, 2 fabryki worków nylonowych oraz jeden z największych przemysłów budowlanych w okolicy arabskiej.
Komunikacja.
Na wschód od miasta przebiega autostrada nr 6, brak jednak możliwości bezpośredniego wjazdu na nią. Przez miasto przebiega droga nr 554 , którą jadąc na wschód dojeżdża się do drogi nr 444 łączącej miasto At-Tajjiba z miasteczkiem Kochaw Ja’ir, lub jadąc na południe dojeżdża się do kibucu Ramat ha-Kowesz. Lokalna droga prowadzi na północ do moszawu Kefar Hess oraz wioski Kefar Awoda.

</doc>
<doc id="725757" url="https://pl.wikipedia.org/wiki?curid=725757" title="Khalilou Fadiga">
Khalilou Fadiga

Khalilou Fadiga (ur. 30 grudnia 1974 roku w Dakarze) - piłkarz senegalski grający na pozycji pomocnika. Ten reprezentant Senegalu mógłby grać także w reprezentacji Francji i Belgii. Dobra technika i instynkt strzelecki czynią z Fadigi jednego z najlepszych ofensywnych pomocników Senegalu odkąd zaistniał na międzynarodowej arenie podczas Pucharu Narodów Afryki w 2000 roku.
Kariera.
W wieku sześciu lat wyemigrował z Senegalu do Francji, do Paryża i tam został objęty francuskim systemem szkolenia młodych piłkarzy. Rozpoczął swoją karierę we Francji z zespołem Les Enfants de la Goutte d' Or, zanim przeniósł się na wypożyczenie do Paris Saint Germain, gdzie pomimo wielkiego talentu nie powiodło mu się i postanowił przenieść się do Red Star 93, w którym również miejsca długo nie pogrzał. Postanowił kompletnie zmienić otoczenie i wybrał się do Belgii, gdzie znalazł angaż w zespole RFC Liège. W zespole tym rozegrał trzy sezony i przeszedł do Club Brugge, gdzie również nie zadomowił się na długo. Postanowił powrócić tam gdzie zaczynał - z przyjemnością drzwi otwarł przed nim zespół AJ Auxerre, gdzie rozsławił się na tyle że w 2004 roku zatrudnił go sam Inter Mediolan, tam jednak wykryto u niego wadę serca i pauzował przez rok, po czym został sprzedany do Boltonu Wanderers w którym nie odnalazł się i właśnie z zespołu Kłusaków został wypożyczony do Derby County. W 2007 roku grał w Coventry City, a w 2008 wrócił do Belgii. Przez pół roku był piłkarzem KAA Gent, a latem odszedł do Germinalu Beerschot. 23 grudnia 2008 roku rozwiązał kontrakt ze swoim zespołem.

</doc>
<doc id="725758" url="https://pl.wikipedia.org/wiki?curid=725758" title="Droga wojewódzka nr 964">
Droga wojewódzka nr 964

Droga wojewódzka nr 964 – droga wojewódzka o długości 104,4 km łącząca Kasinę Wielką z Biskupicami Radłowskimi, położona w województwie małopolskim.
Topografia.
DW964 przebiega przez różne, zupełnie odmienne mezoregiony. 
Walory krajoznawcze.
Droga na odcinku Wieliczka- Kasina Wielka posiada znaczne walory krajoznawcze (zwłaszcza na terenie Beskidu Wyspowego- rozległe widoki z odcinka powyżej przełęczy w Wierzbanowej). Przebiega też przez Puszczę Niepołomicką, a także przez ważne miejscowości turystyczne- Wieliczkę, Niepołomice i Dobczyce.
Remont.
W roku 2008 ruszył gruntowny remont DW964 na odcinku Wieliczka -Kasina Wielka. Koszt prac szacowany jest na blisko 40 milionów złotych, prace mają potrwać do końca 2010 roku. Oprócz wymiany asfaltu (bardzo zniszczonego na niektórych odcinkach, zwłaszcza w Pawlikowicach, gdzie droga jest pokryta niemalże wyłącznie łatami) planuje się też budowę chodników, nowych zatoczek. Droga zostanie skrócona dzięki nowemu mostowi, pozwalającemu ominąć tereny Zarabia i od razu skierować się z Dziekanowic do Dobczyc.
Stan na dzień 1 października 2009 roku: trwa remont nawierzchni na odcinku Dobczyce- Wieliczka. Jest już położony nowy asfalt na krótkim odcinku w Wieliczce i w Pawlikowicach. Prace postępują w okolicach Sierakowa. Ruch odbywa się wahadłowo (sygnalizacja świetlna). Wykonano już większość prac na odcinku Kasina Wielka- Dobczyce. Nie dochodzi do poważnych utrudnień w ruchu, bowiem kierowcy często wybierają alternatywne szlaki komunikacyjne.
Znaczenie komunikacyjne.
DW964 jest alternatywą dla popularnej, ale bardzo zatłoczonej Zakopianki (zwłaszcza w okresie modernizacji tej drogi). Pozwala ominąć pierwszą połowę popularnej drogi z Krakowa do Zakopanego.

</doc>
<doc id="725759" url="https://pl.wikipedia.org/wiki?curid=725759" title="Martin Kotásek">
Martin Kotásek

Martin Kotásek (ur. 26 października 1973 w Gottwaldovie) – czeski hokeista.

</doc>
<doc id="725760" url="https://pl.wikipedia.org/wiki?curid=725760" title="Martin Kotasek">
Martin Kotasek



</doc>
<doc id="725761" url="https://pl.wikipedia.org/wiki?curid=725761" title="Zapora Akosombo">
Zapora Akosombo

Zapora Akosombo – zapora wodna na rzece Wolta w południowo-wschodniej Ghanie, w Afryce.
Zapora stworzyła największe sztuczne jezioro na świecie, znane jako jezioro Wolta. Elektrownia wodna dostarcza elektryczność do Ghany i sąsiadujących z nią krajów Afryki zachodniej. Ma 660 m długości i 114 m wysokości. Zbudowana w latach 1961–1965. W okresach suszy hydrologicznej woda z jeziora jest racjonowana i generowana jest mniejsza ilość elektryczności. W tym czasie miasta w Ghanie są narażone na zaciemnienia w celu zmniejszenia ich konsumpcji elektryczności. "Ghana’s Volta River Authority" (Urząd Rzeki Wolty) ma podpisane kontrakty z sąsiednimi krajami na dostarczanie elektryczności. Kontrakty te mają większy priorytet w roszczeniach niż obywatele Ghany we własnych miastach. Chociaż huta Kaiser Aluminum jest ważnym użytkownikiem i zapora zbudowana była po części w celu umożliwienia wytopu aluminium z wydobywanego tam boksytu, ekonomia tak się zmieniła, że surowce muszą być importowane by utrzymać na bieżąco produkcję. Konsekwencją powstania zapory stało się przymusowe przesiedlenie prawie 80 tysięcy osób (ponad 1% ówczesnej populacji Ghany).

</doc>
<doc id="725764" url="https://pl.wikipedia.org/wiki?curid=725764" title="Fafner">
Fafner



</doc>
<doc id="725765" url="https://pl.wikipedia.org/wiki?curid=725765" title="DW964">
DW964



</doc>
<doc id="725766" url="https://pl.wikipedia.org/wiki?curid=725766" title="Powiat Trenczyn">
Powiat Trenczyn

Powiat Trenczyn (słow. "okres Trenčín") – słowacka jednostka podziału administracyjnego znajdująca się w kraju trenczyńskim. Powiat Trenczyn zamieszkiwany był przez 112 767 obywateli (w roku 2001) i zajmował obszar 672 km². Średnia gęstość zaludnienia wynosiła 167,81 osób na km². Miasta: Nemšová, Trenczyńskie Cieplice i powiatowy Trenczyn.

</doc>
<doc id="725769" url="https://pl.wikipedia.org/wiki?curid=725769" title="Synagoga Sprechera we Lwowie">
Synagoga Sprechera we Lwowie

Synagoga Sprechera we Lwowie – synagoga znajdująca się we Lwowie przy ulicy Gródeckiej 47, zniszczona podczas II wojny światowej.
Synagoga została zbudowana w połowie XIX wieku. Po wkroczeniu wojsk niemieckich do Lwowa w 1941 roku, synagoga została doszczętnie zniszczona. Po zakończeniu wojny nie została odbudowana.

</doc>
<doc id="725770" url="https://pl.wikipedia.org/wiki?curid=725770" title="Platycercus eximius">
Platycercus eximius



</doc>
<doc id="725772" url="https://pl.wikipedia.org/wiki?curid=725772" title="PSG Zlín">
PSG Zlín

PSG Zlín – czeski klub hokejowy z siedzibą w Zlinie występujący w rozgrywkach czeskiej Tipsport Extraliga (od sezonu 1993/94).

</doc>
<doc id="725773" url="https://pl.wikipedia.org/wiki?curid=725773" title="MN-123">
MN-123

MN-123 – polska przeciwdenna przeciwpancerna mina narzutowa.
Miny MN-123 są stawiane przy pomocy saperskiego ustawiacza min ISM Kroton lub ręcznego miotacza PMM. Wewnątrz miny znajdują się ładunek kumulacyjny i niekontaktowy zapalnik. Mina jest odporna na rozminowanie metodą wybuchową i elektromagnetyczną i jest miną nieusuwalną.

</doc>
<doc id="725774" url="https://pl.wikipedia.org/wiki?curid=725774" title="Hame Zlin">
Hame Zlin



</doc>
<doc id="725776" url="https://pl.wikipedia.org/wiki?curid=725776" title="Synagoga Kortisa we Lwowie">
Synagoga Kortisa we Lwowie

Synagoga Kortisa we Lwowie – synagoga, która znajdowała się we Lwowie przy ulicy Żółkiewskiej 109, obecnie zwanej Chmielnickiego.
Synagoga została zbudowana w 1854 roku z inicjatywy Towarzystwa Homel Chesed. W 1911 roku została ona gruntownie przebudowana według projektu architekta Leopolda Reissa w stylu orientalnym. Podczas II wojny światowej, po wkroczeniu wojsk niemieckich do Lwowa w 1941 roku, synagoga została doszczętnie zniszczona. Po zakończeniu wojny nie została odbudowana.

</doc>
<doc id="725780" url="https://pl.wikipedia.org/wiki?curid=725780" title="Tomșani">
Tomșani

Tomșani – wieś w Rumunii, w okręgu Vâlcea, w gminie Tomșani. W 2011 roku liczyła 742 mieszkańców.

</doc>
<doc id="725782" url="https://pl.wikipedia.org/wiki?curid=725782" title="Synagoga Kowea Itim le-Tora we Lwowie">
Synagoga Kowea Itim le-Tora we Lwowie

Synagoga Kowea Itim le-Tora we Lwowie (z hebr. „Towarzystwa Studiowania Tory”) – nieistniejąca synagoga znajdująca się we Lwowie na rogu ulic Kazimierzowskiej, Szpitalnej i Słonecznej.
Synagoga została zbudowana po 1877 roku z inicjatywy przedstawicieli Towarzystwa Kowea Itim le-Tora, Majera Cheszelisa oraz Jakuba Rapsa. Powstała w stylu empire. Kierownictwo tej synagogi w 1901 roku na przyległych ulicach zainstalowało oświetlenie gazowe, które działało do początku lat 50. XX wieku.
Podczas II wojny światowej, po wkroczeniu wojsk niemieckich do Lwowa w 1941 roku, synagoga została doszczętnie zniszczona. Po zakończeniu wojny nie została odbudowana.

</doc>
<doc id="725785" url="https://pl.wikipedia.org/wiki?curid=725785" title="Joshua Lederberg">
Joshua Lederberg

Joshua Lederberg (ur. 23 maja 1925 w Montclair, zm. 2 lutego 2008 w Nowym Jorku) – amerykański genetyk i mikrobiolog pochodzenia żydowskiego, pionier badań w dziedzinie genetyki bakterii, który w 1958 zdobył Nagrodę Nobla w dziedzinie fizjologii i medycyny za odkrycie mechanizmów rekombinacji genetycznej u bakterii. Nagrodą podzielił się z Edwardem Lawriem Tatumem i George'em Wellsem Beadle'em, którym przypadła ona za badania nad "Neurospora crassa", które doprowadziły do stworzenia hipotezy "jeden gen = jeden enzym".
Do innych istotnych osiągnięć Lederberga należało odkrycie koniugacji bakterii z Tatumem w 1946 i transdukcji w 1951, wraz z Nortonem Zinderem.
Znana jest jego różnica poglądów z paleontologiem George'em Gaylordem Simpsonem, którego wypowiedź, że wcześniejsza "egzobiologia" jak i "astrobiologia" Lederberga jest ciekawą nauką, bo bezprzedmiotową, wywołała polemikę.
Był synem Esther z domu Goldenbaum i rabina Zvi Hirsha Lederberga. Mąż Esther Lederberg, odkrywczyni faga lambda, z którą ożenił się z nią w 1946, a rozwiódł w 1966. Dwa lata później ożenił się ponownie z Marguerite Stein Kirsch, psychiatrą.

</doc>
<doc id="725787" url="https://pl.wikipedia.org/wiki?curid=725787" title="Jawne">
Jawne

Jawne (; ) – miasto położone w Dystrykcie Centralnym w Izraelu.
Położenie.
Leży na równinie Szaron, w otoczeniu miasta Rechowot, moszawów Gan Sorek, Bet Chanan, Kefar ha-Nagid, Ge’alja, Bet Gamli’el, Benaja i Ben Zakkaj, kibucu Giwat Brenner, oraz wioski Ajanot. Na zachód od miasta jest baza lotnicza Palmachim, kosmodrom Palmachim i Centrum Badań Nuklearnych Sorek.
Historia.
Biblia wspomina, że w czasach podboju Kanaanu przez Jozuego istniało w tym miejscu miasto Jawne'el (Księga Jozuego 15:11). Po podboju izraelskim było to miasto graniczne pomiędzy ziemiami pokoleń Dan i Judy. Król judzki Azariasz stoczył tutaj bitwę z Filistynami (2 Księga Kronik 26:6).
W okresie panowania rzymskiego miasto nosiło nazwę Iamnia (). Po śmierci króla Heroda Wielkiego miasto otrzymała jego siostra Salome. Po jej śmierci, około 10 roku n.e. miasto stało się prywatnym majątkiem cesarza rzymskiego Cezara Augusta. Status ten utrzymywał się przez co najmniej wiek.
Po zniszczeniu w 70 roku Świątyni Jerozolimskiej, rabin Jochanan Ben Zakkaj przeniósł do Jawne siedzibę Sanhedrynu. W 80 Sanhedryn przeniósł się do miasta Usha w Galilei, lecz w 116 powrócił do Jawne.
To właśnie tutaj zaczęto tworzenie podstaw współczesnego judaizmu rabinicznego. Około 90–95 roku w Jawne miał mieć miejsce synod rabinów, podczas którego ustalono kanon Tanach. Główną decyzją o kanoniczności ksiąg, które zaliczono do Tanach, zostało przyjęte określenie przez rabinów zakończenia się objawiania proroctw i działalności proroków Boga JHWH na około rok 400 p.n.e., w związku z czym powstałe w późniejszym czasie księgi nie zostały włączone w skład tego kanonu pism świętych.
Krzyżowcy zdobyli Jawne i w 1141 wybudowali zamek Ibelin wchodzący w skład Królestwa Jerozolimskiego. Zamek Ibelin posiadał cztery wieże obronne. Został wybudowany, aby ograniczać muzułmańskie ataki Fatymidów nadciągające każdego roku od strony miasta Aszkelon. W 1187 zamek został zdobyty i zniszczony przez armię Saladyna.
W następnych wiekach istniała tutaj arabska wioska Yibna, która 4 czerwca 1948 podczas wojny o niepodległość została zajęta i zniszczona przez wojska izraelskie.
Współczesna osada została założona w 1949 przez żydowskich imigrantów z Bułgarii, Afryki Północnej, Iraku i Jemenu. W latach 90. osiedliło się tutaj wielu imigrantów z krajów byłego ZSRR i Etiopii.
W 1986 Jawne otrzymało status samorządu lokalnego, a następnie prawa miejskie.
Demografia.
Zgodnie z danymi Izraelskiego Centrum Danych Statystycznych w 2008 roku w mieście żyło 32,2 tys. mieszkańców, wszyscy z nich to Żydzi.
Zgodnie z danymi "Izraelskiego Centrum Danych Statystycznych" w Jawne w 2000 było 10 910 zatrudnionych pracowników i 966 pracujących na własny rachunek. Pracownicy otrzymujący stałe pensje zarabiali w 2000 średnio 5699 NIS, i otrzymali w ciągu roku podwyżki średnio o 4,1%. Przy czym mężczyźni zarabiali średnio 7430 NIS (podwyżka o 1,1%), a kobiety zarabiały średnio 4042 NIS (podwyżka o 10,8%). W przypadku osób pracujących na własny rachunek średnie dochody wyniosły 7631 NIS. W 2000 roku w Jawne było 640 osób otrzymujących zasiłek dla bezrobotnych i 2396 osób otrzymujących świadczenia gwarantowane.
Populacja miasta pod względem wieku:
W mieście znajdują się następujące osiedla mieszkaniowe: Neve Ilan, Ne’ot Begin, Ne’ot Ben Gurion, Ne’ot Eszkol, Ne’ot Schazar i Ramot Weizmann. W fazie projektowania pozostaje południowe osiedle Ne’ot Rabin.
Edukacja.
W Jawne znajduje się 11 szkół podstawowych i 9 szkół średnich, w których uczy się 7,4 tys. uczniów. Ze szkół są tutaj między innymi: "Arazim", "BSR School", "Alon Ginsburg High School", "Oren Ginsburg High School", "Noam Raban Gamliel School", "Ramot Weizmann School", "Ma’ayan School" i "Ormat School".
Z uczelni religijnych jest tutaj "Chabad of Yavne".
Sport.
Ważnym klubem piłkarskim miasta jest "Maccabi Yavne F.C". Z koszykówki gra tutaj klub "Elicur Jawne".
W mieście znajdują się liczne obiekty sportowe, w tym dwa boiska do piłki nożnej, korty tenisowe i aquapark.
Gospodarka.
Miasto posiada dwie strefy przemysłowe, pierwszą niewielką położoną na południu i drugą dużą na północy. Przy północnej strefie przemysłowej są położone największe centra handlowe w mieście. To także tutaj jest główna siedziba izraelskiego koncernu zbrojeniowego Aeronautics Defense Systems Ltd., który specjalizuje się w rozwoju wojskowych systemów uzbrojenia. Powstają tutaj nowe modele bezzałogowych samolotów wojskowych, systemy obserwacyjne i zwiadowcze oparte np. na balonach lub sterowcach, zaawansowane technologicznie systemy awioniki, łączności, zabezpieczeń i inne.
Na północny wschód od miasta znajduje się instalacja nadawcza radia "Kol Israel" (pol. "Głos Izraela").
Na zachód od miasta Jawne, po drugiej stronie autostrady nr 4 znajdują się nadmorskie wydmy. Wśród piasków znajdują się tajne bazy Izraelskich Sił Obronnych – baza Palmachim oraz Centrum Badań Nuklearnych Sorek.
Turystyka.
Dużą tutejszą atrakcją jest położone w południowo-wschodniej części miasta wzgórze Tel Yavne. To właśnie tutaj prowadzone są prace archeologiczne i tutaj można obejrzeć pozostałości dawnej twierdzy krzyżowców. Z zabytków warto zobaczyć kościół wzniesiony w XII wieku przez krzyżowców, który później przebudowano na meczet. Dla Żydów szczególnym miejscem jest grobowiec, w którym prawdopodobnie pochowano Rabbiego Gamaliela. Muzułmanie jednak twierdzą, że jest tu pochowany przyjaciel Mahometa, Hureira.
Transport.
Wzdłuż zachodniej granicy miasta przebiega autostrada nr 4, która krzyżuje się z przebiegającą przez centrum Jawne drogą nr 4111. Jadąc drogą nr 4111 na zachód dojedzie się do bazy lotniczej Palmachim i Centrum Badań Nuklearnych Sorek. Wzdłuż wschodniej granicy miasta przebiega droga ekspresowa nr 42. Z południowo-wschodniej części miasta wychodzi w kierunku wschodnim droga nr 410, którą można dojechać do moszawu Ge’alja, lub odbić na południe do moszawu Bet Gamli’el.
W południowej części miasta znajduje się stacja kolejowa Jawne. Pociągi z Jawne jadą do Lod, Tel Awiwu, Rechowot, Binjamina-Giwat Ada, Netanii i Aszkelonu.

</doc>
<doc id="725791" url="https://pl.wikipedia.org/wiki?curid=725791" title="MN-111">
MN-111

MN-111 – polska przeciwdenna mina przeciwpancerna.
Mina MN-111 jest ustawiana narzutowo przy pomocy śmigłowcowego systemu minowania narzutowego Platan. Po zrzuceniu ze śmigłowca mina wbija się w ziemię co utrudnia jej wykrycie wzrokowe. Mina MN-111 jest miną nieusuwalną. Jest także odporna na trałowanie przy pomocy ładunków wydłużonych i elektromagnetyczne. Po ustalonym podczas minowania czasie (3, 6, 12, 24, 48, lub 96 godzin) następuje samolikwidacja miny.

</doc>
<doc id="725794" url="https://pl.wikipedia.org/wiki?curid=725794" title="Jehud-Monosson">
Jehud-Monosson

Jehud-Monosson (hebr. יְהוּד-מוֹנוֹסוֹן; arab. يهود مونوسون) – miasto położone w Dystrykcie Centralnym w Izraelu. Leży na równinie Szaron w aglomeracji miejskiej Tel Awiw-Jafau, znanej jako Gusz Dan.
Historia.
O mieście Jehud pierwsze wzmianki znajdujemy w czasach podboju Kanaanu przez Izraelitów. Jednak współczesna osada Yehud została założona w 1953. Osiedlili się tu między innymi żydowscy imigranci z Turcji i Polski.
Częścią miasta Jehud jest kiriat Bialystok. To osiedle zostało utworzone w 1950 roku przez imigrantów z Białegostoku i okolic rozproszonych po całym świecie. Kiriat Bialystok w 1990 liczył około 300 domów. O tradycji przypomina synagoga z tablicą pamiątkową i Dom-Klub z pamiątkami z rodzinnego Białegostoku.
W 2003 nastąpiło połączenie miasta Jehud z sąsiednim osiedlem Neve Monosson (ponad 3 tys. mieszkańców). W ten sposób powstało miasto Yehud Monosson.
Demografia.
Zgodnie z danymi Izraelskiego Centrum Danych Statystycznych w 2006 roku w mieście żyło 25,5 tys. mieszkańców, wszyscy Żydzi.
Populacja miasta pod względem wieku:
Komunikacja.
Przy mieście przebiega droga ekspresowa nr 40 (Kefar Sawa-Ketura).

</doc>
<doc id="725797" url="https://pl.wikipedia.org/wiki?curid=725797" title="Bitwa pod Al-Lahun">
Bitwa pod Al-Lahun

Bitwa pod Al-Lahun – starcie zbrojne, które miało miejsce 8 października 1798 roku pomiędzy wojskami francuskiej armii pod dowództwem generała Desaix, a wojskiem Murada Beja. Bitwa była jednym z epizodów wyprawy egipskiej, częścią podboju Górnego Egiptu przez Francuzów. 
Przyczyny wyprawy generała Desaix.
Po bitwie pod piramidami głównodowodzący mameluków w Egipcie, Murad Bej, zdołał zbiec z częścią armii do Górnego Egiptu skąd zamierzał utrudniać Francuzom podporządkowywania kraju. Aby rozbić nieprzyjacielskie siły i podbić tę część Egiptu Napoleon rozkazał generałowi Desaix likwidację wrogich oddziałów na południe od Kairu. Oddział Desaixa złożony z 3000 żołnierzy, zaopatrywany przez statki płynące Nilem wyruszył 25 sierpnia spod Kairu na południe. Systematycznie armia francuska poruszała się na południe, a statki rzeczne dostarczały amunicji i pożywienia. 6 października wojska mameluckie zostały dostrzeżone pod wsią Al-Lahun, ale po krótkich starciach wycofały się.
Starcie.
W nocy między 7 a 8 października zwiadowcy dostarczyli generałowi Desaix informacji o nowym położeniu sił Murada Bej. Desaix wyruszył w kierunku oddziałów nieprzyjacielskich z 2000 żołnierzy. Do bitwy doszło o 8:00 rano. Naprzeciwko Francuzów stanęło 4 000 mameluków i 8 000 Arabów.
Ustawienie armii francuskiej było następujące : wysunięte dwa 180-osobowe oddziały oraz dwa 800-osobowe czworoboki główne. Do szarży ruszyła konnica mamelucka. Rozniosła ona jeden z małych oddziałów, drugi zdołał się utrzymać. Konnica została jednak zmasowanym ogniem głównych oddziałów odparta. Następnie Murad obsadził swą piechotą i artylerią pobliskie wzgórza aby razić ogniem Francuzów, kawalerią zdołał otoczyć francuski obóz. Francuzi rzucili swe siły przeciwko baterii dział osłabiając obóz, który przez chwilę znajdował się w rękach mameluków. Ostrzałem Francuzi wygonili stamtąd nieprzyjaciół. Piechota szturmująca wzgórza także odniosła sukces likwidując mameluckie działa.
Murad Bej utracił w starciu 400 ludzi i działa, Desaix 30 osób i 80 rannych.
Po bitwie.
Następnego dnia armia Desaix zdobyła w pobliskiej wsi kilka barek mameluckich. Napoleon rozkazał, aby podbite prowincje Fajum, Al-Minja i Bani Suwajf otrzymały struktury administracyjne. Marsz na południe musiał być przerwany by móc zreorganizować władzę, nałożyć kontrybucję, dać odpocząć armii.

</doc>
<doc id="725804" url="https://pl.wikipedia.org/wiki?curid=725804" title="Ardaryk">
Ardaryk

Ardaryk () – król Gepidów, grupy dawnych plemion germańskich, blisko spokrewnionej z Gotami. Jeden z dowodzących w bitwie na Polach Katalaunijskich po stronie Hunów. 
Od IV do połowy V wieku Gepidzi znajdowali się pod zwierzchnictwem Hunów, których władcą był wówczas Attyla. Ardaryk był jego bliskim doradcą. W 451 r., w bitwie na Polach Katalaunijskich Ardaryk stanął na czele swojego ludu po stronie Hunów walczących z cesarstwem zachodniorzymskim. 
Wojskami rzymskimi dowodził Flawiusz Aecjusz, wspierany przez Wizygotów, pod wodzą króla Teodoryka oraz Franków salickich (Saliów), Burgundów, Sasów, część Alanów. Wojskami Hunów dowodził Attyla, wspierany przez oddziały Gepidów pod wodzą Ardaryka, Ostrogotów, Alanów, Skirów, Rugiów, Burgundów i Turyngów. Bitwa była bardzo zacięta i krwawa. Po klęsce pozwolił Hunom wycofać się.
Po śmierci Attyli władza uległa podziałowi pomiędzy jego synów, co osłabiło Hunów. Ardaryk stanął na czele buntu koalicji różnych plemion germańskich przeciwko Hunom. Pokonał ich w bitwie nad rzeką Nedao w 454 r., podczas której zginął m.in. najstarszy syn, a zarazem następca Attyli – Ellak. Klęska ta przyczyniła się do upadku wpływów i terroru Hunów w Europie. W rezultacie zwycięskiej bitwy Ardaryk przeniósł się z Gepidami do Siedmiogrodu i założył swoje państwo na wschód od rzeki Cisy, nad środkowym Dunajem (Panonia), terenach dzisiejszych Węgier wschodnich oraz Rumunii zachodniej. Zwycięstwo Ardaryka przyczyniło się do znacznych zmian geopolitycznych w regionie.

</doc>
<doc id="725807" url="https://pl.wikipedia.org/wiki?curid=725807" title="Ulica Hamernia">
Ulica Hamernia



</doc>
<doc id="725808" url="https://pl.wikipedia.org/wiki?curid=725808" title="Powiat Łuczeniec">
Powiat Łuczeniec

Powiat Łuczeniec "(Okres Lučenec)" – słowacka jednostka podziału administracyjnego znajdująca się w kraju bańskobystrzyckim. Powiat Lučenec zamieszkiwany jest przez 72 878 obywateli (1 stycznia 2003) i zajmuje obszar 771 km². Średnia gęstość zaludnienia wynosi 94,52 osób na km².

</doc>
<doc id="725813" url="https://pl.wikipedia.org/wiki?curid=725813" title="Powiat Poltár">
Powiat Poltár

Powiat Poltár (słow. "okres Poltár") – słowacka jednostka podziału administracyjnego znajdująca się w kraju bańskobystrzyckim. Powiat Poltár zamieszkiwany jest przez 23 594 obywateli (1 stycznia 2003) i zajmuje obszar 505 km². Średnia gęstość zaludnienia wynosi 46,72 osób na km².

</doc>
<doc id="725815" url="https://pl.wikipedia.org/wiki?curid=725815" title="Erick Dampier">
Erick Dampier

Erick Travez Dampier (ur. 14 lipca 1974 w Jackson, Missisipi) – amerykański koszykarz, występujący na pozycji centra.
Wybrany z numerem 10. draftu w 1996 roku przez Indiana Pacers. W swoim pierwszym sezonie wystąpił w 72 meczach. Szybko jednak opuścił Pacers i przeniósł się do Golden State Warriors, gdzie występował przez siedem sezonów. Był bardzo ważnym graczem zespołu. W sezonie 2004/2005 przeniósł się do Dallas Mavericks. Zdobył z tą drużyną wicemistrzostwo NBA. 13 lipca 2010 roku został oddany w wymianie do Charlotte Bobcats, w której w przeciwną stronę powędrowali Tyson Chandler i Alexis Ajinça. Został stamtąd zwolniony 14 września 2010. 23 listopada 2010 podpisał kontrakt z Miami Heat. W 2012 roku przeszedł do Atlanta Hawks. 
Statystyki.
Na podstawie Basketball-Reference.com 

</doc>
<doc id="725817" url="https://pl.wikipedia.org/wiki?curid=725817" title="Granit Forsant">
Granit Forsant

Granit Forsant (nazywany czasem niesłusznie Kwakerfeller, oryg. Flintheart Glomgold) – fikcyjna postać Disneya, występuje w komiksach i filmach animowanych z serii disneyowskich przygód Kaczora Donalda, Wujka Sknerusa i innych postaci z fikcyjnego stanu Kalisota.
Debiut.
Zadebiutował w 1956 roku w komiksie Carla Barksa "The Second-Richest Duck" (pl. "O kawałek sznurka", Kaczor Donald 32/10). Pierwszym animowanym występem był 2. odcinek serialu "Kacze opowieści" pt. "Wrongway in Ronguay". W polskiej wersji z lektorem, nosił nazwisko Starozłotnicki.
Wróg.
Granit Forsant jest rywalem Sknerusa McKwacza, chce odebrać mu tytuł „Najbogatszego Kaczora Świata”, ale może się przedstawiać tylko jako „Drugi Najbogatszy Kaczor Świata”. Rywalizacja nie zawsze jest uczciwa - Forsant często korzysta z pomocy m.in. Braci Be czy Magiki De Czar. Niewiele wiemy o rodzinie Granita, w komiksach pojawił się tylko jego kuzyn Afero, który podobnie jak on nie przepada za Sknerusem, oraz jego siostrzeniec-nieudacznik Kwacek Zgryz.
Życie.
Według Dona Rosy i jego komiksu "Życie i czasy Sknerusa McKwacza" po raz pierwszy Sknerus i Granit spotkali się w 1887 roku, kiedy to McKwacz szukał w Afryce złota. Wtedy Forsant ukradł mu wóz i zostawił samego na sawannie. Obecnie nadal mieszka w Afryce w skarbcu w dolinie Limpopo w Południowej Afryce, gdzie się urodził, czego można się dowiedzieć z komiksów Barksa i Rosy. Posiada także rezydencję w Kaczogrodzie.
W wielu europejskich komiksach oraz w obu "Kaczych opowieściach" Granit mieszka w Kaczogrodzie. To wyjaśnia dlaczego pojawia się czasami w „Klubie Miliarderów”. We wspomnianym serialu nosi on szkocki kilt (spódniczkę), co sugeruje jego szkockie pochodzenie. W serialu "Kacze opowieści" zmieniono jego pochodzenie na szkockie, ze względu na ówczesne stosunki między USA a Republiką Południowej Afryki (w 1987 r. w RPA trwał apartheid, który USA próbowało zwalczać m.in. poprzez sankcje ekonomiczne). W ten sposób Forsant stał się niejako Sknerusem „w krzywym zwierciadle” - obaj skąpi, uparci i oschli, ale jeden zdolny do czynienia dobra, drugi - nie. W wersji oryginalnej głosu użyczał mu Hal Smith, w polskiej – Andrzej Gawroński (pierwszy dubbing) i Tomasz Grochoczyński (drugi dubbing). Występuje w grze "Duck Tales" jako główny czarny charakter.
W nowych "Kaczych opowieściach" jest pokazany jako największy wróg biznesowy Sknerusa, który robi wszystko, by wyjść z cienia Sknerusa na każdym polu. W tej wersji jego rodzinnym krajem jest RPA i w rzeczywistości nazywa się Bajduś Mortadela (oryg. "Duke Baloney"), jednak po spotkaniu ze Sknerusem zmienia nazwisko na "Granit Forsant" i udaje szkockie pochodzenie przed opinią publiczną, m.in. poprzez noszenie tradycyjnego ubioru i wyuczony akcent w mowie (jako nawiązanie do poprzedniej wersji serialu). Jego model biznesowy oparty został na amerykańskich milionerach z lat 80. XX w. W wersji oryginalnej głosu użyczał mu Keith Ferguson, w polskiej – Tomasz Steciuk.

</doc>
<doc id="725819" url="https://pl.wikipedia.org/wiki?curid=725819" title="Rrom p-o Drom">
Rrom p-o Drom

Rrom p-o Drom – "pierwsze w Polsce pismo Romów-Cyganów", wydawane od 1990 roku w Białymstoku jako miesięcznik. Zajmuje się życiem i kulturą społeczności romskiej w Polsce. 
Czasopismo jest wydawane częściowo w języku romskim a częściowo po polsku. Redaktorem naczelnym i założycielem pisma Rrom p-o Drom był Stanisław Stankiewicz. Pismo stara się poruszać najbardziej istotne kwestie i problemy związane z życiem i działalnością społeczności romskiej, w kraju i za granicą. Zajmuje się, między innymi, problematyką asymilacji Romów oraz zachowywaniem romskich tradycji i kultury. Stara się przełamywać istniejące podziały i uprzedzenia. Rrom p-o Drom przedstawia sprawy aktualne, nurtujące polskich Romów, lecz nie zapomina także o przeszłości i publikuje artykuły opisujące romską historię. Istotną częścią każdego numeru Rrom p-o Drom są teksty prezentujące romską kulturę: sylwetki muzyków, poetów, pisarzy, recenzje płyt i książek, anonsy zapowiadające wydarzenia kulturalne i nowości wydawnicze. Na łamach Rrom p-o Drom można znaleźć też poezję i krótkie formy literackie.
Historia.
Pierwszy numer Rrom p-o Drom ukazał się z okazji IV Światowego Kongresu "International Romani Union". Kongres odbywał się w dniach 7-12 kwietnia 1990 roku w Jadwisinie pod Warszawą. Uczestniczyło w nim ponad 200 delegatów romskich z całego świata. Miesięcznik jest jednym z pierwszych pism w Europie wydawanych zarówno w języku romskim, jak i polskim. 12 czerwca 1994 roku w konkursie dla prasy lokalnej, w którym uczestniczyło ponad 200 czasopism, Instytut na rzecz Demokracji w Europie Wschodniej przyznał redakcji Rrom p-o Drom III nagrodę. Miesięcznik uzyskał również inne nagrody, także zagraniczne.
Pismo wydawane było w języku litewskim, białoruskim, ukraińskim i rosyjskim. Miało wielu swoich czytelników w kraju i poza jego granicami. Redakcja Rrom p-o Drom była organizatorem wielu imprez artystycznych, a także patronowała wielu inicjatywom na rzecz społeczności romskiej.

</doc>
<doc id="725821" url="https://pl.wikipedia.org/wiki?curid=725821" title="Frankowie rypuarscy">
Frankowie rypuarscy

Frankowie Rypuarscy, Frankowie Nadreńscy () – drugi, obok Franków salickich, odłam Franków, zamieszkujących w czasach antycznych dzisiejsze tereny Nadrenii Północnej-Westfalii (środkowy bieg Renu i nad Menem). 
W 451 rok wzięli udział w bitwie na Polach Katalaunijskich po stronie wodza Hunów, Attyli, podczas gdy Frankowie saliccy walczyli po stronie Rzymu.

</doc>
<doc id="725822" url="https://pl.wikipedia.org/wiki?curid=725822" title="Powiat Revúca">
Powiat Revúca

Powiat Revúca (słow. "okres Revúca") – słowacka jednostka podziału administracyjnego znajdująca się w kraju bańskobystrzyckim. Powiat Revúca zamieszkiwany jest przez 40 879 obywateli (1 stycznia 2003) i zajmuje obszar 730 km². Średnia gęstość zaludnienia wynosi 56 osób na km².

</doc>
<doc id="725826" url="https://pl.wikipedia.org/wiki?curid=725826" title="MN-121">
MN-121

MN-121 – polska przeciwdenna mina przeciwpancerna.
Mina MN-121 jest ustawiana narzutowo przy pomocy śmigłowcowego systemu minowania narzutowego Platan lub rakiet niekierowanych kalibru 122 mm Feniks-Z. Po zrzuceniu ze śmigłowca lub rozcaleniu głowicy pocisku rakietowego mina opada na spadochronie. Mina MN-121 jest miną nieusuwalną. Po ustalonym podczas minowania czasie (3, 6, 12, 24, lub 96 godzin) następuje samolikwidacja miny.

</doc>
<doc id="725834" url="https://pl.wikipedia.org/wiki?curid=725834" title="Giwatajim">
Giwatajim

Giwatajim (hebr. גבעתיים; arab. جبعاتايم/جفعاتايم; ang. "Giv’atayim"; pol. „Dwa Wzgórza”) – miasto położone w Dystrykcie Tel Awiwu w Izraelu. Leży na równinie Szaron nad Morzem Śródziemnym, w zespole miejskim Tel Awiwu, obszaru zwanego Gusz Dan.
Położenie.
Giwatajim jest położony na kontynencie azjatyckim, na wschodnim wybrzeżu Morza Śródziemnego . Miasto leży na nadmorskiej równinie Szaron, na historycznej drodze lądowej łączącej Europę, Azję i Afrykę.
Z powodu rozwoju Tel Awiwu i obszaru metropolitalnego Gusz Dan, nie istnieją wyraźne granice pomiędzy Giwatajim a położonym na zachodzie Tel Awiwem i położonym na wschodzie Ramat Gan. Cholon jest położony w odległości 54 km na północny zachód od Jerozolimy i 90 km na południe od Hajfy. Graniczy od zachodu i południa z Tel Awiwem, od wschodu i północy z Ramat Gan.
Środowisko naturalne.
Miasto powstało na stosunkowo mało żyznych gruntach w rejonie najwyższego wzniesienia Gusz Dan, wzgórza Kozłowskiego (85 m n.p.m.).
Klimat.
Giwatajim ma klimat śródziemnomorski, który charakteryzuje się gorącymi i wilgotnymi latami oraz chłodnymi i deszczowymi zimami. Wiosna rozpoczyna się w marcu, a w drugiej połowie maja rozpoczyna się lato. Średnia temperatura latem wynosi 26 °C, a zimą 12 °C (średnia z lat 1988–2000). Opady śniegu są rzadkością, ale zdarza się spadek temperatury do 5 °C. Największe opady deszczu występują pomiędzy październikiem a kwietniem. Suma rocznych opadów atmosferycznych wynosi 530 mm.
Demografia.
Zgodnie z danymi Izraelskiego Centrum Danych Statystycznych w 2009 roku w mieście żyło 50,4 tys. mieszkańców, z czego 97,4% stanowią Żydzi, a 2,6% inne narodowości.
Populacja miasta pod względem wieku:
Historia.
Osada została założona 2 kwietnia 1922 przez grupę 22 żydowskich pionierów z Drugiej Aliji. Na czele tej grupy pionierów stał Dawid Schneiderman. Kupili oni 75 akrów ziemi na peryferiach Tel Awiwu i założyli osiedle nazwane początkowo Borochov. Ziemię zakupiono z prywatnych oszczędności pionierów, ale później odkupił ją Żydowski Fundusz Narodowy. Była to pierwsza robotnicza dzielnica Tel Awiwu założona na wsi. Nazwano ją na cześć działacza ruchu syjonistycznego Dow Ber Borochowa (założył partię polityczną Poalej Syjon).
Później w osiedlu osiedliło się kolejnych 70 rodzin żydowskich. Kolejne osiedla powstały: Giwat Rambam (1933 r.), Kirjat Josef (1934 r.), Szeinkin (1936 r.) i Arlozorow (1936 r.). W kwietniu 1942 osobne osiedla zostały razem ze sobą połączone i utworzono samorząd lokalny Giwatajim. W 1959 Giwatajim otrzymało prawa miejskie.
Nazwa.
Nazwa "Giwatajim" oznacza w języku hebrajskim "„Dwa Wzgórza”", gdyż centrum miasta jest położone pomiędzy dwoma wzgórzami Borochowa i Kozłowskiego. W latach 30. XX w. miasto mocno się rozrosło i w rzeczywistości jest położone na trzech wzgórzach: Borochowa, Kozłowskiego i Rambam.
Polityka.
Obecny burmistrz miasta Re’uwen Ben-Szachar jest pierwszym kandydatem partii Kadima, która wygrała wybory i pierwszym burmistrzem Giwatajim, który nie jest z Partii Pracy.
Kultura.
W "Teatrze Givatayim" organizowane są festiwale bluesa i jazzu. W nowoczesnym budynku znajdują się liczne galerie sztuki oraz restauracja.
Edukacja i nauka.
Giwatajim ma 9 przedszkoli i 14 szkół (9 szkół podstawowych i 5 liceów). Jest tu także centrum edukacji religijnej "Chabad of Giv’atayim".
Miasto jest siedzibą "Izraelskiego Stowarzyszenia Astronomicznego". W 1968 wybudowano tutaj obserwatorium astronomiczne, które jest udostępniane do zwiedzania dla turystów.
Sport i rekreacja.
W Giwatajim i Ramat Gan znajduje się klub piłkarski Hapoel Ramat Gan, grający w Ligat ha’Al. Prowadzi on rozgrywki na wybudowanym w 1927 stadionie HaMakhtesh Stadium.
Gospodarka.
Miasto jest siedzibą kilku zakładów lekkiego przemysłu i przemysłu spożywczego.
Transport.
Obrzeżami miasta przebiegają dwupasmowe ulice Derech HaShalom i Derech Itschak Rabin, którymi można dojechać do autostrady nr 20 (Riszon le-Cijjon-Riszpon) i autostrady nr 4 (Erez–Kefar Rosz ha-Nikra).
Transport w Giwatajim jest obsługiwany tylko przez autobusy. Będąc częścią aglomeracji miejskiej Gusz Dan, wszystkie linie autobusowe wychodzą poza granice miasta, tworząc dogodne połączenia z sąsiednimi miastami. Największą liczbę linii autobusowych w mieście obsługuje Dan Bus Company i Egged.

</doc>
<doc id="725842" url="https://pl.wikipedia.org/wiki?curid=725842" title="MPB (mina)">
MPB (mina)

MPB – polska przeciwburtowa mina przeciwpancerna.
Mina MPB jest ustawiana ręcznie. W wersji MPB-ZN eksplozję wywołuje zapalnik niekontaktowy aktywowany przez czujnik akustyczny, w wersji MBP-ZK zapalnik kontaktowy mechaniczno-elektryczny. Elementem rażącym pancerz jest pocisk formowany wybuchowo. Mina niszczy również pojazdy chronione pancerzem reaktywnym. Po upływie 1, 10, lub 30 dób (zależnie od ustawienia) mina ulega samolikwidacji.
Możliwe jest odpalenie miny zdalnie, z odległości do 300 metrów. Mina ma możliwość ustawienia na nieusuwalność. 

</doc>
<doc id="725843" url="https://pl.wikipedia.org/wiki?curid=725843" title="Juan Ignacio Chela">
Juan Ignacio Chela

Juan Ignacio Chela (ur. 30 sierpnia 1979 w Buenos Aires) – argentyński tenisista, reprezentant w Pucharze Davisa, dwukrotny olimpijczyk (2000 i 2004).
Kariera tenisowa.
Występy w gronie profesjonalistów rozpoczął w 1998 roku, a zakończył 3 grudnia 2012 roku. W swoim debiutanckim sezonie doszedł do finału w jednym z turniejów ATP Challenger Tour, w Limie. W 1999 wygrał dwie imprezy ATP Challenger Tour, a rok później odniósł pierwsze zwycięstwo turniejowe w cyklu ATP World Tour, po sukcesie w Meksyku. Do turnieju głównego awansował z eliminacji, a w drodze do finału pokonał m.in. Gustavo Kuertena, natomiast w decydującym meczu rodaka Mariano Puertę.
W 2001 roku kariera Cheli uległa na krótko zatrzymaniu, gdy został zdyskwalifikowany na trzy miesiące i ukarany grzywną w wysokości 8 tysięcy dolarów za wykrycie w jego organizmie obecności metylotestosteronu podczas turnieju ATP Masters Series w Indian Wells. Po odbyciu kary zanotował serię startów w turniejach ATP Challenger Tour, wygrywając sześć imprez tej rangi i odzyskując pozycję w czołowej setce rankingu światowego oraz uzyskał finał zawodów ATP World Tour w Bogocie (porażka z Fernando Vicente). Dalszy awans Argentyńczyk zanotował w 2002 roku, kiedy dzięki wygranej w Amersfoort (w finale z Albertem Costą), finałom w Sydney i Long Island oraz 1/8 finału US Open awansował do czołowej trzydziestki rankingu światowego.
W kwietniu 2004 roku wygrał swój trzeci turniej w grze pojedynczej, na kortach ziemnych w Estoril. W finale pokonał Marata Safina. Tegoż samego roku osiągnął ćwierćfinał w wielkim szlemie, na korach imieniem Rolanda Garrosa. Mecz o dalszą fazę turnieju przegrał z Brytyjczykiem Timem Henmanem. Wyniki te dały mu awans na najwyższą w karierze pozycję w rankingu – nr 15. (w sierpniu 2004). Również tego roku Argentyńczyk zwyciężył w rozgrywkach gry podwójnej w Viña del Mar, partnerując Gastónowi Gaudio oraz doszedł do finału w Acapulco tworząc parę z Nicolásem Massú.
W 2005 roku, podczas pojedynku III rundy w Australian Open Chela splunął w stronę reprezentanta gospodarzy Lleytona Hewitta. Do końca roku Argentyńczyk zagrał w finale debla w Estoril. Partnerem deblowym Cheli był Tommy Robredo, jednak w finale przegrał z Františkiem Čermákiem i Leošem Friedlem.
W styczniu 2006 roku Chela osiągnął 1/8 finału Australian Open, eliminując m.in. faworyta gospodarzy, Lleytona Hewitta. Ponadto był w kolejnych dwóch finałach turniejowych, w Acapulco, gdzie uległ Peruwiańczykowi Luisowi Hornie oraz w Kitzbühel, przegrywając pojedynek finałowy z Agustínem Callerim.
W lutym 2007 roku Chela wygrał swój czwarty turniej w singlu, podczas rywalizacji w Acapulco. W drodze po tytuł pokonał m.in. Calleriego, a w finale wynikiem 6:3, 7:6(2) Hiszpana Carlosa Moyę. Pod koniec maja 2007 roku Chela zdobył wspólnie z José Acasuso, Agustínem Callerim i Sebastiánem Prieto drużynowy puchar świata. Chela rozegrał trzy pojedynki singlowe, przegrywając najpierw z Robinem Söderlingiem, następnie wygrywając z Fernando Gonzálezem i w finale ponownie przegrywając, tym razem z Tomášem Berdychem. Ostatecznie jednak Argentyńczycy pokonali Czechów 2:1. Na przełomie sierpnia i września Chela doszedł do ćwierćfinału wielkoszlemowego US Open, po wyeliminowaniu m.in. Ivana Ljubičicia i Stanislasa Wawrinki; przegrał z Davidem Ferrerem.
W 2008 roku Chela zmagał się z problemami zdrowotnymi kończąc sezon tuż po wielkoszlemowym Rolandzie Garrosie. Najlepszym rezultatem Argentyńczyka w sezonie był awans do półfinału rozgrywek w Buenos Aires. Rok później Chela startował głównie w zawodach ATP Challenger Tour wygrywając turniej w Medellínie oraz osiągając finał w Brasílii.
W 2010 roku Chela powrócił do zawodowego Touru i w kwietniu wygrał zawody w Houston. Po drodze wyeliminował m.in. Lleytona Hewitta, a w finale pokonał w trzech setach Sama Querreya. We wrześniu zwyciężył w Bukareszcie, zarówno w grze pojedynczej oraz podwójnej. W singlu, pokonał w finale Pablo Andújara, natomiast w deblu Marcela Granollersa i Santiago Venturę. Partnerem deblowym Argentyńczyka był Łukasz Kubot. Chela zakończył rok 2010 na 38. miejscu w rankingu singlowym.
Pierwszy finał w 2011 roku Chela rozegrał w połowie lutego w Buenos Aires. Po drodze pokonał m.in. drugiego w rozstawieniu w zawodach, Stanislasa Wawrinkę. Mecz finałowy przegrał jednak z Nicolásem Almagro. W połowie kwietnia Argentyńczyk dotarł do finału gry podwójnej w rozgrywkach rangi ATP World Tour Masters 1000, w Monte Carlo. Grając w parze z Bruno Soaresem przegrali jednak w finale z Bobem i Mikiem Bryanami. Pod koniec maja, podczas wielkoszlemowego Rolanda Garros Argentyńczyk dotarł do ćwierćfinału singla. Pojedynek o półfinał zakończył się porażką Cheli z Andym Murrayem.
W reprezentacji narodowej w Pucharze Davisa Chela debiutował w 2000 roku w meczu z Kanadą. Chela przegrał jednak w grze pojedynczej zarówno z Danielem Nestorem, jak i Sébastienem Lareau. W sezonie 2006 pokonał m.in. Chorwata Sašę Tuksara w decydującym, piątym pojedynku ćwierćfinału grupy światowej. W pierwszym meczu finału przeciwko Rosji, w tym samym roku, uległ Nikołajowi Dawydience 1:6, 2:6, 7:5, 4:6. Ostatecznie Rosjanie wygrali rywalizację 3:2 zdobywając tym samym tytuł mistrzowski. Ogółem dorobek Cheli w Pucharze Davisa to 12 zwycięstw i 6 porażek.

</doc>
<doc id="725846" url="https://pl.wikipedia.org/wiki?curid=725846" title="Austin Croshere">
Austin Croshere

Austin Croshere (ur. 1 maja 1975 w Los Angeles) – amerykański koszykarz, który przez większość kariery był zawodnikiem Indiany Pacers. Obecnie jest analizatorem i komentatorem meczów Pacers dla Fox Sports Indiana.
Croshere został wybrany w drafcie NBA 1997 roku przez z numerem 12 Indianę Pacers. Barw zespołu z Indianapolis bronił przez 9 sezonów, podczas których rozegrał łącznie 540 spotkań. W końcówce kariery był jeszcze zawodnikiem czterech zespołów, mianowicie Dallas Mavericks, Golden State Warriors, Milwaukee Bucks, San Antonio Spurs. Po sezonie 2008/09 oficjalnie zakończył karierę.

</doc>
<doc id="725847" url="https://pl.wikipedia.org/wiki?curid=725847" title="Bitwa pod Aleksandrią">
Bitwa pod Aleksandrią

Bitwa pod Aleksandrią – starcie zbrojne, które miało miejsce 2 lipca 1798 roku. Była to pierwsza bitwa pomiędzy armią Bonapartego zmierzającą do podbicia całego Egiptu, a siłami lokalnymi. 
Aleksandrii broniło 500 ludzi pod dowództwem Koraima Paszy. Miasto było otoczone przez mury o wysokości 12 metrów, które jednakże były w fatalnym stanie, podobnie jak artyleria obrońców. Aleksandria była ówcześnie zamieszkiwana przez 10 000 osób.
Armia, która wyszła na ląd kilka kilometrów na wschód od Aleksandrii została podzielona na trzy kolumny : prawą gen. Bona, środkową gen. Klebera i lewą gen. Menou wraz z awangardą gen.Veaux. Miasto szturmowano przy użyciu drabin oblężniczych. Podczas starcia na mury wylegli także mieszkańcy miasta. Zginął szef brygady Mas, raniono gen. Klebera, Menou i Moranda. 
Po kilku godzinach walki każda z kolumn znalazła wyłom w murach i wdarła się do miasta. Część obrońców uciekła na pustynię, część zabarykadowała się w głównym meczecie. Francuzi zaczęli zdobywać strategiczne miejsca, wkrótce poddali się również obrońcy meczetu. Tego samego dnia Bonaparte przyjął kapitulację gubernatora miasta i zapewnił, iż nie ma zamiaru walczyć przeciw Turkom, ale przeciwko mamelukom (gubernator Aleksandrii pochodził z nominacji sułtana). 
Dzień później Napoleon objechał miasto. Podczas walk zginęło 40 Francuzów, 300 obrońców miasta. Gubernatorem Aleksandrii mianowany został ranny gen. Kleber, który otrzymał od głównodowodzącego oddział złożony z 3 000 żołnierzy. 7 lipca zakończono wyładunek wszystkich towarów z francuskich statków. Dobrze zaopatrzona armia wyruszyła w kierunku Kairu już na początku lipca.

</doc>
<doc id="725850" url="https://pl.wikipedia.org/wiki?curid=725850" title="Arkadiusz Aleksander">
Arkadiusz Aleksander

Arkadiusz Aleksander (ur. 19 kwietnia 1980 w Nowym Sączu) – polski piłkarz, działacz sportowy.
Kariera zawodnicza.
W Zawadzie Nowy Sącz rozpoczął swoją piłkarską karierę. Od samego początku pobytu w klubie udowadniał swój ponadprzeciętny talent, co w wieku 16 lat zaowocowało transferem do SMS-u Wrocław, w którym grał przez półtora roku. Następnie przeniósł się do Rawii Rawicz. W końcu zgłosił się po niego Śląsk Wrocław, z którym świętował awans do Ekstraklasy w sezonie 1999/2000 zdobywając 7 bramek w 29 meczach. Łącznie rozegrał 14 spotkań dla Śląska w Ekstraklasie nie zdobywając ani jednej bramki. W sezonie 2001/2002 jesienią wypożyczony do lokalnego rywala, Polaru strzelając dla klubu 7 bramek. W 2003 roku pozostawał bez przynależności klubowej, po rozwiązaniu kontraktu z wrocławskim klubem. W swoim kolejnym klubie, Arce swoją grą zapracował na transfer. Został sprzedany do Górnika Zabrze. Tam zaprezentował wysokie umiejętności. W pierwszym sezonie gry dla Zabrzan w Ekstraklasie w dwudziestu jeden spotkaniach zdobył pięć bramek oraz został królem strzelców Pucharu Polski zdobywając 9 bramek w całej edycji. Do momentu odejścia z klubu łącznie zagrał 51 meczów w Ekstraklasie i strzelił 15 bramek. W zimowym okienku transferowym 2007 został transferowany do Widzewa Łódź, zaś od lipca 2007 do stycznia 2009 był zawodnikiem Odry Wodzisław Śląski, gdzie został najlepszym strzelcem Pucharu Ekstraklasy w sezonie 2007/2008 strzelając 5 goli. Po odejściu z wodzisławskiej drużyny podpisał kontrakt z pierwszoligowym klubem cypryjskim Nea Salamina Famagusta. W sierpniu tego samego roku został piłkarzem Sandecji Nowy Sącz. Był wicekrólem strzelców I ligi polskiej w sezonie 2010/11 strzelając 15 goli oraz 2001/2012 zdobywając 16 goli. 29 grudnia 2012 roku podpisał kontrakt z Flotą Świnoujście. W sezonie 2013/2014 występował w Arce Gdynia, natomiast od lipca 2014 grał w Olimpii Grudziądz. W sezonie 2015/2016 ponownie reprezentował Sandecję Nowy Sącz i ponownie został wicekrólem strzelców 1 ligi z 15 golami.
Po sezonie 2015/16 zakończył piłkarską karierę. 
Kariera działacza.
W ostatnim półroczu gry w piłkę, w styczniu 2016 został dyrektorem sportowym Sandecji, która rok później awansowała do Ekstraklasy. Odszedł z tego stanowiska w sierpniu 2018, po spadku zespołu na drugi poziom. Latem 2020 ponownie został dyrektorem sportowym nowosądeckiego klubu oraz równocześnie jego wiceprezesem. W styczniu 2021 rada nadzorcza Sandecji wybrała go prezesem zarządu. Za jego kadencji drużyna z Nowego Sącza odnotowała serię 17 meczów bez porażki w rozgrywkach Fortuna 1 Ligi. W lipcu 2021 zrezygnował z funkcji prezesa. Od listopada 2021 jest wiceprezesem do spraw sportowych w Zagłębiu Sosnowiec. 23 listopada 2022 ogłoszono, że Arkadiusz Aleksander zastąpił na stanowisku prezesa klubu miejsce Łukasza Girka.

</doc>
<doc id="725852" url="https://pl.wikipedia.org/wiki?curid=725852" title="Precesja planetarna">
Precesja planetarna

Precesja planetarna – precesyjny ruch osi obracającej się planety, powodujący bardzo powolne zakreślanie przez tę oś powierzchni stożkowej.
Precesja osi Ziemi powstaje na skutek oddziaływania planet (precesja planetarna) oraz przyciągania Księżyca i Słońca (precesja lunisolarna).
W wyniku precesji oś Ziemi (biegun) zakreśla na sferze niebieskiej w ciągu ok. 26 000 lat (tzw. rok platoński) okrąg o promieniu ok. 23,5 stopnia wokół bieguna ekliptyki. Na skutek precesji biegun, znajdujący się dziś w pobliżu Gwiazdy Polarnej, przesunie się za 11 000 lat w sąsiedztwo Wegi.

</doc>
<doc id="725853" url="https://pl.wikipedia.org/wiki?curid=725853" title="Gorgoroth">
Gorgoroth

Zobacz też:

</doc>
<doc id="725855" url="https://pl.wikipedia.org/wiki?curid=725855" title="Herb Gabonu">
Herb Gabonu

Herb Gabonu – jeden z oficjalnych symboli Gabonu. 
Historia.
Herb został zaprojektowany przez szwajcarskiego heraldyka i weksylologa Louisa Mühlemanna. Jest używany od 15 lipca 1963 roku.
Opis.
W tarczy barwy złotej czarny żaglowiec na błękitnych falach u podstawy, w głowicy zielonej trzy złote bizanty. Jako trzymacze dwie czarne pantery, za tarczą złote drzewo o zielonych liściach, poniżej na błękitnej wstędze dewiza "Union, Travail, Justice" (franc. "Jedność, praca, praworządność"). Powyżej tarczy dewiza "Uniti progrediemur" (łac. "Jednoczmy się").
Pantery podtrzymujące tarczę symbolizują czujność i odwagę prezydenta, który broni narodu. Złote koła na górze tarczy symbolizują bogactwa naturalne kraju. Statek symbolizuje dążenie Gabonu do lepszej przyszłości. Drzewo okoumé ("Aucoumea klaineana") symbolizuje handel drzewny.

</doc>
<doc id="725859" url="https://pl.wikipedia.org/wiki?curid=725859" title="Ted Chiang">
Ted Chiang

Ted Chiang wł. Chiang Feng-nan (ur. 20 października 1967 w Port Jefferson) – amerykański pisarz science fiction pochodzenia chińskiego.
Życiorys.
Jest synem chińskich emigrantów z Tajwanu, którzy poznali się podczas studiów w Stanach Zjednoczonych. Jego ojciec jest emerytowanym profesorem na wydziale inżynierii na Stony Brook University w Nowym Jorku, zaś matka jest emerytowaną bibliotekarką. Ukończył studia informatyczne na Uniwersytecie Browna w Providence oraz warsztaty literackie Clarion Workshop na Uniwersytecie Michigan w Seattle. Tworzy tylko krótkie formy literackie.
Mieszka w Bellevue, w stanie Waszyngton, z partnerką, programistką Marcią Glover.
Ekranizacje.
Na podstawie opowiadania "Historia twojego życia" w 2016 r. zrealizowano film fabularny "Nowy początek".

</doc>
<doc id="725861" url="https://pl.wikipedia.org/wiki?curid=725861" title="Precesja ogólna">
Precesja ogólna



</doc>
<doc id="725864" url="https://pl.wikipedia.org/wiki?curid=725864" title="Tamara Daniłowa">
Tamara Daniłowa

Tamara Piotrowna Daniłowa (ros. Тамара Петровна Данилова, ur. 30 lipca 1939 w Leningradzie) – radziecka lekkoatletka, dyskobolka, mistrzyni Europy.
Daniłowa była czołową radziecką dyskobolką końca lat 60. i na początku lat 70. XX wieku. Największym jej osiągnięciem było mistrzostwo Europy w 1969 w Atenach, kiedy to rzutem na odległość 59,28 m pokonała swoją rodaczkę Murawjową i reprezentującą NRD Karin Illgen. 2 sierpnia 1970 w Bukareszcie ustanowiła rekord Związku Radzieckiego w rzucie dyskiem wynikiem 62,54 m, a w 1971 zdobyła tytuł mistrzyni kraju.
Zajęła 5. miejsce na mistrzostwach Europy w 1971 w Helsinkach. Zajęła 4. miejsce na igrzyskach olimpijskich w 1972 w Monachium.

</doc>
<doc id="725865" url="https://pl.wikipedia.org/wiki?curid=725865" title="Ferdynandowo">
Ferdynandowo

Ferdynandowo – osada krajeńska w Polsce położona w województwie wielkopolskim, w powiecie pilskim, w gminie Łobżenica.
W latach 1975–1998 miejscowość administracyjnie należała do województwa pilskiego.

</doc>
<doc id="725868" url="https://pl.wikipedia.org/wiki?curid=725868" title="Punkt równonocy">
Punkt równonocy

Punkt równonocy – punkt zrównania dnia z nocą, jeden z dwóch punktów przecięcia się ekliptyki z równikiem niebieskim. Moment, w którym Słońce przechodzi przez taki punkt to równonoc. Wyróżnia się dwa punkty równonocy: punkt Barana oraz punkt Wagi.
Wskutek precesji osi Ziemi, oba punkty równonocy przesuwają się po ekliptyce dokonując pełnego obiegu w ciągu 26 tysięcy lat. Od punktu Barana mierzy się wzdłuż równika niebieskiego rektascensję, wzdłuż ekliptyki – długość ekliptyczną.

</doc>
<doc id="725870" url="https://pl.wikipedia.org/wiki?curid=725870" title="Girls Bravo">
Girls Bravo

 – shōnen-manga z gatunku bishōjo. Na jej podstawie wyprodukowano dwie serie anime oraz grę.
Fabuła.
Girls Bravo jest to historia o młodym mężczyźnie - Sasakim Yukinari, który przez wpadnięcie do wanny przenosi się do innego świata - Seiren - gdzie mieszkają tylko osoby płci żeńskiej. Jego kłopoty potęguje fakt, że jest uczulony na dziewczyny (podczas kontaktu z nimi, na jego ciele pojawia się wysypka).

</doc>
<doc id="725874" url="https://pl.wikipedia.org/wiki?curid=725874" title="Metrum (poetyka)">
Metrum (poetyka)

Metrum (miara, wzorzec rytmiczny) – w nauce o wierszu obok pojęcia rytmu wprowadza się również pojęcie metrum, najczęściej dla oznaczenia rytmu najzupełniej regularnego, bądź też wzorcowej miary rytmicznej, która każdorazowo aktualizuje się w materiale fonicznym konkretnego utworu. Termin „metrum” albo „wiersz metryczny” bywa używany również w węższym zakresie w odniesieniu do wiersza antycznego, a w poezji nowożytnej jako określenie wiersza sylabotonicznego (stopowego), zwanego również miarowym.
O rytmie w poezji pisał Bolesław Leśmian ("Rytm jako światopogląd", 1910). Nowoczesną, generatywną teorię metrum przedstawili Morris Halle i .

</doc>
<doc id="725875" url="https://pl.wikipedia.org/wiki?curid=725875" title="Powiat Zwoleń">
Powiat Zwoleń

Powiat Zwoleń (słow. "okres Zvolen") – słowacka jednostka podziału administracyjnego znajdująca się w kraju bańskobystrzyckim. Powiat Zwoleń zamieszkiwany był przez 67 650 obywateli (1 stycznia 2003) i zajmuje obszar 759 km². Średnia gęstość zaludnienia wynosi 89,13 osób na km². Miasta: Sliač oraz powiatowy Zwoleń.

</doc>
<doc id="725876" url="https://pl.wikipedia.org/wiki?curid=725876" title="Philippe Clerc">
Philippe Clerc

Philippe Clerc (ur. 24 grudnia 1946 w Port-Valais) – szwajcarski lekkoatleta, sprinter, mistrz Europy. 
Największy sukces Clerc odniósł na mistrzostwach Europy w 1969, gdzie zajął 1. miejsce w biegu na 200 m oraz 3. miejsce w biegu na 100 m. Na kolejnych mistrzostwach Europy w 1971 zajął 5. miejsce w biegu na 200 m. Startował w Igrzyskach Olimpijskich w 1972 w Monachium; odpadł w ćwierćfinałach biegów na 100 m i 200 m. 
Jego żoną była brytyjska sprinterka Janet Simpson.
Dziewięć razy zdobył mistrzostwo Szwajcarii:

</doc>
<doc id="725878" url="https://pl.wikipedia.org/wiki?curid=725878" title="Gęstość skażenia">
Gęstość skażenia

Gęstość skażenia – ilość środka trującego lub promieniotwórczego na jednostce powierzchni skażonej. Gęstość skażenia środkami trującymi powierzchni ciała ludzkiego określa się ilością miligramów na jeden centymetr kwadratowy, a gęstość skażenia terenu i przedmiotów – ilością gramów na jeden metr kwadratowy. Taktyczną gęstość skażenia określa się w tonach na jeden kilometr kwadratowy. Gęstość skażenia promieniotwórczego określa się ilością substancji promieniotwórczej na jednostkę powierzchni i wyraża się w kiurach (Ci) na jeden metr kwadratowy lub jeden kilometr kwadratowy.

</doc>
<doc id="725879" url="https://pl.wikipedia.org/wiki?curid=725879" title="Zawada (Topola)">
Zawada (Topola)

Zawada – część wsi Topola w Polsce, położona w województwie wielkopolskim, w powiecie pilskim, w gminie Łobżenica.
W latach 1975–1998 Zawada administracyjnie należała do województwa pilskiego.

</doc>
<doc id="725880" url="https://pl.wikipedia.org/wiki?curid=725880" title="Powiat Žarnovica">
Powiat Žarnovica

Powiat Žarnovica (słow. "okres Žarnovica") – słowacka jednostka podziału administracyjnego znajdująca się w kraju bańskobystrzyckim. Powiat Žarnovica zamieszkiwany jest przez 27 634 obywateli (1 stycznia 2003) i zajmuje obszar 426 km². Średnia gęstość zaludnienia wynosi 64,87 osób na km².

</doc>
<doc id="725882" url="https://pl.wikipedia.org/wiki?curid=725882" title="Grupa realizacyjna">
Grupa realizacyjna

Nieetatowe grupy realizacyjne (NGR) (zwane także grupami szybkiego reagowania lub grupami wsparcia) – formacje policyjne stworzone m.in. w województwach: wielkopolskim i dolnośląskim, funkcjonujące najczęściej w miejskich i powiatowych komendach Policji.
Uzbrojenie.
NGR realizują zadania podobne do Samodzielnych Pododdziałów Antyterrorystycznych Policji (SPAP), mimo takiego samego wyszkolenia, są jednak gorzej uzbrojone. Od decyzji bezpośrednich przełożonych zależy liczba dni szkoleniowych w miesiącu, niemniej są to co najmniej 2 dni w tygodniu. Jest to formacja utworzona w celu zwalczania terroru kryminalnego i przestępczości pospolitej (nie do zwalczania terroryzmu).
Na co dzień policjanci grup realizacyjnych patrolują ulice polskich miast, wykonując czynności patrolowo-interwencyjne, a ich głównym zadaniem jest udzielanie pomocy i wspomaganie innych patroli na terenie działania danej jednostki Policji.

</doc>
<doc id="725883" url="https://pl.wikipedia.org/wiki?curid=725883" title="Janis Lusis">
Janis Lusis



</doc>
<doc id="725888" url="https://pl.wikipedia.org/wiki?curid=725888" title="Głęboka operacja">
Głęboka operacja



</doc>
<doc id="725889" url="https://pl.wikipedia.org/wiki?curid=725889" title="Herb Gambii">
Herb Gambii

Herb Gambii jest używany od 18 listopada 1964. 
W tarczy błękitnej ze srebrną i zieloną bordiurą skrzyżowane ukośnie złote topór i motyka. W klejnocie zielone liście olejowca. Hełm zwrócony w prawo (heraldycznie), labry błękitne, podbite złotem. Tarczę podtrzymują dwa lwy barwy brązowej, trzymające opuszczone w dół złote motykę i topór. Poniżej na srebrnej wstędze, dewiza Gambii "Progress, Peace, Prosperity" (ang "postęp, pokój, dobrobyt")
Lwy symbolizują historię Gambii jako kolonii Wielkiej Brytanii. Motyka i topór symbolizują ważność rolnictwa dla kraju oraz dwie główne grupy etniczne kraju: Mandinka i Fulanów.

</doc>
<doc id="725892" url="https://pl.wikipedia.org/wiki?curid=725892" title="Leszek Jezierski">
Leszek Jezierski

Leszek Jezierski (ur. 12 maja 1929 w Lublinie, zm. 12 stycznia 2008 w podłódzkiej miejscowości Sokolniki-Las) – polski piłkarz i trener sportowy, reprezentant Polski w piłce nożnej.
Życiorys.
Karierę piłkarską rozpoczynał w KS Lublinianka. Podczas odbywania służby wojskowej reprezentował Legię Warszawa, w barwach której w 6 meczach zdobył 1 bramkę. W 1953 przeniósł się do Łódzkiego Klubu Sportowego. Razem z ŁKS zdobył Puchar i mistrzostwo Polski. Reprezentował również barwy Startu Łódź, Włókniarza Łódź i Stomilu Poznań. W reprezentacji Polski zadebiutował 8 sierpnia 1954 w meczu przeciwko Bułgarii. W biało-czerwonym trykocie wystąpił 6 razy.
W karierze trenerskiej jego pierwszym sukcesem było zdobycie w 1966 mistrzostwa Polski juniorów z zespołem MKS Hala Sportowa. Kierując drużynami w Łodzi, doprowadził łódzką piłkę nożną do bardzo silnej pozycji krajowej. Wykorzystywał przy tym niedocenianych gdzie indziej zawodników. W 1975 awansował z Widzewem Łódź do ekstraklasy. Kolejnym krokiem w karierze trenerskiej był ŁKS Łódź. Pracując w tym klubie został wybrany trenerem roku. Jego największymi osiągnięciami jako trenera było zdobycie mistrzostwa Polski w 1979 r. przez prowadzony przez niego klub Ruch Chorzów oraz wicemistrzostwa Polski w sezonie 1986/1987 przez Pogoń Szczecin. Prowadził też m.in. Lecha Poznań, Zawiszę Bydgoszcz. Trzykrotnie wybierano go na trenera roku w plebiscycie "Piłki Nożnej". Znajdował się w radzie trenerskiej PZPN.
Ostatnie lata swojego życia spędził w swoim domu w Sokolnikach-Lesie. Zmarł 12 stycznia 2008 r. w Łodzi lub w Zgierzu. Został pochowany w Alei Zasłużonych Cmentarza Komunalnego na Dołach w Łodzi (kwatera XV, rząd 49, grób 22).

</doc>
<doc id="725899" url="https://pl.wikipedia.org/wiki?curid=725899" title="Łobżonka (osada)">
Łobżonka (osada)

Łobżonka – osada krajeńska w Polsce położona w województwie wielkopolskim, w powiecie pilskim, w gminie Łobżenica. Miejscowość wchodzi w skład sołectwa Witrogoszcz.
W latach 1975–1998 miejscowość administracyjnie należała do województwa pilskiego.
W okresie międzywojennym w miejscowości stacjonowała placówka Straży Granicznej I linii „Łobżenka”.

</doc>
<doc id="725903" url="https://pl.wikipedia.org/wiki?curid=725903" title="Powiat Żar nad Hronem">
Powiat Żar nad Hronem

Powiat Żar nad Hronem "(Okres Žiar nad Hronom)" – słowacka jednostka podziału administracyjnego znajdująca się w kraju bańskobystrzyckim. Powiat Żar nad Hronem zamieszkiwany jest przez 48 053 obywateli (1 stycznia 2003) i zajmuje obszar 532 km². Średnia gęstość zaludnienia wynosi 90,33 osób na km².

</doc>
<doc id="725908" url="https://pl.wikipedia.org/wiki?curid=725908" title="Nowina (powiat pilski)">
Nowina (powiat pilski)

Nowina – osada krajeńska w Polsce położona w województwie wielkopolskim, w powiecie pilskim, w gminie Łobżenica. Miejscowość wchodzi w skład sołectwa Dębno.
W latach 1975–1998 miejscowość administracyjnie należała do województwa pilskiego.
Inne miejscowości o nazwie Nowina: Nowina, Nowiny

</doc>
<doc id="725910" url="https://pl.wikipedia.org/wiki?curid=725910" title="Cel (wojsko)">
Cel (wojsko)

Cel lub cel wojskowy – dozwolony przez prawo międzynarodowe obiekt, który obejmuje wszystkich kombatantów zdolnych do i prowadzących walkę, urządzenia, budynki i obszary, gdzie siły zbrojne lub jej środki ("zasoby") są zlokalizowane oraz inne obiekty, które poprzez swój charakter i przeznaczenie, lokalizację lub użycie wykorzystywane są do prowadzenia działań militarnych, a które całkowite lub częściowe zniszczenie, przechwycenie lub neutralizacja powoduje wymierne korzyści z wojskowego punktu widzenia.

</doc>
<doc id="725912" url="https://pl.wikipedia.org/wiki?curid=725912" title="Cuttino Mobley">
Cuttino Mobley

Cuttino Rashawn Mobley (ur. 1 września 1975 w Filadelfii) – amerykański koszykarz grający w lidze NBA.
Wybrany w drugiej rundzie draftu 1998 przez Houston Rockets, grał tam przez sześć lat. Następne kluby Mobleya to: Orlando Magic (2004), Sacramento Kings (2004–2005), Los Angeles Clippers (2005–2008).
W sezonie 1999/2000 zajął drugie miejsce w głosowaniu na najlepszego „szóstego” zawodnika ligi NBA.
W środku grudnia 2008 zakończył sportową karierę (rutynowe badania w zespole New York Knicks wykazały u koszykarza wrodzoną wadę serca).

</doc>
<doc id="725914" url="https://pl.wikipedia.org/wiki?curid=725914" title="Puszczka">
Puszczka

Puszczka – część wsi Dziegciarnia w Polsce, położona w województwie wielkopolskim, w powiecie pilskim, w gminie Łobżenica.
Puszczka wchodzi w skład sołectwa Dziegciarnia.
W latach 1975–1998 Puszczka administracyjnie należała do województwa pilskiego.

</doc>
<doc id="725919" url="https://pl.wikipedia.org/wiki?curid=725919" title="Jānis Lūsis">
Jānis Lūsis

Jānis Lūsis (ur. 19 maja 1939 w Jełgawie, zm. 29 kwietnia 2020) – łotewski lekkoatleta, reprezentant ZSRR, oszczepnik, mistrz olimpijski, czterokrotny mistrz Europy, rekordzista świata. 
Lūsis był czołowym oszczepnikiem lat 60. i początku lat 70. XX wieku. Jego pierwszym sukcesem był złoty medal mistrzostw Europy w 1962. Kolejne trzy tytuły mistrza Europy zdobywał w 1966, 1969 i 1971. Na mistrzostwach Europy w 1974 zajął 6. miejsce.
W swojej karierze startował czterokrotnie na igrzyskach olimpijskich, zdobywając trzy medale, każdy innego koloru. Na igrzyskach olimpijskich w Tokio w 1964 zdobył brązowy medal. Cztery lata później na igrzyskach w Meksyku zdobył złoty medal, pokonując Fina Kinnunena i Węgra Kulcsára. Na igrzyskach olimpijskich w 1972 zajął 2. miejsce, stoczywszy zacięty pojedynek z Niemcem Klausem Wolfermannem. Lūsis przegrał z nim zaledwie o 2 cm przy rzutach przekraczających 90 m. W 1976 na ostatnich igrzyskach olimpijskich w jego karierze zajął 8. miejsce.
Lūsis dwukrotnie ustanawiał rekord świata: w 1968 na odległość 91,98 m i w 1972 na 93,80 m.
Po zakończeniu kariery sportowca Lūsis był trenerem lekkoatletycznym.
Lūsis ożenił się z oszczepniczką i mistrzynią olimpijską Elvīrą Ozoliņą. Ich syn Voldemārs Lūsis również uprawiający rzut oszczepem brał udział w zawodach olimpijskich w 2000 i 2004.
W 1997 roku został uznany najlepszym łotewskim lekkoatletą XX wieku.

</doc>
<doc id="725924" url="https://pl.wikipedia.org/wiki?curid=725924" title="Powiat Rymawska Sobota">
Powiat Rymawska Sobota

Powiat Rymawska Sobota (słow. "okres Rimavská Sobota") – słowacka jednostka podziału administracyjnego znajdująca się w kraju bańskobystrzyckim. Powiat Rimavská Sobota zamieszkiwany jest przez 82 773 obywateli (31 grudnia 2004) i zajmuje obszar 1471 km². Średnia gęstość zaludnienia wynosi 56,27 osób na km².

</doc>
<doc id="725926" url="https://pl.wikipedia.org/wiki?curid=725926" title="Tęgopokrywe">
Tęgopokrywe



</doc>
<doc id="725929" url="https://pl.wikipedia.org/wiki?curid=725929" title="Powiat Veľký Krtíš">
Powiat Veľký Krtíš

Powiat Veľký Krtíš "(Okres Veľký Krtíš)" – słowacka jednostka podziału administracyjnego znajdująca się w kraju bańskobystrzyckim. Powiat Veľký Krtíš zamieszkiwany jest przez 46 597 obywateli (1 stycznia 2003) i zajmuje obszar 849 km². Średnia gęstość zaludnienia wynosi 54,88 osób na km².

</doc>
<doc id="725930" url="https://pl.wikipedia.org/wiki?curid=725930" title="Adalia bipunctata">
Adalia bipunctata



</doc>
<doc id="725931" url="https://pl.wikipedia.org/wiki?curid=725931" title="Zdroje (powiat pilski)">
Zdroje (powiat pilski)

Zdroje – krajeńska osada leśna w Polsce położona w województwie wielkopolskim, w powiecie pilskim, w gminie Łobżenica.
W latach 1975–1998 miejscowość administracyjnie należała do województwa pilskiego.
Inne miejscowości o nazwie Zdroje: Zdroje

</doc>
<doc id="725932" url="https://pl.wikipedia.org/wiki?curid=725932" title="Psyllobora vigintiduopunctata">
Psyllobora vigintiduopunctata



</doc>
<doc id="725935" url="https://pl.wikipedia.org/wiki?curid=725935" title="Plon główny">
Plon główny

Plon główny – 1. roślina zajmująca pole przez większą część okresu wegetacyjnego. Pomiędzy plonami głównymi można uprawiać międzyplony.
2. Części roślin, dla których głównie uprawia się daną roślinę, np. ziarno zbóż, korzenie buraków.

</doc>
<doc id="725937" url="https://pl.wikipedia.org/wiki?curid=725937" title="Tre Cime di Lavaredo">
Tre Cime di Lavaredo

Tre Cime di Lavaredo ("Trzy Szczyty Lavaredo") – masyw górski w Dolomiti di Sesto, części Dolomitów, składający się z trzech głównych szczytów: "Cima Ovest" ("zachodni szczyt" – 2973 m n.p.m.), "Cima Grande" ("wielki szczyt" – 3003 m n.p.m.), "Cima Piccola" ("mały szczyt" – 2857 m n.p.m.) oraz dwóch mniejszych turni: "Piccolissima" i "Punta di Frida". Na szczyty prowadzą jedynie drogi wspinaczkowe.
Okap na "Cima Ovest" jest odsunięty o około 40 metrów w rzucie pionowym od podstawy ściany i jest największym okapem w Alpach. Powoduje to, że przy opadach deszczu (bez silnych podmuchów wiatru) kilkudziesięciometrowa strefa u podstawy ściany pozostaje sucha.
Historia prowadzenia dróg.
1933 – Emilio Comici, oraz Angelo Dimai i Giuseppe Dimai wytyczają nową drogę o trudnościach VI stopnia w ciągu 3 dni na północnej, wysokiej na 550 metrów ścianie "Cima Grande" wykorzystując do tego 350 metrów liny, 90 haków oraz 40 karabinków.
1937 – Emilio Comici drogę wytyczoną w roku 1933 przechodzi samotnie w 4 godziny.
1961 - do końca tego sezonu droga Comiciego i Dimaich uzyskała ponad 500 przejść.

</doc>
<doc id="725938" url="https://pl.wikipedia.org/wiki?curid=725938" title="Carabus auratus">
Carabus auratus



</doc>
<doc id="725941" url="https://pl.wikipedia.org/wiki?curid=725941" title="Tomicus">
Tomicus



</doc>
<doc id="725942" url="https://pl.wikipedia.org/wiki?curid=725942" title="Ordendienst">
Ordendienst

Ordedienst (OD) (pol. "Ochrona Porządku") – holenderska konspiracyjna organizacja wojskowa z okresu II wojny światowej.
Historia.
Organizacja "Ordedienst" została założona przez grupę oficerów zawodowych i rezerwy armii holenderskich w połowie 1941 roku, organizacja ta miała wyraźny prawicowy charakter. Z założenia była to organizacja kadrowa i miała zostać użyta w momencie wyzwalania kraju. 
Zgodnie z poleceniem holenderskiego rządu emigracyjnego wiosną 1944 roku weszła w skład tzw. ”Trójkąta”, a następnie we wrześniu 1944 roku w skład Wewnętrznych Sił Zbrojnych (hol. "Binnenlandsche Strijdkrachten").
Organizatorem i przywódcą organizacji przez cały okres jej istnienia był kpt. rez. kaw. armii holenderskiej – Pieter Jacob Six.

</doc>
<doc id="725944" url="https://pl.wikipedia.org/wiki?curid=725944" title="Tomicus minor">
Tomicus minor



</doc>
<doc id="725945" url="https://pl.wikipedia.org/wiki?curid=725945" title="Tomicus piniperda">
Tomicus piniperda



</doc>
<doc id="725946" url="https://pl.wikipedia.org/wiki?curid=725946" title="Melolontha hippocastani">
Melolontha hippocastani



</doc>
<doc id="725948" url="https://pl.wikipedia.org/wiki?curid=725948" title="Świadek koronny (film 2007)">
Świadek koronny (film 2007)

Świadek koronny – polski film sensacyjny z 2007 roku, stworzony jako dodatkowy efekt prac nad serialem telewizyjnym "Odwróceni", którego premiera odbyła się 16 marca 2007 na antenie telewizji TVN. Akcja filmu ma miejsce trzy lata po wydarzeniach przedstawionych w serialu.
Plan filmowy stanowił Dom Zdrojowy "Senator" w Jastarni.

</doc>
<doc id="725949" url="https://pl.wikipedia.org/wiki?curid=725949" title="Adephaga">
Adephaga



</doc>
<doc id="725951" url="https://pl.wikipedia.org/wiki?curid=725951" title="Polyphaga">
Polyphaga



</doc>
<doc id="725952" url="https://pl.wikipedia.org/wiki?curid=725952" title="Coleoptera aquatica">
Coleoptera aquatica



</doc>
<doc id="725953" url="https://pl.wikipedia.org/wiki?curid=725953" title="Paeonia delavayi">
Paeonia delavayi



</doc>
<doc id="725957" url="https://pl.wikipedia.org/wiki?curid=725957" title="Tenebrionidae">
Tenebrionidae



</doc>
<doc id="725959" url="https://pl.wikipedia.org/wiki?curid=725959" title="Emilio Comici">
Emilio Comici

Emilio Comici (ur. 21 lutego 1901 w Trieście, zm. 19 października 1940 w Sëlva) – włoski alpinista, jeden z prekursorów wspinaczki techniką hakową, pomysłodawca ławeczki. Autor wielu znanych dróg wspinaczkowych, między innymi na Cima Grande w Dolomitach.

</doc>
<doc id="725960" url="https://pl.wikipedia.org/wiki?curid=725960" title="Hippodamia tredecimpunctata">
Hippodamia tredecimpunctata



</doc>
<doc id="725961" url="https://pl.wikipedia.org/wiki?curid=725961" title="Paeonia suffruticosa">
Paeonia suffruticosa



</doc>
<doc id="725962" url="https://pl.wikipedia.org/wiki?curid=725962" title="Prionus coriarius">
Prionus coriarius



</doc>
<doc id="725964" url="https://pl.wikipedia.org/wiki?curid=725964" title="Hydrophilus piceus">
Hydrophilus piceus



</doc>
<doc id="725965" url="https://pl.wikipedia.org/wiki?curid=725965" title="Allan McNish">
Allan McNish

Allan McNish (ur. 29 grudnia 1969 w Dumfries w Szkocji) – brytyjski kierowca wyścigowy.
Zwycięzca 24-godzinnego wyścigu w Le Mans w 1998 oraz American Le Mans Series w 2000. Jednak największą sławę zdobył jako kierowca startujący w Formule 1. W latach 1990-2001 i 2003 był testerem poszczególnych zespołów F1, a w 2002 startował jako kierowca wyścigowy w zespole Panasonic Toyota Racing. Obecnie mieszka w Monte Carlo. W sezonach 2006-2007 ponownie triumfował w American Le Mans Series. W 2008 roku znów wygrał 24h Le Mans oraz został mistrzem Le Mans Series.

</doc>
<doc id="725966" url="https://pl.wikipedia.org/wiki?curid=725966" title="Ips typographus">
Ips typographus



</doc>
<doc id="725967" url="https://pl.wikipedia.org/wiki?curid=725967" title="Ipidae">
Ipidae



</doc>
<doc id="725969" url="https://pl.wikipedia.org/wiki?curid=725969" title="Tropinota hirta">
Tropinota hirta



</doc>
<doc id="725970" url="https://pl.wikipedia.org/wiki?curid=725970" title="Epicometis hirta">
Epicometis hirta



</doc>
<doc id="725971" url="https://pl.wikipedia.org/wiki?curid=725971" title="Domaszów">
Domaszów

Domaszów – przysiółek wsi Młynica w Polsce, położony w województwie dolnośląskim, w powiecie dzierżoniowskim, w gminie Łagiewniki.
W latach 1975–1998 przysiółek administracyjnie należał do województwa wrocławskiego.

</doc>
<doc id="725972" url="https://pl.wikipedia.org/wiki?curid=725972" title="Cerambyx scopolii">
Cerambyx scopolii



</doc>
<doc id="725974" url="https://pl.wikipedia.org/wiki?curid=725974" title="Anobium punctatum">
Anobium punctatum



</doc>
<doc id="725975" url="https://pl.wikipedia.org/wiki?curid=725975" title="Cetonia aurata">
Cetonia aurata



</doc>
<doc id="725977" url="https://pl.wikipedia.org/wiki?curid=725977" title="Wynton Rufer">
Wynton Rufer

Wynton Rufer (ur. 29 grudnia 1962 w Wellington) – nowozelandzki piłkarz grający na pozycji napastnika.
Początki kariery.
W młodości grał podwórku przed domem ze starszym bratem Shane'em, również entuzjastą piłki nożnej. Już wtedy bez żadnych wątpliwości mówił, że swoją przyszłość w dużej mierze zwiąże z piłką nożną. Nic więc dziwnego, że już mając siedem lat rozpoczął treningi w lokalnym klubie piłkarskim, Wellington Diamond United. W pierwszej drużynie Diamond United popularny „Kiwi” zadebiutował w roku 1981, nie mając jeszcze ukończonych 19 lat.
Gra w Diamond United szła Ruferowi bardzo dobrze i już w kilka miesięcy po debiucie w tym zespole otrzymał wiele propozycji przejścia do klubów będących od lat na wyższym szczeblu niż obecny. „Kiwi” wybrał propozycję średniego klubu, jakim było Norwich City i był to bardzo zły wybór. Jak sam później przyznał było to jeszcze za wcześnie dla niego na wypłynięcie na otwarte wody. Już po sezonie wrócił do ojczyzny i zasilił szeregi Miramar Rangers. W tym klubie również zagrał ledwo sezon, lecz szło mu zdecydowanie lepiej. Występami w tym klubie „Kiwi” udowodnił, że nawet na takim krańcu świata jak Nowa Zelandia rodzą się niezwykle utalentowani piłkarze.
Przełom w karierze Rufera.
W 1982 roku nastąpił przełom w historii nowozelandzkiej piłki – po raz pierwszy w historii „All Whites” udało się awansować do Piłkarskich Finałów Mistrzostw Świata, a ogromny wkład w to miał sam Wynton. Na tym mundialu przegrali wszystkie z trzech meczów – kolejno z Brazylią, ZSRR i Szkocją. Jednak na hiszpańskim mundialu Wynton Rufer był jedynym zawodnikiem Nowej Zelandii, któremu nie można było nic zarzucić. Bramki nie strzelił, lecz jego kąśliwe strzały sprawiały wiele problemów golkiperom rywali, zaś jego efektowne rajdy i wspaniałe dryblingi doprowadzały do łez nawet najlepszych obrońców. Rufer nie był typem zawodnika, który mógłby wziąć na siebie całą grę i w pojedynkę wygrać mecz.
Znacznie później to właśnie Wynton Rufer został wybrany Najlepszym Piłkarzem XX Wieku na kontynencie australijskim. W latach 1995 i 1999 doznał wielkiego zaszczytu, a mianowicie został wybrany do popularnej w tamtym czasie Reprezentacji Świata FIFA jako reprezentant swojego kontynentu.
Występował również w reprezentacji Nowej Zelandii, zarówno juniorskiej jak i seniorskiej. W juniorach zagrał zaledwie 10 spotkań, przy czym z „All Whites” już razy 39.
Jego talent nie pozostał niezauważony przez europejskich łowców talentów, choć raz już w Europie grał, raczej bez powodzenia. Tym razem wybrał centralną Europę, a konkretnie Szwajcarię, gdzie grał swego czasu jego ojciec. Sieci na niesamowicie utalentowanego Nowozelandczyka zarzucili Szwajcarzy z FC Zürich. Barwy tego klubu „Kiwi” zaczął reprezentować w roku 1983.
Przygoda z sukcesami w Niemczech.
W Zurychu Wynton spędził całkiem udany okres w swojej bogatej karierze. Jednak w roku 1987 postanowił zmienić otoczenie, lecz pozostał w Szwajcarii. Jego nowym pracodawcą był zespół FC Aarau. Tam „Kiwi” wytrzymał zaledwie sezon i na następny rok skorzystał w propozycji Grasshopper Club. W barwach „Koników Polnych” Wynton Rufer zdobył Puchar Szwajcarii w roku 1989. W tamtym okresie kibice zaczęli mówić na niego „Kiwi.” Po sezonie 1988/89 Wynton postanowił kompletnie zmienić otoczenie i postanowił przenieść się do Niemiec. Natychmiast zgłosił się po niego jeden z czołowych klubów Bundesligi – Werder Brema, gdzie przez sezonów gry rozegrał 174 mecze, strzelając 59 bramek. W Werderze poziom był znacznie wyższy niż w Szwajcarii, jednakowoż Rufer radził sobie nader dobrze.
Sam przyznał, że najwspanialszym momentem jego przygody w klubie z północnych Niemiec było zdobycie Pucharu Zdobywców Pucharów w 1992 roku. Jego zdaniem było to najlepsze spotkanie jakie rozegrał w karierze. Strzelił jedną bramkę, zaś drugą wypracował i Werder bez większych problemów pokonał AS Monaco 2-0. Jednak nie był to jedyny sukces „Kiwiego” w barwach Werderu. Z Wyntonem w składzie Bremeńczycy nie mieli sobie równych w Bundeslidze w roku 1993. Inne jego osiągnięcia to dwa Puchary Niemiec w latach 1991 i 1994 oraz dwa Superpuchary Niemiec w latach 1994 i 1995. W tamtym okresie był drugim najlepszym strzelcem ligi niemieckiej.
Na początku lat 90. trenerem Werderu był słynny Otto Rehhagel, zaś oprócz Wyntona Rufera prym w zespole wiedli tacy znakomici piłkarze jak Klaus Allofs, Bode Frame, Frank Neubarth, Mirko Votava, znany z epizodu w łódzkim Widzewie Uli Borowka czy Oliver Reck.
Po pełnym sukcesów etapie kariery w Bremie, „Kiwi” zdecydował, że przyszedł czas na zmiany. Postanowił zagrać w Japonii. Na jeden sezon wzmocnił siłę ofensywną średniaka J-League JEF United Ichihara. Jednak niedługo zatęsknił za Niemcami i w sezonie 1996/97 dołączył do składu 1. FC Kaiserslautern, który wtedy występował w 2. Bundeslidze. Rufer w barwach tego klubu rozegrał 14 spotkań i strzelił 4 bramki, co jak na napastnika nie było zbyt dobrym wynikiem, jednak Kaiserslautern awansowało do 1. Bundesligi, jednak tam „Kiwi” już nie zagrał.
Na ostatnie lata kariery Wynton Rufer postanowił powrócić do Nowej Zelandii. Tam od razu zwerbował go zespół New Zealand Knights FC, pierwsza nowozelandzka drużyna, która grała w lidze Australii. W latach 1999-2002 „Kiwi” był grającym trenerem tego zespołu.

</doc>
<doc id="725978" url="https://pl.wikipedia.org/wiki?curid=725978" title="Tenebrio molitor">
Tenebrio molitor



</doc>
<doc id="725980" url="https://pl.wikipedia.org/wiki?curid=725980" title="Konstytucja apostolska">
Konstytucja apostolska

Konstytucja apostolska () – najwyższej rangi dekret wydawany przez papieży, określający kwestie organizacyjne lub dogmatyczne, które stają się częścią nauczania apostolskiego Kościoła. Konstytucja apostolska ogłaszająca nowy dogmat jest niekiedy nazywana konstytucją dogmatyczną. Nazwa tego aktu prawnego została przejęta, jak i całe podstawy prawa kanonicznego, z prawa rzymskiego, w którym to konstytucje były najważniejszymi aktami prawnymi wydawanymi przez cesarza.

</doc>
<doc id="725982" url="https://pl.wikipedia.org/wiki?curid=725982" title="Phyllopertha horticola">
Phyllopertha horticola



</doc>
<doc id="725983" url="https://pl.wikipedia.org/wiki?curid=725983" title="Hüsker Dü">
Hüsker Dü

Hüsker Dü – amerykański zespół punkrockowy z Minneapolis-Saint Paul.
Historia.
Powstał w 1979, kiedy wokalista/gitarzysta Bob Mould, basista Greg Norton, wokalista/perkusista Grant Hart i klawiszowiec Charlie Pine zaczęli razem grać. Mould był wówczas studentem pierwszego roku w Macalester College i często bywał w sklepie z płytami, gdzie sprzedawcą był Hart. Z kolei Hart spotkał po raz pierwszy Nortona, gdy obaj składali podanie o tę samą pracę. Mould i Hart byli zagorzałymi fanami Ramones i po zwerbowaniu Nortona i Pine'a utworzyli zespół. Nazwa zespołu Hüsker Dü została zapożyczona od nazwy pamięciowej gry dla dzieci "Husker Du?" (popularnej w Danii i Szwecji w latach 60.). "Husker du?" dosłownie oznacza w językach duńskim i norweskim "czy pamiętasz?". Znaki diakrytyczne użyte w nazwie grupy nie mają nic wspólnego z ortografią ani wymową, jest to tzw. "heavymetalowy pseudoumlaut". Mould w jednym z wywiadów przyznał, że przypadła mu do gustu tajemniczość słów, które wyróżniały się na tle innych nazw zespołów punkowych
Zespół zadebiutował 30 marca 1979 i jeszcze tego samego dnia został z niego wyrzucony Pine. Do 1980 Hüsker Dü grał regularnie w Minneapolis. Przez ten czas ich muzyka ciągle się rozwijała. Grali szybko, głośno i dynamicznie – wyróżniając się spośród innych zespołów punkrockowych. W 1981 roku firma Terry'ego Katzmana Reflex Records wypuściła ich pierwszy singel: "Statues". Ponadto zwrócili na siebie uwagę Jello Biafry z Dead Kennedys i członków Black Flag, z którymi zaczęli występować i tym samym zyskiwać sobie fanów. Wkrótce podpisali kontrakt z Gregiem Ginnem i znaleźli się w jego wytwórni SST Records.
Ich dwa pierwsze albumy: "Land Speed Record" (koncertowy; 1982) i "Everything Falls Apart" (studyjny; 1983) prezentowały dość gwałtowną muzykę. Następny minialbum "Metal Circus" z 1983 prezentował już lepsze umiejętności muzyków od strony technicznej i kompozytorskiej. Był bardziej melodyjny niż jego dwaj poprzednicy, choć równie intensywny. Dużą popularność zdobył utwór "Diane", który często był emitowany przez dziesiątki stacji radiowych w kampusach studenckich na terenie USA.
W 1984 ukazał się na rynku podwójny album "Zen Arcade", który został nagrany i zmiksowany w ciągu 45 godzin kosztem 3200 dolarów. "Zen Arcade" jest albumem koncepcyjnym przedstawiającym historię młodego chłopaka, który opuszcza dom, by w obliczu otaczającej go trudnej rzeczywistości odnaleźć swoje miejsce w życiu. Płyta zdobyła uznanie wielu krytyków, którzy później uznali ją za największe osiągnięcie zespołu. Pozwoliła również grupie zaistnieć poza środowiskiem punkowym. David Fricke z magazynu muzycznego "Rolling Stone" określił ją mianem thrashowej "Quadrophenii". Album sprzedawał się na tyle dobrze, że SST Records, która swoje najpopularniejsze płyty sprzedawała w liczbie tysięcy kopii, tym razem miała problem z nadążaniem z produkcją.
Płyty: "New Day Rising" i "Flip Your Wig" (obie z 1985) nagrane i wydane za ciosem swojej wielkiej poprzedniczki prezentowały kontynuację nurtu – niekiedy nawet całkowicie uspokajając gwałtowność i ton – nawiązując momentami do muzyki pop lat 60. XX wieku.
W czasie sesji nagraniowej do albumu "Flip Your Wig" wytwórnia Warner Bros. zaproponowała zespołowi kontrakt płytowy. Muzycy czując, że dotychczasowa współpraca z firmą SST Records – która borykała się z ciągłymi problemami dystrybucyjnymi (co utrudniało sytuację Hüsker Dü na rynku muzycznym) – osiągnęła maksymalny pułap możliwości, postanowili podpisać umowę z Warnerem, zastrzegając sobie jednak prawo do pełnej kontroli nad poczynaniami artystycznymi
Dwie kolejne płyty z 1986 i 1987 nagrane dla Warnera: "Candy Apple Grey" i "" ukazały zespół jako dojrzały w warstwie zarówno muzycznej, jak i tekstowej. Po samobójstwie menadżera grupy Davida Savoya (tuż przed wydaniem albumu "Warehouse: Songs and Stories"), większość jego obowiązków przejął Bob Mould. W tym czasie konflikt między nim a Grantem Hartem na tle osobistym i artystycznym przybrał na sile, co doprowadziło do rozpadu zespołu. Zespół został rozwiązany 26 stycznia 1988 roku.
W październiku 1994 roku ukazał się zapis ostatnich koncertów Hüsker Dü z 1987 roku pt. "The Living End".
Mould po rozpadzie Hüsker Dü rozpoczął karierę solową (w latach 90. XX wieku grał w utworzonym przez siebie zespole Sugar), Hart zajął się swoją nową grupą Nova Mob natomiast Norton przerwał granie i otworzył wspólnie z żoną restaurację. Dopiero w 2006 chwycił z powrotem za gitarę i dołączył do zespołu The Gang Font, z którym nagrał w 2007 album.
14 września 2017 roku Grant Hart w wieku 56 lat zmarł na raka.

</doc>
<doc id="725984" url="https://pl.wikipedia.org/wiki?curid=725984" title="Trichius fasciatus">
Trichius fasciatus



</doc>
<doc id="725985" url="https://pl.wikipedia.org/wiki?curid=725985" title="Pęcherzyk transportujący">
Pęcherzyk transportujący



</doc>
<doc id="725986" url="https://pl.wikipedia.org/wiki?curid=725986" title="Subcoccinella vigintiquatuorpunctata">
Subcoccinella vigintiquatuorpunctata



</doc>
<doc id="725987" url="https://pl.wikipedia.org/wiki?curid=725987" title="Pęcherzyki transportujące">
Pęcherzyki transportujące



</doc>
<doc id="725988" url="https://pl.wikipedia.org/wiki?curid=725988" title="Blaps mortisaga">
Blaps mortisaga



</doc>
<doc id="725990" url="https://pl.wikipedia.org/wiki?curid=725990" title="Goerius macrocephalus">
Goerius macrocephalus



</doc>
<doc id="725992" url="https://pl.wikipedia.org/wiki?curid=725992" title="Ocypus fulvopilosus">
Ocypus fulvopilosus



</doc>
<doc id="725993" url="https://pl.wikipedia.org/wiki?curid=725993" title="Ocypus meridionalis">
Ocypus meridionalis



</doc>
<doc id="725995" url="https://pl.wikipedia.org/wiki?curid=725995" title="Staphylinus major">
Staphylinus major



</doc>
<doc id="725996" url="https://pl.wikipedia.org/wiki?curid=725996" title="Yapei">
Yapei

Yapei – miasto w Regionie Północnym w Ghanie, jest śródlądowym portem gwarantującym połączenie z południową częścią kraju i zarazem najbardziej na północ wysuniętym punktem Jeziora Wolta, leży wyżej niż Tamale (stolica Regionu Północnego) i 30 km na południowy zachód od tego miasta. Port w Yapei powstał dzięki projektowemu wsparciu i wydatnej pomocy finansowej Rosji.
Mieszkańcy Yapei żyją głównie z rybołówstwa.

</doc>
<doc id="725997" url="https://pl.wikipedia.org/wiki?curid=725997" title="Staphylinus olens">
Staphylinus olens



</doc>
<doc id="725998" url="https://pl.wikipedia.org/wiki?curid=725998" title="Staphylinus unicolor">
Staphylinus unicolor



</doc>
<doc id="726003" url="https://pl.wikipedia.org/wiki?curid=726003" title="Wpuszczony w kanał">
Wpuszczony w kanał

Wpuszczony w kanał (ang. "Flushed Away") – amerykańsko-brytyjski film animowany z 2006 roku, który wyreżyserowali David Bowers i Sam Fell.
Nagrody.
Brytyjska Akademia Sztuk Filmowych i Telewizyjnych – BAFTA
Międzynarodowe Stowarzyszenie Twórców Filmu Animowanego – Annie
Akademia Science Fiction, Fantasy i Horroru – Saturn
Międzynarodowa Akademia Prasy – Satelita
Amerykańska Gildia Producentów Filmowych – Złoty Laur
Wersja polska.
Opracowanie wersji polskiej: Start International Polska
Reżyseria: Artur Kaczmarski
Dialogi polskie: Bartosz Wierzbięta
Kierownik produkcji: Dorota Nyczek
Teksty piosenek: Tomasz Robaczewski
W wersji polskiej udział wzięli:
oraz

</doc>
<doc id="726004" url="https://pl.wikipedia.org/wiki?curid=726004" title="Milorg">
Milorg

Milorg (skrót od "Militaer Organisasjonen", pol. "Organizacja wojskowa") – norweska konspiracyjna organizacja wojskowa z okresu II wojny światowej
Historia.
Organizacja "Milorg" została założona z inicjatywy oficerów armii norweskiej (płk dypl. Rogens, płk Hansson, mjr Halsel) we wrześniu 1941 roku po nawiązaniu kontaktu z norweskim rządem emigracyjnym. Organizacja miała ściśle wojskowy charakter, a teren kraju podzielony został na 5 sektorów – okręgów. Na przełomie 1941/1942 roku w skład organizacji wchodziło już około 20 000 ludzi. 
Organizacja ta zajmowała się głównie akcjami sabotażowymi i dywersyjnymi, a od 1943 roku ściśle współdziałała z norweską sekcją SOE, m.in. współdziałała w akcji na zakłady Norsk Hydro.
Organizacja była częścią "Frontu Ojczyźnianego" (norw. "Hjemmefronten"), uznając go za kierowniczy ośrodek polityczny norweskiego ruchu oporu.
Dnia 20 listopada 1941 roku organizacja "Milorg" została uznana przez emigracyjny rząd norweski za część składową Norweskich Sił Zbrojnych, liczyła wtedy około 35 000 żołnierzy.
Zgodnie z dyrektywami rządu organizacja nie podejmowała żadnych większych akcji czynnych w oczekiwaniu na lądowanie wojsk alianckich. Taka akcja została podjęta w nocy z 7 na 8 maja 1945 roku gdy oddziały "Milorg" zajęły kluczowe stanowiska w całej Norwegii i wespół z wojskami alianckimi przystąpiły do rozbrajania niemieckich wojsk okupacyjnych i norweskich faszystowskich formacji policyjno-wojskowych. 
W końcowym okresie swojej działalności organizacja liczyła około 45 000 żołnierzy.

</doc>
<doc id="726005" url="https://pl.wikipedia.org/wiki?curid=726005" title="Stary Dwór (powiat wrocławski)">
Stary Dwór (powiat wrocławski)

Stary Dwór (niem. "Vorwerk Althof") – osada w Polsce położona w województwie dolnośląskim, w powiecie wrocławskim, w gminie Kąty Wrocławskie.
W latach 1975–1998 miejscowość należała administracyjnie do województwa wrocławskiego.
Na koniec 2011 r. Stary Dwór liczył 80 mieszkańców.
Inne miejscowości o nazwie Stary Dwór: Stary Dwór

</doc>
<doc id="726007" url="https://pl.wikipedia.org/wiki?curid=726007" title="Or Jehuda">
Or Jehuda

Or Jehuda (hebr. אור יהודה; arab. أور يهودا; ang. Or Yehuda; pol. dosł. "Światło Judy") – miasto położone w Dystrykcie Tel Awiwu w Izraelu. Leży na równinie Szaron nad Morzem Śródziemnym, w zespole miejskim Gusz Dan.
Położenie.
Or Jehuda jest położony na kontynencie azjatyckim, na wschodnim wybrzeżu Morza Śródziemnego . Miasto leży na nadmorskiej równinie Szaron, na historycznej drodze lądowej łączącej Europę, Azję i Afrykę.
Miasto Or Jehuda jest położone w odległości 50 km na północny zachód od Jerozolimy i 98 km na południe od Hajfy. Leży w otoczeniu miast Tel Awiwu, Ramat Gan, Kirjat Ono i Jehud-Monosson, miasteczek Savyon i Azor, oraz moszawów Cafrijja i Chemed. Na południe od miasta jest międzynarodowy port lotniczy im. Ben-Guriona, natomiast na północ jest baza wojskowa Tel-Hashomer należąca do Sił Obronnych Izraela.
Środowisko naturalne.
Miasto powstało na stosunkowo mało żyznych gruntach.
Klimat.
Or Jehuda ma klimat śródziemnomorski, który charakteryzuje się gorącymi i wilgotnymi latami oraz chłodnymi i deszczowymi zimami. Wiosna rozpoczyna się w marcu, a w drugiej połowie maja rozpoczyna się lato. Średnia temperatura latem wynosi 26 °C, a zimą 12 °C (średnia z lat 1988–2000). Opady śniegu są rzadkością, ale zdarza się spadek temperatury do 5 °C. Największe opady deszczu występują pomiędzy październikiem a kwietniem. Suma rocznych opadów atmosferycznych wynosi 530 mm.
Demografia.
Zgodnie z danymi Izraelskiego Centrum Danych Statystycznych w 2009 roku w mieście żyło 32,7 tys. mieszkańców, z czego 98,9% stanowią Żydzi, a 1,1% inne narodowości.
Zgodnie z danymi "Izraelskiego Centrum Danych Statystycznych" w Or Jehuda w 2000 było 10 281 zatrudnionych pracowników i 1079 pracujących na własny rachunek. Pracownicy otrzymujący stałe pensje zarabiali w 2000 średnio 5069 NIS, i otrzymali w ciągu roku podwyżki średnio o 10,8%. Przy czym mężczyźni zarabiali średnio 6220 NIS (podwyżka o 8,9%), a kobiety zarabiały średnio 3901 NIS (podwyżka o 12,9%). W przypadku osób pracujących na własny rachunek średnie dochody wyniosły 6638 NIS. W 2000 roku w Or Jehuda było 598 osób otrzymujących zasiłek dla bezrobotnych i 1605 osób otrzymujących świadczenia gwarantowane.
Populacja miasta pod względem wieku:
Historia.
Pierwotnie znajdowała się tutaj arabska wioska Saqiya (arab. ساقِية), która została zniszczona podczas wojny domowej w Mandacie Palestyny w dniu 25 kwietnia 1948.
W 1949 na miejscu zniszczonej arabskiej wioski utworzono obóz dla żydowskich imigrantów z Turcji, Iraku i Libanu. W 1950 powstała rolnicza osada Or Jehuda, w której zamieszkali Żydzi sefardyjscy. W 1988 Or Jehuda otrzymała prawa miejskie.
23 kwietnia 2001 palestyńscy terroryści z Hamasu zdetonowali bombę ukrytą w samochodzie-pułapce przed sklepem w Or Jehuda. Rannych zostało 8 osób.
20 maja 2008 grupa studentów lokalnych jesziw spaliło publicznie kilkaset egzemplarzy Nowego Testamentu, protestując w ten sposób przeciwko działalności chrześcijańskich misjonarzy w Izraelu. Policja wszczęła w tej sprawie śledztwo.
W 2008 do miasta włączono część obszaru samorządu regionu Ef’al, w tym wioskę Ramat Pinkas (hebr. רָמַת פִּנְקָס).
Nazwa.
Miasto nazwano na cześć Elkalai Jehudy, jednego z przywódców Syjonizmu w XIX wieku.
Kultura.
W Or Jehuda znajduje się "Muzeum Żydów Babilońskich" (ang. "The Babylonian Jewry Heritage Center"), które reprezentuje bogactwo kultury Żydów z Iraku. Muzeum zostało założone w 1988 i obecnie spełnia rolę ważnego centrum kultury. Osobnym muzeum jest "Muzeum Dziedzictwa Żydów Libijskich".
Edukacja i nauka.
W mieście znajduje się 10 szkół podstawowych i 6 szkół średnich, w których uczy się 5,1 tys. uczniów. Niektóre szkoły to: "Oranim", "Saadia Gaon", "Ner David", "Hadarim", "Ha-Pardes", "Arazim", "Sheizaf", "Makif Ferka’uf", "Ma’ale Savionim", "Ba-Ma’ale" i "Amram Gaon".
Z uczelni religijnych są tutaj: "Rogozin Religious High School", "Birkat Itschak Jeshiva", "Ha-Jeshiva Ha-Gdola", "Jeshiva High School Or Hanna" i "Chabad of Or Yehuda".
Gospodarka.
Przy międzynarodowym porcie lotniczym im. Ben-Guriona utworzono strefę przemysłową, w której działają liczne przedsiębiorstwa (nanotechnologia, telekomunikacja, high-tech i inne).
Transport.
Wzdłuż północnej granicy miasta przebiega droga nr 461 , którą jadąc na zachód dojeżdża się do autostrady nr 4 (Erez–Kefar Rosz ha-Nikra), a jadąc na wschód dojeżdża się do miasta Jehud-Monosson. Prowadząca na północ droga nr 4622 prowadzi do miasta Kirjat Ono i miasteczka Savyon. Wzdłuż południowej granicy miasta przebiega droga nr 412 , którą jadąc na południowy zachód dojedzie się do moszawu Chemed i węzła drogowego z autostradą nr 1 (Tel Awiw–Jerozolima).
Transport w Or Jehuda jest obsługiwany tylko przez autobusy. Będąc częścią aglomeracji miejskiej Gusz Dan, wszystkie linie autobusowe wychodzą poza granice miasta, tworząc dogodne połączenia z sąsiednimi miastami. Największą liczbę linii autobusowych w mieście obsługuje Dan Bus Company i Egged.

</doc>
<doc id="726016" url="https://pl.wikipedia.org/wiki?curid=726016" title="Rowy stokowe">
Rowy stokowe

Rowy stokowe - ziemne roboty inżynieryjne, których zadaniem jest przejęcie wody ponad górną krawędzią skarpy wykopu, niedopuszczenie jej do wykopu i odprowadzenie na zewnątrz.

</doc>
<doc id="726018" url="https://pl.wikipedia.org/wiki?curid=726018" title="Scarabaeus">
Scarabaeus



</doc>
<doc id="726020" url="https://pl.wikipedia.org/wiki?curid=726020" title="Pissodes notatus">
Pissodes notatus



</doc>
<doc id="726021" url="https://pl.wikipedia.org/wiki?curid=726021" title="Elateridae">
Elateridae



</doc>
<doc id="726022" url="https://pl.wikipedia.org/wiki?curid=726022" title="Michelin Polska">
Michelin Polska

Michelin Polska, dawniej Stomil Olsztyn (pełna nazwa: Olsztyńskie Zakłady Opon Samochodowych „Stomil-Olsztyn”) – polski producent opon do samochodów osobowych, dostawczych, ciężarowych, traktorów i maszyn rolniczych. Produkująca opony marek Michelin, Kleber, BFGoodrich, Kormoran i Taurus.
Historia.
Minister przemysłu chemicznego Antoni Radliński, rozporządzeniem z 16 grudnia 1961 roku, powołał Olsztyńskie Zakłady Opon Samochodowych w Budowie. Pierwszym dyrektorem fabryki został przybyły z Zakładów Przemysłu Gumowego Stomil w Poznaniu magister inżynier Władysław Leonhard, a jego zastępcą magister inżynier Bronisław Kwiatkowski. 16 sierpnia 1967 roku z taśm produkcyjnych zeszła pierwsza opona z symbolem kormorana. 28 października 1967 roku uroczystego otwarcia fabryki dokonał Władysław Gomułka, ówczesny I Sekretarz KC PZPR. W 1968 roku fabryka przejęła patronat nad klubem sportowym OKS „Społem”. W kwietniu 1969 roku została wyprodukowana milionowa opona.
W grudniu 1971 roku ruszył Zakład Produkcji Kordów. W tym samym roku zostaje zakupiona licencja od firmy Uniroyal na produkcję ciężarowych opon radialnych. W 1973 roku nastąpił rozruch technologiczny OZOS II – Zakładu Opon Radialnych.
W 1980 dyrektorem fabryki został magister inżynier Andrzej Oziębło.
W 1992 roku w wyniku przekształcenia przedsiębiorstwa państwowego OZOS „Stomil” powstała spółka Stomil-Olsztyn. W 1994 roku zostaje zaprezentowana nowa marka opon Kormoran.
W 1995 roku ówczesny dyrektor zarządzający Grupy Michelin Franćois Michelin oraz Minister Przekształceń Własnościowych Wiesław Kaczmarek podpisali umowę prywatyzacyjną, na mocy której Michelin stał się większościowym akcjonariuszem Stomilu Olsztyn. W 2001 roku fabryka rozpoczęła produkcję opon osobowych i ciężarowych pod marką Michelin.
Od 1995 do 28 maja 2004 spółka była notowana na Giełdzie Papierów Wartościowych w Warszawie. W 2005 roku nastąpiła zmiana nazwy na "Michelin Polska". W 2017 roku olsztyńska fabryka była jednym z największych zakładów Grupy Michelin na świecie i największą fabryką opon w Polsce. Zatrudniała około 4,5 tysiąca osób.

</doc>
<doc id="726024" url="https://pl.wikipedia.org/wiki?curid=726024" title="Hylotrupes bajulus">
Hylotrupes bajulus



</doc>
<doc id="726025" url="https://pl.wikipedia.org/wiki?curid=726025" title="Leptinotarsa decemlineata">
Leptinotarsa decemlineata



</doc>
<doc id="726027" url="https://pl.wikipedia.org/wiki?curid=726027" title="Kirjat Ono">
Kirjat Ono

Kirjat Ono (hebr. קריית אונו; arab. كريات أونو; ang. Kiryat Ono) – miasto położone w Dystrykcie Tel Awiwu w Izraelu. Leży na równinie Szaron nad Morzem Śródziemnym, w zespole miejskim Gusz Dan.
Położenie.
Kirjat Ono jest położony na kontynencie azjatyckim, na wschodnim wybrzeżu Morza Śródziemnego . Miasto leży na nadmorskiej równinie Szaron, na historycznej drodze lądowej łączącej Europę, Azję i Afrykę.
Z powodu rozwoju Tel Awiwu i obszaru metropolitalnego Gusz Dan, nie istnieją wyraźne granice pomiędzy Bat Jam a położonym na północy Tel Awiwem. Bat Jam jest położony w odległości 49 km na północny zachód od Jerozolimy i 92 km na południe od Hajfy. Graniczy z miastami Ramat Gan, Giwat Szemu’el, Petach Tikwa, Jehud-Monosson i Or Jehuda, miasteczkami Ganne Tikwa i Sawjon, oraz moszawami Gat Rimmon i Kefar Ma’as. Na południe od miasta jest baza wojskowa Tel-Hashomer należąca do Sił Obronnych Izraela.
Podział administracyjny.
W mieście znajdują się osiedla mieszkaniowe: Ganei Ilan, Rimon, Kiron, Tel Litvinski, Kiryat Krinitsi oraz Ha-Broshim.
Środowisko naturalne.
Miasto powstało na stosunkowo mało żyznych gruntach.
Klimat.
Kirjat Ono ma klimat śródziemnomorski, który charakteryzuje się gorącymi i wilgotnymi latami oraz chłodnymi i deszczowymi zimami. Wiosna rozpoczyna się w marcu, a w drugiej połowie maja rozpoczyna się lato. Średnia temperatura latem wynosi 26 °C, a zimą 12 °C (średnia z lat 1988-2000). Opady śniegu są rzadkością, ale zdarza się spadek temperatury do 5 °C. Największe opady deszczu występują pomiędzy październikiem a kwietniem. Suma rocznych opadów atmosferycznych wynosi 530 mm.
Demografia.
Zgodnie z danymi Izraelskiego Centrum Danych Statystycznych w 2009 roku w mieście żyło 29,2 tys. mieszkańców, z czego 97,9% stanowią Żydzi, a 2,1% inne narodowości.
Zgodnie z danymi "Izraelskiego Centrum Danych Statystycznych" w Kirjat Ono w 2000 było 9560 zatrudnionych pracowników i 928 pracujących na własny rachunek. Pracownicy otrzymujący stałe pensje zarabiali w 2000 średnio 7648 NIS, i otrzymali w ciągu roku podwyżki średnio o 10,4%. Przy czym mężczyźni zarabiali średnio 9706 NIS (podwyżka o 9,1%), a kobiety zarabiały średnio 5760 NIS (podwyżka o 12,6%). W przypadku osób pracujących na własny rachunek średnie dochody wyniosły 9778 NIS. W 2000 roku w Kirjat Ono było 378 osób otrzymujących zasiłek dla bezrobotnych i 395 osób otrzymujących świadczenia gwarantowane.
Populacja miasta pod względem wieku:
Historia.
Propozycja utworzenia w tym miejscu nowej osady rolniczej pojawiła się w 1936. W jej konsekwencji, organizacje syjonistyczne zakupiły od Arabów ziemię i w drugiej połowie 1939 osiedliło się tutaj pierwszych 39 żydowskich rodzin. Osadę traktowano początkowo jako podmiejską dzielnicę Tel Awiwu, i nazywano ją NIR. Pierwsza rodzina wprowadziła się do swojego domu w grudniu 1939.
W lutym 1940 odbyła się uroczystość oficjalnego założenia nowej wsi, która początkowo nazywała się Kfar Ono. Nazwa nawiązywała do biblijnej Doliny Ono. Wioska szybko się rozwijała. Budowano nowe domy, wykopano studnię, wybudowano wieżę ciśnieniową, założono szkołę i pierwsze urzędy publiczne. W 1943 do przedszkola chodziło 22 dzieci, a do szkoły 15 uczniów.
Podczas II wojny światowej brytyjskie władze mandatowe utworzyły przy wiosce obóz wojskowy oraz szpital dla żołnierzy. Istnienie tej bazy wojskowej utrudniło dalszą rozbudowę wioski. Podczas wojny domowej w Mandacie Palestyny pojawiły się trudności z utrzymaniem bezpieczeństwa. Wioska kilka razy padła ofiarą kradzieży i ostrzelania żydowskich samochodów przez Arabów. Brytyjczycy swoje działania ograniczyli jedynie do przeszukiwania wioski w poszukiwaniu nielegalnej broni. W tej sytuacji mieszkańcy wioski musieli podjąć samodzielne działania, aby zapewnić sobie ochronę. Utworzono wówczas tajny oddział samoobrony.
W pierwszych latach istnienia niepodległego państwa Izrael, utworzono tutaj obóz dla imigrantów (ma'abara). W 1950 mieszkało tutaj 400 ludzi. W następnych latach populacja wzrosła dzięki napływowi imigrantów z Rumunii, Jemenu, Iraku i Afryki Północnej. Warunki życia w obozie były bardzo ciężkie. Większość imigrantów żyła w namiotach i dopiero w następnych latach zaczęli przenosić się do nowych domów.
1 listopada 1954 nastąpiło oficjalne założenie samorządu lokalnego Kirjat Ono. Obóz imigrantów ma'abara został opuszczony, a wszyscy imigranci zamieszkali w nowych domach w wybudowanej dzielnicy Kiron. W 1992 Kirjat Ono otrzymało prawa miejskie.
Nazwa.
Nazwa pochodzi od nazwy biblijnego miasta Ono, o którym wspomina 1 Księga Kronik 8:12.
Edukacja i nauka.
W mieście znajduje się 6 szkół podstawowych i 3 szkoły średnie, w których uczy się 3,9 tys. uczniów. Między innymi są to szkoły: "Shilo", "Nir", "Rimonim", "Ben Tsvi", "Shazar", "Alumim", "Weizman", "Moshe Sharet".
W prywatnym college’u "Ono Academic College" studiuje 8,5 tys. studentów.
Jest tutaj także religijne centrum edukacyjne "Chabad of Kiryat Ono" i "Beit Kneset Chabad".
Sport i rekreacja.
W mieście jest basen kąpielowy i boiska do piłki nożnej. Gra tutaj klub piłkarski Hapoel Kirjat Ono.
Gospodarka.
Miasto jest niewielkim ośrodkiem przemysłowym. Z międzynarodowych przedsiębiorstw działa tutaj "Mediterranean Energy and Ecology Center &amp; MEEC’s Group Companies" oferująca zaawansowane technologicznie rozwiązania energetyczne.
Transport.
Wzdłuż północnej granicy miasta przebiega droga nr 471 , którą jadąc na wschód można dojechać do miasta Petach Tikwa lub jadąc na zachód do miasta Ramat Gan i autostrady nr 4 (Erez–Kefar Rosz ha-Nikra). W kierunku południowym wychodzi droga nr 4622, którą można dojechać do miasta Or Jehuda.
Transport w Kirjat Ono jest obsługiwany tylko przez autobusy. Będąc częścią aglomeracji miejskiej Gusz Dan, wszystkie linie autobusowe wychodzą poza granice miasta, tworząc dogodne połączenia z sąsiednimi miastami. Największą liczbę linii autobusowych w mieście obsługuje Dan Bus Company i Egged.

</doc>
<doc id="726028" url="https://pl.wikipedia.org/wiki?curid=726028" title="Chrysomelidae">
Chrysomelidae



</doc>
<doc id="726029" url="https://pl.wikipedia.org/wiki?curid=726029" title="Hylobius abietis">
Hylobius abietis



</doc>
<doc id="726030" url="https://pl.wikipedia.org/wiki?curid=726030" title="Husker Du">
Husker Du



</doc>
<doc id="726032" url="https://pl.wikipedia.org/wiki?curid=726032" title="Siemens NX">
Siemens NX

Siemens NX (dawniej Unigraphics) – program typu CAD/CAM/CAE, umożliwiający projektowanie wyrobu parametrycznie lub nieparametrycznie, bryłowo lub powierzchniowo.
W 18 wersji Unigraphicsa wprowadzono technologię Direct Modeling, która w wersji NX 6 zmieniła nazwę na Synchronous Technology. Obydwie metodologie modelowania określić można mianem modelowania bezpośredniego, które najczęściej wykorzystuje się do pracy z modelami bez historii.
Producentem od V.2008 roku jest firma Siemens PLM Software (poprzednio UGS).
Najważniejsze dziedziny zastosowań:
Oparty jest o geometryczny kernel modelowania Parasolid® rozwijany przez UGS w Cambridge (Anglia).
Podstawą oprogramowania są moduły do modelowania przestrzennego (modeling), złożeń montażowych (assembly) oraz rysunku technicznego (drafting).
Do analizy wytrzymałościowej części lub zespołów w NX wykorzystywana jest Metoda elementów skończonych przy pomocy wbudowanego pakietu NX Nastran lub innych, zewnętrznych programów obliczeniowych tzw. solverów.
Umożliwia także analizę kinematyki i dynamiki mechanizmów (motion simulation).
NX posiada wiele specjalizowanych modułów dostosowanych do wymagań różnych dziedzin przemysłu. Do najczęściej wykorzystywanych sa moduły:
Program ma wbudowany moduł Manufacturing przeznaczony do generowania ścieżek narzędzi dla obrabiarek CNC umożliwiający programowanie obróbki w pełnym zakresie do 5 osi sterowanych w sposób ciągły. Program umożliwia stworzenie wirtualnej obrabiarki i bezpośrednią symulację kodu programu w środowisku roboczym. Dostępny jest pakiet narzędzi serii „Post Builder” do tworzenia i edycji postprocesorów dla danego typu maszyny.
Historia.
Historia systemu sięga wczesnych lat 70. Najnowszą wersją systemu jest NX 12.0 wprowadzany obecnie na rynek.
Systemy operacyjne.
Wspierane są systemy operacyjne:

</doc>
<doc id="726033" url="https://pl.wikipedia.org/wiki?curid=726033" title="Trzyszcz piaskowiec">
Trzyszcz piaskowiec



</doc>
<doc id="726034" url="https://pl.wikipedia.org/wiki?curid=726034" title="Rów odprowadzający">
Rów odprowadzający

Rów odprowadzający – rów służący do szybkiego odprowadzania poza pas drogowy wody zebranej w rowach wodnych przydrożnych i stokowych.
Woda z rowów stokowych nie powinna być odprowadzona do rowów przydrożnych ponieważ rowy te powinny odciążać rowy przydrożne. Do odprowadzania wody z rowu przydrożnego lub przepustu w kierunku poprzecznym od trasy drogowej służą najniższe miejsca, wykorzystuje się zagłębienia terenu. Pochylenie rowu powinno być dostatecznie duże, aby uniknąć zatrzymania się wody. Dno rowu odprowadzającego powinno się znajdować niżej od najniższego punktu ukopu lub rowu przydrożnego.

</doc>
<doc id="726035" url="https://pl.wikipedia.org/wiki?curid=726035" title="Attelabidae">
Attelabidae



</doc>
<doc id="726038" url="https://pl.wikipedia.org/wiki?curid=726038" title="Ceruchus chrysomelinus">
Ceruchus chrysomelinus



</doc>
<doc id="726039" url="https://pl.wikipedia.org/wiki?curid=726039" title="Jenő Károly">
Jenő Károly

Jenő József Karolý (ur. 15 stycznia 1886 w Budapeszcie, zm. 28 lipca 1926 w Rivoli) – węgierski piłkarz, reprezentant kraju, trener Juventusu.
Był zawodnikiem MTK Budapest (1903–1910) i Budapesti AK (1910–1919).
W latach 1903–1918 25 razy wystąpił w reprezentacji Węgier, strzelając 10 bramek. Wystąpił z nią na igrzyskach olimpijskich w 1912 w Sztokholmie.
Funkcję trenera Juventusu Jenő Karolý pełnił w latach 1923–1926. W sezonie 1925/1926 zespół zdobył swoje drugie mistrzostwo Włoch.

</doc>
<doc id="726041" url="https://pl.wikipedia.org/wiki?curid=726041" title="F-106 Delta Dart">
F-106 Delta Dart



</doc>
<doc id="726042" url="https://pl.wikipedia.org/wiki?curid=726042" title="Lampyris noctiluca">
Lampyris noctiluca



</doc>
<doc id="726043" url="https://pl.wikipedia.org/wiki?curid=726043" title="Robaczki świętojańskie">
Robaczki świętojańskie



</doc>
<doc id="726044" url="https://pl.wikipedia.org/wiki?curid=726044" title="Stegobium paniceum">
Stegobium paniceum



</doc>
<doc id="726045" url="https://pl.wikipedia.org/wiki?curid=726045" title="Blattoptera">
Blattoptera



</doc>
<doc id="726046" url="https://pl.wikipedia.org/wiki?curid=726046" title="Blattodea">
Blattodea



</doc>
<doc id="726048" url="https://pl.wikipedia.org/wiki?curid=726048" title="Barnard College">
Barnard College

Barnard College (Kolegium Barnarda) – założona w 1889 roku żeńska uczelnia niepubliczna w Nowym Jorku, w Morningside Heights na Manhattanie. 
Instytucja jest powiązana (partnerstwo) z Uniwersytetem Columbia, ma jednak niezależny kampus, wydziały, administrację, zarząd i finanse. Kampus zajmuje powierzchnię 4 akrów. Barnard College jest członkiem Seven Sisters, stowarzyszenia pięciu (historycznie siedmiu) żeńskich kolegiów sztuk wyzwolonych ("liberal arts college") w północnej części Stanów Zjednoczonych.

</doc>
<doc id="726050" url="https://pl.wikipedia.org/wiki?curid=726050" title="Mantodea">
Mantodea



</doc>
<doc id="726055" url="https://pl.wikipedia.org/wiki?curid=726055" title="Głębokość operacji zaczepnej">
Głębokość operacji zaczepnej

Głębokość operacji zaczepnej - odległość od linii styczności z przeciwnikiem do rejonu stanowiącego cel danej operacji zaczepnej - mierzona w kilometrach.

</doc>
<doc id="726056" url="https://pl.wikipedia.org/wiki?curid=726056" title="Krzysztof Nowacki">
Krzysztof Nowacki

Krzysztof Nowacki (ur. 8 marca 1986 w Lesznie) – polski żużlowiec.
Certyfikat żużlowy uzyskał 7 października 2003 roku w Rawiczu. Reprezentował barwy klubów: Kolejarz Rawicz (2003–2006), Atlas Wrocław (wypożyczenie – 2004), KSM Krosno (2007), Start Gniezno (2008).
Od 2008 startuje także w ligach zagranicznych w Czechach reprezentując kluby PK Plzen oraz MITAS Březolupy, od 2009 Autoklub v AČR Slaný. Od 2011 reprezentuje także Speedway ClubŽarnovica (Słowacja).
Srebrny medalista Drużynowych Mistrzostw Polski na Żużlu 2004 w barwach Atlasu Wrocław. Był też finalistą Młodzieżowych Drużynowych Mistrzostw Polski 2005, gdzie zdobył 7. miejsce. Półfinalista Młodzieżowych Mistrzostw Polski Par Klubowych (2007). Brązowy medalista Drużynowych Mistrzostw Czech 2009 w barwach Autoklub v AČR Slaný.
2014 – finalista Mistrzostw Czech Par

</doc>
<doc id="726057" url="https://pl.wikipedia.org/wiki?curid=726057" title="Culex pipiens">
Culex pipiens



</doc>
<doc id="726059" url="https://pl.wikipedia.org/wiki?curid=726059" title="Syrphidae">
Syrphidae



</doc>
<doc id="726060" url="https://pl.wikipedia.org/wiki?curid=726060" title="Głębokość operacyjna">
Głębokość operacyjna

Głębokość operacyjna - odległość od linii styczności z przeciwnikiem do tylnej linii rozgraniczenia frontu (grupy armii) mierzona w kilometrach.

</doc>
<doc id="726061" url="https://pl.wikipedia.org/wiki?curid=726061" title="Tabanidae">
Tabanidae



</doc>
<doc id="726063" url="https://pl.wikipedia.org/wiki?curid=726063" title="Głębokość szyku">
Głębokość szyku

Głębokość szyku – odległość od pierwszego (czołowego) do ostatniego szeregu (ogon szyku) w danym szyku.

</doc>
<doc id="726064" url="https://pl.wikipedia.org/wiki?curid=726064" title="Krasusy">
Krasusy

Krasusy albo Krasuse – nazwa dawnej okolicy szlacheckiej w powiecie łukowskim, województwo lubelskie. W jej granicach znajdowały się osady (obecnie wsie): Wólka Konopna, Zembry, Zaolszynie, Mikłusy, Gołowierzchy, Smolanka i Łęcznowola. Obecnie wsie te położone są na terenach gminy Trzebieszów, woj lubelskie i Zbuczyn, województwo mazowieckie.
Krasuscy, drobna szlachta zamieszkująca tąż okolicę, pieczętowali się herbem Złotogoleńczyk (Nowina), co utrwaliło się w miejscowej tradycji. Bartosz Paprocki przy tym herbie wymienia jako „herbowych” m.in. Krasuskich z powiatu łukowskiego (Bartosz Paprocki, Herby rycerstwa polskiego,1584).
Pierwsza wzmianka o Krasusach znajduje się w akcie erekcyjnym parafii Zbuczyn, wydanym przez biskupa krakowskiego Wojciecha Jastrzębca w 1418 roku. W akcie tym wymienia się miejscowość „Krasusza” zamieszkaną przez czterech osadników. W 1564 roku w Krasusach mieszka już dwadzieścia pięć rodzin szlacheckich, w sześciu osadach (Paw. Mał.).
W 1827 roku okolica Krasuse ma 228 domów i 1261 mieszkańców. Pod koniec lat siedemdziesiątych XIX w. Krasuse mają 2010 mieszkańców, gospodarujących na 8082 morgach. (Słownik Geograficzny Królestwa Polskiego., T. IV, s. 647).
W 1875 roku utworzona została gmina Krasuse z siedzibą w Wólce Konopnej. Gmina istniała do 1927 roku. Nazwa Krasuse powszechnie używana jeszcze do połowy XIX w., potem pozostała już tylko w urzędowej nazwie gminy Krasusy z siedzibą w Wólce Konopnej. Obecnie zanikła.

</doc>
<doc id="726065" url="https://pl.wikipedia.org/wiki?curid=726065" title="Grzybiarki">
Grzybiarki



</doc>
<doc id="726066" url="https://pl.wikipedia.org/wiki?curid=726066" title="Fungivoridae">
Fungivoridae



</doc>
<doc id="726067" url="https://pl.wikipedia.org/wiki?curid=726067" title="Henryk Świątkowski">
Henryk Świątkowski

Henryk Świątkowski (ur. 2 kwietnia 1896 w Dzierzążni, zm. 22 marca 1970 w Warszawie) – polski prawnik, adwokat, specjalista w dziedzinie prawa wyznaniowego i rolnego, nauczyciel akademicki Uniwersytetu Warszawskiego, poseł na Sejm II RP II i III kadencji, do Krajowej Rady Narodowej oraz na Sejm Ustawodawczy i Sejm PRL I kadencji. Działacz PPS i PZPR, pełnomocnik Rządu Rzeczypospolitej Polskiej na województwo pomorskie, minister sprawiedliwości w latach 1945–1956, przewodniczący Zarządu Głównego Towarzystwa Przyjaźni Polsko-Radzieckiej w okresie 1945–1950.
Życiorys.
Był synem Leokadii Świątkowskiej i nieznanego ojca. Od 1907 uczył się w gimnazjum w Płońsku, gdzie też zdał egzamin dojrzałości. Jako uczeń gimnazjum uczestniczył w tajnym kole samokształceniowym i kierował nielegalną organizacją harcerską. Jesienią 1915 wstąpił na nowo otwarty Uniwersytet Warszawski i studiował prawo i nauki polityczne. Przez pewien czas działał w Polskiej Organizacji Wojskowej oraz w organizacji młodzieży akademickiej Polskiego Stronnictwa Ludowego „Wyzwolenie”.
Działalność w okresie międzywojennym.
W 1918 ukończył kurs dla urzędników administracyjnych Towarzystwa Kursów Wolnej Wszechnicy Polskiej w Warszawie. Po ukończeniu studiów był młodszym aplikantem w Sądzie Okręgowym w Warszawie (1921–1922). Po złożeniu egzaminu sędziowskiego pracował jako aplikant adwokacki, najpierw w Warszawie, a potem w Zamościu, w kancelarii adwokata Piotra Zubowicza, działacza ludowego i senatora z ramienia PSL „Wyzwolenie” (1923–1925). Następnie był adwokatem w Zamościu (1925–1934) i w Warszawie (1934–1939). Specjalizował się w zagadnieniach ochrony prawnej małorolnych chłopów, drobnych dzierżawców gruntów rolnych i robotników rolnych.
Udzielał się również w sprawach politycznych. W 1923 bronił przed Sądem Okręgowym w Zamościu 37 komunistów, oskarżonych o udział w tzw. powstaniu zamojskim w 1918. W 1926 wraz z adwokatem Teodorem Duraczem i kilku innymi obrońcami prawnymi prowadził z powodzeniem akcję protestacyjną przeciwko uchwale Rady Adwokackiej w Lublinie zakazującej adwokatom przyjmowania obrony w sprawach komunistycznych. W 1937 był obrońcą prawnym w „procesie czterdziestki” jednolitofrontowych działaczy młodzieżowych komunistów w Lublinie.
Od 1923 działał w Polskiej Partii Socjalistycznej, wchodząc m.in. w latach 1931–1934 w skład Rady Naczelnej PPS. Był również członkiem Zarządu Głównego Towarzystwa Uniwersytetu Robotniczego. W latach 30. opowiadał się za współpracą z komunistami w walce z narastającą groźbą faszyzmu.
W 1928 i 1930 wybierany był na posła na Sejm II RP II i III kadencji z listy PPS w okręgu wyborczym obejmującym powiaty: zamojski, biłgorajski i tomaszowski. W 1934 był współorganizatorem listy komunistów i socjalistów pod nazwą „Blok Robotniczo-Chłopski” w wyborach do Rady Miejskiej w Zamościu. W lipcu 1938 z listy PPS wszedł do Rady Miejskiej miasta stołecznego Warszawy.
Świątkowski był także działaczem ruchu wolnomyślicielskiego. Należał do współzałożycieli Stowarzyszenia Obrony Wolności Sumienia w Polsce oraz miesięcznika „Wolność Sumienia”. Działalność zawodową i polityczną łączył z pracą naukową. Był autorem monografii z zakresu prawa wyznaniowego oraz artykułów publikowanych m.in. w „Gazecie Sądowej Warszawskiej”, „Głosie Sądownictwa”, „Głosie Prawa”, „Wolności Sumienia”.
Okupacja hitlerowska.
Po najeździe Niemiec na Polskę we wrześniu 1939 pozostał w Warszawie. Pracował jako radca prawny w Spółdzielni Mieszkaniowej „Domy Spółdzielcze”. 12 lipca 1940 został aresztowany przez Gestapo i osadzony w więzieniu na Pawiaku, a 15 sierpnia tego roku przewieziono go do obozu koncentracyjnego Auschwitz-Birkenau, gdzie pozostał do 8 października 1941, kiedy to niespodziewanie go zwolniono. Powrócił wówczas do Warszawy i przez przeszło półtora roku chorował na gruźlicę. W latach 1943–1944 nauczał prawa wyznaniowego w Wyższej Szkole Biblijnej Kościoła Metodystycznego w Generalnym Gubernatorstwie.
Następnie włączył się w pracę konspiracyjną w szeregach Robotniczej Partii Polskich Socjalistów, do której przeszedł z PPS. Od maja 1944 był członkiem Prezydium Rady Naczelnej RPPS oraz posłem do Krajowej Rady Narodowej. Walczył jako oficer oświatowy o pseudonimie „Lech” w powstaniu warszawskim w szeregach Armii Ludowej w Śródmieściu. Po upadku powstania, z grupą działaczy RPPS dotarł na Podhale i w rejonie Turbacza działał w oddziale partyzanckim AL.
Organizator administracji państwowej na Pomorzu.
Po wojnie przystąpił do „lubelskiej” PPS. W końcu stycznia 1945 stanął na czele rządowej grupy operacyjnej, która miała organizować administrację państwową i samorządową na Pomorzu. Grupa ta 2 lutego 1945 przybyła do Torunia, wyznaczonego początkowo na stolicę województwa pomorskiego. 2 marca tego roku stolicę przeniesiono do Bydgoszczy. Świątkowski jako pełnomocnik Rządu RP na województwo pomorskie urzędował od kwietnia 1945 w Bydgoszczy. Za najpilniejsze zadanie stojące przed administracją pomorską uznał sprawne przeprowadzenie siewów wiosennych oraz odbudowę życia gospodarczego.
11 lutego 1945 zgłosił inicjatywę powołania uniwersytetu w Toruniu, a od 13 kwietnia tego samego roku był przewodniczącym Komitetu Organizacyjnego Uniwersytetu. 14 kwietnia 1945 był współautorem rezolucji Pomorskiej Wojewódzkiej Rady Narodowej w Bydgoszczy w sprawie założenia "na terenie Pomorza dwóch wyższych uczelni, a mianowicie uniwersytetu w Toruniu i politechniki w Bydgoszczy, z tym żeby przy jednym z tych zakładów był koniecznie uruchomiony wydział rolny". W uzasadnieniu rezolucji podkreślano, iż "ziemia pomorska ze względu na swą wagę ogólnopaństwową i ze względu na silną germanizację w czasie okupacji (...) wymaga obecnie szczególnej uwagi i opieki tak Rządu, jak i społeczeństwa. Likwidacja zaś uniwersytetu wileńskiego, lwowskiego, politechniki lwowskiej, zniszczonej warszawskiej i gdańskiej, stwarza możliwości otwarcia tych uczelni. Toruń i Bydgoszcz posiadają odpowiednie warunki do ulokowania i odpowiedniego uposażenia tych zakładów". 8 maja 1945 przekazał czynności urzędowe Kazimierzowi Pasenkiewiczowi, działaczowi PPS, mianowanemu wojewodą pomorskim.
Minister sprawiedliwości.
Po wojnie pełnił mandat na Sejm Ustawodawczy i Sejm PRL I kadencji. Od maja 1945 sprawował stanowisko ministra sprawiedliwości, na którym pozostał do odwołania w kwietniu 1956. Wiosną 1945 z jego polecenia podjęto śledztwo dotyczące zbrodni na polskich oficerach w Katyniu, a jego prowadzenie powierzył prokuratorowi Jerzemu Sawickiemu. Celem śledztwa było wówczas zafałszowanie i zatajenie zbrodni.
Pod jego kierownictwem dokonano unifikacji i laicyzacji prawa rodzinnego i prawa o aktach stanu cywilnego oraz zapoczątkowano prace nad kodyfikacją prawa cywilnego i karnego. Po egzekucji 11 członków załogi KL Stutthof w Gdańsku 4 lipca 1946 r. (zob. artykuł) i gauleitera „Warthegau” – Arthura Greisera zakazał publicznych egzekucji.
Wniósł poważny wkład w prace komisji przygotowującej projekt Konstytucji PRL z 1952. Jednocześnie jako wieloletni minister sprawiedliwości był współodpowiedzialny za "wykorzystywanie sądownictwa do represjonowania opozycji politycznej i działaczy niepodległościowych".
Działalność naukowa.
30 kwietnia 1947 został mianowany profesorem zwyczajnym prawa wyznaniowego na Wydziale Prawa UW, zaangażowany w prace Komitetu Słowiańskiego w Polsce. Następnie kierował Katedrą Prawa Rolnego, a w latach 1958–1962 był dziekanem Wydziału Prawa UW. Utworzył w nim Katedrę Prawa Wyznaniowego. W latach 1957–1963 uczestniczył w pracach Zespołu Rzeczoznawców Prawa działającego w ramach Sekcji Studiów Uniwersyteckich Rady Głównej Szkolnictwa Wyższego. Współpracował z Wyższą Szkołą Nauk Społecznych przy KC PZPR.
Od 1966, mimo przejścia na emeryturę, kontynuował pracę naukową. Współpracował blisko z Instytutem Nauk Prawnych Polskiej Akademii Nauk i był długoletnim członkiem jego Rady Naukowej. Był współzałożycielem Zrzeszenia Prawników Polskich i wieloletnim członkiem jego najwyższych władz oraz Stowarzyszenia Ateistów i Wolnomyślicieli.
Bibliografia jego prac obejmuje około 300 publikacji. Na ten dorobek naukowy składają się monografie, podręczniki akademickie, studia i artykuły, recenzje oraz głosy zamieszczane w pismach prawniczych.
Działalność polityczna w PPS i PZPR.
Prowadził aktywną działalność polityczną. 25 lutego 1945 dokooptowano go do Tymczasowej Rady Naczelnej PPS i powierzono funkcję przewodniczącego Prezydium tej Rady. Objął również stanowisko przewodniczącego Centralnego Sądu Partyjnego PPS (do września 1946). Współorganizował Polską Partię Socjalistyczną w Bydgoszczy i Toruniu.
W latach 1945–1948 zasiadał nieprzerwanie w naczelnych władzach PPS. Okresowo był wiceprzewodniczącym, a w okresie od maja do grudnia 1948 – przewodniczącym Centralnego Komitetu Wykonawczego PPS. Był zwolennikiem współdziałania z Polską Partią Robotniczą i opowiadał się za usunięciem z władz PPS przeciwników jednolitego frontu z komunistami.
Na Kongresie Zjednoczeniowym PPR i PPS w grudniu 1948 został wybrany do Komitetu Centralnego nowo utworzonej Polskiej Zjednoczonej Partii Robotniczej. W gremium tym zasiadał do marca 1954. Ponadto wchodził w skład Biura Politycznego, Sekretariatu i Biura Organizacyjnego KC PZPR (do 1950). Od 1945 do 1950 był przewodniczącym Zarządu Głównego Towarzystwa Przyjaźni Polsko-Radzieckiej. W listopadzie 1949 został członkiem Ogólnokrajowego Komitetu Obchodu 70-lecia urodzin Józefa Stalina.
Zmarł 22 marca 1970 w Warszawie. Został pochowany w Alei Zasłużonych na cmentarzu Wojskowym na Powązkach (kwatera A2-tuje-4).
Rodzina.
Od 1919 był żonaty z Jadwigą z Pyszkowskich. Mieli trzy córki: Henrykę, Jadwigę i Zofię.
Odznaczenia.
oraz szereg innych odznaczeń krajowych i zagranicznych
Upamiętnienie.
Był patronem ulicy w Warszawie (w 2017 decyzją Rady m.st.Warszawy został pozbawiony patronatu).

</doc>
<doc id="726069" url="https://pl.wikipedia.org/wiki?curid=726069" title="Gasterophilidae">
Gasterophilidae



</doc>
<doc id="726075" url="https://pl.wikipedia.org/wiki?curid=726075" title="Uniwersytet Duke">
Uniwersytet Duke



</doc>
<doc id="726076" url="https://pl.wikipedia.org/wiki?curid=726076" title="Oestridae">
Oestridae



</doc>
<doc id="726077" url="https://pl.wikipedia.org/wiki?curid=726077" title="Michał Kłobukowski">
Michał Kłobukowski

Michał Kłobukowski (ur. 1951 w Warszawie) – polski tłumacz literatury amerykańskiej i angielskiej, poeta, honorowy członek Stowarzyszenia Tłumaczy Literatury. 
Życiorys.
Studiował filologię angielską w Warszawie 1970–1971 i w Poznaniu 1973–1975. Tłumaczeniem zaczął się zajmować w 1988 roku. Przełożył ponad 50 pozycji, m.in. "Hańbę" Coetzee, "Trylogię nowojorską" Paula Austera, "Podziemia" DeLillo, "Lolitę", "Blady ogień" i "Nieprawe godło" Nabokova, "Hotel New Hampshire" Irvinga, "Wielkomiluda" Roalda Dahla oraz poezję Charlesa Bukowskiego. Otrzymał główną nagrodę Stowarzyszenia Tłumaczy Polskich za przekład literacki 1991 („Wielkomilud” Roalda Dahla i „Na południe od Brazos” Larry’ego McMurtry’ego) oraz wyróżnienie International Board of Books for Young People 1991 za przekład „Wielkomiluda” Roalda Dahla. W 2002 roku przyznano mu nagrodę „Literatury na Świecie” za nowy przekład "Lorda Jima" Josepha Conrada i nagrodę ZAiKS-u za całokształt twórczości translatorskiej.
Pod koniec lat 70. XX wieku wydał tomik poezji "Innowajca", napisał też kilka tekstów piosenek dla Martyny Jakubowicz (np. "Młode wino", "Wróżba nie służba", "Gorąca sień"). „Res Publica Nowa” (3/04) opublikowała jego poemat "Jesteśmy wreszcie we własnym domu, nie darujemy nikomu".

</doc>
<doc id="726079" url="https://pl.wikipedia.org/wiki?curid=726079" title="Głębokość ugrupowania bojowego">
Głębokość ugrupowania bojowego

Głębokość ugrupowania bojowego - odległość od czołowych oddziałów (pododdziałów) do tyłowej granicy rozmieszczenia odwodów wojsk rakietowych, drugich rzutów i lotnictwa frontowego włącznie mierzona w kilometrach.

</doc>
<doc id="726081" url="https://pl.wikipedia.org/wiki?curid=726081" title="Komarnice">
Komarnice



</doc>
<doc id="726083" url="https://pl.wikipedia.org/wiki?curid=726083" title="Tipulidae">
Tipulidae



</doc>
<doc id="726085" url="https://pl.wikipedia.org/wiki?curid=726085" title="Eristalis gatesi">
Eristalis gatesi



</doc>
<doc id="726086" url="https://pl.wikipedia.org/wiki?curid=726086" title="Eristalis alleni">
Eristalis alleni



</doc>
<doc id="726088" url="https://pl.wikipedia.org/wiki?curid=726088" title="Jeno Karoly">
Jeno Karoly



</doc>
<doc id="726089" url="https://pl.wikipedia.org/wiki?curid=726089" title="Musca domestica">
Musca domestica



</doc>
<doc id="726092" url="https://pl.wikipedia.org/wiki?curid=726092" title="Ramat ha-Szaron">
Ramat ha-Szaron

Ramat ha-Szaron (hebr. רמת השרון; arab. رمات هشارون; ang. Ramat HaSharon; pol. "Wzgórze Szaronu") – miasto położone w Dystrykcie Tel Awiwu w Izraelu. Leży na równinie Szaron nad Morzem Śródziemnym, w zespole miejskim Gusz Dan.
Położenie.
Ramat ha-Szaron położony na kontynencie azjatyckim, na wschodnim wybrzeżu Morza Śródziemnego . Miasto leży na nadmorskiej równinie Szaron, na historycznej drodze lądowej łączącej Europę, Azję i Afrykę.
Ramat ha-Szaron leży w otoczeniu miast Petach Tikwa, Tel Awiw-Jafa, Herclijja i Hod ha-Szaron, kibucu Gelil Jam, oraz moszawu Giwat Chen.
Podział administracyjny.
Miasto posiada liczne osiedla mieszkaniowe: Kirjat Je’arim, Allon, Golan, Newe Rom, Newe Rasko, Newe Magen oraz Morasza.
Środowisko naturalne.
Miasto powstało na stosunkowo mało żyznych gruntach. Podczas rozbudowy miasta teren został wyrównany i obecnie większość obszaru miasta jest płaska, nie ma tutaj żadnych większych różnic wysokości.
Klimat.
Ramat ha-Szaron ma klimat śródziemnomorski, który charakteryzuje się gorącymi i wilgotnymi latami oraz chłodnymi i deszczowymi zimami. Wiosna rozpoczyna się w marcu, a w drugiej połowie maja rozpoczyna się lato. Średnia temperatura latem wynosi 26 °C, a zimą 12 °C (średnia z lat 1988–2000). Opady śniegu są rzadkością, ale zdarza się spadek temperatury do 5 °C. Największe opady deszczu występują pomiędzy październikiem a kwietniem. Suma rocznych opadów atmosferycznych wynosi 530 mm.
Demografia.
Zgodnie z danymi Izraelskiego Centrum Danych Statystycznych w 2009 roku w mieście żyło 38,9 tys. mieszkańców, w tym 98,9% stanowią Żydzi, a 1,1% inne narodowości.
Populacja miasta pod względem wieku:
Historia.
Decyzję o założeniu nowej osady rolniczej w tym miejscu podjęto w 1922, jednak pierwsi osadnicy zamieszkali tutaj dopiero w 1923. Był to moszaw, który nazywał się wówczas Ir Shalom (pol. "Miasto Pokoju"). Zamieszkali w niej żydowscy imigranci z Polski i Litwy. W 1932 zmieniono nazwę na Kefar Ramat Ha-Szaron. Nazwa „Kfear” została oficjalnie usunięta po kilku latach.
Pod koniec 1945 rozpoczął się gwałtowny rozwój osady, która w 1949 otrzymała status samorządu lokalnego. Pod koniec lat 60. miasteczko zmieniło swój charakter, z osady rolniczej na typowe osiedle podmiejskie aglomeracji miejskiej Tel Awiw. Zamieszkało tutaj wielu bogatych Izraelczyków oraz wysocy stopniami oficerowie Sił Obronnych Izraela. 20 stycznia 2003 Ramat ha-Szaron otrzymało prawa miejskie.
Architektura.
Ramat ha-Szaron w większości składa się z nowoczesnych osiedli mieszkaniowych. Gęsta zabudowa mieszkaniowa sprawia, że północna granica miasta (z Herzliją) staje się niewidoczna.
Kultura.
Szczególnym obiektem położonym w Ramat ha-Szaron jest budynek Yad LaBanim (pol. "Pomnik dla Synów"). Jest to pomnik-muzeum poświęcone pamięci poległych żołnierzy, pełniące jednocześnie funkcję bibliotek miejskiej.
Innymi ciekawymi miejscami w mieście są park rzeźb oraz kompleks kinowy Cinema City.
Edukacja i nauka.
W mieście znajduje się niezależna profesjonalna szkoła muzyczna "Rimon School of Jazz and Contemporary Music" (hebr. בית ספר לג'אז ולמוזיקה בת זמננו רמת השרון). Między 1977 i 1995 roku miasto było siedzibą Akademii HaMidrasha sztuki. Z innych szkół średnich można wymienić: "Igal Alon High School", "Rotberg High School" oraz "Kalman Junior High School".
Jest tutaj także religijne centrum edukacyjne "Chabad of Ramat Hasharon".
Sport i rekreacja.
Ramat ha-Szaron jest siedzibą założonego w 1976 "Izraelskiego Centrum Tenisu" (hebr. המרכז לטניס בישראל) w którym są organizowane liczne międzynarodowe i krajowe turnieje tenisowe. Kompleks obiektów sportowych obejmuje 24 podświetlone korty tenisowe wraz z widowniami mogącymi pomieścić 4,5 tys. widzów. Centralna administracja stowarzyszenia zarządza 13 innymi ośrodkami tenisowymi położonymi w całym kraju.
W mieście jest kobieca drużyna koszykarska Electra Ramat ha-Szaron, która jest jedna z najlepszych w kraju i byłym mistrzem Europy. Tutejszą drużyną piłkarską jest Hapoel Ironi Nir Ramat ha-Szaron, grający w drugiej izraelskiej lidze.
Gospodarka.
Rozwój Ramat ha-Szaron jest ograniczony przez obecność dwóch dużych przedsiębiorstw. Jednym jest największa w Izraelu stacja paliw i gazu, natomiast drugim jest główna siedziba izraelskiego koncernu zbrojeniowego "Israel Military Industries" (IMI). Koncern produkuje wszelkiego rodzaju amunicję dla broni maszynowej, artylerii, czołgów i broni rakietowych. Amunicja jest dostosowana do standardów NATO, dzięki czemu realizowane są dostawy dla armii Stanów Zjednoczonych i innych z bloku wojskowego NATO. Koncern realizuje także liczne projekty związane z produkcją ciężkiego sprzętu wojskowego (uzbrojenie dla czołgów, pojazdy opancerzone itp.).
W mieście znajdują się także zakłady spożywcze "Tnuva Food Industries", będące jednymi z największych w Izraelu. Zakłady mleczarskie produkują między innymi jogurty, masło, napoje sojowe i sery. Produkuje się tutaj produkty znanej w Izraelu mleczarskiej marki "Yoplait".
Na wschód od miasta znajduje się strefa przemysłowa Gilot.
Transport.
Wzdłuż zachodniej granicy miasta przebiega autostrada nr 20 (Riszon le-Cijjon-Riszpon), brak jednak możliwości bezpośredniego wjazdu na nią. Przez centrum miasta przebiega droga nr 482 , którą jadąc na północ dojeżdża się do miasta Herclijja, a na południe dojeżdża się do autostrady nr 5 (Tel Awiw-Ariel) i miasta Tel Awiw-Jafa. Przez wschodnią krawędź miasta przebiega droga ekspresowa nr 4 (Erez–Kefar Rosz ha-Nikra).
Transport w mieście jest obsługiwany tylko przez autobusy. Będąc częścią aglomeracji miejskiej Gusz Dan, wszystkie linie autobusowe wychodzą poza granice miasta, tworząc dogodne połączenia z sąsiednimi miastami. Największą liczbę linii autobusowych w mieście obsługują Dan Bus Company i Egged.
Wojsko.
We wschodniej części miasta znajduje się duży kompleks izraelskiego koncernu zbrojeniowego "Israel Military Industries" (IMI). Przy zakładach znajduje się tajny poligon, na którym przeprowadza się próby i testy najnowocześniejszego uzbrojenia.

</doc>
<doc id="726093" url="https://pl.wikipedia.org/wiki?curid=726093" title="Głowica konwencjonalna">
Głowica konwencjonalna

Głowica konwencjonalna - głowica bojowego pocisku rakietowego w przypadku wypełnienia jej ładunkiem materiału wybuchowego, najczęściej trotylem, heksogenem lub ich mieszaniną.

</doc>
<doc id="726094" url="https://pl.wikipedia.org/wiki?curid=726094" title="Lucilia bufonivora">
Lucilia bufonivora



</doc>
<doc id="726095" url="https://pl.wikipedia.org/wiki?curid=726095" title="Muscidae">
Muscidae



</doc>
<doc id="726098" url="https://pl.wikipedia.org/wiki?curid=726098" title="Chironomidae">
Chironomidae



</doc>
<doc id="726099" url="https://pl.wikipedia.org/wiki?curid=726099" title="Muchy plujki">
Muchy plujki



</doc>
<doc id="726101" url="https://pl.wikipedia.org/wiki?curid=726101" title="Rezerwat przyrody Mewia Łacha">
Rezerwat przyrody Mewia Łacha

Rezerwat przyrody „Mewia Łacha” – rezerwat przyrody faunistyczny ptaków (dawniej: ornitologiczny) na Pobrzeżu Gdańskim, utworzony w 1991 r., o powierzchni 150,46 ha (składa się z dwóch części – lewobrzeżnej gdańskiej na obszarze Wyspy Sobieszewskiej o powierzchni 18,91 ha i większej o powierzchni 131,55 ha po wschodniej stronie Przekopu Wisły na obszarze gminy Stegna w sąsiedztwie Mikoszewa, w otulinie Parku Krajobrazowego „Mierzeja Wiślana”) nad Zatoką Gdańską przy ujściu Przekopu Wisły do Bałtyku. Rezerwat chroni miejsca lęgowe różnych gatunków rybitw i siedliska żerowania i odpoczynku ptaków siewkowatych i blaszkodziobych. Na uwagę zasługuje obecność biegusa zmiennego.
Rezerwat jest włączony do sieci Natura 2000 – znajduje się tutaj tzw. część wschodnia dwóch obszarów Natura 2000: ptasiego Ujście Wisły PLB220004 i siedliskowego Ostoja w Ujściu Wisły PLH220044.
W Bałtyckim Systemie Obszarów Chronionych HELCOM jest to MPA nr 302 Ujscie Wisly.
Charakterystyka.
Od roku 2007 jest to ponownie jedyne w Polsce miejsce gnieżdżenia się rybitw czubatych – ok. 400 par (2007), ok. 300 (2008) i aż 570 (2009). W 2010 roku lęgi ok. 100 par zostały zniszczone przez tzw. „falę powodziową” na Wiśle, która rozmyła i zatopiła łachę z kolonią. Gniazdują tu również rybitwy białoczelne, rybitwy rzeczne, sieweczki obrożne, ostrygojady, w przeszłości na łachach (piaszczystych wyspach) gniazdowały także kolonie mew srebrzystych i śmieszek, w rezerwacie notowano również lęgi rybitw popielatych oraz pierwszy w Polsce przypadek lęgu sieweczki morskiej. Występuje tu największa w Europie koncentracja mewy małej (do 40 tys. osobników) oraz mewy pospolitej (do 150 tys.). Zimą schronienie znajduje tu ok. 50 tys. kaczek, z których najliczniejsze gatunki to lodówki, czernice i gągoły.
Największym zagrożeniem dla lęgów ptaków są turyści. W związku z tym istnieją ograniczenia w poruszaniu się po rezerwacie. Jest tylko jedna ścieżka, po której wolno przechodzić ludziom, prowadzi od Wisły wzdłuż nasady piaszczystego cypla na plażę. Nie wolno przechodzić przez ograniczające ścieżkę taśmy, nie wolno wprowadzać (nawet na ścieżkę) psów, nie wolno plażować w rezerwacie (nawet na dopuszczonej do spacerów ścieżce), nie wolno podpływać i wchodzić na piaszczyste wysepki ani na odgrodzony cypel i wydmy.
W rezerwacie znajdują się też m.in. stanowiska podlegających ochronie lnicy wonnej, mikołajka nadmorskiego i kruszczyka rdzawoczerwonego. Występują tu także: rokitnik zwyczajny, kruszczyk szerokolistny, kocanki piaskowe, turzyca piaskowa, a z gatunków solniskowych arcydzięgiel nadbrzeżny, sitowiec nadmorski, mannica odstająca, solanka kolczysta. W obniżeniu terenu znajduje się niewielkie jezioro deltowe.
Najbliższe miejscowości to Mikoszewo i Świbno.
10 kwietnia 2013 na terenie rezerwatu spłonęła nieoddana jeszcze do użytku platforma widokowa.
Ssaki na Mewiej Łasze.
Na piaszczystych łachach w rezerwacie można obserwować małe stado morskich ssaków. W 2007 roku widywane było 3-5 samic fok szarych i jeden samiec z tego gatunku, ale liczba ta stale wzrasta. W latach 2016–2018, w ramach projektu pn.: „Pilotażowe wdrożenie monitoringu gatunków i siedlisk morskich w latach 2015–2018” przeprowadzono badania występowania i liczebności foki szarej w polskich obszarach morskich. Analiza zebranych danych wykazała utrzymanie się wyleżysk w rejonie ujścia  Przekop Wisły, z liczebnością stada na poziomie około 200 sztuk w okresie linienia. 31 lipca 2008 i 1 września 2009 r. były obserwowane też foki pospolite – znacznie rzadsi goście na polskim wybrzeżu. Jednakże od jesieni 2012 do maja 2013 dość regularnie obserwuje się 2 osobniki foki pospolitej na terenie rezerwatu. 19 czerwca 2011 roku zaobserwowano samicę foki pospolitej ze świeżo narodzonym młodym, co jest drugim przypadkiem narodzin tego gatunku w historii w Polsce. Najłatwiej obserwować foki wieczorem lub rano, pamiętając jednak, że nigdy nie ma gwarancji ich obecności. Jeziorka wśród wydm od strony Gdańska, oraz duże jezioro od strony Mikoszewa, są również stałym miejscem bytowania bobrów. Lęgi ptaków gnieżdżących padają niekiedy ofiarą ssaków drapieżnych – głównie lisa, który spowodował w 2008 roku porzucenie przez rybitwy czubate cypla od strony Gdańska i przeniesienie się kolonii na niedostępną, piaszczystą wyspę.

</doc>
<doc id="726103" url="https://pl.wikipedia.org/wiki?curid=726103" title="Calliphoridae">
Calliphoridae



</doc>
<doc id="726105" url="https://pl.wikipedia.org/wiki?curid=726105" title="Hélène Prévost">
Hélène Prévost

Paule Marie Yvonne Prévost także Hélène Prévost (ur. 8 czerwca 1878 w Dinard, zm. 3 marca 1942 w Paryżu) – francuska tenisistka, medalistka igrzysk olimpijskich.
W 1900 roku zwyciężyła grę pojedynczą w międzynarodowych mistrzostwach Francji, stając się czwartą triumfatorką tej imprezy i ostatnią w XIX wieku. Była podwójną wicemistrzynią olimpijską z 1900 roku z Paryża. Wywalczyła medal w grze pojedynczej, przegrywając z Brytyjką Charlotte Cooper. W grze mieszanej zajęła drugie miejsce, a partnerował jej Harold Mahony. Duet uległ parze Charlotte Cooper–Reginald Doherty.

</doc>
<doc id="726106" url="https://pl.wikipedia.org/wiki?curid=726106" title="Pryszczarki">
Pryszczarki



</doc>
<doc id="726108" url="https://pl.wikipedia.org/wiki?curid=726108" title="Roman Sienicki">
Roman Sienicki

Roman Sienicki, pseudonim "Danowski" (ur. 23 marca 1918 we Lwowie, zm. 2 lipca 1997 w Warszawie) – polski lekkoatleta, absolwent Oficerskiej Szkoły Wojsk Pancernych w Poznaniu, ppłk Wojska Polskiego.
Sprawa pseudonimu.
Roman Sienicki uczył się w gimnazjum klasycznym. Uczniom tego gimnazjum nie wolno było należeć do klubów sportowych ani brać udziału w zawodach sportowych dlatego występował pod pseudonimem. Przybrał sobie nazwisko "Danowski" ponieważ jego młodzieńcza sympatia miała na imię Danusia. Pod nazwiskiem Danowski występował już do końca kariery sportowej.
Kariera sportowa i praca zawodowa.
Zawodnik klubów: 
AZS Lwów (1936-1938), 
Lechia Lwów (1939), 
Spartak Lwów (1940), 
HKS Bydgoszcz (1946), 
Pancerni Poznań (1948),
5-krotny reprezentant Polski w meczach 1937–1938. Uczestnik akademickich mistrzostw świata – Paryż 1937. 8-krotny rekordzista Polski na 100 m i w sztafetach. W 1940 – mistrz i rekord na 100 m w ZSRR. 
Przez cały czas okupacji radzieckiej i niemieckiej był we Lwowie. Był żołnierzem AK, jednak brak dokładniejszych informacji na ten temat. 
Startował także po zakończeniu wojny ale zakończył karierę w 1947 (lub 1948) roku. 
Po wojnie, do roku 1955 był żołnierzem zawodowym, i był związany z edukacją sportową w wojsku. Później, aż do emerytury, pracował w GKKF, i w PKOl. Jego głównym obszarem zainteresowań były Spartakiady Młodzieży.

</doc>
<doc id="726109" url="https://pl.wikipedia.org/wiki?curid=726109" title="Cecidomyiidae">
Cecidomyiidae



</doc>
<doc id="726111" url="https://pl.wikipedia.org/wiki?curid=726111" title="Helene Prevost">
Helene Prevost



</doc>
<doc id="726112" url="https://pl.wikipedia.org/wiki?curid=726112" title="Dawne dwuliścienne">
Dawne dwuliścienne



</doc>
<doc id="726118" url="https://pl.wikipedia.org/wiki?curid=726118" title="Laphria flava">
Laphria flava



</doc>
<doc id="726119" url="https://pl.wikipedia.org/wiki?curid=726119" title="Główne stanowisko ogniowe">
Główne stanowisko ogniowe



</doc>
<doc id="726120" url="https://pl.wikipedia.org/wiki?curid=726120" title="Roman Danowski">
Roman Danowski



</doc>
<doc id="726122" url="https://pl.wikipedia.org/wiki?curid=726122" title="Empididae">
Empididae



</doc>
<doc id="726124" url="https://pl.wikipedia.org/wiki?curid=726124" title="Synagoga Szomrej Szabat we Lwowie">
Synagoga Szomrej Szabat we Lwowie

Synagoga Szomrej Szabat we Lwowie (z hebr. „Strażnicy Szabatu”) – synagoga znajdująca się we Lwowie na dziedzińcu budynku przy ulicy Starożydowskiej 19.
Synagoga została zbudowana w 1878 roku z inicjatywy Menkesa Reischera dla Towarzystwa Dobroczynnego Szomrej Szabat. Podczas II wojny światowej, po wkroczeniu wojsk niemieckich do Lwowa w 1941 roku, synagoga została zdewastowana.

</doc>
<doc id="726125" url="https://pl.wikipedia.org/wiki?curid=726125" title="Roman Sienicki-Danowski">
Roman Sienicki-Danowski



</doc>
<doc id="726126" url="https://pl.wikipedia.org/wiki?curid=726126" title="Drosophilidae">
Drosophilidae



</doc>
<doc id="726127" url="https://pl.wikipedia.org/wiki?curid=726127" title="Phoridae">
Phoridae



</doc>
<doc id="726128" url="https://pl.wikipedia.org/wiki?curid=726128" title="Synagoga Zichron Josef we Lwowie">
Synagoga Zichron Josef we Lwowie

Synagoga Zichron Josef we Lwowie – synagoga znajdująca się we Lwowie w podwórzu budynku przy ulicy Panieńskiej 3.
Synagoga została zbudowana w 1898 roku. Podczas II wojny światowej, po wkroczeniu wojsk niemieckich do Lwowa w 1941 roku, synagoga została zdewastowana.

</doc>
<doc id="726130" url="https://pl.wikipedia.org/wiki?curid=726130" title="Licoria militaris">
Licoria militaris



</doc>
<doc id="726131" url="https://pl.wikipedia.org/wiki?curid=726131" title="Synagoga Meleches Henoch we Lwowie">
Synagoga Meleches Henoch we Lwowie

Synagoga Meleches Henoch we Lwowie – synagoga znajdująca się we Lwowie w podwórzu budynku przy ulicy Berka Joselowicza 8.
Synagoga została zbudowana w 1924 roku. Podczas II wojny światowej, po wkroczeniu wojsk niemieckich do Lwowa w 1941 roku, synagoga została zdewastowana.

</doc>
<doc id="726134" url="https://pl.wikipedia.org/wiki?curid=726134" title="Asilidae">
Asilidae



</doc>
<doc id="726135" url="https://pl.wikipedia.org/wiki?curid=726135" title="Główne uderzenie">
Główne uderzenie



</doc>
<doc id="726136" url="https://pl.wikipedia.org/wiki?curid=726136" title="Potapiusz">
Potapiusz

Patapiusz, Potapiusz – imię męskie pochodzenia łacińskiego, oznaczające "miłosierny, łagodny". Wśród patronów tego imienia — św. Patapiusz, pustelnik (VI wiek). 
Patapiusz, Potapiusz imieniny obchodzi 8 grudnia.

</doc>
<doc id="726138" url="https://pl.wikipedia.org/wiki?curid=726138" title="Sarcophaga carnaria">
Sarcophaga carnaria



</doc>
<doc id="726140" url="https://pl.wikipedia.org/wiki?curid=726140" title="Synagoga Kulikower Klaus we Lwowie">
Synagoga Kulikower Klaus we Lwowie

Synagoga Kulikower Klaus we Lwowie – chasydzka synagoga (klaus, klojz) we Lwowie, zbudowana w 1908 roku w podwórzu budynku przy ulicy Żółkiewskiej 25. Synagoga została zniszczona podczas II wojny światowej.

</doc>
<doc id="726141" url="https://pl.wikipedia.org/wiki?curid=726141" title="Patapiusz">
Patapiusz



</doc>
<doc id="726147" url="https://pl.wikipedia.org/wiki?curid=726147" title="Synagoga Agudat Szloma we Lwowie">
Synagoga Agudat Szloma we Lwowie

Synagoga Agudat Szloma we Lwowie (z hebr. „Związek Szlomy”) – nieistniejąca synagoga znajdująca się we Lwowie przy ulicy Józefa Bema 39.
Synagoga została zbudowana w 1899 roku. Podczas II wojny światowej, po wkroczeniu wojsk niemieckich do Lwowa w 1941]roku, synagoga została doszczętnie zniszczona. Po zakończeniu wojny nie została odbudowana.

</doc>
<doc id="726148" url="https://pl.wikipedia.org/wiki?curid=726148" title="Bet Szemesz">
Bet Szemesz

Bet Szemesz (hebr. בית שמש; arab. بيت شيمش; oficjalna pisownia w ang. Beit Shemesh) – miasto położone w Dystrykcie Jerozolimy w Izraelu.
Położenie.
Miasto jest położone wśród wzgórz na pograniczu Szefeli z Judeą, w odległości około 16 kilometrów na zachód od Jerozolimy i 25 km od wybrzeża Morza Śródziemnego. We wschodniej części miasta znajduje się wadi strumienia Zanoach, który spływa z gór Judzkich kilkoma wadi. Na północy miasta jest wadi strumienia Sorek i jego dopływu Kesalon.
W otoczeniu miasta znajdują się moszawy Machseja, Zanoach, Nes Harim, Mata, Avi'ezer, Newe Micha'el, Zecharja, Sedot Micha, Jiszi, Tarum i Nacham, oraz kibuce Netiw ha-Lamed-He i Cora (Izrael). Na zachód od miasta znajduje się ściśle tajna baza rakietowa Sedot Micha.
Podział administracyjny.
Od połowy lat 90. XX wieku miasto przeżywa gwałtowny rozwój budownictwa mieszkaniowego. Osiedla są nazwane: Ramat Lehi, HaGefen, Pisgat HaSzeva, Giwat Savjon, Kirjat Ben Eliezer, Giwat Szaret, Nofei Aviv, Neve Sapir, Kirjat Arje Szeinfeld, Nahala Umnucha, Bajit Umnucha, Kirjat HaRav Nissim, Merkaz Lehitjaszvut, Zanoach, Kirjat HaRama, Ramat Bet Szemesz A, Ramat Bet Szemesz B, Ramat Bet Szemesz C, Szazar, Icchak Ben Cwi oraz Chaim Weizman.
Demografia.
Zgodnie z danymi Izraelskiego Centrum Danych Statystycznych w 2006 roku w mieście żyło 69,5 tys. mieszkańców, wszyscy Żydzi.
Populacja miasta pod względem wieku (dane z 2006):
Historia.
Historia miasta Bet Szemesz sięga starożytności. Jego nazwa (fen. "Bet Szemesz"; pol. "Dom Słońca" lub "Świątynia Słońca") nawiązuje do kananejskiej bogini słońca Szemesz, która była czczona w starożytności. Na wzgórzu Tel Bet Szemesz zachowały się ruiny starożytnego miasta. W ostatnich latach dokonano tutaj ważnych odkryć archeologicznych. Odkryto pozostałości ufortyfikowanego miasta z zaawansowanym systemem wodociągów. We wszystkich warstwach ziemi odkryto kości koszernych zwierząt (w przeciwieństwie do okolicznych twierdz i osad z tego okresu), co sugeruje, że było to żydowskie miasto. Bet Szemesz jest po raz pierwszy wymieniane w Księdze Jozuego jako miasto położone na granicy pomiędzy pokoleniami Judy i Dana. Następnie Księga Jozuego wymienia Bet Szemesz jako miasto przeznaczone dla kapłanów. 1 Księga Samuela wspomina Bet Szemesz jako miejsce postoju Arki Przymierza po jej odzyskaniu z rąk Filistynów. W VI wieku p.n.e. miasto zostało zniszczone i przez kolejne stulecia pozostawało zapomniane.
Podczas I wojny izraelsko-arabskiej w maju 1948 całą tę okolicę zajęły wojska egipskie połączone z arabskimi ochotnikami. Utworzyły one ufortyfikowany posterunek „"Mishlat"” na wzgórzu, na którym później powstało współczesne miasto Bet Szemesz. Na samym rozpoczęciu operacji Ha-Har w nocy z 19 na 20 października 1948 Izraelczycy zdobyli wzgórze i przejęli kontrolę nad całą okolicą.
Po wojnie, w dniu 6 grudnia 1950 w miejscu dzisiejszego moszawu Nacham powstał obóz dla nowych imigrantów żydowskich "Ma'abarat Har-Tuv". Pierwszymi mieszkańcami byli imigranci z Bułgarii, do których później dołączyli imigranci z Iranu, Iraku, Rumunii, Maroka i Kurdystanu. W 1952 wybudowano pierwszy dom osiedla Bet Szemesz. Miasto rozwijało się bardzo powoli, a jego mieszkańcy w większości pochodzili z Afryki Północnej. Gdy w latach 90. XX wieku do Izraela napłynęła wielka fala imigrantów z krajów byłego ZSRR, władze podjęły decyzję o rozbudowie Bet Szemesz. Rozpoczęto budowę nowych dzielnic mieszkaniowych, a ludność miasta bardzo szybko rosła. Proces rozbudowy miasta nadal trwa.
W dniu 13 marca 1997 grupa uczniów ze szkoły "Beit Shemesh's Feurst School" pojechała na wycieczkę do Naharajim w Dolinie Jordanu. jordański żołnierz Ahmed Edcamsah otworzył ogień do grupy dziewcząt. W zamachu zginęło siedem uczennic, a sześć zostało ciężko rannych. Zamachowiec został skazany przez jordański sąd wojskowy na karę dożywotniego więzienia, a król Husajn I odwiedził Bei Szemesz z przeprosinami dla rodzin ofiar. Zostało to przyjęte jako wzruszający i odważny czyn.
Edukacja.
W Bet Szemesz znajduje się 29 szkół podstawowych i 15 szkół średnich, w których uczy się 9,3 tys. uczniów.
Gospodarka.
Zgodnie z danymi "Izraelskiego Centrum Danych Statystycznych" w Bet Szemesz w 2000 było 12 518 zatrudnionych pracowników i 849 pracujących na własny rachunek. Pracownicy otrzymujący stałe pensje zarabiali w 2000 średnio 4 858 NIS, i otrzymali w ciągu roku podwyżki średnio o 7,3%. Przy czym mężczyźni zarabiali średnio 6 631 NIS (podwyżka o 8,9%), a kobiety zarabiały średnio 3 162 NIS (podwyżka o 1,3%). W przypadku osób pracujących na własny rachunek średnie dochody wyniosły 5 840 NIS. W 2000 roku w Bet Szemesz było 774 osób otrzymujących zasiłek dla bezrobotnych i 2 701 osób otrzymujących świadczenia gwarantowane.
W okolicy uprawia się między innymi winorośla. Produkowane tutaj lokalne wino nosi nazwę „Singer Cellars”.
Miasto posiada dwie strefy przemysłowe. W północnej strefie przemysłowej koncentrują się warsztaty stolarskie, ślusarskie i mechaniczne, oraz hurtownie i inne firmy usługowo handlowe. W zachodniej strefie przemysłowej działają niewielkie przedsiębiorstwa. "Beit Shemesh Engines Ltd." (BSEL) produkuje i naprawia silniki oraz podzepoły dla silników odrzutowych.
Komunikacja.
Przy mieście przebiega droga ekspresowa nr 38 (Sza’ar ha-Gaj–Bet Guwrin).
Miasto posiada stację kolejową, która utrzymuje połączenia kolejowe z Jerozolimą i Tel Awiwem.

</doc>
<doc id="726149" url="https://pl.wikipedia.org/wiki?curid=726149" title="Romaryk">
Romaryk

Romaryk — imię męskie pochodzenia germańskiego, powstałe z elementów "hrom" — "sława" i "rik" — "pan, władca". Patronem tego imienia jest św. Romaryk, opat.
Romaryk imieniny obchodzi 8 grudnia.

</doc>
<doc id="726150" url="https://pl.wikipedia.org/wiki?curid=726150" title="Porphyrophora polonica">
Porphyrophora polonica



</doc>
<doc id="726152" url="https://pl.wikipedia.org/wiki?curid=726152" title="Synagoga Gal-Ed we Lwowie">
Synagoga Gal-Ed we Lwowie

Synagoga Gal-Ed we Lwowie – synagoga znajdująca się we Lwowie przy ulicy Królowej Jadwigi 14.
Synagoga została zbudowana w 1901 roku z inicjatywy i funduszy Jakuba Galia, spadkobiercy dowódcy gwardii żydowskiej Emanuela Galia. Podczas II wojny światowej, po wkroczeniu wojsk niemieckich do Lwowa w 1941 roku, synagoga została zdewastowana.
Po zakończeniu wojny w latach 60. XX wieku synagoga została przebudowana na mieszkania i w takim stanie pozostaje do dnia dzisiejszego.

</doc>
<doc id="726153" url="https://pl.wikipedia.org/wiki?curid=726153" title="Emil Petzold">
Emil Petzold

Emil Petzold (ur. 21 listopada 1859 w Wiedniu, zm. 15 sierpnia 1932 we Lwowie) – polski filolog, germanista i polonista, historyk literatury.
W latach 1870-1878 uczęszczał do C. K. Gimnazjum im. Franciszka Józefa we Lwowie. Studiował germanistykę na Uniwersytecie Lwowskim pod kierunkiem Ryszarda Wernera. Doktorat uzyskał w roku 1897. Pracę nauczycielską rozpoczął w Samborze, następnie nauczał we Lwowie.
Dzięki znajomości polskiej i niemieckiej literatury odnosił duże sukcesy w rozprawach komparatystycznych. Pracę doktorską i habilitacyjną poświęcił literaturze niemieckiej. Jedna z jego rozpraw, poświęcona wyłącznie literaturze polskiej ("O "Czatach" Mickiewicza") została określona przez Kleinera jako "wzór analizy". Od 1915 wykładał na Uniwersytecie Lwowskim jako docent prywatny. Był członkiem czynnym Towarzystwa Naukowego we Lwowie.

</doc>
<doc id="726154" url="https://pl.wikipedia.org/wiki?curid=726154" title="Saltatoria">
Saltatoria



</doc>
<doc id="726155" url="https://pl.wikipedia.org/wiki?curid=726155" title="Szarańczaki">
Szarańczaki

Nazwa szarańczaki może oznaczać:

</doc>
<doc id="726160" url="https://pl.wikipedia.org/wiki?curid=726160" title="Barbitistes constrictus">
Barbitistes constrictus



</doc>
<doc id="726162" url="https://pl.wikipedia.org/wiki?curid=726162" title="Synagoga Cori Gilod we Lwowie">
Synagoga Cori Gilod we Lwowie

Synagoga Cori Gilod we Lwowie – synagoga znajdująca się we Lwowie przy ulicy Braci Michnowskich 4, dawniej zwanej Króla Leszczyńskiego.
Jest obecnie jedyną czynną przedwojenną synagogą we Lwowie, jak i całym obwodzie lwowskim. Jest również jedną z dwóch wolno stojących bożnic w mieście, które przetrwały II wojnę światową.
Historia.
Synagoga została zbudowana w 1924 roku według planów architekta Alberta Kornbluta. Fundusze na budowę wyłożyło towarzystwo dobroczynne Cori Gilod. Podczas II wojny światowej, po wkroczeniu wojsk niemieckich do Lwowa w 1941 roku, synagoga została zdewastowana. Przez wiele lat po zakończeniu wojny była wykorzystywana jako magazyn. W 1989 roku została zwrócona lwowskiej gminie żydowskiej i ponownie dostosowana do funkcji kultowych. W latach 1995–1997 i 1999–2000 została gruntownie wyremontowana.
Synagoga jest obecnie jedyną bożnicą żydowską we Lwowie, w której regularnie odbywają się nabożeństwa. Rabinem synagogi jest chasyd z Karlin-Stolin, Mordechaj Szlomo Bold, więc wspólnota religijna stała się znana jako „Beit Aaron we Israel” – „Dom Aarona i Israela”, jak nazywany przez wielu instytucji chasidów Karlin. We wnętrzu synagogi, na suficie i ścianach: wschodniej, północnej i południowej zachowały się oryginalne malowidła naścienne.

</doc>
<doc id="726163" url="https://pl.wikipedia.org/wiki?curid=726163" title="Tettigonia viridissima">
Tettigonia viridissima



</doc>
<doc id="726165" url="https://pl.wikipedia.org/wiki?curid=726165" title="Pholidoptera griseoaptera">
Pholidoptera griseoaptera



</doc>
<doc id="726167" url="https://pl.wikipedia.org/wiki?curid=726167" title="Kazimierz Noiszewski">
Kazimierz Noiszewski

Kazimierz Noiszewski (ur. 11 września 1859 w Wilnie, zm. 5 lipca 1930 w Warszawie) – polski lekarz okulista, docent Wojskowej Akademii Medycznej w Sankt Petersburgu, profesor Uniwersytetu Stefana Batorego w Wilnie i Uniwersytetu Warszawskiego, wynalazca elektroftalmu, członek rzeczywisty TNW.
Życiorys.
Jego ojcem był Józef Bazyli Noyszewski, powstaniec styczniowy, za udział w powstaniu zesłany wraz z rodziną do Tuły. Kazimierz Noiszewski w 1877 ukończył gimnazjum w Orle, w 1883 medycynę w Moskwie. Wkrótce wyjechał za granicę dla pogłębienia wiedzy okulistycznej. Przebywał w Krakowie w klinice prof. Lucjana Rydla, Wiedniu (u prof. Michała Borysiekiewicza i Paryżu (u prof. Photinosa Panasa).
Po powrocie do Rosji w 1887 podjął prywatną praktykę okulistyczną w kurorcie Pohulanka nad Dźwiną koło Dyneburga. Wkrótce założył tam klinikę okulistyczną, która zyskała duży rozgłos, a sam Noiszewski, dzięki licznym publikacjom, stał się znany w całej Rosji.
W 1900 uzyskał tytuł doktora medycyny. W 1908 za pracę "O jaskrze prostej i jej zależności od różnicy ciśnienia między gałką a czaszką" został docentem w Wojskowej Akademii Medycznej w Petersburgu. Otrzymał też nagrodę im. J. Moczutkowskiego.
W latach 1908–1918 wykładał fizjologię i patologię wzroku, równolegle prowadząc swoją lecznicę. Od 1907 był aktywnym członkiem Związku Polskich Lekarzy i Przyrodników w Petersburgu.
Po odzyskaniu niepodległości przez Polskę wrócił do kraju i podjął pracę w Ministerstwie Zdrowia. Skierowany w 1919 do Wilna współtworzył tam Uniwersytet Wileński. Jako profesor zwyczajny objął katedrę okulistyki, prowadził wykłady z diagnostyki, higieny i terapii narządu wzroku. W 1920 zorganizował I Wszechpolski Zjazd Okulistyczny w Warszawie.
W 1921 przeniósł się do Warszawy, gdzie otrzymał stanowisko profesora zwyczajnego Uniwersytetu Warszawskiego. W Uniwersytecie utworzył Katedrę i Klinikę Okulistyczną UW w IV pawilonie Szpitala św. Ducha w Warszawie. Został jej pierwszym kierownikiem.
W tym samym roku został drugim prezesem Polskiego Towarzystwa Okulistycznego. Pełnił tę funkcję w latach 1921–1930.
W 1923 założył czasopismo „Klinika Oczna” i został jego redaktorem naczelnym.
Po przejściu na emeryturę w październiku 1929 nadal pracował naukowo. Na krótko przed śmiercią przygotował do druku książkę "Choroby oczne, z którymi najczęściej spotyka się lekarz – praktyk".
Pochowany został na cmentarzu Powązkowskim w Warszawie (kwatera 171-3-24).
Dorobek naukowy.
Noiszewski opracował zasady działania elektroftalmu (tzw. sztucznego oka), oparte na występowaniu zmienności przewodnictwa selenu i wyzyskaniu tej cechy w przetwarzaniu bodźców świetlnych na dotykowe i dźwiękowe (1889).
Uchodzi za wynalazcę trychestozjometru do badania wrażliwości czuciowej oka oraz innych przyrządów stosowanych w okulistyce. Pozostawił około 180 oryginalnych prac w języku polskim, rosyjskim, niemieckim i francuskim.

</doc>
<doc id="726168" url="https://pl.wikipedia.org/wiki?curid=726168" title="Mięsień biodrowo-żebrowy">
Mięsień biodrowo-żebrowy

Mięsień biodrowo-żebrowy ("musculus iliocostalis") – parzysty mięsień czworonogów, zaliczany do mięśni nadosiowych.
Gady i ptaki.
Mięsień ten pojawia się u gadów w wyniku podziału ich mięśni nadosiowych podłużnymi przegrodami na trzy pasma. Sięga od okolic miednicy po okolicę szyi, biegnąc na żebrach. Największe rozmiary osiąga u węży, u których bierze udział w zginaniu tułowia i układaniu łusek brzusznych. U ptaków tworzy jeden mięsień z mięśniem najdłuższym, rozpoczynający się na części przedpanewkowej kości biodrowej i kończący na wyrostkach poprzecznych początkowych kręgów piersiowych, przykrywając po drodze bliższe końce żeber.
Ssaki.
U ssaków wchodzi w skład prostownika grzbietu. Bierze udział w stabilizowaniu kręgosłupa w odcinku lędźwiowym i piersiowym, przy działaniu jednostronnym w zginaniu go w bok, a ponadto współdziała z innymi mięśniami przy wydechu. Ciągnie się u nich od skrzydła kości biodrowej i okolicy lędźwiowej po szyjny odcinek kręgosłupa. Wyróżnia się w nim trzy części:
Człowiek.
U człowieka m. biodrowo-żebrowy lędźwi bierze początek na grzebieniu kości biodrowej i kończy się w rejonie kątów żebrowych sześciu dolnych żeber, m. biodrowo-żebrowy klatki piersiowej zaczyna się na kątach żebrowych sześciu dolnych żeber i kończy na kątach sześciu górnych żeber, zaś m. biodrowo-żebrowy szyi ma przyczepy początkowe na kątach żebrowych żeber od trzeciego do szóstego, a przyczepy końcowe na wyrostkach poprzecznych kręgów szyjnych od czwartego do szóstego.

</doc>
<doc id="726170" url="https://pl.wikipedia.org/wiki?curid=726170" title="Polish Hunting Dog.">
Polish Hunting Dog.



</doc>
<doc id="726173" url="https://pl.wikipedia.org/wiki?curid=726173" title="Główny teatr działań wojennych">
Główny teatr działań wojennych



</doc>
<doc id="726174" url="https://pl.wikipedia.org/wiki?curid=726174" title="Kazimierz Kaczor">
Kazimierz Kaczor



</doc>
<doc id="726177" url="https://pl.wikipedia.org/wiki?curid=726177" title="Nierodzim">
Nierodzim

Nierodzim – osiedle (jednostka pomocnicza) miasta Ustroń (nr 9), dawniej wieś, od 1 stycznia 1973 r. w granicach Ustronia. Leży w dolinie Wisły, przy drodze Skoczów – Ustroń.
Nazwa wsi jest dzierżawcza od imienia "Nierodzim".
Historia.
Wzmiankowane po raz pierwszy w 1439 r. Politycznie wieś znajdowała się wówczas w granicach księstwa cieszyńskiego, będącego lennem Królestwa Czech, a od 1526 r. w wyniku objęcia tronu czeskiego przez Habsburgów wraz z regionem aż do 1918 r. w monarchii Habsburgów (potocznie Austrii).
Według zapisków z wizytacji kościelnej z 1688 r. pierwszy tutejszy kościół został wzniesiony przez protestantów, a więc w II poł. XVI albo w I poł. XVII w. 18 kwietnia 1654 r., w szczytowym okresie kontrreformacji, został on przejęty przez katolików. W XVIII w. świątynię rozebrano. Nowy, do dziś istniejący kościół pw. św. Anny został ufundowany przez Antoniego Goczałkowskiego i konsekrowany w 1769 r. W 1782 r. Nierodzim liczył 90 katolików i 54 protestantów.
W 1900 r. Nierodzim stanowił samodzielną gminę obejmującą również Bładnice Górne o powierzchni 426 hektarów i liczbie mieszkańców 640 zamieszkałych w 72 budynkach, z tego w samym Nierodzimiu bez Bładnic Górnych mieszkało 518 osób w 58 domach. 239 (46,1%) mieszkańców było katolikami, 272 (52,5%) ewangelikami a 7 (1,4%) wyznawcami judaizmu, 511 (98,6%) polsko- a 7 (1,4%) niemieckojęzycznymi. Według spisu z 1910 r. Nierodzim (bez Bładnic Górnych) miał już 539 mieszkańców zamieszkałych w 63 budynkach, z czego 529 (98,1%) było polsko- a 10 (1,9%) niemieckojęzycznymi, 233 (43,2%) było katolikami, 300 (55,7%) ewangelikami a 6 (1,1%) żydami.
Wieś rozwijała się w cieniu Skoczowa, stając się z czasem żywym ośrodkiem garncarstwa w regionie. Tradycje rzemiosła ceramicznego, zanikłe po II wojnie światowej, podjęła miejscowa cegielnia, produkująca oprócz cegły również bogaty asortyment ceramiki budowlanej. W 1972 r. uruchomiono w Nierodzimiu Zakład Mechanizacji Produkcji Zwierzęcej i Przemysłu Rolnego "Meprozet", produkujący sprzęt rolniczy, głównie do melioracji i nawadniania (deszczownie). Największym zakładem jest obecnie znana z produkcji kawy, kakao i herbaty firma "Mokate".
W latach międzywojennych w Nierodzimiu działał ośrodek szkoleniowy Związku Harcerstwa Polskiego. W latach 1933-1935 tutejszą Szkołę Instruktorów Zuchowych, w której organizowano kursy dla nauczycieli z całej Polski, prowadził doświadczony działacz harcerski Aleksander Kamiński. Obok kursów organizowane były tu "doświadczalne" kolonie zuchowe dla dzieci z ubogich rodzin z Górnego Śląska. Częstym gościem w ośrodku bywał rozpoczynający karierę literacką Gustaw Morcinek. W 1937 r. Szkoła została przeniesiona do nowego męskiego ośrodka harcerskiego "Na Buczu" w Górkach Wielkich.

</doc>
<doc id="726186" url="https://pl.wikipedia.org/wiki?curid=726186" title="Antycesarz">
Antycesarz

Antycesarz – kontrkandydat do władzy wobec legalnie panującego cesarza, często sprawujący władzę na części terytorium państwa.

</doc>
<doc id="726188" url="https://pl.wikipedia.org/wiki?curid=726188" title="Gniazdo rannych">
Gniazdo rannych

Gniazdo rannych - miejsce na polu walki przy lub w pobliżu drogi dowozu i ewakuacji, osłonięte przedmiotami terenowymi, w którym zbiera się rannych i chorych, a następnie ewakuuje do punktów medycznych.

</doc>
<doc id="726190" url="https://pl.wikipedia.org/wiki?curid=726190" title="Antykról">
Antykról

Antykról – kontrkandydat do władzy wobec legalnie panującego króla.
Opis.
Antykrólowie pojawiali się w dziedzicznych monarchiach europejskich zwykle w okresie kryzysów dynastycznych, gdy po wymarciu bezpotomnym jednej dynastii o schedę po niej ubiegało się kilku równorzędnych kandydatów.
W monarchiach elekcyjnych wybór antykróla związany był przede wszystkim ze wzrostem siły opozycji możnowładczej wobec panującego lub kryzysem państwowym wywołanym walkami stronnictw. Zdarzało się też, że antykróla wybierano, gdy legalny król popadał w konflikt z papieżem i był ekskomunikowany. 
Antykrólowie zazwyczaj przejmowali władzę jedynie na części terytorium państwa z pomocą popierającego ich stronnictwa lub wojska. 
W historii Europy największa liczba antykrólów pojawia się na elekcyjnym tronie Niemiec. W historii Polski przykładem antykróla był Stanisław Leszczyński wybrany przeciwko Augustowi III Sasowi.
Antykrólowie we Francji.
W latach 1340-1801 królowie Anglii tytułowali się również "Królami Francji", choć ostatnim koronowanym był Henryk VI.

</doc>
<doc id="726194" url="https://pl.wikipedia.org/wiki?curid=726194" title="Sándor Iharos">
Sándor Iharos

Sándor Iharos (ur. 10 marca 1930 w Budapeszcie, zm. 24 stycznia 1996 tamże) – węgierski lekkoatleta średnio- i długodystansowiec, rekordzista świata.
Urodził się jako "Sándor Izrael". W 1955 ustanowił rekordy świata na następujących dystansach:
W 1956 ustanowił rekordy świata na:
Został uznany za najlepszego sportowca 1955 r. Nie osiągnął jednak sukcesów w wielkich zawodach międzynarodowych. Startował na igrzyskach olimpijskich w Helsinkach 1952, ale odpadł w eliminacjach biegu na 1500 metrów. Na tym samym dystansie zajął 6. miejsce podczas mistrzostw Europy w Bernie 1954. Był natomiast drugi na 5000 metrów podczas Światowego Festiwalu Młodzieży i Studentów Igrzyskach Studentów w Warszawie w 1955 (za Jerzym Chromikiem).
W 1956 wygrał główny bieg Memoriału Janusza Kusocińskiego (na 3000 metrów). Z powodów osobistych nie wystąpił na igrzyskach olimpijskich w Melbourne 1956. Na mistrzostwach Europy w Sztokholmie 1958 był szósty na 5000 metrów. Wziął udział w igrzyskach olimpijskich w Rzymie 1960, gdzie zajął 10. miejsce na 5000 metrów i 11. na 10 000 metrów.
Po zakończeniu kariery w 1962 pracował jako trener, ale imał się też innych zawodów. Zmarł samotny.

</doc>
<doc id="726197" url="https://pl.wikipedia.org/wiki?curid=726197" title="Region Północny (Ghana)">
Region Północny (Ghana)

Region Północny – jeden z szesnastu regionów Ghany. Według spisu z 2021 roku liczy ponad 2,3 mln mieszkańców i jest najbardziej zaludnionym regionem w północnej części kraju. Do 2018 roku, kiedy wydzielono z niego regiony Savannah i Północno–Wschodni był to największy pod względem powierzchni region w kraju.
Klimatycznie, religijnie, lingwistycznie i kulturalnie region różni się bardzo od politycznie i ekonomicznie dominujących regionów centralnej i południowej Ghany.
Geografia.
Graniczy z regionami: Północno-Wschodnim (północ), Oti (południe), Savannah (zachód), a także od wschodu z państwem Togo.
Stolicą regionu i największym miastem jest Tamale. Do innych większych miast należą: Yendi, Savelugu i Bimbilla.
Podział administracyjny.
W jego skład wchodzi 16 dystryktów:
Demografia.
Według spisu w 2021 roku region zamieszkany jest głównie przez plemiona Mole-Dagbani (62,5%) i Gurma (29,7%). 
Religia.
Struktura religijna w 2021 roku według Spisu Powszechnego:

</doc>
<doc id="726206" url="https://pl.wikipedia.org/wiki?curid=726206" title="Frankowie saliccy">
Frankowie saliccy

Frankowie saliccy (; ) – odłam Franków, drugi obok Franków rypuarskich, zamieszkujący tereny w pobliżu Morza Północnego pomiędzy Mozą a Skaldą, czyli w tzw. Toksandrii. Z tego odłamu wywodzi się dynastia Merowingów.
W bitwie na Polach Katalaunijskich w 451 roku brali udział po stronie armii rzymskiej Aecjusza w przeciwieństwie do Franków rypuarskich walczących po stronie Hunów, Attyli.
Królowie Franków Salickich:

</doc>
<doc id="726212" url="https://pl.wikipedia.org/wiki?curid=726212" title="Stanisław Kaźmierczak">
Stanisław Kaźmierczak



</doc>
<doc id="726213" url="https://pl.wikipedia.org/wiki?curid=726213" title="Dystrykt Tamale">
Dystrykt Tamale

Okręg Miejski Tamale jest miastem i zarazem dystryktem w Regionie Północnym w Ghanie. Zajmuje powierzchnię 731 km², populacja w roku 2002 wynosiła 293879 mieszkańców.

</doc>
<doc id="726216" url="https://pl.wikipedia.org/wiki?curid=726216" title="Echium vulgare">
Echium vulgare



</doc>
<doc id="726217" url="https://pl.wikipedia.org/wiki?curid=726217" title="Testy oprogramowania">
Testy oprogramowania



</doc>
<doc id="726218" url="https://pl.wikipedia.org/wiki?curid=726218" title="Panfiłowcy">
Panfiłowcy

Panfiłowcy – grupa 28 żołnierzy z czwartej kompanii 2 batalionu 1075 pułku piechoty 316. Dywizji Piechoty dowodzonej przez generała Iwana Panfiłowa (po śmierci dowódcy 18 listopada 1941 roku dywizja została przemianowana na 8. Dywizję Piechoty Gwardii). Dywizja walczyła wtedy w składzie 16. Armii dowodzonej przez generała Konstantego Rokossowskiego.
W czasie bitwy pod Moskwą podczas II wojny światowej, 6 listopada 1941 roku, żołnierze rzekomo zniszczyli 18 z 54 atakujących ich niemieckich czołgów (zabili od 70 do 800 żołnierzy) na przedmieściach Moskwy, w okolicach wsi Dubosiekowo. Dowodzący panfiłowcami komisarz polityczny Dijew ("vel" Kłoczkow) miał wypowiedzieć przed walką słynne słowa: „Rosja jest wielka, ale cofać się nie ma gdzie – za nami jest Moskwa!”. Wszystkich 28 żołnierzy miało zginąć – pośmiertnie zostali odznaczeni tytułami Bohatera Związku Radzieckiego. Już w 1948 roku władze ZSRR wiedziały, że cała historia jest nieprawdą, ale aż do pieriestrojki była rozpowszechniana oficjalnie (dokumenty potwierdzające fałszywość historii były utajnione).
W rzeczywistości 16 listopada 1941 roku 1075. pułk (dowódca, pułkownik Ilia Kaprow) broniący Dubosiekowa i okolic został zaatakowany przez 11. Dywizję Pancerną Wehrmachtu i po ciężkich walkach zmuszony do odwrotu (Dubosiekowo było zajęte przez Niemców do 20 grudnia); 4. kompania (dowódca, kapitan Pawieł Gundilowicz) straciła ponad 100 żołnierzy.
24 listopada 1941 roku w sztabie 16. Armii przebywał korespondent wojenny (gazeta „Krasnaja zwiezda” – oficjalne pismo Armii Czerwonej) Wasilij Korotiejew. Spotkał tam komisarza 8. Dywizji Piechoty Gwardii Siergieja Jegorowa, który opowiedział mu, że słyszał od podległego mu komisarza, że 16 listopada grupa żołnierzy pod dowództwem komisarza Dijewa zaatakowana przez 54 czołgi walczyła do końca, a przed walką zostało rozstrzelanych 2 z nich, którzy chcieli się poddać.
Po powrocie do Moskwy Korotiejew opisał zasłyszaną historię redaktorowi naczelnemu Dawidowi Ortenbergowi, który spytał go, ilu żołnierzy liczyła ta grupa. Korotiejew odpowiedział (liczbę wymyślił), że 30, z których dwóch zostało rozstrzelanych. Ortenberg polecił Korotiejewowi opisać w gazecie zdarzenie, ale równocześnie kazał mu zmniejszyć liczbę rozstrzelanych przed walką do jednego. 27 listopada 1941 roku ukazał się artykuł Korotiejewa „Gwardziści w bitwie o Moskwę”, w którym podano, że zginęło wszystkich 28 gwardzistów, a Niemcy stracili 18 z 54 czołgów i 800 żołnierzy. Następnego dnia został opublikowany artykuł wstępny redaktora Aleksandra Kriwickiego „Chwała 28 bohaterów”, w którym dodano, że polegli żołnierze zostali pochowani w Dubosiekowie.
W styczniu 1942 roku na życzenie Ortenberga Kriwicki w towarzystwie Kaprowa, Gundilowicza i komisarza 1075. pułku Achmedżana Muhamiedarowa udali się do Dubosiekowa i znaleźli groby 6 żołnierzy, w tym komisarza 4. kompanii Wasilija Kłoczkowa (używał pseudonimu Dijew). Gundilowicz i Muhamiedarow ustalili listę 28 żołnierzy, którzy mieli walczyć i zginąć 16 listopada. 22 stycznia 1942 roku Kriwicki opublikował kolejny artykuł, w którym umieścił tę listę, dodał rzekome słowa Kłoczkowa/Dijewa: „Rosja jest wielka, ale cofać się nie ma gdzie; za nami jest Moskwa!”, a także wyjaśnił, że wszystkie okoliczności obrony i śmierci żołnierzy ujawnił jeden z 28. żołnierzy, Iwan Natarow, który ciężko ranny przeżył walkę i zmarł niedługo później w szpitalu polowym. Historia stała się popularna w Związku Radzieckim.
W maju 1942 roku pod zarzutem dobrowolnego poddania się wrogowi został aresztowany przez NKWD jeden z żołnierzy z powyższej listy, Danił Kużebergenow. Podczas przesłuchania zeznał, że 16 listopada 1941 roku po powrocie z tyłów (był gońcem) stracił przytomność od wybuchu pocisku, a gdy ją odzyskał, okazało się, że wokół są już Niemcy; potem uciekł z niewoli i walczył w szeregach Korpusu Kawalerii generała Dowatora. Wtedy enkawudziści kazali Kużebergenowowi podpisać oświadczenie, że nigdy nie walczył o Dubosiekowo (w „nagrodę” za ten podpis za pobyt w niewoli, otrzymał łagodniejszą karę służby w batalionie karnym, zamiast kary więzienia), a Muhamiedarow napisał list, że pomyłkowo umieścił na liście Daniła Kużebergenowa, zamiast poległego innego żołnierza, Askara Kużebergenowa (w późniejszych wydaniach listy panfiłowców pojawiało się to nazwisko; w liście żołnierzy służących w 1075. pułku jest wymieniany wyłącznie Danił Kużebergenow).
21 lipca 1942 roku wszyscy 28 panfiłowcy (w tym Askar Kużebergenow zamiast Daniła Kużebergenowa) otrzymali pośmiertnie tytuły Bohatera Związku Radzieckiego.
W listopadzie 1947 roku pod zarzutem kolaboracji z Niemcami został aresztowany mieszkaniec kirgiskiego miasta Kant Iwan Dobrobabin (jeden z 28 panfiłowców). Zeznał, że 16 listopada 1941 roku dostał się do niewoli niemieckiej, z której uciekł i dotarł do wsi Perekop w obwodzie charkowskim (tam się urodził, a przed wojną zamieszkał w Kancie). W Perekopie wstąpił do lokalnej policji pomocniczej przy niemieckiej administracji i szybko został jej komendantem. W 1944 roku uciekł od Niemców i pod fałszywym nazwiskiem wstąpił do Armii Czerwonej, w której walczył do końca wojny, a po demobilizacji (nadal używając fałszywego nazwiska) wrócił do Kanta, gdzie był jednym z fundatorów własnego pomnika (pomnik Iwana Dobrobabina, bohatera miasta). Dobrobabin otrzymał wyrok 15 lat więzienia.
Sprawa Dobrobabina spowodowała, że zadecydowano o rozpoczęciu oficjalnego śledztwa pod nadzorem Naczelnego Prokuratora Wojskowego ZSRR generała Nikołaja Afanasiewa. Śledczy ustalili, że wojnę przeżyło sześciu z 28 panfiłowców, oprócz Kużebergenowa i Dobrobabina, Grigorij Szemiakin i Iłarion Wasiliejew zostali ciężko ranni i trafili do szpitali (pomyłkowo zostali uznani za zabitych, później wrócili na front do innych jednostek; przykład Kużebergenowa zniechęcił ich do prób ujawnienia się), a Dmitryj Fomicz i Iwan Szadrin trafili do niemieckiej niewoli, którą przeżyli; natomiast Iwan Natarow poległ 14 listopada 1941 roku (pomyłkowo zapisano datę 16 listopada). Pułkownik Kaprow zeznał, że walka o Dubosiekowo nigdy nie wyglądała tak, jak opisali ją Korotiejew i Kriwicki. Kriwicki zeznał, że sam wymyślił szczegóły, które przedstawił w swoich tekstach. Korotiejew i Ortenberg zeznali, że opublikowali tekst z 27 listopada 1941 roku bez próby zbadania jego wiarygodności, ponieważ zależało im na jak najszybszej poprawie morale żołnierzy (a taki tekst mógł w tym pomóc). 10 maja 1948 roku Afanasiew opracował i przesłał Stalinowi i Żdanowowi raport ze śledztwa, w którego wnioskach stwierdził, że ostatnia walka 28 panfiłowców „nigdy się nie wydarzyła. Jest to czysta fantazja”.
Raport Afanasiewa został jednak utajniony i nadal rozpowszechniano historię Korotiejewa i Kriwickiego; w oficjalnej sześciotomowej „Historii Wielkiej Wojny Ojczyźnianej” z 1965 roku panfiłowcy mieli zniszczyć 18 czołgów i zabić 70 Niemców.
Podczas pieriestrojki żyjący nadal Iwan Dobrobabin złożył wniosek o rehabilitację uzasadniając go tym, że podczas służby w policji pomocniczej w Perekopie nikogo nie skrzywdził. Wniosek spowodował zainteresowanie opinii publicznej historią 28 panfiłowców, co doprowadziło ostatecznie do odtajnienia raportu Afanasiewa.

</doc>
<doc id="726222" url="https://pl.wikipedia.org/wiki?curid=726222" title="Chicago Blackhawks">
Chicago Blackhawks

Chicago Blackhawks – klub hokejowy z siedzibą w Chicago w stanie Illinois, występujący w lidze NHL. Drużyna należy do Dywizji Centralnej w Konferencji Zachodniej. Są sześciokrotnymi zdobywcami Pucharu Stanleya, a ostatni mistrzowski tytuł został przez nich zdobyty w sezonie 2014/2015. Chicago Blackhawks jest jedną z sześciu drużyn, które należą do tzw. Oryginalnej Szóstki (Original Six). Od 1994 roku drużyna z „Wietrznego Miasta” rozgrywa swoje mecze w United Center.
Jest to jeden z nielicznych zespołów NHL, które od początku swojego istnienia nie zmieniały nazwy.
Zespół posiada afiliacje w postaci klubów farmerskich w niższych ligach. Tę funkcję pełnią Rockford IceHogs w lidze AHL i Toledo Walleye w rozgrywkach ECHL. W przeszłości podległymi zespołami były Toledo Storm oraz Pensacola Ice Pilots (ECHL).
Sezon po sezonie.
Legenda:
Z = Zwycięstwa, P = Porażki, R = Remisy (do sezonu 2004/2005), PK = Przegrane po dogrywce lub karnych, Pkt = Punkty, ZB = Bramki zdobyte, SB = Bramki stracone

</doc>
<doc id="726227" url="https://pl.wikipedia.org/wiki?curid=726227" title="Jan Lesiak">
Jan Lesiak



</doc>
<doc id="726228" url="https://pl.wikipedia.org/wiki?curid=726228" title="Zabezpieczenia elektryczne">
Zabezpieczenia elektryczne

Zabezpieczenia elektryczne (ZE) – aparaty elektryczne chroniące obwody elektryczne, urządzenia w nich występujące lub osoby obsługujące przed skutkami nieprawidłowego działania sieci lub urządzeń, np. wystąpieniem zwarć.
Rodzaje zabezpieczeń w sieciach elektrycznych:
Zabezpieczenie przedlicznikowe.
Zabezpieczenie przedlicznikowe (ZPL) – zabezpieczenie zainstalowane najbliżej układu pomiarowo-rozliczeniowego od strony sieci Operatora i przez niego zaplombowane.

</doc>
<doc id="726229" url="https://pl.wikipedia.org/wiki?curid=726229" title="Bob O’Connor">
Bob O’Connor

Robert E. O’Connor Jr. (ur. 9 grudnia 1944, zm. 1 września 2006) – amerykański polityk, burmistrz Pittsburgha w stanie Pensylwania od 3 stycznia 2006 aż do swojej śmierci.
Życie i wczesna kariera.
Urodzony w okolicach Greenfield, przez długi czas był mieszkańcem Squirrel Hill. O’Connor ukończył studia na uniwersytecie w Pitsburghu Taylor Allderdice High School, pracował przelotnie jako hutnik. W końcu został członkiem zarządu „the Pappan chain of restaurants” w obszarze Pittsburgha. 
Wraz ze swoją żoną, Judy Levine O’Connor, miał jedną córkę, Heidy, oraz dwóch synów, Coreya i Terrence’a.

</doc>
<doc id="726231" url="https://pl.wikipedia.org/wiki?curid=726231" title="Jan Pająk">
Jan Pająk



</doc>
<doc id="726233" url="https://pl.wikipedia.org/wiki?curid=726233" title="Poliśke">
Poliśke

Poliśke (ukr. Поліське) – dawne osiedle typu miejskiego na Ukrainie, w obwodzie kijowskim, nad rzeką Uż, dawna siedziba administracyjna rejonu poleskiego.
Pierwotnie miejscowość nazywała się Chabne (ukr. Хабне; ros. Хабное), w czasach radzieckich w 1934 roku została przemianowana na Kahanowyczi Perszi (ukr. Кагановичі Перші; ros. Кагановичи Первые), a w 1957 roku na Poliśke.
Miejscowość wzmiankowana była po raz pierwszy jako wioska w XV wieku. Od 1567 roku była własnością Charlęskich. Od 1850 do 1918 roku była siedzibą rodu Horwattów. W XIX wieku miasteczko było znacznym ośrodkiem przemysłu tkackiego ze zdecydowaną przewagą ludności żydowskiej (80% w 1890 roku). W drugiej połowie XIX wieku i na początku XX wieku działała tu znana na Ukrainie kapela klezmerska Makonowieckich. W czasie istnienia ZSRR stopniowej zagładzie lub dewastacji uległy wszystkie zabytki w miejscowości: pałac Radziwiłłów z początku XIX wieku, dwie cerkwie (XVIII i XIX wiek) i drewniany kościół katolicki z XIX wieku z dwuwieżową fasadą. 
Siedziba dawnej w powiecie radomyskim, a od 1919 roku w czarnobylskim na Ukrainie.
W 1938 roku miejscowość otrzymała status osiedla typu miejskiego. Po katastrofie w Czarnobylu Poliśke całkowicie podupadło, gdyż leżało w bezpośrednim sąsiedztwie ewakuowanej strefy czarnobylskiej. W 1999 roku ludność miasta i okolic została przymusowo przesiedlona, gdyż pomiary radioaktywności zmusiły władze do weryfikacji pierwotnego zasięgu Strefy Wykluczenia. W 2005 roku żyło tam nielegalnie około tuzina starszych mieszkańców tzw. samosiołów.

</doc>
<doc id="726239" url="https://pl.wikipedia.org/wiki?curid=726239" title="Pal Dardai">
Pal Dardai



</doc>
<doc id="726241" url="https://pl.wikipedia.org/wiki?curid=726241" title="Sielce Lewe">
Sielce Lewe

Sielce Lewe – wieś w Polsce położona w województwie łódzkim, w powiecie skierniewickim, w gminie Maków. Leży nad rzeczką Zwierzyniec. W latach 1941–1944 w okolicach Sielc Lewych znajdowało się zrzutowisko broni dla ruchu oporu.
W latach 1975–1998 miejscowość administracyjnie należała do województwa skierniewickiego.
W latach 1977–1982 w gminie Skierniewice.

</doc>
<doc id="726244" url="https://pl.wikipedia.org/wiki?curid=726244" title="Gospodarka kwatermistrzowska">
Gospodarka kwatermistrzowska

Gospodarka kwatermistrzowska:

</doc>
<doc id="726247" url="https://pl.wikipedia.org/wiki?curid=726247" title="Dwuliścienne właściwe">
Dwuliścienne właściwe

Dwuliścienne właściwe (trójbruzdowe) ("Eudicotyledoneae" Donoghue, Doyle et Cantino, ang. "eudicots, tricolpates") – klad roślin okrytozalążkowych obejmujący rośliny dawniej zaliczane do dwuliściennych. Wyróżniony został ze względu na kryterium pochodzenia od wspólnego przodka oraz z powodu różnic w stosunku do pozostałych roślin zaliczanych niegdyś do dwuliściennych (różnych kladów wczesnych dwuliściennych) oraz kladu jednoliściennych. W odróżnieniu od tych wcześniejszych grup systematycznych, dwuliścienne właściwe cechują się trójbruzdowymi ziarnami pyłku, koncentrycznym rozmieszczeniem wiązek przewodzących oraz 4- i 5-krotnymi kwiatami.
Grupa ta nie ma rangi systematycznej, wyróżniona została po raz pierwszy przez Doyle’a i Hottona (1991), a później adaptowana przez grupę systematyków znaną jako Angiosperm Phylogeny Group – twórców systemu APG. W 2007 roku Donoghue, Doyle i Cantino formalnie nadali temu taksonowi nazwę "Eudicotyledoneae". Według przedstawionej przez nich definicji do grupy tej należy ostatni wspólny przodek włosienicznika skąpopręcikowego "Ranunculus trichophyllus", platana zachodniego "Platanus occidentalis", "Sabia swinhoei", trochodendrona araliowatego "Trochodendron aralioides", bukszpanu zwyczajnego "Buxus sempervirens" i słonecznika zwyczajnego "Helianthus annuus" oraz wszyscy jego potomkowie.

</doc>
<doc id="726250" url="https://pl.wikipedia.org/wiki?curid=726250" title="Prąd Gujański">
Prąd Gujański

Prąd Gujański – ciepły prąd morski, płynący wzdłuż północno - wschodniego wybrzeża Ameryki Południowej. Na wodach Morza Karaibskiego łączy się z fragmentem Prądu Północnorównikowego. Prąd ten ma od 26 do 28°C, płynie z prędkością 1 - 4 km/h i osiąga przepływ 7 m³/s.

</doc>
<doc id="726251" url="https://pl.wikipedia.org/wiki?curid=726251" title="Heavymetalowy umlaut">
Heavymetalowy umlaut

Heavymetalowy umlaut (żartobliwie röck döt) – dodawany do nazw zespołów heavymetalowych znak przegłosu (umlaut), graficznie zapisywany w postaci dwóch kropek nad samogłoską.
Przykładami grup używających w nazwach heavymetalowych umlautów są Motörhead, Blue Öyster Cult, Hüsker Dü, Mägo de Oz, Queensrÿche, Green Jellÿ (pierwotnie Green Jellö, tytuł pierwszej płyty: "Triple Live Möther Gööse at Budokan") czy Mötley Crüe.
Użycie kropek i innych znaków diakrytycznych w nazwach zespołów nie oznacza zmiany wymowy tak oznaczonych samogłosek, jest to zabieg wyłącznie graficzny. Według Reebee Garofalo umlaut budzić ma skojarzenia z dziedzictwem kultury germańskiej i odwoływać się do stereotypów „gotyckiego horroru”, siły i potęgi, przypisywanej tradycyjnie takim ludom jak wikingowie.
Dodawanie znaków diakrytycznych do nazw zespołów obecnie występuje również poza muzyką heavymetalową. Przykładem jest pisownia nazw zespołów Ztvörki lub Püdelsi. Amerykański zespół Green Jellÿ literą "ÿ" zastąpił literę "o", w wyniku procesu o naruszenie praw do znaku towarowego Green Jello wytoczonego zespołowi przez koncern Kraft Foods Group.

</doc>
<doc id="726255" url="https://pl.wikipedia.org/wiki?curid=726255" title="Luigi Longo">
Luigi Longo

Luigi Longo (pseud. "Gallo") (15 marca 1900 Fubine – 16 października 1980 Rzym) – włoski i międzynarodowy działacz ruchu robotniczego, uczestnik wojny domowej w Hiszpanii i II wojny światowej, poseł do parlamentu Włoch.
Życiorys.
Urodził się w miejscowości Fubine, gdzie spędził lat młodości. Następnie podjął studia na Politechnice w Turynie, gdzie wstąpił do Włoskiej Partii Socjalistycznej.
W trakcie swojej działalności związał się z działaczami lewego skrzydła partii – Antonio Gramsci i Palmiro Togliatti. W 1921 roku był uczestnikiem kongresu Włoskiej Partii Socjalistycznej, w trakcie którego doszło do podziału partii. Działacze, którzy odeszli z partii utworzyli Włoską Partię Komunistyczną. Wśród jej założycieli był Luigi Longo.
Został wtedy przywódcą młodzieżówki partii – Włoskiej Komunistycznej Federacji Młodzieży. Jako zdecydowany przeciwnik Mussoliniego musi w 1922 roku opuścić Włochy udając się na emigrację do Francji. W 1927 roku wszedł w skład kierownictwa Włoskiej Partii Komunistycznej i kierował jej nielegalną działalnością. W trakcie pobyty we Francji kilkakrotnie udaje się do Moskwy. W 1933 roku wchodzi w skład kierownictwa Kominternu. W 1934 roku uczestniczył w rozmowach, a następnie podpisał porozumienie między Włoską Partią Komunistyczną a Włoską Partią Socjalistyczną.
Po wybuchu hiszpańskiej wojny domowej w 1936 roku udaje się do Hiszpanii, gdzie jest organizatorem, a następnie w latach 1936 – 1939 inspektorem generalnym brygad międzynarodowych wtedy używa pseudonimu "Gallo". Po zakończeniu wojny w Hiszpanii wraca do Francji, gdzie zostaje zatrzymany i internowany w obozie w Vernet. Przebywa tam w latach 1939 – 1941, kiedy zostaje przekazany do Włoch. We Włoszech zostaje on internowany w obozie w Ventotene. W obozie tym przebywa do momentu upadku Mussoliniego i opuszcza obóz 25 lipca 1943 roku
Po zajęciu północnych Włoch przez Niemców i powstaniu tam Republiki Salò Longo stanął na czele organizowanych przez Włoską Partię Komunistyczną Brygad Garibaldiego, które w krótkim czasie stały się główną siłą włoskiego ruchu oporu. Po utworzeniu w 1944 roku dowództwa wszystkich oddziałów wojskowych na terenach okupowanych przez Niemców – CVL (Corpo Vollontari della Liberta – Korpus Ochotników Wolności) wspólnie z Ferruccio Parrim jest faktycznym ich dowódcą.
W 1945 roku zostaje zastępcą sekretarza generalnego Włoskiej Partii Komunistycznej, a od 1946 roku posłem do parlamentu.
W 1964 roku po śmierci Palmiro Togliattiego zostaje najpierw sekretarzem generalnym, później przewodniczącym Włoskiej Partii Komunistycznej. Funkcję tę pełni do 1972 roku, gdy ustępuje ze stanowiska z uwagi na stan zdrowia, a na swoje miejsce wyznacza Enrico Berlinguera. Jest jednak aż do śmierci w 1980 roku honorowym przewodniczącym partii. Zmarł w Rzymie.
Z okazji 80 urodzin został odznaczony przez Radę Państwa PRL Wielką Wstęgą Orderu Zasługi Polskiej Rzeczypospolitej Ludowej.

</doc>
<doc id="726256" url="https://pl.wikipedia.org/wiki?curid=726256" title="Przyczółek warecko-magnuszewski">
Przyczółek warecko-magnuszewski

Przyczółek warecko-magnuszewski – przyczółek na lewym brzegu Wisły utworzony na początku sierpnia 1944 roku przez jednostki radzieckiej 8 Gwardyjskiej Armii gen. Wasilija Czujkowa, należącej do 1 Frontu Białoruskiego marszałka Konstantego Rokossowskiego.
Utworzenie i walki o przyczółek.
W lipcu 1944 jednostki radzieckie i polskie sforsowały rzekę Bug. Pierwsze jednostki przerzucone zostały przez Wisłę 1 sierpnia 1944. Ostatecznie przyczółek oparł się na linii Pilicy i Radomki, osiągając w ciągu 4 dni szerokość 18 km i głębokość 15 km. Niemcy początkowo nie docenili znaczenia przyczółka i do próby likwidacji przystąpili dopiero 9 sierpnia. W celu likwidacji przyczółka Niemcy ściągnęli elementy Dywizji Pancerno-Spadochronowej „Hermann Göring” (140 czołgów i 90 samochodów pancernych), 19 Dywizji Pancernej (90 czołgów i 40 dział pancernych).
W walkach obronnych, obok jednostek radzieckich walczyły również oddziały 1 Armii Wojska Polskiego m.in. ściągnięta na pomoc wykrwawionym oddziałom radzieckim 1 Brygada Pancerna im. Bohaterów Westerplatte licząca w tym czasie ok. 2200 żołnierzy i 86 czołgów (w tym 71 szt. T-34) oraz 3 Dywizja Piechoty im. Romualda Traugutta. Atak niemiecki załamał się pod Studziankami, gdzie Wehrmacht poniósł ciężkie straty w wyniku kontruderzenia 1 Brygady Pancernej im. Bohaterów Westerplatte. W wyniku walk Niemcy stracili kilkuset żołnierzy i 40 pojazdów, Polacy zaś 94 zabitych, 200 rannych i 27 czołgów. 14 sierpnia polscy czołgiści i radziecka piechota opanowali Studzianki górujące nad okolicą.
Podczas walk na przyczółku 1 Armia WP straciła 484 zabitych i 1459 rannych, 63 żołnierzy zaginęło bez wieści. Straty niemieckie w bitwie oszacowano na ok. 1000 poległych, rannych i w niewoli. Polacy zniszczyli kilkanaście czołgów, dział polowych, moździerzy i samochodów. Żołnierze polscy zabici i zmarli na skutek ran zostali pochowani na cmentarzach w Garwolinie, Magnuszewie i Wildze.
14 stycznia 1945 roku z przyczółka wyszło uderzenie rozpoczynające wielką ofensywę styczniową, w wyniku której Niemcy utracili Warszawę, Łódź, Bydgoszcz i Poznań, a 31 stycznia dotarto nad Odrę, zajmując przyczółek na jej zachodnim brzegu odległy o 70 km od Berlina.
Pamięć.
Walki na przyczółku warecko-magnuszewskim zostały upamiętnione na Grobie Nieznanego Żołnierza w Warszawie, napisem na jednej z tablic po II wojnie światowej – „STUDZIANKI–WARKA 10 VIII – 12 IX 1944”.
W 20. rocznicę bitwy pancernej pod Studziankami zostało zorganizowane mauzoleum poległych żołnierzy polskich i radzieckich w Studziankach Pancernych. W 1977 roku przy drodze z Góry Kalwarii do Magnuszewa otwarto Skansen Bojowy 1 Armii Wojska Polskiego w Mniszewie.

</doc>
<doc id="726263" url="https://pl.wikipedia.org/wiki?curid=726263" title="Pierre Sprey">
Pierre Sprey

Pierre Sprey (ur. 22 listopada 1937 w Nicei, zm. 8 sierpnia 2021 w Glenn Dale) – amerykański analityk cywilny, ekspert obrony, inżynier aeronautyki i statystyk pracujący w Pentagonie. Członek zespołów, które przyczyniły się do powstania samolotów Fairchild A-10 Thunderbolt II i General Dynamics F-16 Fighting Falcon.
Życiorys.
Pierre Sprey do Stanów Zjednoczonych przeniósł się w wieku trzech lat. Jego ojciec był znanym skrzypkiem jazzowym. Pierre Sprey studiował matematykę. W 1966 roku przeprowadził się do Waszyngtonu i wraz z trzema przyjaciółmi rozpoczął pracę w Pentagonie. Pracował w zespole, który zaprojektował samolot bliskiego wsparcia wojsk lądowych Fairchild A-10 Thunderbolt II, nazywany też "Warthog" (guziec). Od 1968 wraz z Johnem Boydem tworzyli grupę cywilnych specjalistów zwaną "„Fighter Mafia”", która stworzyła koncepcję taniego, lekkiego myśliwca, alternatywnego dla McDonnell Douglas F-15 Eagle. Ich wymagania doprowadziły do wyboru samolotu General Dynamics F-16 Fighting Falcon. W Pentagonie pracował do 1971.
W latach 70. i 80. Pierre zajął się swoją pasją muzyczną. Jego zainteresowanie poszło w kierunku ulepszania jakości nagrywania i dźwięku. 
W 1983 roku poznał pianistkę jazzową i wokalistkę Shirley Horn, z którą jako producent w 1986 roku w Atlancie nagrał płytę „Softly”. W następnych latach Pierre Sprey pracował nad ulepszaniem jakości nagrań. Konstruował nowe rozwiązania techniczne pozwalające na nagrywanie dźwięku w najczystszej postaci m.in. mikrofony oraz doskonaleniu odbiorników samochodowych. Założył firmę fonograficzną "Mapleshade Records", która produkuje i nagrywa muzykę jazzową, gospel i blues. Sprey na emeryturze prowadził sklep muzyczny w Baltimore. Kilkukrotnie był zapraszany w roli eksperta do programów telewizyjnych, gdzie krytykował samolot Lockheed Martin F-35 Lightning II.
Zmarł 8 sierpnia 2021 w swoim domu w Glenn Dale na atak serca.

</doc>
<doc id="726269" url="https://pl.wikipedia.org/wiki?curid=726269" title="Arad (Izrael)">
Arad (Izrael)

Arad (; ) – miasto położone w Dystrykcie Południowym w Izraelu. Leży na południowo-zachodnim krańcu Judei, na granicy pustyni Negew, w odległości 30 km na zachód od Morza Martwego i 45 km na wschód od Beer Szewy.
Historia.
Czasy biblijne.
Miasto wymienione w Biblii – przy południowej granicy Kanaanu; Ówcześni Izraelici postanowili zniszczyć ten okręg i nazwali go Chorma, co znaczy "poświęcenie (wydanie) na zagładę". Jednak tam się wówczas nie osiedlili, a niektórzy mieszkańcy uniknęli zagłady. Dlatego król Aradu jest wymieniony wśród 31 królów rozgromionych podczas kampanii przeprowadzonej przez Jozuego w Księdze Jozuego 12:14. Badania archeologiczne nie potwierdzają jednak istnienia Aradu w tym okresie. Po zniszczeniach w okresie wczesnego brązu miasto zostało odbudowane w okresie zjednoczonego królestwa. Na pustkowiu leżącym na południe od Aradu osiedlili się później Kenici.
Archeologia.
W okresie wczesnego brązu II i III (2900–2250 r. p.n.e.) w Arad wydobywano miedź, a później także turkus.
Podczas wykopalisk w Tel Arad (10 km na zachód od miasta) natrafiono na ślady sześciu kolejno wznoszonych twierdz budowanych od czasów Salomona, oraz świątyni z tego okresu. Znaleziono także zbiór ponad 100 ostraków z czasów Pierwszej Świątyni, zapisanych w języku hebrajskim i aramejskim. Spośród tego zbioru ostrakon 18 jest najstarszym historycznym dokumentem potwierdzającym istnienie Świątyni Salomona.
Czasy współczesne.
Pierwsza próba założenia w tym miejscu osady miała miejsce 23 lutego 1921, kiedy to grupa 11 byłych brytyjskich żołnierzy (Żydzi) osiedliła się tutaj. Jednak po upływie czterech miesięcy musieli wyjechać, gdyż nie odnaleźli wody.
15 listopada 1960 rząd zatwierdził plan budowy nowego osiedla w tym miejscu. Ostateczną lokalizację zatwierdzono 31 stycznia 1961, razem z przebiegiem dróg i linii wodociągowych.
Fundamenty współczesnego Aradu zostały założone w lipcu 1961, gdy naftowa spółka Nefta zbudowała młodzieżowy obóz pracy, składający się z sześciu prowizorycznych baraków. Jednakże sama osada została oficjalnie założona 21 listopada 1962.
W 1995 Arad otrzymał prawa miejskie.
Demografia.
Zgodnie z danymi Izraelskiego Centrum Danych Statystycznych w 2006 roku w mieście żyło 23,3 tys. mieszkańców, z czego 82,8% Żydów i 17,2% inni.
Zgodnie z danymi "Izraelskiego Centrum Danych Statystycznych" w Aradzie w 2004 było 9797 zatrudnionych pracowników i 462 pracujących na własny rachunek. Pracownicy otrzymujący stałe pensje zarabiali w 2004 średnio 5165 NIS, przy czym mężczyźni zarabiali średnio 7344 NIS, a kobiety zarabiały średnio 3818 NIS. W przypadku osób pracujących na własny rachunek średnie dochody wyniosły 5549 NIS.
Populacja miasta pod względem wieku:
Kultura.
W Arad co roku, w okresie lata organizowany jest Festiwal Muzyki Hebrajskiej (od 1982).
Gospodarka.
W mieście rozwinął się przemysł chemiczny, odzieżowy i spożywczy. W tutejszej strefie przemysłowej znajduje się zakład przemysłu włókienniczego "Arad Textile Industries", który jest jednym z największych producentów ręczników w Izraelu. Wśród innych przedsiębiorstw znajdują się tutaj: "Motorola Israel", "A.M.S. Elektronika", "El-Ran Timber Industries", "Jordael" oraz "Unilever Shefa Israel".
Turystyka.
Dużą atrakcją turystyczną jest pustynna okolica Aradu, który jest położony na pustyni Judzkiej wśród niskich pagórków z piaskowca poprzecinanych malowniczymi wąwozami i wadi. Jednak Arad słynie przede wszystkim jako wymarzone uzdrowisko dla astmatyków. Tutejsze powietrze jest chłodne, suche i pozbawione pyłków roślinnych. Można stąd wybrać się na wycieczki do Beer Szewy i nad Morze Martwe.
Transport.
Przy mieście przebiega droga ekspresowa nr 31 (Eszel ha-Nasi-Newe Zohar). Komunikacja utrzymywana jest wyłącznie przy pomocy linii autobusowych. Arad posiada także prowizoryczny pas do lądowania samolotów, który jest położony na południowy wschód od miasta.
Ludzie związani z Aradem.
W Aradzie mieszkał Amos Oz, jeden z najbardziej znanych literatów izraelskich, współzałożyciel organizacji Szalom Achszaw ("Pokój Teraz").

</doc>
<doc id="726271" url="https://pl.wikipedia.org/wiki?curid=726271" title="Fabrizio Ravanelli">
Fabrizio Ravanelli

Fabrizio Ravanelli (ur. 11 grudnia 1968 w Perugii) – włoski piłkarz występujący na pozycji napastnika, zawodnik takich klubów jak Perugia Calcio, Juventus F.C., S.S. Lazio, Olympique Marsylia, Middlesbrough czy Derby County F.C.
Jego pierwszym zawodowym klubem była Perugia Calcio. Spędził tam 3 lata. Później występował w trzech innych włoskich klubach (w Avellino, Casertanie i Reggianie), nie osiągając jednak większych sukcesów. Grając w Juventusie, Ravanelli zdobył mistrzostwo Włoch (1994–1995), Puchar Włoch (1994–1995), Superpuchar Włoch (1995), Puchar UEFA (1992–1993) oraz Ligę Mistrzów (1995–1996).
W debiucie w angielskim Middlesbrough F.C. (przeciwko Liverpool F.C.) strzelił trzy bramki, przyczyniając się do remisu swojej drużyny. Po dwóch sezonach spędzonych na boiskach Premier League przeniósł się do Olympique Marsylia, gdzie występował przez następne dwa lata, strzelając 21 bramek w 45 meczach. Jego kolejnym klubem było S.S. Lazio, do którego przeniósł się w sezonie 2000/01.
W 2001 roku postanowił ponownie opuścić Włochy i przenieść się do Anglii. Tym razem jego nowym miejscem pracy miał być klub Derby County F.C., które sezon później (2002/03) spadło do niższej ligi. W Derby rozegrał 50 spotkań strzelając 14 bramek. Po opuszczeniu Anglii przeniósł się do Szkocji, by grać dla Dundee United F.C. Jego kariera w tym klubie trwała bardzo krótko. Rozegrał tam zaledwie 5 meczów, nie strzelając przy tym ani jednego gola.
W sezonie 2004/05 powrócił do swojego macierzystego miasta i został piłkarzem Perugia Calcio. W ciągu swojego ostatniego w karierze sezonu zdołał strzelić 9 bramek, rozgrywając przy tym 39 meczów.
22 czerwca 2018 został oficjalnie ogłoszony trenerem Arsenału Kijów. 22 września 2018 podał się do dymisji.

</doc>
<doc id="726272" url="https://pl.wikipedia.org/wiki?curid=726272" title="Luke Ravenstahl">
Luke Ravenstahl

Luke Ravenstahl (ur. 6 lutego 1980 w Pittsburghu) – amerykański polityk, burmistrz Pittsburgha w latach 2006–2014.
W wieku 26 lat został najmłodszym w historii burmistrzem Pittsburgha, jak również najmłodszym burmistrzem spośród wszystkich w historii Stanów Zjednoczonych.

</doc>
<doc id="726273" url="https://pl.wikipedia.org/wiki?curid=726273" title="Hiatus (zespół muzyczny)">
Hiatus (zespół muzyczny)

Hiatus - crust punkowa grupa muzyczna z Belgii, powstała w maju 1989.

</doc>
<doc id="726275" url="https://pl.wikipedia.org/wiki?curid=726275" title="Zatrzymanie">
Zatrzymanie



</doc>
<doc id="726281" url="https://pl.wikipedia.org/wiki?curid=726281" title="Restauracja Burbonów">
Restauracja Burbonów

Restauracja Burbonów – okres w historii Francji wyznaczony datami 1814–1830 (przerwany przez 100 dni Napoleona 20 marca – 22 czerwca 1815), od powrotu na tron dynastii Burbonów po upadku Napoleona I do rewolucji lipcowej. Okres formalnej monarchii parlamentarnej, z Kartą konstytucyjną jako podstawowym dokumentem państwowym, w czasie którego o wpływy rywalizowali liberałowie i ultrasi, zaś ambicje królów Ludwika XVIII i Karola X ścierały się ze zmieniającym się układem sił społecznych, w którym na czoło wysuwała się burżuazja. Jest to również okres szybkiego rozwoju kapitalizmu we Francji.
Pierwsza Restauracja.
Zwycięska koalicja antyfrancuska pozytywnie odniosła się do koncepcji restauracji Burbonów (w osobie Ludwika, brata zgilotynowanego w 1793 Ludwika XVI), jednak nie życzyła sobie powrotu do zasad ustrojowych sprzed 1789, wskazywano raczej na model angielski oraz krótkie tradycje francuskiej monarchii konstytucyjnej 1791–1792. Ostatecznie podstawowe zasady nowego porządku miała wyznaczać opracowana przez króla i Senat Karta, łącząca pewne akcenty liberalne z wyraźnie monarchistycznym nastawieniem. Ludwik XVIII otwarcie deklarował, że nie ma zamiaru być „królem Rewolucji”, odrzucił również większość legislacyjnego dorobku Cesarstwa. Dokument zawierał jednak liczne sformułowania przepisane lub sparafrazowane z Deklaracji Praw Człowieka i Obywatela. Decydującą rolę ustrojową pozostawiono królowi, który miał samodzielnie prowadzić politykę zagraniczną, dowodzić armią oraz mógł rozwiązywać Izbę Deputowanych pod warunkiem zwołania nowych wyborów w ciągu trzech miesięcy. Otrzymał także prawo wydawania tzw. ordonansów – nadzwyczajnych dekretów, które jednak ograniczono do „przypadków szczególnego zagrożenia państwa”. Ważnym szczegółem było też podanie roku 1814 jako dziewiętnastego roku panowania Ludwika XVIII (tj. uznanie go za króla od momentu domniemanej śmierci syna Ludwika XVI). 4 czerwca 1814 senatorowie złożyli przysięgę na Kartę.
Pierwszej Restauracji położył nagły kres powrót Bonapartego z Elby; po Stu Dniach Burbonowie powrócili jednak na tron. Wydarzenie to, a przede wszystkim popularność, jaką nadal cieszył się Napoleon oraz część idei rewolucyjnych, przekonało ich o chwiejności własnego położenia i skłoniła do przejścia na bardziej konserwatywne pozycje polityczne. Ludwik XVIII przywrócił szereg przedrewolucyjnych ceremoniałów dworskich oraz dawną symbolikę monarchistyczną. Wykazywał się przy tym ogromnym brakiem znajomości nowych realiów w kraju.
Druga Restauracja.
Rząd Talleyranda i „Chambre Introuvable”.
Ludwik XVIII starał się mimo wszystko uniknąć kolejnego wygnania, toteż pierwszy gabinet składał się z politycznych centrystów, umiarkowanych polityków związanych zarówno z monarchią, jak i z bonapartyzmem. Charles de Talleyrand, legendarny dyplomata, nie sprawdził się jednak w roli premiera. Dorobek rządu był nikły, ponadto rząd, który nie był złożony z ultrasów, spotkał się z niezwykle agresywną kampanią nienawiści ze strony rojalistów. Cenzusowe wybory w sierpniu 1815 wyłoniły ultrarojalistyczną Izbę Deputowanych, jeszcze bardziej zdecydowaną w swoich poglądach niż sam król. Izba ta doprowadziła do upadku rządu, którego czołowe postacie wróciły na scenę polityczną dopiero po 1830. Sam Ludwik XVIII nie spodziewał się takiego składu parlamentu, jego słowa, iż nigdy nie myślał, że znajdzie tak zajadłych rojalistów sprawiły, że Izbę w tym składzie zaczęto nazywać Niemożliwą do znalezienia ("Introuvable").
W tym okresie przede wszystkim południe Francji było areną masowych aktów przemocy przeciw podejrzewanym o bonapartyzm i poparcie dla rewolucji (biały terror).
Rząd Richelieu – Decazes.
Ludwik XVIII nie miał jednak zamiaru całkowicie ustępować ultrasom (których gorąco popierał jego własny brat i późniejszy Karol X), toteż kolejny sformowany rząd również stanowił swoisty kompromis. Na jego czele stanął książę de Richelieu, rusofil i zdolny mąż stanu, zaś w jego otoczeniu wyróżniali się minister policji Decazes, osobisty pupil Ludwika XVIII, minister finansów Louis oraz najbardziej prawicowy w całej grupie minister spraw wewnętrznych Vincent de Vaublanc. I ten rząd był w permanentnym konflikcie z Izbą, przede wszystkim o pozycję religii w państwie, budżet oraz represji przeciwko wrogom monarchii, na których szczególnie zależało deputowanym "Chambre Introuvable".
W sprawie religii za czasów tego rządu uchwalono zakaz rozwodów (1816), oddanie szkolnictwa pod opiekę księży katolickich (1816) oraz dopłaty dla struktur kościelnych od państwa. Nie wymówiono jednak konkordatu z 1801 oraz nie oddano kościołowi całości majątków znacjonalizowanych przez Konwent Narodowy. Całkowicie z kolei rząd ustąpił w sprawie represji – wygnano wszystkich "królobójców" (tzn. członków Konwentu, którzy zagłosowali za śmiercią Ludwika XVI), usunięto z administracji podejrzanych o bonapartyzm, a szczególnie aktywnych w czasie Stu Dni rozstrzelano (np. marszałka Neya).
5 października Ludwik XVIII rozwiązał parlament, widząc niezdolność ultrasów do konstruktywnej współpracy z mniej radykalnym rządem, którego dorobek w dziedzinie uporządkowania finansów oraz stosunków międzynarodowych doceniał. Nowe wybory do Izby we wrześniu 1816 spotkały się ze słabą frekwencją i osłabiły pozycję ultrasów. Rząd utrzymał się do 1818, kiedy Richelieu odszedł na skutek konfliktów wewnętrznych i nieudanej reorganizacji gabinetu w kierunku bardziej konserwatywnym.
Rząd Dessolesa oraz rząd Decazesa.
Ludwik XVIII wolał jednak utrzymać dotychczasowy profil rządów, oddając tekę premiera najpierw liberałowi Augustinowi Dessolesowi, następnie zaś Èlie Decazesowi. Generalnie oznaczało to zwrot ku centrum, rząd miał też poparcie nielicznej parlamentarnej lewicy (opowiadającej się za monarchią konstytucyjną z wiodącą rolą parlamentu). Największym osiągnięciem gabinetu było zaskakująco liberalne prawo prasowe, znoszące cenzurę prewencyjną oraz obniżające kary za przestępstwa prasowe. Równocześnie zachowano jednak prawo zakładania dzienników dla osób mogących wcześniej wpłacić określoną sumę, co oznaczało pozostawienie prasy w rękach najbogatszych.
W 1819 w nowych wyborach do Izby doszło do większej polaryzacji sił politycznych: prawie zniknęli centryści, wyraźny stał się podział na liberałów oraz na ultrasów. W tej sytuacji dotychczasowa polityka manewrowania stosowana przez rząd stawała się niemożliwa. Decazes, widząc rozwój nielegalnych radykalnych organizacji, zdecydował się na zdecydowany krok: zasugerował nadanie płacącym najwyższe podatki prawa podwójnego głosowania oraz rezygnację z zapisu o wymianie 1/5 posłów Izby co roku na rzecz zwykłych pięcioletnich kadencji. Nie przekonał ultrasów, za to stracił trzech ministrów – Dessolesa, Saint-Cyra oraz Louisa, nie znajdując chętnych na ich miejsce. Koniec rządowi położyło zabójstwo księcia de Berry, nadziei na kontynuację dynastii, przez republikanina Louvela. Ultrasi uznali to morderstwo za efekt polityki umiarkowania i w 1820 Decazes musiał odejść.
Rząd Richelieu.
Rząd Decazesa był ostatnim umiarkowanym gabinetem. Richelieu, sprawujący stanowisko premiera bez dawnego entuzjazmu i energii, oparł się zdecydowanie na prawicy parlamentarnej, która jednak nigdy do końca go nie zaakceptowała. Pod presją prawicy uchwalono prawo wyborcze oparte na niegdyś odrzuconych postulatach Decazesa, uchwalono specjalnie środki przeciw tajnym stowarzyszeniom i osobom uznanym za niebezpieczne oraz zawieszono prawo prasowe. Kolejne wybory 1821 wzmocniły pozycję ultrasów, którzy doprowadzili do upadku rządu.
Rząd Villèlego.
Nowy gabinet składał się w całości ze zwolenników powrotu do stanu sprzed 1789, skupionych wokół Karola Burbona i premiera. Ludwik XVIII, wówczas już stary i zniedołężniały, w bardzo ograniczonym stopniu angażował się w politykę. Villèle okazał się premierem umiarkowanym w słowach, lecz zdecydowanym w czynach, ograniczając w zdecydowany sposób wolność prasy, poszerzając wpływ katolików na szkolnictwo oraz organizując interwencję na rzecz Ferdynanda VII w Hiszpanii. Od 1823 miał zresztą zdecydowane poparcie nowej Izby, tak bardzo przypominającej politycznie "Chambre Introuvable", że zyskała ona przydomek "Retrouvée" – Odnaleziona. Dopiero spór o opodatkowanie majątków należących do dawnych imigrantów, co miało pomóc w zamknięciu budżetu, wywołało konflikt między gabinetem a parlamentem, z trudem zakończony kompromisem, do czego niewątpliwie przyczyniła się śmierć Ludwika XVIII w 1824. Villèle starał się uspokoić swoich prawicowych zwolenników konsekwentną realizacją najbardziej antyliberalnych planów króla, w tym ostateczną rozprawą z prawem prasowym, udziałem w interwencji w Grecji oraz rozwiązaniem Gwardii Narodowej. Rząd tracił jednak popularność poprzez niezdecydowaną politykę gospodarczą, sprzeczną z oczekiwaniami rosnącej w siłę burżuazji. W rezultacie wybory 1827 przyniosły zwycięstwo liberałom, które pociągnęło za sobą koniec gabinetu.
Rząd Martignaca.
Nowy premier, Jean Baptiste de Martignac, był dobrym mówcą i doświadczonym parlamentarzystą, umiarkowanym liberałem. Jego rząd wycofał niektóre regulacje wprowadzone przez poprzednika, m.in. odbierając zakonowi jezuitów prawo nauczania w szkołach. W kwietniu 1828 zniknęła cenzura prewencyjna, premier publicznie wypowiadał się też jako zwolennik reformy wyborczej, tracąc stopniowo poparcie króla. W 1829 miał już przeciwko sobie zarówno liberałów (rozczarowanych małą skalą reform) oraz ultrasów (przeciwnych wszelkim zmianom). Dodatkowo na wiosnę tego samego roku Karol X odbył podróż po Francji, w czasie której, przyjaźnie przyjmowany przez z góry przygotowywane osoby, uznał się za monarchę cieszącego się dużą popularnością, mogącego sobie pozwolić na z dawna planowane modyfikacje ustrojowe. W tym celu zdymisjonował Martignaca i rozwiązał Izbę Deputowanych, powołując nowy rząd zdecydowanego ultrasa Juliusza de Polignaca. Miał to być krok w kierunku odbudowy absolutyzmu, który Karol X sygnalizował od początku rządów.
Rząd Polignaca.
Juliusz de Polignac, dotąd ambasador w Wielkiej Brytanii, znany był ze swojego ultrakatolicyzmu i konserwatyzmu. W skład rządu weszli wyłącznie podobni mu ludzie -– m.in. ministerstwo wojny przeszło w ręce marszałka Bourmonta, ongiś dezertera spod Waterloo, zaś ministrem spraw wewnętrznych został hrabia la Bourdonnaye, były przywódca białego terroru. Rząd od początku miał przeciwko sobie zorganizowaną i zdeterminowaną jak nigdy opozycję liberalną, która w marcu opublikowała tzw. Adres, przesłanie do króla, w którym mimo deklaracji lojalności wobec Karola X domagano się poszerzenia katalogu swobód obywatelskich oraz między wierszami grożono bardziej zdecydowaną akcją. Karol X zignorował jednak pismo, ufając w swoje poparcie, zwłaszcza w świetle sukcesów podboju kolonialnego w Algierii. Mimo tego, wbrew oczekiwaniom króla, w lipcu 1830 274 deputowanych liberalnych przeciwko 142 konserwatystom zagłosowało przeciw dalszemu funkcjonowaniu rządu.
Ordonanse.
Karol X zdecydował wówczas o zastosowaniu swoich nadzwyczajnych prerogatyw i wydaniu pięciu ordonansów. 25 lipca wprowadził wyjątkowo restrykcyjną cenzurę prasy, rozwiązał parlament i wprowadził jeszcze bardziej elitarystyczne prawo wyborcze. Odpowiedzią były masowe manifestacje. Rewolucja lipcowa położyła kres Restauracji. Karol X tylko w pierwszej chwili próbował walczyć o władzę; zrezygnował na rzecz wnuka, widząc determinację paryżan.

</doc>
<doc id="726282" url="https://pl.wikipedia.org/wiki?curid=726282" title="Tanoso (Brong-Ahafo)">
Tanoso (Brong-Ahafo)

Tanoso – miasto portowe nad rzeką Tano, na Nizinie Akan w dystrykcie Techiman w Ghanie. W pobliżu miasta, na rzece Tano zbudowano tamę irygacyjną do nawadniania upraw pomidorów i soi.

</doc>
<doc id="726283" url="https://pl.wikipedia.org/wiki?curid=726283" title="Regresja (informatyka)">
Regresja (informatyka)

Regresja – zjawisko powstawania błędów w oprogramowaniu po zamierzonej zmianie w jakiejś części kodu programu (np. po wprowadzeniu poprawki dla innego błędu). Skutkiem tych zmian może być błędne działanie innej funkcji programu, która w poprzednich wersjach działała prawidłowo. 
Aby wykryć regresję podczas rozwoju programu, należy prowadzić testowanie regresyjne.
Zazwyczaj wykonywanie testów regresyjnych związane jest z ponownym uruchomieniem zestawu testów, które wcześniej kończyły się poprawnie. Ma ono na celu ujawnienie potencjalnych problemów powstałych na skutek dokonanych zmian.

</doc>
<doc id="726284" url="https://pl.wikipedia.org/wiki?curid=726284" title="Hipoteza empatii-altruizmu">
Hipoteza empatii-altruizmu

Hipoteza empatii-altruizmu – próba wyjaśnienia przyczyny zachowań altruistycznych. Dlaczego człowiek pomaga innym, narażając się na poniesienie kosztów, czasem uszczerbek zdrowia lub życia?
Hipoteza empatii mówi, że pomagamy innym aby pozbyć się przykrego samopoczucia, które rodzi się wtedy, gdy przyglądamy się osobie cierpiącej lub potrzebującej pomocy. Empatia powoduje, że wczuwamy się w położenie drugiej osoby i, współczując jej, przeżywamy podobny dyskomfort co ona. Aby pozbyć się tego dyskomfortu i odbudować własny dobrostan wewnętrzny pomagamy drugiej osobie. Dzięki temu ta osoba przestaje cierpieć lub jej cierpienia się zmniejszają, co wywołuje u nas ulgę i poprawę samopoczucia.
Hipotezę tę potwierdza wiele potocznych wypowiedzi osób, które pomagają innym lub uratowały komuś życie, nawet z narażeniem własnego. Na przykład: „Nie mógłbym żyć ze świadomością, że nie pomogłem tonącemu”, „Pozwoliłem, aby to zwierzę cierpiało” etc.
Z hipotezy tej wynika także, że osoby, które mają szczególną zdolność empatycznego wczucia się w położenie innego człowieka mogą:
Oba te wnioski potwierdzone są przez pewną liczbę eksperymentów psychologicznych.

</doc>
<doc id="726285" url="https://pl.wikipedia.org/wiki?curid=726285" title="B-36">
B-36



</doc>
<doc id="726288" url="https://pl.wikipedia.org/wiki?curid=726288" title="Tomasz Proszkiewicz">
Tomasz Proszkiewicz

Tomasz Proszkiewicz (ur. 23 listopada 1976 w Bydgoszczy) – polski hokeista, reprezentant Polski. 
Kariera.
Wychowanek Polonii Bydgoszcz Występował także w reprezentacji Polski. Do 2011 był zawodnikiem Nesta Toruń, po czym zakończył zawodową karierę sportową.
W barwach seniorskiej reprezentacji Polski uczestniczył w turniejach mistrzostw świata w 2005, 2009, 2010.
W 2013 został grającym trenerem drużyny Hockey Club Poznań występującej w II lidze.
W trakcie kariery zyskał pseudonim "Prochu".

</doc>
<doc id="726290" url="https://pl.wikipedia.org/wiki?curid=726290" title="Harry Hillaker">
Harry Hillaker

Harry Hillaker (ur. 1919, zm. 2009) - główny amerykański konstruktor lotniczy w zakładach General Dynamics, uważany za jednego z "ojców" myśliwca F-16.
W 1942 roku współuczestniczył w realizacji projektu pierwszego międzykontynentalnego bombowca B-36. Później był konstruktorem m.in. pierwszego samolotu produkowanego seryjnie o zmiennej geometrii skrzydeł - General Dynamics F-111 oraz samolotu wielozadaniowego General Dynamics F-16 Fighting Falcon.

</doc>
<doc id="726293" url="https://pl.wikipedia.org/wiki?curid=726293" title="Herb Antigui i Barbudy">
Herb Antigui i Barbudy

Herb Antigui i Barbudy – jeden z oficjalnych symboli Antigui i Barbudy. 
Historia.
Herb został zaprojektowany w 1966 przez Gordona Christophera, a pierwszym dniem jego oficjalnego używania był 16 lutego 1967. 
Opis.
W klejnocie i po bokach tarczy widzimy cztery rośliny, z których słynie ten kraj: ananasa, trzcinę cukrową, hibiskusa i jukkę. Symbolika tarczy nawiązuje do flagi państwowej – tu także występuje motyw słońca wyłaniającego się z morza. Na środku widzimy stylizowany młyn do przerabiania trzciny. Trzymaczami tarczy są jeleniesymbolizujące tutaj wyspę Barbuda. Pod tarczą na wstędze znajduje się motto państwowe: "Each endeavouring, all achieving" (Każdy się stara, wszyscy osiągają).
Ananas nawiązuje też do herbu brytyjskiej kolonii Wyspy Podwietrzne z lat 1909-1957.
Daniele na wyspę Barbuda sprowadził XVIII -wieczny gubernator Wysp Podwietrznych Christopher Codrington.

</doc>
<doc id="726294" url="https://pl.wikipedia.org/wiki?curid=726294" title="Losowe przydzielanie do sytuacji">
Losowe przydzielanie do sytuacji



</doc>
<doc id="726296" url="https://pl.wikipedia.org/wiki?curid=726296" title="Lonża (jeździectwo)">
Lonża (jeździectwo)

Lonża (fr. "longe" – "linka", "uździenica", "rzemień"; z łac. "longa" – "długa") – długa, 5-8-metrowa lina, na której prowadzony jest koń (również osioł) podczas lekcji jazdy. Instruktor kontroluje nią konia, aby uczeń mógł skoncentrować się na ćwiczeniu równowagi, wyrabiania dosiadu itp. Lonża służy również do ubezpieczania zawodników woltyżerki, akrobatów cyrkowych oraz w hipoterapii.
Lonża może służyć też do lonżowania konia bez jeźdźca, zamiast jazdy, w celu zapewnienia ruchu koniowi oraz przy ćwiczeniu koni młodych. Lonżowanie konia powinno odbywać się naprzemiennie w obydwu kierunkach, by ćwiczyć równo partie mięśni po obu stronach jego ciała. Ważną pomocą przy lonżowaniu konia jest głos prowadzącego. Niezbędnym akcesorium jest, oprócz lonży, długi bat do lonżowania.
Lonżować – prowadzić konia po obwodzie koła podczas nauki jazdy konnej, ujeżdżania lub treningu lub asekurować akrobatę cyrkowego (sportowca) podczas niebezpiecznych ćwiczeń na lonży.

</doc>
<doc id="726297" url="https://pl.wikipedia.org/wiki?curid=726297" title="Timkad">
Timkad



</doc>
<doc id="726299" url="https://pl.wikipedia.org/wiki?curid=726299" title="Maria Deraismes">
Maria Deraismes

Maria Adélaïde Deraismes (ur. 1828, zm. 1894) – francuska pisarka i główna działaczka w ruchu Praw Kobiet.
Życiorys.
Maria Deraismes urodziła się 17 sierpnia 1828 w Paryżu. Wychowała się w Pontoise w średnio zamożnej rodzinie. Otrzymała gruntowne wykształcenie a dzięki wychowaniu w literackim środowisku szybko wydała kilka prac literackich. Reputację zyskała dzięki wrodzonym zdolnościom oratorskim. Stała się aktywistką na rzecz promowania praw kobiet. W 1866 wstąpiła do organizacji feministycznej 
Société de la revendication des droits de la femme, której zadaniem było wywalczenia równych praw do edukacji kobiet i ich możliwość nauki na uczelniach wyższych. 
W 1869 założyła organizację L'Association pour le droit des femmeso, która miała za zadanie wprowadzić więcej umiarkowanych działań feminizmu na rzecz obrony przed marginalizacją roli kobiety wobec rozwijającej się ery przemysłu i nowej klasy brokerów zdominowanych przez mężczyzn. Jej prace przyniosły uznanie w Wielkiej Brytanii i wywarły wpływ na amerykańską aktywistkę Elizabeth Cady Stanton, która spotkała się z Deraismes w Paryżu w 1882. W tym samym roku przeszła inicjację do francuskiej loży Les Libres Penseurs, czyli wolnomyśliciele, która była niezależna od krajowej Wielkiej Loży. Rok później, wraz z George Marcin zorganizowała pierwszą masońską placówkę w świecie, zrzeszającą mężczyzn i kobiety.
Z poparciem sufrażystki Hubertine Auclert, Maria Deraismes pracowała nad polityczną emancypacją kobiet, startując w 1885 jako symboliczna kandydatka w wyborach parlamentarnych.
Zmarła 6 lutego 1894 roku.

</doc>
<doc id="726300" url="https://pl.wikipedia.org/wiki?curid=726300" title="MHK Nitra">
MHK Nitra



</doc>
<doc id="726301" url="https://pl.wikipedia.org/wiki?curid=726301" title="Rezerwat przyrody Kąty Rybackie">
Rezerwat przyrody Kąty Rybackie

Rezerwat przyrody „Kąty Rybackie” – rezerwat przyrody faunistyczny ptaków (dawniej: ornitologiczny) na Mierzei Wiślanej, na terenie gminy Sztutowo. Został utworzony w 1957 roku i początkowo zajmował powierzchnię 10,79 ha; w 2000 roku rozszerzono go do 102,54 ha oraz utworzono otulinę o powierzchni 62,86 ha. Rezerwat leży w granicach Parku Krajobrazowego „Mierzeja Wiślana” i obszaru Natura 2000 Zalew Wiślany i Mierzeja Wiślana PLH280007.
Ochronie w rezerwacie podlega kolonia lęgowa kormoranów (jest to największa kolonia kormoranów w Polsce i jedna z największych w Europie) i czapli siwych (druga co do wielkości w Polsce). Rezerwat tworzy drzewostan sosnowy, przeważnie w wieku 120–160 lat. W najstarszej części rezerwatu, po systematycznej wycince drzew zniszczonych przez kormorany, powtórnie sadzone są sosny. Runo, początkowo charakterystyczne dla boru bażynowego, zmienia się po zasiedleniu drzew przez kormorany – początkowo rośliny ulegają zniszczeniu, po czym następuje masowa kolonizacja gatunkami tolerującymi intensywne nawożenie guanem, głównie nitrofitami (np. bez koralowy, gwiazdnica pospolita, trzcinnik piaskowy).
W rezerwacie występuje niewiele chronionych gatunków roślin naczyniowych, przede wszystkim turzyca piaskowa.

</doc>
<doc id="726303" url="https://pl.wikipedia.org/wiki?curid=726303" title="Powiat Żylina">
Powiat Żylina

Powiat Żylina (słow. "okres Žilina") – słowacka jednostka podziału administracyjnego znajdująca się w kraju żylińskim. Powiat Żylina zamieszkiwany był przez 156 773 obywateli (w roku 2001), zajmował obszar 815 km². Średnia gęstość zaludnienia wynosiła 191,85 osób na km².

</doc>
<doc id="726305" url="https://pl.wikipedia.org/wiki?curid=726305" title="Zagrodniki (Łódź)">
Zagrodniki (Łódź)

Osiedle Zagrodniki – osiedle w Łodzi, w dzielnicy Polesie, stanowiące część większego osiedla Retkinia.
Administracyjnie osiedle Zagrodniki wchodzi w skład osiedla Karolew-Retkinia Wschód.
Na osiedlu zamieszkuje ok. 10.000–15.000 ludzi.
Nazwa i historia.
Nazwa osiedla pochodzi od nazwy części dawnej wsi Retkinia noszącej nazwę Zagrodniki, później stanowiącej jedną z większych ulic dawnej Retkini, powstałej w miejscu tej części wioski po wcieleniu tych terenów w obręb miasta (obecnie, po zbudowaniu osiedla i wytyczeniu nowego układu ulic, ulica Zagrodniki istnieje w formie szczątkowej; nie ma znaczenia komunikacyjnego, a jej istnienie zaznaczane jest tylko na niektórych planach miasta).
Aż do początku lat 70. tereny te były obszarem typowo wiejskim, aczkolwiek włączonym administracyjnie w skład miasta (co nastąpiło po II wojnie światowej). W końcu lat 60. władze miasta wytypowały te tereny jako miejsce budowy nowoczesnego osiedla mieszkaniowego, kilka lat później wysiedlono dawnych mieszkańców, wyburzono zabudowania i w ich miejsce postawiono bloki. Bloki w zachodniej części osiedla zbudowano dopiero w początku lat 80.; w tamtej okolicy zachowało się wiele zabudowań z okresu poprzedzającego powstanie blokowiska (m.in. zabudowania przy piekarni na ulicy Olimpijskiej – fragment dawnej ulicy Zagrodniki).
Granice i okolica.
Podosiedle to znajduje się we wschodniej części Retkini.
Osiedle ma kształt nieregularny, a za jego granice przyjmuje się ulice: Wyszyńskiego, Waltera-Janke, Maratońska i Retkińska. W czasie budowy osiedla, jak też przez pewien czas (do 1990 roku) obecna aleja Stefana Wyszyńskiego na wysokości osiedla Zagrodniki nosiła nazwę Ernsta Thälmanna.
Charakter osiedla.
Osiedle Zagrodniki składa się, podobnie jak zdecydowana większość Retkini, w głównej mierze z cztero-, dziesięcio- i jedenastopiętrowych bloków z wielkiej płyty, zbudowanych w latach 1972–1975. Poza nimi na osiedlu stoi kilka nowych budynków wielorodzinnych, o podwyższonym standardzie, z cegieł i pustaków, zbudowanych na początku XXI w. Oprócz tego w wielu miejscach zachowały się typowe domy wiejskie z czasów sprzed powstania osiedla, a ich największym skupiskiem są zabudowania przy piekarni na ulicy Olimpijskiej (fragment dawnej ulicy Zagrodniki).
W ostatnich latach zdecydowana większość bloków została ocieplona i pomalowana.
Na osiedlu istnieją m.in. żłobek Nr 21, 2 przedszkola miejskie Nr 144 i 154, szkoła podstawowa nr 137 (2 budynki), 2 supermarkety: Stokrotka (dawny „Sobieradek”) oraz Tesco (dawny pawilon P.S.S. Społem), liczne większe i mniejsze sklepy oraz punkty usługowe, apteki, poczta itd.
Ulicami stanowiącymi granice osiedla przebiega kilka linii MPK-Łódź:
W bezpośrednim sąsiedztwie osiedla przebiegają również linie autobusowe: 65A, 76, 80 oraz 99.

</doc>
<doc id="726306" url="https://pl.wikipedia.org/wiki?curid=726306" title="Michał Ossowski (ekonomista)">
Michał Ossowski (ekonomista)

Michał Ossowski (ur. 1743 w Zblewie, zm. 1797) – polski ksiądz- ex-jezuita, polityk i ekonomista; organizator bankowości i przemysłu, projektodawca reform finansowych w okresie Sejmu Czteroletniego, wydał pracę "„O pomnożeniu dochodów publicznych”". Członek Zgromadzenia Przyjaciół Konstytucji Rządowej.
Życiorys.
Dnia 2 sierpnia 1759 wstąpił do zakonu jezuitów. Posługę nowicjatu odbywał w latach 1759–1761 w Krakowie. W latach 1762–1765 studiował w Kaliszu, a w latach 1765–1767 w Poznaniu, gdzie fizyki eksperymentalnej uczył Ossowskiego Józef Feliks Rogaliński. W kolegium w Krośnie w latach 1767–1769 wykładał poetykę, by później rozpocząć w Poznaniu studia teologiczne. W 1773 przyjął święcenia kapłańskie. Po kasacie zakonu jezuitów został nauczycielem Antoniego Prota Potockiego. Obaj odbywali zagraniczne podróże.
Ossowski współpracował ściśle z Protem Potockim. Zorganizował kantor w Chersoniu. Za swe zasługi na polu gospodarczym nagrodzono Ossowskiego z polecenia Stanisława Augusta specjalnym medalem, a także wręczono mu nagrodę pieniężną. Wydane w 1789 dzieło "O pomnożeniu dochodów publicznych..." zawierało postulaty ekonomiczne eks-jezuity. Propagował Ossowski emisję pieniądza papierowego, oszacowanie wartości dóbr królewskich, a co za tym idzie odpowiednie zagospodarowanie dochodami skarbu państwa. Został Ossowski przedstawicielem niderlandzkiego banku Piotra de Haana. Poglądy ekonomiczne Ossowskiego propagował Kołłątaj, a 22 lipca 1790 wybrano Ossowskiego w skład deputacji do ułożenia projektu względem utworzenia ekonomiki wewnętrznej krajowej. W myśl projektu Ossowskiego konstytucja 3 maja, która była konstytucją polityczną, miała zostać uzupełniona przez konstytucję ekonomiczną.
Ossowski nie ukończył zamierzonego dzieła, wyłożył natomiast szereg ogólnych zasad w projekcie "O urządzeniu starostw" w czerwcu 1791. Projekt zawierał 3 rozdziały. Pierwszy, „Pewność własności”, głosił, iż dzięki sprzedaży starostw „każda ziemia musi mieć dziedzicznego właściciela”, przewidując podział wielkich majątków na średnie a niepodzielne gospodarstwa folwarczne. Drugi, „Opieka dla pracy”, mówił o rozładowaniu terenów przeludnionych i zagospodarowaniu nieużytków. Włościanie uzyskać mieli „wieczystą własność” nadziału ziemi, w tym prawo jego zbycia za zgodą dziedzica po wprowadzeniu na gospodarstwo nowego gospodarza („zastępnika”). Trzeci, „Pomoc w nakładach”, przewidywał utworzenie banku z sum wpływających ze sprzedaży starostw, udzielającego 4 – procentowych kredytów długoterminowych na „zaprowadzenie fabryk i rękodzieł”. Na projekcie oparta była ustawa z 26 kwietnia 1792 "Urządzenie wieczyste królewszczyzn".

</doc>
<doc id="726307" url="https://pl.wikipedia.org/wiki?curid=726307" title="Mazurkiewicz">
Mazurkiewicz



</doc>
<doc id="726310" url="https://pl.wikipedia.org/wiki?curid=726310" title="Powiat Powaska Bystrzyca">
Powiat Powaska Bystrzyca

Powiat Powaska Bystrzyca "(Okres Považská Bystrica)" – słowacka jednostka podziału administracyjnego znajdująca się w Kraju trenczyńskim. Powiat Powaska Bystrzyca zamieszkiwany jest przez 65 150 obywateli (w roku 2001) i zajmuje obszar 463 km². Średnia gęstość zaludnienia wynosi 140,71 osób na km².

</doc>
<doc id="726314" url="https://pl.wikipedia.org/wiki?curid=726314" title="Anna Przedpełska-Trzeciakowska">
Anna Przedpełska-Trzeciakowska

Anna Przedpełska-Trzeciakowska, właśc. Anna Zofia Trzeciakowska z domu Przedpełska (ur. 5 lipca 1927 w Warszawie) – polska tłumaczka literatury amerykańskiej i angielskiej, najbardziej znana z przekładów powieści Jane Austen. Żona Witolda Trzeciakowskiego.
Życiorys.
Uczennica warszawskiej Prywatnej Szkoły Żeńskiej im. Cecylii Plater-Zyberkówny, absolwentka anglistyki na Uniwersytecie Warszawskim.
W czasie powstania warszawskiego była sanitariuszką (pseud. "Grodzka"). Po wojnie pracowała w redakcji angielskiej Spółdzielni Wydawniczej „Czytelnik”. Zaangażowała się w działanie polskiego oddziału PEN Clubu, była członkinią jego zarządu, a w latach 1991–1995 wiceprezesem. Kierowała klubem tłumaczy przy Związku Literatów Polskich. W latach 80. działała na rzecz internowanych i więźniów politycznych w Prymasowskim Komitecie Pomocy Osobom Pozbawionym Wolności i ich Rodzinom, m.in. od 1983 zajmowała się odwiedzinami osób uwięzionych w zakładach karnych. Po 1989 stała na czele Komitetu do spraw Pisarzy Uwięzionych w polskim Pen Clubie, walcząc o uwolnienie między innymi wietnamskiego intelektualisty Đoàn Viết Hoạta.
Jest także autorką biografii rodzeństwa Brontë zatytułowanej "Na plebanii w Haworth: dzieje rodziny Brontë" (1990) i książki poświęconej Jane Austen – "Jane Austen i jej racjonalne romanse" (2014).
W 1973 otrzymała Nagrodę Polskiego PEN Clubu za przekłady literatury obcej. Została odznaczona m.in. Krzyżem Oficerskim (1997) oraz Krzyżem Komandorskim (2012) Orderu Odrodzenia Polski.
W 2018 została wyróżniona tytułem honorowego obywatela m.st. Warszawy. W 2021 za całokształt twórczości translatorskiej tłumacza otrzymała Nagrodę Prezydenta Miasta Gdańska za Twórczość Translatorską im. Tadeusza Boya-Żeleńskiego.

</doc>
<doc id="726315" url="https://pl.wikipedia.org/wiki?curid=726315" title="Mołot Perm">
Mołot Perm

Mołot Perm (ros. Молот Пермь) – rosyjski klub hokeja na lodzie z siedzibą w Permie.
Historia.
W latach 1992-2003 i 2004-2006 występował w Superlidze. Od 2006 występuje w WHL.
Drużyną juniorską został Oktan Perm, potem Mołot Perm i MHK Mołot Perm występujący w MHL-B i MHL. Klub został zespołem farmerskim wobec Admirała Władywostok.
Zawodnicy.
Wychowankami klubu byli m.in. Aleksiej Pogodin, Albiert Leszczow, Jewgienij Kietow, Ilja Sołariow. W klubie występowali w przeszłości m.in. Leonid Fatikow, Andriej Koszkin, Siergiej Korolew, Aleh Antonienka, Witalij Atiuszow, Ondrej Prokop, Martin Kotásek, Andriej Dołgow, Andrei Makrov, Nikołaj Ignatow, Aleksandr Kuklin.

</doc>
<doc id="726316" url="https://pl.wikipedia.org/wiki?curid=726316" title="Josip Jelačic">
Josip Jelačic



</doc>
<doc id="726317" url="https://pl.wikipedia.org/wiki?curid=726317" title="Obraz ejdetyczny">
Obraz ejdetyczny

Obraz ejdetyczny jest to szczególna postać wyobrażenia wzrokowego. Pewne osoby obdarzone są pamięcią ejdetyczną, to znaczy posiadają zdolność zapamiętywania na długi czas obrazów (i szerzej: spostrzeżeń) niemalże bez zniekształceń. Taka osoba może przez krótką chwilę patrzeć np. na drzewo, a następnie przymknąć oczy i policzyć wszystkie liście na tym drzewie, "przyglądając" się jedynie obrazowi swojej wyobraźni.
Obrazy ejdetyczne charakteryzują się tym, że poruszają się pod powiekami wraz z ruchem oczu. Takiej właściwości nie posiadają inne wyobrażenia wzrokowe.

</doc>
<doc id="726318" url="https://pl.wikipedia.org/wiki?curid=726318" title="Lansjer (kawaleria)">
Lansjer (kawaleria)



</doc>
<doc id="726320" url="https://pl.wikipedia.org/wiki?curid=726320" title="Sven Hedin">
Sven Hedin

Sven Anders Hedin (ur. 19 lutego 1865 w Sztokholmie, zm. 26 listopada 1952 tamże) – szwedzki podróżnik i geograf. Wsławił się głównie jako autor pierwszych szczegółowych map Pamiru, pustyni Takla Makan, Tybetu i Himalajów. Zajmował się również badaniem jedwabnego szlaku.
Życiorys.
W latach 1886–1892 studiował geologię, mineralogię, zoologię oraz łacinę na uniwersytetach w Sztokholmie, Uppsali, Berlinie i Halle. Jednym z jego nauczycieli był Ferdinand von Richthofen, znany niemiecki geograf. Podczas studiów podróżował po Kaukazie, Persji i Mezopotamii. W 1889 został tłumaczem szwedzkiej delegacji rządowej w Teheranie i w ciągu następnych dwóch lat zwiedzał Turkiestan Zachodni i Chorasan
W 1902 otrzymał nobilitację, ostatnią przyznaną przez szwedzkiego monarchę.
W latach 1892–1935 odbył wiele ekspedycji do Azji Centralnej. Najważniejsze to:
W latach I wojny światowej (1915) odbył podróż na front wschodni, zwiedził wówczas południowe tereny Polski w tym m.in. okolice Gorlic. Do ważnych wypraw Hedina należy też podróż dookoła świata przez Amerykę Pn., Japonię, Mongolię i Syberię w 1923.
Wszystkie te wyprawy przyniosły ogromną ilość materiałów naukowych, opublikowanych w 55 tomach oraz mapę Azji Środkowej, publikowaną w arkuszach od 1941. Do najważniejszych publikacji popularnonaukowych Hedina należą: "Through Asia" (1898), "Southern Tibet" (t. 1–13, 1917–1922), "My Life as an Explorer" (1926), "The Silk Road" (1938).
Silne kontrowersje wzbudzały proniemieckie sympatie Hedina (zwłaszcza podczas obu wojen światowych) oraz jego kontakty z licznymi prominentnymi postaciami niemieckiego nazizmu.
W latach dwudziestych podczas wyprawy na pustynię Gobi w Mongolii Wewnętrznej odnajdywał też skamieniałości.

</doc>
<doc id="726323" url="https://pl.wikipedia.org/wiki?curid=726323" title="Matuszewski">
Matuszewski



</doc>
<doc id="726324" url="https://pl.wikipedia.org/wiki?curid=726324" title="Josip Jelacic">
Josip Jelacic



</doc>
<doc id="726325" url="https://pl.wikipedia.org/wiki?curid=726325" title="Testy statyczne">
Testy statyczne

Testy statyczne – forma testowania oprogramowania bez uruchamiania programu podczas testów. Test polega na automatycznym i ręcznym sprawdzaniu kodu w celu znalezienia błędów. Najczęściej wykonywany jest przez twórców kodu jako pierwsze i podstawowe sprawdzenie każdego programu. Testowanie statyczne sprawdza podstawową poprawność kodu i pozwala ocenić, czy program jest gotowy na bardziej szczegółowe testowanie.
W testowaniu statycznym można wyróżnić podstawową analizę kodu i precyzyjne wyszukiwanie typowych błędów.
Analiza kodu.
Analiza kodu polega na badaniu kodu poprzez czytanie i wyszukiwanie w składni błędów takich jak niezakończone pętle, złe odwołania do pamięci czy też niezainicjowane zmienne. Współcześnie dla wielu języków programowania występują narzędzia programistyczne wyszukujące i zaznaczające tego typu błędy w trakcie pisania lub przed kompilacją kodu. Tego typu narzędzia mają czasem w swojej nazwie jako komponent wyraz Lint - na cześć programu wchodzącego w skład kompilatora C zamieszczonego w wersji 7 systemu UNIX wypuszczonej w 1979 roku.
Wyszukiwanie typowych błędów.
Wyszukiwanie typowych błędów jest najczęściej dokonywane przez programistów poprzez dokładne czytanie ze zrozumieniem całego kodu programu w celu wykrycia typowych błędów, które nie są wykrywane przez narzędzia programistyczne, natomiast mogą doprowadzić do błędnych wykonań w programie. Przykładowymi takimi błędami są odwołania do pozycji o wartości przekraczającej zakres tablicy. Wyszukiwanie typowych błędów, często mało doceniane jako metoda testowania, potrafi mieć znaczący wpływ na skuteczność procesu testowania poprzez wczesne wykrycie skomplikowanych błędów u źródła.

</doc>
<doc id="726329" url="https://pl.wikipedia.org/wiki?curid=726329" title="Testowanie statyczne">
Testowanie statyczne



</doc>
<doc id="726331" url="https://pl.wikipedia.org/wiki?curid=726331" title="Szlak Józefa Lompy">
Szlak Józefa Lompy

Szlak Józefa Lompy - niebieski znakowany szlak turystyczny w województwie śląskim i opolskim.
Szlak ten wiedzie przez miejscowości związane z działalnością Józefa Lompy.

</doc>
<doc id="726335" url="https://pl.wikipedia.org/wiki?curid=726335" title="Płyta OSB">
Płyta OSB



</doc>
<doc id="726337" url="https://pl.wikipedia.org/wiki?curid=726337" title="Gorn">
Gorn



</doc>
<doc id="726338" url="https://pl.wikipedia.org/wiki?curid=726338" title="Beta bloker">
Beta bloker



</doc>
<doc id="726339" url="https://pl.wikipedia.org/wiki?curid=726339" title="Crucero del Norte">
Crucero del Norte

Club Asociación Mutual Crucero del Norte − argentyński klub piłkarski z siedzibą w mieście Garupá, leżącym w prowincji Misiones.
Historia.
Crucero del Norte w sezonie 2004/2005 awansował do czwartej ligi Torneo Argentino B, w której gra do dziś.

</doc>
<doc id="726340" url="https://pl.wikipedia.org/wiki?curid=726340" title="Club Asociación Mutual Crucero del Norte">
Club Asociación Mutual Crucero del Norte



</doc>
<doc id="726343" url="https://pl.wikipedia.org/wiki?curid=726343" title="PISM">
PISM



</doc>
<doc id="726344" url="https://pl.wikipedia.org/wiki?curid=726344" title="OSB (płyta)">
OSB (płyta)

Płyta OSB (ang. "oriented strand board" - płyta o wiórach orientowanych) – drewnopochodna, trójwarstwowa płyta kompozytowa wykorzystywana głównie w budownictwie. 
Płyty OSB produkowane są jako płyty jedno- lub wielowarstwowe. Płyty jednowarstwowe znajdują zastosowanie jako warstwy środkowe sklejki. Płyty wielowarstwowe (najczęściej 3-warstwowe) zbudowane są w następujący sposób: wszystkie warstwy składają się z długich, wysmukłych wiórów (najczęściej sosnowych) pozyskanych poprzez skrawanie małowymiarowego drewna okrągłego (kłody o długości z reguły 2,2 m). Skrawanie odbywa się wzdłuż przebiegu włókien, w kierunku stycznym. Warstwy zewnętrzne składają się z orientowanych w kierunku tzw. większej osi płyty (równolegle do przebiegu linii produkcyjnej). Co najmniej 70% wiórów musi być zorientowanych w tym kierunku, inaczej płyty nie można nazwać orientowaną. Wióry warstwy wewnętrznej zorientowane są najczęściej w kierunku prostopadłym w stosunku do wiórów warstwy zewnętrznej. Ze względu na pożądane właściwości płyt OSB ich spoiwem są różne żywice syntetyczne. 
Płyty OSB podlegają następującemu podziałowi:
Spoiwem płyt OSB/1 i /2 są żywice UF (mocznikowo-formaldehydowymi), które są tanie, ale nie są odporne na działanie wody. Płyty OSB/3 i /4 spojone są w sposób bardziej skomplikowany: warstwa środkowa spojona jest klejem PMDI (poliuretanowym), natomiast warstwy zewnętrzne zaklejone są żywicą PMUF (melaminowo-uretanową). Płyty te różnią się stopniem zaklejenia wiórów – OSB/4 ma stopień zaklejenia większy niż OSB/3. Z uwagi na stałe zwiększające się obostrzenia dotyczące ochrony przeciwpożarowej uruchomiono produkcję płyt OSB STOP FIRE, których odpowiednikiem są również płyty P5 UNILIN. Obie płyty produkowane są w klasyfikacji ogniowej B,S-2,d0 (B-trudnozapalne, S-2 średnia emisja dymu, d0 - niekapiące). 
Płyta OSB jest powszechnie wykorzystywana jako zamiennik sklejki i litych desek w technologii lekkiego szkieletu drewnianego oraz jako poszycia ścian, podłóg i dachów. Wykonuje się też elementy kompozytowe, zastępujące belki drewniane. Element taki ma postać dwuteownika, którego środnik jest z płyty OSB, a półki z drewna klejonego.

</doc>
<doc id="726346" url="https://pl.wikipedia.org/wiki?curid=726346" title="Akademia Dyplomatyczna PISM">
Akademia Dyplomatyczna PISM



</doc>
<doc id="726349" url="https://pl.wikipedia.org/wiki?curid=726349" title="Blok Lewicy">
Blok Lewicy

Blok Lewicy (), nazwa czasem tłumaczona jako Blok Lewicowy – portugalska skrajnie lewicowa partia polityczna, założona w 1999. Blok powstał pierwotnie jako koalicja lewicowych ugrupowań: Ludowej Unii Demokratycznej (UDP), Rewolucyjnej Partii Socjalistycznej i Politica XXI (PXXI). Od tego czasu partia zunifikowała się wewnętrznie, ale poszczególne grupy wewnątrz niej zachowały swoją odrębność i pewien poziom autonomii.
W wyborach parlamentarnych w 1999 roku Blok osiągnął 2%, w wyborach w 2002 r. poparcie wzrosło do 3%, a w 2005 do 6,5%, co dało 8 deputowanych w parlamencie. BE ma także troje przedstawicieli w Parlamencie Europejskim i wielu we władzach samorządowych. Blok jest więc piątą partią polityczną Portugalii. BE jest członkiem Europejskiej Lewicy Antykapitalistycznej i Partii Europejskiej Lewicy. Kandydat Bloku, Francisco Louçã, uzyskał 288 224 głosy (5,31%) w wyborach prezydenckich w 2006 roku.
Główne poparcie dla niej pochodzi z uczelni wyższych i związków zawodowych. Z tej perspektywy Blok postrzegany jest jako alternatywna lewica względem starszej Portugalskiej Partii Komunistycznej i znajdującej się na bardziej centrowej pozycji Partii Socjalistycznej.
Połowa z deputowanych BE to kobiety – jest to największy ich odsetek spośród wszystkich ugrupowań znajdujących się w portugalskim parlamencie.
W 2011 roku Blok Lewicy opuściła trockistowska organizacja Zerwanie/Rewolucyjny Front Lewicy, która uczestniczyła w bloku od początku jego powstania.

</doc>
<doc id="726350" url="https://pl.wikipedia.org/wiki?curid=726350" title="Lubiska-Kolonia">
Lubiska-Kolonia

Lubiska-Kolonia – kolonia w Polsce położona w województwie łódzkim, w powiecie brzezińskim, w gminie Jeżów.
W latach 1975–1998 miejscowość administracyjnie należała do województwa skierniewickiego.
Inne miejscowości o nazwie Lubiska: Lubiska

</doc>
<doc id="726354" url="https://pl.wikipedia.org/wiki?curid=726354" title="Wasilij Mitrochin">
Wasilij Mitrochin

Wasilij Nikiticz Mitrochin (; ur. 3 marca 1922 w Jurasowie niedaleko Riazania, zm. 23 stycznia 2004 w Londynie) – major i archiwista I Zarządu Głównego KGB, współautor "Archiwum Mitrochina", książki opartej na przekazanych wywiadowi brytyjskiemu MI6 planach tajnych operacji KGB w czasie zimnej wojny. 
Po ukończeniu Szkoły Artylerii Armii Czerwonej wstąpił na uniwersytet Kazachskiej SRR. Tam ukończył historię i prawo. Pod koniec II wojny światowej skierowany jako prokurator wojskowy do Charkowa. Został kadrowym pracownikiem wywiadu zagranicznego Ministerstwa Bezpieczeństwa Państwowego.
Po 1956 został archiwistą I Zarządu Głównego KGB.
W latach 1972–1984 nadzorował przeniesienie archiwów KGB z Łubianki do nowej siedziby KGB w Jasieniewie. W tym czasie zrobił kopie mikrofilmowe szczególnie ważnych dokumentów. W 1985 przeszedł na emeryturę.
Już po upadku ZSRR (w 1992 roku) w ambasadzie USA w Rydze bezskutecznie próbował przekazać swoje mikrofilmy CIA, która uznała go za rosyjskiego prowokatora. Podobną propozycję złożył w ambasadzie Wielkiej Brytanii, gdzie agent MI6 przyjął od niego zmikrofilmowane 25 000 stron dokumentów sowieckich. Wkrótce w tajemnicy Brytyjczycy wydostali z jelcynowskiej Rosji jego rodzinę, z którą też osiadł na stałe na Wyspach Brytyjskich.
Rewelacje Mitrochina są dostępne w książce: Andrew Christopher, Wasilij Mitrochin: Archiwum Mitrochina, wydanie polskie 2001, Wydawnictwo Muza. Natomiast obszerne uzupełnienie zawiera następna książka: Andrew Christopher, Wasilij Mitrochin: Archiwum Mitrochina II - KGB i świat, wydanie polskie 2006, wydawnictwo REBIS, , ponad 660 stron; (ta ostatnia książka omawiana jest też jako „tom drugi”).

</doc>
<doc id="726355" url="https://pl.wikipedia.org/wiki?curid=726355" title="Testy dynamiczne">
Testy dynamiczne

Testy dynamiczne polegają na testowaniu działania całości lub części programu poprzez uruchamianie i porównywanie danych wyjściowych z oczekiwanymi. Testy dynamiczne są najczęściej wykonywane po testach statycznych.

</doc>
<doc id="726356" url="https://pl.wikipedia.org/wiki?curid=726356" title="Jankowice-Kolonia (województwo łódzkie)">
Jankowice-Kolonia (województwo łódzkie)

Jankowice-Kolonia – kolonia w Polsce położona w województwie łódzkim, w powiecie brzezińskim, w gminie Jeżów.
W latach 1975–1998 miejscowość administracyjnie należała do województwa skierniewickiego.
Inne miejscowości o nazwie Jankowice: Jankowice

</doc>
<doc id="726357" url="https://pl.wikipedia.org/wiki?curid=726357" title="Gęstość zapór">
Gęstość zapór



</doc>
<doc id="726359" url="https://pl.wikipedia.org/wiki?curid=726359" title="Lonża (wspinaczka)">
Lonża (wspinaczka)

Lonża - sprzęt stosowany do autoasekuracji na drogach wspinaczkowych typu via ferrata. 
Składa się z: 
Działanie lonży.
Istnieją dwa sposoby łagodzenia upadku przez lonże: metalowa płytka, przez którą przechodzi lina wytwarzając duże tarcie, lub rwący się absorber energii, który poprzez stopniowe zrywanie kolejnych szwów łagodzi upadek. Każdy z tych sposobów ma zalety i wady. W systemie z metalową płytką po odpadnięciu możemy ponownie zamontować linę w absorberze i dokończyć wspinaczkę nadal posiadając asekurację. System z rwącym się absorberem energii po ciężkim odpadnięciu może już nie działać, gdyż zerwane zostaną wszystkie szwy. Rwący się absorber energii ma jednak tę zaletę, iż łatwo zweryfikować, czy dany absorber wyłapał już jakiś lot. Jest to o tyle ważne, że oba systemy są certyfikowane na tylko jedno odpadnięcie, po którego wyłapaniu powinny zostać wymienione. Kolejną zaletą rwącego się absorbera energii jest łatwość jego użycia. Luźna pętla z liny może przeszkadzać niedoświadczonej osobie, zaś jeśli zostanie ona nieprawidłowo zawiązana, lub przypadkowo powstaną na niej jakieś węzły, absorber może nie zadziałać.
W lonżach do via ferraty stosuje się również specjalne karabinki. Posiadają one większy prześwit niż zwykłe karabinki wspinaczkowe, a ich zamek jest zoptymalizowany pod kątem szybkiego odblokowywania i otwierania jedną ręką, gdyż podczas pokonywania ferraty wielokrotnie przepinamy się. Należy pamiętać, aby zawsze jedna końcówka lonży była wpięta w linę asekuracyjną.

</doc>
<doc id="726360" url="https://pl.wikipedia.org/wiki?curid=726360" title="10cc">
10cc

10cc – angielska grupa muzyczna, grająca pop eksperymentalny oraz art rock, odnosząca największe sukcesy w latach 70. XX wieku.
Historia.
Trzech z późniejszych członków zespołu znało się od dzieciństwa: Graham Gouldman, Kevin Godley i Lol Creme działali w żydowskiej organizacji młodzieżowej Jewish Lads Brigade w Manchesterze. 
W połowie lat 60. Graham Gouldman, gitarzysta w zespołach The Mockingbirds i The Mindbenders, mimo młodego wieku był uznanym kompozytorem, autorem m.in. takich hitów, jak: "For Your Love", "Heart Full of Soul" i "Evil Hearted You" (The Yardbirds), "Look Through Any Window" i "Bus Stop" (The Hollies) i "No Milk Today", "East West" i "Listen People" (Herman’s Hermits). Eric Stewart, również występujący w The Mindbenders (m.in. wokal w przeboju „A Groovy Kind of Love”), był wtedy współwłaścicielem studia nagrań Strawberry Studios. Gdy dołączyli do nich Kevin Godley i Lol Creme, stworzyli w 1969 zespół muzyków studyjnych nagrywających reklamówki. Towarzyszyli również wykonawcom nagrywającym w studio i z rzadka nagrywali własne utwory. Gdy w Strawberry nagrał płytę powracający do sławy Neil Sedaka ("Solitaire", luty–marzec 1972) zasugerował muzykom założenie własnego zespołu. Tak w 1972 powstało 10cc. 
Po kilku latach sukcesów zespół rozpadł się w 1976, kiedy Godley i Creme odeszli, aby założyć własną formację, Godley &amp; Creme i promować, wynaleziony przez siebie, efekt gitarowy gizmotron. Przez następne lata pozostali dwaj muzycy kontynuowali karierę pod dotychczasową nazwą, dobierając różnych współpracowników i wydając z rzadka płyty. 
Eric Stewart był producentem grupy Sad Café oraz Agnethy Fältskog z ABBY, współpracował także z Paulem McCartneyem. Graham Gouldman produkował nagrania Ramones, a następnie, razem z Andrew Goldem, założył zespół Wax. Grupa w pierwotnym składzie zeszła się ponownie w studiu nagraniowym w roku 1992, ale album wtedy nagrany odniósł umiarkowany sukces. Zespół przestał istnieć w 1995, a w 1999 roku został reaktywowany.
Grupa gościła w Polsce w 1979, kiedy wystąpiła w programie telewizyjnym Studio 2.

</doc>
<doc id="726364" url="https://pl.wikipedia.org/wiki?curid=726364" title="Karl Robert Eduard von Hartmann">
Karl Robert Eduard von Hartmann

Eduard von Hartmann (ur. 23 lutego 1842 w Berlinie, zm. 5 czerwca 1906 w Gross Lichterfelde) – niemiecki filozof, autor "Filozofii nieświadomego". Głosił teorię pesymizmu historiozoficznego. Był bezpośrednim kontynuatorem Arthura Schopenhauera i usiłował pogodzić jego filozofię z koncepcjami Hegla i Schellinga.
Poglądy.
Początkowo oficer, z powodu choroby opuścił wojsko. Sam Hartmann dzieli pracę swego życia na 4 okresy:
Eduard Hartmann wykorzystał szereg idei Arthura Schopenhauera i głosił, że duchową osnową wszystkiego, co istnieje, jest nieświadomy pierwiastek, w którym zawarta jest wola i przedstawienie. Filozofia Hartmanna opiera się głównie na nieświadomości, którą usiłuje uzasadnić na podstawie teologii i faktów życia duchowego. Dla wytłumaczenia istoty organizmów trzeba przyjąć kierownicze, celowo działające, choć organizmom nieuświadomione siły wyższe. Rozumna i wolą obdarzona siła przejawia swe działanie nie tylko w sferze cielesnej, w instynkcie itd., ale też w ludzkim duchu, w popędzie płciowym, w uczuciach, charakterze, twórczości artystycznej, mowie, w myśleniu i historii, gdzie pojedyncze jednostki pracują nieświadomie dla wielkich celów świata. To „nieświadome” Hartmanna jest syntezą „ducha” Hegla, „nieświadomego” Schellinga i „woli” Schopenhauera. Hartmann określa swój system jako konkretny monizm, a swoje stanowisko teoriopoznawcze jako transcendentalny realizm. W etyce i filozofii religii jest pesymistą. Świat zawdzięcza swój byt nie tylko inteligencji nieświadomego, ale i również w nim zawartej nierozumnej woli.

</doc>
<doc id="726365" url="https://pl.wikipedia.org/wiki?curid=726365" title="Julius Bahnsen">
Julius Bahnsen

Julius Friedrich August Bahnsen (ur. 30 marca 1830 w Tondern, zm. 7 grudnia 1881 w Lęborku) – niemiecki filozof, uczeń Arthura Schopenhauera; głosił skrajnie pesymistyczną filozofię.

</doc>
<doc id="726366" url="https://pl.wikipedia.org/wiki?curid=726366" title="Coyolxauhqui">
Coyolxauhqui

Coyolxauhqui („Złote Dzwoneczki”) – w mitologii azteckiej bogini Księżyca.
Charakterystyka.
Coyolxauhqui była córką Coatlicue. Jej imię wzięło się stąd, że na policzkach nosiła ornament przedstawiający maleńkie dzwoneczki. Prócz tego przedstawiano ją z kolczykiem w nosie w kształcie księżyca.
Coyolxauhqui w mitach.
Coyolxauhqui jest bohaterką wielu mitów. Do najbardziej znanego należy mit o narodzinach Huitzilopochtli. W jednej z wersji tego mitu to właśnie ona ostrzegła matkę przed jej czterystu synami, którzy chcieli ją zabić. Huitzilopochtli, gdy wyszedł z łona matki i zaczął zabijać swych braci, niedoszłych jego zabójców, zabił przez przypadek i swoją siostrę. Fakt ten bardzo go zmartwił i po odcięciu jej głowy umieścił ją na nocnym niebie jako Księżyc. Inne źródła mówią, że jej głowa została umieszczona na szczycie góry Coatepec („Wężowej Góry”).
Kamień Coyolxauhqui.
Pod ruinami Wielkiej Piramidy (Templo Mayor) w Meksyku (dawnym Tenochtitlánie) znaleziono kamienny dysk przedstawiający nagą Coyolxauhqui z przepaską na biodrach, z odciętą głową, rękami i nogami. Odpowiada on wersji, wg której Huitzilopochtli zabił siostrę, jako swego głównego wroga, a scena ta była odgrywana w trakcie składania ofiar z ludzi dla Huitzilopochtli.
Coyolxauhqui i inne jej postacie.
Coyolxauhqui występowała także pod innym wcieleniem jako Tlazolteotl („Oczyszczająca Dusze”, „Pożeraczka Nieczystości”), czyli jako ta, która niszczy wszystko co negatywne i grzeszne na Ziemi. Inną jej postacią była bogini Ziemi Toci („Nasza Babka”) oraz bogini Księżyca Yohaulticetl.

</doc>
<doc id="726367" url="https://pl.wikipedia.org/wiki?curid=726367" title="Tama wentylacyjna">
Tama wentylacyjna

Tama wentylacyjna – przegroda w wyrobisku górniczym, jedno z pomocniczych urządzeń wentylacyjnych.

</doc>
<doc id="726369" url="https://pl.wikipedia.org/wiki?curid=726369" title="Thugowie">
Thugowie

Thugowie (ang. "Thuggee", z hindi "thag" – złodziej, z sanskr. "sthaga" – łajdak) – tajna organizacja o charakterze religijnym, stanowiąca rodzaj bractwa, zajmującego się rytualnym mordowaniem podróżnych, a także okradaniem zabitych, działająca w Indiach prawdopodobnie od XVII w. (aczkolwiek istnieją przesłanki do przypuszczeń, że działali już wcześniej, nawet w XIII stuleciu), aż do wieku XIX.
Zasadniczo thugowie zabijali na cześć bogini Kali, istniały jednak także grupy zabójców, wzorujących się w swych metodach działania na thugach, którzy zabijali bez żadnej idei, a ich jedynym celem było ograbienie pomordowanych ofiar. Grupy takie wywodziły się także spośród muzułmanów, a podszywanie się pod hinduistycznych zabójców mogło w tym przypadku być doskonałym alibi.
W związku z rytualnym charakterem mordów thugowie praktykowali duszenie ofiar, tak aby w czasie zabijania nie przelać krwi (taki sposób zabijania związany był z jednym z mitów dotyczących bogini Kali).
Liczba ofiar thugów jest trudna do określenia z uwagi na tajny charakter kultu, jak też z powodu braku ostatecznej odpowiedzi na pytanie, jak długo trwała ich działalność. Jest ona szacowana w sposób bardzo różny i waha się od 50 tysięcy do 2 milionów. O masowej skali mordów może świadczyć fakt, iż przywódca jednej z grup thugów, niejaki Behram, w trakcie swojej ponad 40-letniej działalności przyznał się do własnoręcznego uduszenia 125 osób i „bycia obecnym” przy 931 morderstwach.
Trudno oszacować liczbę thugów, jak też pobudki nimi kierujące, jednak względy materialne musiały mieć duże znaczenie, jako że bogini Kali otrzymywała w ofierze życie ofiar, a cały majątek przypadał członkom bractwa.Organizacje thugów działały nielegalnie, często cieszyły się jednak cichym poparciem ze strony lokalnych radżów, którzy w zamian za ochronę zmuszali członków organizacji do wydania części (niekiedy znacznej) łupów.Na co dzień członkowie sekty prowadzili normalne życie, nie wyróżniając się niczym z reszty społeczeństwa.
Thugowie zostali ostatecznie zlikwidowani przez brytyjską administrację kolonialną po umocnieniu się brytyjskiego panowania w Indiach w 2. połowie XIX w.
Z uwagi na okrucieństwo i niezrozumiałą dla ludzi cywilizacji zachodniej motywację temat thugów pojawia się niekiedy w popkulturze; najbardziej znanym przykładem jest film Indiana Jones i Świątynia Zagłady z 1984 roku.

</doc>
<doc id="726370" url="https://pl.wikipedia.org/wiki?curid=726370" title="Philipp Mainländer">
Philipp Mainländer

Philipp Mainländer, właśc. Philipp Batz (ur. 5 października 1841 w Offenbach, Niemcy - zm. 1 kwietnia 1876 w Offenbach) – niemiecki filozof i pisarz, uczeń Schopenhauera, skrajny pesymista. Zgodnie ze swoją teorią, iż wyzwoleniem z powszechnego w świecie cierpienia może być jedynie śmierć, wkrótce po opublikowaniu swojego dzieła "Philosophie der Erlösung" popełnił samobójstwo.
Poglądy filozoficzne i filozofia wyzwolenia.
Jak mówi sam Mainländer, prawdziwa filozofia musi być czysto immanentna, tzn. nie tylko jej materią, ale i jej granicą musi być świat. Musi ona objaśniać świat z zasad, które mogą zostać poznane przez każdego człowieka i nie wolno wzywać na pomoc ani pozaświatowych mocy, o których nic absolutnie nie możemy wiedzieć, ani nie wolno powoływać się na siły w świecie, które nie byłyby do poznania według swojej istoty.
Filozofia wyzwolenia (Philosophie der Erlösung) stanowi kontynuację nauk Immanuela Kanta i Arthura Schopenhauera oraz potwierdzenie buddyzmu i czystego chrześcijaństwa. Owe filozoficzne systemy są przez nią skorygowane i uzupełnione, natomiast religie dzięki niej są pogodzone z nauką. Filozofia wyzwolenia funduje/gruntuje ateizm nie na jakiejkolwiek wierze, jak te religie, lecz jako filozofia na nauce.

</doc>
<doc id="726373" url="https://pl.wikipedia.org/wiki?curid=726373" title="I liga paragwajska w piłce nożnej (2002)">
I liga paragwajska w piłce nożnej (2002)

Mistrzem Paragwaju został klub Club Libertad, natomiast wicemistrzem Paragwaju - 12 de Octubre Itaugua. Sezon podzielony został na dwa turnieje - Apertura i Clausura. Zwycięzcy obu turniejów zmierzyli się o mistrzostwo kraju, a zwycięzca zdobył tytuł mistrza, natomiast przegrany tytuł wicemistrza Paragwaju.
Do turniejów międzynarodowych zakwalifikowały się następujące kluby:
Do drugiej ligi spadł klub Recoleta Asunción, a na jego miejsce awansował Tacuary Asunción.
Torneo Apertura 2002.
Finał.
Zwycięzcą turnieju Apertura w roku 2002 został klub Club Libertad.
Mistrz i wicemistrz tutnieju Apertura, czyli Club Libertad i Cerro Porteño, zakwalifikowały się do Copa Sudamericana 2002.
Campeonato Paraguay 2002.
O tytuł mistrza Paragwaju zmierzyli się mistrzowie turniejów Apertura (Club Libertad) i Clausura (12 de Octubre Itaugua).
Mistrzem Paragwaju w roku 2002 został klub Club Libertad, natomiast wicemistrzem Paragwaju - 12 de Octubre Itaugua.
Do Copa Libertadores 2003 zakwalifikowali się mistrzowie turniejów Apertura (Club Libertad), Clausura (12 de Octubre Itaugua) oraz jako obrońca tytułu Club Olimpia. Czwarty klub paragwajski w Copa Libertadores miał zostać wyłoniony w turnieju Pre-Libertadores.
Sumaryczna tabela sezonu 2002.
Baraż o utrzymanie się w pierwszej lidze.
Klub Sportivo San Lorenzo utrzymał się w pierwszej lidze.
Liguilla Pre-Libertadores 2002.
Końcowa tabela Liguilla Pre-Libertadores 2002.
Zwycięzca turnieju klub Cerro Porteño jako czwarty zespół z Paragwaju uzyskał prawo gry w Copa Libertadores 2003.

</doc>
<doc id="726375" url="https://pl.wikipedia.org/wiki?curid=726375" title="Lasowice Wielkie (osada w województwie pomorskim)">
Lasowice Wielkie (osada w województwie pomorskim)

Lasowice Wielkie – osada w Polsce położona w województwie pomorskim, w powiecie malborskim, w gminie Malbork na obszarze Wielkich Żuław Malborskich.
W latach 1975–1998 miejscowość administracyjnie należała do województwa elbląskiego.

</doc>
<doc id="726377" url="https://pl.wikipedia.org/wiki?curid=726377" title="Żezkazgan">
Żezkazgan

Żezkazgan (kazach. – Жезқазған; ros. – Жезказган; do 1992 Dżezkazgan, ros. Джезказган) – miasto leżące nad rzeką Karakenggyr, stolica obwodu ułytauskiego w środkowym Kazachstanie. 
Uzyskało prawa miejskie 20 grudnia 1954, gdy miało ok. 30 000 mieszkańców. Było to po powstaniu więźniów w pobliskim gułagu – Kengirze. Na początku 2021 roku liczyło liczy 87 254 mieszkańców.
Posiada połączenie kolejowe z Karagandą oraz port lotniczy. 
W pobliżu miasta znajdują się złoża miedzi, która przerabiana jest w miejscowej hucie, z wydobyciem miedzi związana jest nazwa miasta. Poza tym jest to ośrodek przemysłu spożywczego. 
W jego rejonie wielokrotnie lądowały bezzałogowe sondy i załogowe statki kosmiczne.
W tej miejscowości mieści się także rzymskokatolicka Parafia Przemienienia Pańskiego.

</doc>
<doc id="726378" url="https://pl.wikipedia.org/wiki?curid=726378" title="Testowanie statystyczne">
Testowanie statystyczne



</doc>
<doc id="726379" url="https://pl.wikipedia.org/wiki?curid=726379" title="Komisja Mitrochina">
Komisja Mitrochina



</doc>
<doc id="726380" url="https://pl.wikipedia.org/wiki?curid=726380" title="Testowanie dynamiczne">
Testowanie dynamiczne



</doc>
<doc id="726381" url="https://pl.wikipedia.org/wiki?curid=726381" title="The Rubettes">
The Rubettes

The Rubettes – angielska glam rockowa grupa muzyczna, popularna w drugiej połowie lat 70.
Historia.
Powstała w roku 1973, założona przez duet kompozytorsko-producencki Wayne’a Blickertona i Tony'ego Waddingtona. W ślad za awangardowymi rozwiązaniami Roya Wooda i jego grupy Wizzard, muzycy The Rubettes skierowali się w stronę stylu retro, dopasowując swój specyficzny wizerunek (białe czapki, biało-czerwone garnitury) do trendu wskrzeszającego rock and rolla lat 50.
W 1974 r. wydali swój pierwszy singiel, zatytułowany "Sugar Baby Love", który pozostał na pierwszym miejscu brytyjskich list przebojów przez cztery tygodnie. Płyta rozeszła się w nakładzie 30 mln egzemplarzy.

</doc>
<doc id="726384" url="https://pl.wikipedia.org/wiki?curid=726384" title="Testy regresyjne">
Testy regresyjne



</doc>
<doc id="726386" url="https://pl.wikipedia.org/wiki?curid=726386" title="Testy strukturalne">
Testy strukturalne

Testy strukturalne (ang. "white-box testing," testy białej skrzynki, in. szklanej skrzynki) – rodzaj testów w inżynierii oprogramowania, polegających na testowaniu programu poprzez podawanie na wejściu takich danych, aby program przeszedł przez każdą zaimplementowaną ścieżkę. Zasady te są definiowane przez kryteria pokrycia wszystkich pętli oraz wszystkich warunków. Testy białej skrzynki nie są w stanie wykazać braku implementacji funkcji, którą powinien posiadać system docelowy. Sprawdzają jednak dokładnie operacje wykonywane w zaimplementowanych metodach.
Nierzadko w trakcie testowania programu techniką szklanej skrzynki wprowadzane są do wnętrza programu sztuczne, specjalnie spreparowane dane w celu dokładniejszego przetestowania reakcji. Ten sposób jest nazywany metodą „Słonia w Kairze”.
Przedmiot badania.
Testy strukturalne to metoda testowania programu na poziomie kodu źródłowego. Wykorzystują techniki takie jak testowanie przepływu danych, testowanie rozgałęzień i testowanie ścieżek, jako wytyczne do stworzenia środowiska wolnego od błędów. Ważnym elementem testów strukturalnych jest to, aby wiadomo było, która linijka programu jest obecnie wykonywana i jakie powinno być jej prawidłowe wyjście.
Zalety.
Według przeglądu Nidthry i Dondetiego, testy strukturalne to jedna z dwóch największych stosowanych obecnie metod testowania. Jej główne zalety to:
Wady.
Pomimo tego, że testy strukturalne mają wiele istotnych zalet, nie są jednak idealne i posiadają pewne wady:

</doc>
<doc id="726387" url="https://pl.wikipedia.org/wiki?curid=726387" title="Testy białej skrzynki">
Testy białej skrzynki



</doc>
<doc id="726388" url="https://pl.wikipedia.org/wiki?curid=726388" title="Bitwa pod Matapanem">
Bitwa pod Matapanem



</doc>
<doc id="726389" url="https://pl.wikipedia.org/wiki?curid=726389" title="Moustapha Salifou">
Moustapha Salifou

Moustapha Salifou (ur. 1 czerwca 1983 w Lomé) – togijski piłkarz grający na pozycji pomocnika, wzrost: 180 cm, waga: 69 kg.
Życiorys.
Pierwszym jego klubem był Modele de Lome, a grę w Europie zaczął od występów w niemieckim klubie, Rot-Weiß Oberhausen. Grał tam przez trzy sezony i strzelił zaledwie jedną bramkę w 33 meczach. W sezonie 2005/06 przeniósł się do Ligue 2, gdzie przez jeden sezon reprezentował barwy Stade Brestois 29ois 29. Warto dodać, że jego klubowym kolegą był inny Togijczyk, Robert Malm. Następnie, przez 1,5 sezonu grał w szwajcarskim FC Wil 1900, a w przerwie zimowej, dość niespodziewanie, trafił do Aston Villi. W sezonie 2011/2012 grał w 1. FC Saarbrücken. W reprezentacji Togo debiutował 8 kwietnia 2000 roku, podczas meczu z Gwineą Bissau.

</doc>
<doc id="726390" url="https://pl.wikipedia.org/wiki?curid=726390" title="Testy szklanej skrzynki">
Testy szklanej skrzynki



</doc>
<doc id="726392" url="https://pl.wikipedia.org/wiki?curid=726392" title="Recto-verso">
Recto-verso

Recto-verso – druk obustronny: "recto" z prawej strony kartki książki lub broszury, "verso" – z lewej. Przy pojedynczej kartce, "recto" oznacza przednią, "verso" – tylną stronę zadrukowanej kartki.
Recto-verso to jedna z form zabezpieczenia druku. Polega ona na druku grafiki na stronie przedniej ("recto") i odwrotnej ("verso"). Grafiki oglądane oddzielnie mogą nie nieść żadnej treści, ale dopiero oglądane pod światło, wspólnie tworzą element znaczeniowy. Efekt ten jest widoczny w polskim prawie jazdy: na przedniej stronie dokumentu, po lewej stronie od napisu „prawo jazdy” znajduje się grafika nie niosąca ze sobą żadnej treści znaczeniowej. Jednak, gdy ogląda się ją pod światło to w połączeniu z grafiką znajdującą się na prawo od pola 13 na odwrotnej stronie dokumentu, ukazują się litery „PL”. Aby taki efekt uzyskać, obie grafiki muszą być ze sobą dobrze spasowane. Jest to trudność techniczna w druku i przez to stanowi element zabezpieczenia dokumentu przed jego sfałszowaniem. Związane jest to z tym, że fałszerz nie dopasuje domowymi technikami rewersu i awersu dokumentu w taki sposób, aby powstały wzór był identyczny z oryginałem. Podobną metodą zabezpieczane są także banknoty.

</doc>
<doc id="726394" url="https://pl.wikipedia.org/wiki?curid=726394" title="Bracia Mniejsi">
Bracia Mniejsi



</doc>
<doc id="726396" url="https://pl.wikipedia.org/wiki?curid=726396" title="Candelaria (Misiones)">
Candelaria (Misiones)

Candelaria - jest argentyńskim miastem leżącym w prowincji Misiones, 27 km od Posadas.
Według spisu z roku 2001 miasto liczyło 11 039 mieszkańców.

</doc>
<doc id="726397" url="https://pl.wikipedia.org/wiki?curid=726397" title="Yohaulticetl">
Yohaulticetl

Yohaulticetl (""Lekarka Nocy", "Pani Nocy"") – aztecka bogini Księżyca – personifikacja Ometeotla.
Yohaulticetl nosiła kilka imion oraz była wcieleniem Metzil, bogini księżyca, miłości i małżeństwa, która w swej złośliwej postaci była panią nocy, wilgoci i zimna. Pod imieniem Yohualticitl była boginią nocy strzegących śpiących dzieci. Jako Yoalticitl była boginią – matką bogów, medycyny, lekarzy, panią kąpieli parowych, porodów i kołyski.

</doc>
<doc id="726399" url="https://pl.wikipedia.org/wiki?curid=726399" title="Bracia Pocieszyciele">
Bracia Pocieszyciele



</doc>
<doc id="726400" url="https://pl.wikipedia.org/wiki?curid=726400" title="Zawadka (Szymanów)">
Zawadka (Szymanów)

Zawadka – przysiółek wsi Szymanów w Polsce położony w województwie dolnośląskim, w powiecie średzkim, w gminie Malczyce.
W latach 1975–1998 przysiółek należał administracyjnie do województwa wrocławskiego.

</doc>
<doc id="726401" url="https://pl.wikipedia.org/wiki?curid=726401" title="Mario Scaramella">
Mario Scaramella

Mario Scaramella (ur. w 1970 w Neapolu) – włoski prawnik
i konsultant w dziedzinie bezpieczeństwa wewnętrznego. 
W latach 1996-2000 był profesorem prawa środowiska naturalnego na uniwersytecie w Bogocie. W latach 2002-2006 był konsultantem Komisji Mitrochina parlamentu włoskiego, która zajmowała się badaniem powiązań czołowych postaci włoskiego życia politycznego z KGB. Potwierdził przed komisją, że 10 stycznia 1970 radziecki okręt podwodny K-8 rozstawił 20 min nuklearnych w Zatoce Neapolitańskiej.
Był bliskim znajomym byłego agenta FSB Aleksandra Litwinienki. Tuż przed ostatnim ze spotkaniem z nim, Litwinienko został napromieniowany izotopem polonu 210, podanym mu w herbacie przez jednego z dwóch agentów FSB, znajomych Litwinienki.

</doc>
<doc id="726405" url="https://pl.wikipedia.org/wiki?curid=726405" title="Alaixys Romao">
Alaixys Romao

Jacques Alaixyis Romao (ur. 18 stycznia 1984 w L’Haÿ-les-Roses, Francja) – togijski piłkarz grający na pozycji defensywnego pomocnika. Od 2018 roku jest zawodnikiem klubu Stade de Reims.
Kariera klubowa.
Romao swoją karierę zaczynał w Tuluzie, skąd trafił do Louhans-Cuiseaux w sezonie 2004/2005. W wieku 22 lat został kapitanem tego klubu. Od sezonu 2007/2008 reprezentował barwy Grenoble Foot 38. Romao był kilkakrotnie powoływany do reprezentacji młodzieżowych Francji przez trenera Raymonda Domenecha. Ostatecznie zdecydował się jednak na grę dla reprezentacji Togo, w której zadebiutował podczas meczu z Maroka 17 sierpnia 2005.
31 stycznia 2013 podpisał kontrakt z Olympique Marsylia. W barwach marsylczyków zadebiutował w Lidze Mistrzów UEFA. Przed sezonem 2016/2017 po raz pierwszy wyjechał poza ligę francuską, po tym jak przeniósł się do Olympiakosu SFP. W barwach swojego nowego klubu zdobył pierwszą bramkę w rozgrywkach międzynarodowych, w wygranym 2-1 meczu kwalifikacji do Ligi Mistrzów przeciwko HNK Rijeka. 24 lipca 2018 został nowym piłkarzem Stade de Reims.

</doc>
<doc id="726406" url="https://pl.wikipedia.org/wiki?curid=726406" title="RAEC Mons">
RAEC Mons

R.A.E.C. Mons – nieistniejący belgijski klub piłkarski, założony w 11 kwietnia 1910 roku, mający siedzibę w mieście Mons, leżącym w prowincji Hainaut. Klub rozgrywał swoje mecze na stadionie Stade Charles Tondreau, który może pomieścić 9,5 tysiąca widzów. W sezonie 2010/2011 klub wywalczył awans do najwyższej klasy rozgrywkowej po barażach.

</doc>
<doc id="726408" url="https://pl.wikipedia.org/wiki?curid=726408" title="Uniwersytet Technologiczno-Przyrodniczy">
Uniwersytet Technologiczno-Przyrodniczy



</doc>
<doc id="726409" url="https://pl.wikipedia.org/wiki?curid=726409" title="Skałbania (Grabowa)">
Skałbania (Grabowa)

Skałbania – przysiółek wsi Grabowa w Polsce, położony w województwie śląskim, w powiecie zawierciańskim, w gminie Łazy.
W latach 1975–1998 przysiółek administracyjnie należał do województwa katowickiego.

</doc>
<doc id="726411" url="https://pl.wikipedia.org/wiki?curid=726411" title="Metztli">
Metztli

Metztli – w mitologii azteckiej bogini księżyca, nocy i rolników.
Metztli, zwana również Meztli lub Metzi, była prawdopodobnie tą samą postacią co Yohaulticetl, Coyolxauhqui oraz męski bóg księżyca Tecciztecatl.

</doc>
<doc id="726412" url="https://pl.wikipedia.org/wiki?curid=726412" title="Zatoka Neapolitańska">
Zatoka Neapolitańska

Zatoka Neapolitańska (wł. "Golfo di Napoli") – zatoka morska położona na południowo-zachodnim wybrzeżu Włoch w Prowincji Neapol, w regionie Kampanii. 
Z zachodu otwiera się na Morze Tyrreńskie. Na wschodzie opiera się o stoki Wezuwiusza. Na północy graniczy z Neapolem i Pozzuoli, na południu przechodzi w Półwysep Sorrento z miastem Sorrento, dalej rozciąga się już Zatoka Salerno.
W Zatoce Neapolitańskiej położone są wyspy:
Warunki widokowe sprawiły, że już od czasów cesarstwa rzymskiego stała się ona celem wypraw turystycznych. Niedaleko położone są starożytne miasta: Pompeje i Herkulanum, zniszczone przez wybuch Wezuwiusza w 79 roku naszej ery.

</doc>
<doc id="726414" url="https://pl.wikipedia.org/wiki?curid=726414" title="Hype.pl">
Hype.pl



</doc>
<doc id="726415" url="https://pl.wikipedia.org/wiki?curid=726415" title="Testy funkcjonalne">
Testy funkcjonalne

Testy funkcjonalne, in. testy czarnej skrzynki – rodzaj testów w inżynierii oprogramowania, w których osoba testująca nie zna budowy programu poddanego testom. Najczęściej wykonują je osoby spoza zespołu autorów programu, często – osoby nieposiadające wiedzy z zakresu programowania, np. zwykli potencjalni użytkownicy. Głównym przedmiotem testu nie jest budowa wewnętrzna programu, lecz jego założenia funkcjonalne i zewnętrzne interfejsy.
Testy funkcjonalne mają wykrywać błędy implementacji funkcjonalności zawartych w specyfikacji wymagań. Zakres badanych wartości jest zwykle inny niż w przypadku testów strukturalnych.
Testy czarnej skrzynki mają większą szansę wykrycia błędów, ale jednocześnie nie dostarczają precyzyjnej informacji na temat przyczyny wystąpienia błędu w programie. Ze względu na szeroki zakres funkcji podlegających testom w zaawansowanych systemach informacyjnych często ogranicza się dane testowe na podstawie podobieństwa danych (klas podobnych lub równoważnych). Dzięki temu możliwe jest przetestowanie większego zakresu danych przy jednoczesnym zmniejszeniu liczby testów o bardzo zbliżonych przejściach przez program.
Procedura testu.
Dokładna znajomość kodu programu, struktury wewnętrznej i ogólnej wiedzy programistycznej nie jest wymagana. Osoba testująca jest świadoma tego, co oprogramowanie powinno robić, ale nie wie, jak to się odbywa. Zdaje sobie sprawę, że dane wejściowe zwracają pewne dane wyjściowe, ale nie skupia się na tym, w jaki sposób oprogramowanie generuje dane wyjściowe, ponieważ to nie jest przedmiotem jej testów.
Przypadki testowe.
Przypadki testowe oparte są na specyfikacjach i wymaganiach, tzn. na tym "co program ma robić". Zazwyczaj pochodzą one z zewnętrznych opisów oprogramowania, specyfikacji wymagań lub ustaleń projektowych. Tester wybiera zarówno poprawne, jak i nieprawidłowe dane wejściowe i ocenia dane wyjściowe, zazwyczaj na podstawie wyniku, o którym wiadomo że jest poprawny.
Scenariusze testowe.
Można się spotkać z określeniem scenariusz testowy. Jest to nic innego jak kilka przypadków testowych wykonywanych w celu sprawdzenia danej funkcjonalności.

</doc>
<doc id="726416" url="https://pl.wikipedia.org/wiki?curid=726416" title="Testy czarnej skrzynki">
Testy czarnej skrzynki



</doc>
<doc id="726418" url="https://pl.wikipedia.org/wiki?curid=726418" title="Brody Małe (województwo mazowieckie)">
Brody Małe (województwo mazowieckie)

Brody Małe – wieś w Polsce położona w województwie mazowieckim, w powiecie płockim, w gminie Mała Wieś.
Wieś szlachecka położona była w drugiej połowie XVI wieku w ziemi wyszogrodzkiej. W latach 1975–1998 miejscowość administracyjnie należała do województwa płockiego.

</doc>
<doc id="726419" url="https://pl.wikipedia.org/wiki?curid=726419" title="Mit o Nanautzin i Tlahuizcalpantecutli">
Mit o Nanautzin i Tlahuizcalpantecutli

Mit o Nanautzin i Tlahuizcalpantecutli – aztecki mit związany z Tlahuizcalpantecutli, w którym przeistacza się on w boga słońca i choroby Nanautzinem.
Treść mitu.
Słońce stało wówczas nieruchomo na niebie i nie ruszało się z miejsca. Bogowie zmartwieni tym faktem wysłali do niego posłańca Itztlotli („Krogulec z Obsydianu”) by ten zapytał go o przyczynę bezruchu. Posłaniec przybywszy do Słońca usłyszało w odpowiedzi: "Gdyż pragnę ich krwi i królestwa". Po powrocie Itzlotli bogowie zaczęli się naradzać a rozgniewany Tlahuizcalpantecutli zaproponował rzucić w niego strzały by się poruszył i wystrzelił jedną w kierunku Słońca, lecz nie trafił. Rozzłoszczone Słońce poczęło ciskać w niego swe strzały z czerwonymi piórami i uderzył go w twarz lub w czoło. Po tych wydarzeniach Tlahuizcalpantecutli zamienił się w zimnego i kamiennego boga IItztlacoliuhqui/Ixquimilli będącego opiekunem kamienia i rzeczy twardych (obsydianu) oraz karności.

</doc>
<doc id="726420" url="https://pl.wikipedia.org/wiki?curid=726420" title="Teoria rzeczywistego konfliktu">
Teoria rzeczywistego konfliktu

Teoria rzeczywistego konfliktu głosi, że w sytuacji, gdy zasoby są ograniczone, dochodzi do powstania rzeczywistego konfliktu między grupami społecznymi, którego konsekwencjami są stereotypy, uprzedzenia oraz dyskryminacja.
Konflikt nasila się zwłaszcza w przypadku gry o sumie zerowej.
Podczas rozwoju tego konfliktu członkowie grupy są zainteresowani wytworzeniem negatywnego obrazu przeciwnika. Podnosi to bowiem morale własnej grupy, zwiększa szanse, że nie będziemy litować się nad przeciwnikiem i z łatwością wyrządzimy mu krzywdę, dzięki czemu podnosi się szansa pokonania go. Dodatkowym zyskiem ze stereotypizacji wroga jest komfort psychiczny, poczucie wyższości itp.
 przeprowadził w 1961 eksperyment naturalny, w którym chłopców podzielono na dwie grupy zamieszkujące dwa odrębne szałasy. Po kilku meczach między grupami, stosunki pogorszyły się na tyle, by chłopcy zaczęli się wyzywać, podejmować bójki i napadać na swoje szałasy.
Teoria ta nie jest w stanie wyjaśnić źródeł stereotypów grup, z którymi nie mamy konfliktu lub ich zupełnie nie znamy.
Teoria ta jest potwierdzona przez liczne badania, na przykład najsilniejsze wrogie nastawienie do imigrantów mają ludzie z niższych klas społecznych, którzy spostrzegają ich jako wrogów. Także podczas wojen żołnierze bardzo często tworzą stereotyp wroga, nazywając ich np. "żółtki", "hitlery", "wyznawcy szatana", "barbarzyńcy", "komuchy" itd.
Często z rzeczywistym konfliktem idzie w parze zjawisko międzygrupowej asymetrii językowej.

</doc>
<doc id="726423" url="https://pl.wikipedia.org/wiki?curid=726423" title="Leszek Soliński">
Leszek Soliński

Leszek Soliński (ur. 1 października 1926 w Żarnowcu, zm. 5 czerwca 2005 w Oegstgeest) – polski historyk sztuki i malarz.
Partner życiowy poety Mirona Białoszewskiego, jego wieloletni (1958–1975) współlokator w mieszkaniu przy placu Dąbrowskiego 7 m. 13 w Warszawie. W latach 50. kochanek, później tylko przyjaciel, Białoszewskiego. Był, na mocy testamentu poety, spadkobiercą praw autorskich do jego twórczości. Z zamiłowania i wykonywanego zawodu był malarzem.
Biografia i twórczość.
Urodził się w Żarnowcu w chłopskiej rodzinie w sąsiedztwie dworku Marii Konopnickiej. Mieszkała tam też aż do śmierci w 1956 córka poetki Zofia Mickiewiczowa.
Po maturze podjął studia polonistyczne na Uniwersytecie Jagiellońskim w Krakowie, gdzie wykładali wówczas Kazimierz Wyka i Stanisław Pigoń. Po pewnym czasie zmienił jednak kierunek na historię sztuki. Tematem jego pracy magisterskiej była kaplica Porcjuszów w krośnieńskiej farze.
Mirona Białoszewskiego, wówczas początkującego poetę pracującego jako reporter dla „Świata Młodych”, poznał na początku lat 50. Ich znajomość przerodziła się w zażyłość, która rozwijała się podczas wspólnych wypraw w Bieszczady, Beskid Niski i okolice Krosna. Białoszewski okupił ją wyrzuceniem z pracy. Solińskiego, jako homoseksualistę i osobę z terenów łemkowskich obserwowała milicja, a ponieważ pomieszkiwał u Białoszewskiego bez zameldowania, wykorzystano to jako powód do szykan. Ponieważ Białoszewski nie wyparł się związku z Solińskim, usunięto go z redakcji.
Trudny materialnie dla obu okres zaowocował intensywną pracą twórczą. W 1958 wynajęli wspólne mieszkanie przy placu Dąbrowskiego, w którym Soliński parał się malarstwem, a Białoszewski prowadził swój „Teatr Osobny”. Wspólne mieszkanie trwało przez długie lata, mimo że ich bliski związek z czasem przerodził się w przyjaźń.
Twórczość plastyczna Solińskiego nie jest szerzej znana. Wiadomo, że wykonał pewną ilość prac dla sióstr franciszkanek z Lasek i ulicy Piwnej w Warszawie. Dostał też od prymasa Wyszyńskiego pozwolenie na kopiowanie jasnogórskiego obrazu Matki Boskiej.
Bliskim przyjacielem Solińskiego został holenderski slawista z Lejdy Henk Proeme (w prozie Białoszewskiego, w "Rozkurzu", wspominany jako „Misio Holender”). Po latach, gdy Soliński poważnie zapadł na zdrowiu i zniedołężniał, Proeme zabrał go do Oegstgeest w Holandii, gdzie zawarli związek małżeński, jaki umożliwiło im prawo tego kraju obowiązujące od 2001. Tam też zmarł. Pochowany 10 czerwca 2005 na cmentarzu przy Groene Kerkje (Zielonym Kościele).
Znaczenie dla twórczości Białoszewskiego.
W opracowaniach dotyczących biografii i twórczości Białoszewskiego, Soliński występuje jako osoba wpływająca inspirująco na działalność pisarza. Zadedykował mu m.in. "Ballady rzeszowskie" z debiutanckiego tomu poezji "Obroty rzeczy". Wielokrotnie też występuje jako postać w utworach prozatorskich Białoszewskiego wymieniany jako „Le.” lub „Le.So”, m.in. w "Donosach rzeczywistości", "Szumach, zlepach, ciągach" czy "Rozkurzu". We wspomnieniach osób związanych ze środowiskiem Białoszewskiego barwna postać Solińskiego pojawia się w kontekście jego ekscentrycznej osobowości oraz szerokich horyzontów intelektualnych i artystycznych.

</doc>
<doc id="726425" url="https://pl.wikipedia.org/wiki?curid=726425" title="CA Candelaria">
CA Candelaria

Club Atlético Candelaria − argentyński klub piłkarski z siedzibą w mieście Candelaria, leżącym w prowincji Misiones.
Historia.
Klub założony został 30 października 1949 roku i po spadku z trzeciej ligi Torneo Argentino A w sezonie 2005/2006 gra obecnie w czwartej lidze Torneo Argentino B.

</doc>
<doc id="726426" url="https://pl.wikipedia.org/wiki?curid=726426" title="Club Atlético Candelaria">
Club Atlético Candelaria



</doc>
<doc id="726434" url="https://pl.wikipedia.org/wiki?curid=726434" title="K-8 (1959)">
K-8 (1959)

K-8 – okręt podwodny o napędzie atomowym "projektu 627A" należący do Floty Północnej Marynarki Wojennej ZSRR.
13 października 1960 na Morzu Barentsa doznał poważnej awarii obwodu chłodzącego reaktora, co spowodowało silne skażenie radioaktywne tego akwenu. 
10 stycznia 1970, w ramach największych w historii ZSRR manewrów morskich o kryptonimie "Okiean", K-8 otrzymał rozkaz rozstawienia 20 torped z głowicami atomowymi w charakterze min w Zatoce Neapolitańskiej. Miały być one użyte dla zablokowania VI Floty USA. Nie jest wiadome, czy misja ta została wykonana.
8 kwietnia 1970 K-8 uległ poważnemu wypadkowi. W wyniku pożaru w dwóch przedziałach okrętu, załoga została zmuszona do zatrzymania reaktorów atomowych, a jego dowódca zadecydował o opuszczeniu okrętu. Rozkaz ten jednak został cofnięty na polecenie dowództwa radzieckiej floty. Na okręt powróciły 52 osoby (w tym dowódca), które zginęły 12 kwietnia po zatonięciu okrętu w czasie holowania na Zatoce Biskajskiej. 
W czasie eksploracji wraku na jego pokładzie znaleziono tylko 4 torpedy z pełnego ładunku 24, co może potwierdzać fakt rozstawienia zagrody minowej pod Neapolem. .

</doc>
<doc id="726436" url="https://pl.wikipedia.org/wiki?curid=726436" title="Nanautzin">
Nanautzin

Nanautzin lub Nanahuatl (""Wrzodowaty", "Zropiały"” lub „"Pokryty Wrzodami"") – w mitologii azteckiej bóg słońca.
Nanautzin, czasem zwany również Nanahuatzin, Nana był tym bogiem który sam siebie złożył w ofierze skacząc w ogień i w ten sposób stając się słońcem. Nim wraz z bogiem Tecuciztecatl rzucili się w ogień, złożyli oni pokutę. Dumny Tecuciztecatl, miast obrzędowej ofiary, złożył pióra quetzala i złote kule z kolcami z drogocennych kamieni a w zamian za własną krew ofiarował kolce z koralu. Bóg Nanahuatzin nie skąpił własnej krwi, a w ofierze złożył prawdziwe gałęzie jodły i ostre kolce agawy. Kiedy przyszła pora na samo spalenie, bóg Tecuciztecatl, czterokrotnie stchórzył przed próbą ognia i tym samym zmarnował szansę na przemienienie się w Słońce. Gdy nastąpiła kolej na Nanahutzina, ten, zamknąwszy oczy, skoczył w ogień i spłonął zamieniając się w Słońce Piątej epoki. Z zazdrości czy też z rozpaczy i żalu, w ślad za nim, w ogień skoczył Tecuciztecatl i tym samym zamienił się w Księżyc.
W mitologii Indian Quiche bóg Nanahuatl miał swojego odpowiednika w postaci Raxa-Nanahuac („"Wszechwiedzący"”), występujący jako bóstwo słoneczne.

</doc>
<doc id="726437" url="https://pl.wikipedia.org/wiki?curid=726437" title="Działko GSz-6-30">
Działko GSz-6-30

GSz-6-30 (ros. "ГШ-6-30" skrót od nazwisk konstruktorów Griaziew-Szypunow) – sześciolufowe działko automatyczne systemu Gatlinga kalibru 30 mm skonstruowane w Związku Radzieckim.
Historia i konstrukcja.
Działko skonstruowali Graziew i Szypunow w 1963 roku, próby fabryczne trwały do 1966 roku. Pierwotnie armata była przeznaczona do systemów bliskiej obrony okrętów (CIWS); seryjną produkcję dział, oznaczonych AO-18, rozpoczęto w 1974, a oficjalnie zostały przejęte, jako część systemu przeciwlotniczego AK-630, 6 stycznia 1976 roku.
Na bazie działka AO-18 konstruktorzy zbudowali wersję lotniczą (AO-18A, plany konstrukcyjne zostały zaaprobowane w marcu 1971 roku), która różniła się od morskiej przede wszystkim rezygnacją z wodnego chłodzenia bloku luf i zastosowania chłodzenia wyłącznie powietrznego, co pozwoliło znacząco zmniejszyć masę konstrukcji. Problemem było początkowe bardzo szybkie przegrzewanie się luf, co uniemożliwiało wystrzelenia na raz więcej niż 150 naboi, a potem konieczne było odczekanie ok. 15 min. aż do wystudzenia broni. Konstrukcja nie wypełniała więc wymagań, które przewidywały możliwość wystrzelenia 300 naboi jednym ciągiem. Nie udało się też powiększyć szybkostrzelności z 5000 strz./min. (jak A0-18, wersja morska) do 6000 strz./min.
Działko wprowadzono oficjalnie do służby pod oznaczeniem 9-A-621 w 1974 roku. W trakcie produkcji usuwano defekty konstrukcyjne – w szczególności wczesne modele cierpiały z powodu częstych zacięć po oddaniu krótkiej serii. Działko było instalowane na samolotach Su-24 (z zapasem 500 naboi), Su-25T i MiG-27; ten ostatni był jedyną maszyną realnie używającą tej broni.
Podobnie jak morski pierwowzór automatyka broni jest napędzana energią gazów prochowych (pierwszy impuls jest ze zbiornika sprężonego powietrza), co odróżnia je od amerykańskich działek obrotowych, które z reguły mają zewnętrzny system napędowy (elektrycznymi, pneumatyczny lub inny). Użycie napędu zewnętrznego zwiększa niezawodność i zmniejsza obciążenie konstrukcji samej broni (zewnętrzny silnik napędza też mechanizm dosyłania amunicji), kosztem znaczącego zwiększenia masy całego układu. Ponadto działka z zewnętrznym napędem dużo wolniej (0,25–1 sek.) rozpędzają się do prędkości obrotowej umożliwiającej uzyskanie nominalnej (maksymalnej) szybkostrzelności. Szybkie osiągnięcie maksymalnej szybkostrzelności jest bardzo ważne podczas walk powietrznych, gdzie czas na celny ostrzał przeciwnika jest często bardzo krótki, a ponadto działka o wirującym bloku luf cierpią na zmniejszoną celność prowadząc ogień w innym tempie niż nominalne. Rosyjskie konstrukcje osiągają szybkostrzelność maksymalną niemal bez zwłoki.
GSz-6-30 jest zasilany amunicją 30 × 165 mm w taśmach, a inicjowanie ładunku miotającego odbywa się elektrycznie. Poważnym problemem okazał się być olbrzymi odrzut wynoszący 5500 kg i bardzo silne drgania podczas strzelania. Mimo zamontowania działka pod kątem 1°13' w dół, zamontowania dodatkowych osłon i zmniejszenia szybkostrzelności do 4000 strz./min., siły działające na kadłub samolotu były bardzo duże, a MiG-27 był pierwotnie lekkiej konstrukcji myśliwcem. Uszkodzenia reflektorów były tak częste, że w przypadku lotów nocnych wprowadzono obowiązek lądowania na oświetlonych lotniskach. Często zawodził mechanizm wypuszczania przedniego podwozia, co w skutkowało uszkodzeniem, lub zniszczeniem samolotu podczas lądowania. Na drgania wrażliwa była też elektronika (żyroskopy, radia, aparatura nawigacyjna; jeden pilot wrócił na lotnisko przytrzymując ręką panel instrumentów pokładowych, który wypadł mu od wstrząsów na kolana). Uszkodzeniu ulegały elementy strukturalne kadłuba - w jednym samolocie rozłączyły się sworznie owiewki kabiny pilota, która odpadła w locie. Przegrzewanie się luf mogło doprowadzić do przedwczesnego wystrzału, lub nawet detonacji pocisku w lufie, co spowodowało utratę co najmniej jednej maszyny.
By zmniejszyć obciążenia dla konstrukcji płatowca, strzelano krótkimi seriami (30-40 pocisków), co przy dużej szybkostrzelności i masie pocisku, i tak pozwalało wystrzelić w cel ok. 14 kg pocisków, co w połączeniu z zaawansowanym systemem celowania, dawało bardzo dużą siłę niszczącą. Wersja lotnicza działka GSz-6-30 została wycofana z uzbrojenia wraz z wycofaniem ze służby samolotów MiG-27.
Wersja morska.
Pierwotna wersja działka AO-18 wykorzystywana w systemie AK-630 miała wodne chłodzenie bloku luf, co dawało możliwość oddania ciągłej serii nawet 400 pocisków przy szybkostrzelności 5000 strz./min. Działko miało masę 205 kg i długość lufy 54 kalibry; prędkość wylotowa pocisków sięgała 880 m/s. Po wystrzeleniu 2000 pocisków zużycie luf powodowało zmniejszenie celności. Problem ten usunięto w zmodernizowanym dziale GSh-6-30K, którego trwałość luf miała być nie mniejsza niż 12 tys. strzałów (przeznaczone ono było do systemu AK-630M1-2 "Roj", z dwoma działkami, który nie wszedł jednak do służby. W międzyczasie opracowano też wersję GSh-6-30Ł, o zmniejszonej do 1000 strz./min. szybkostrzelności, dzięki czemu można było zrezygnować z wodnego chłodzenia luf. Ta lżejsza wersja była częścią systemu AK-306 przeznaczonego dla mniejszych jednostek.
Odmiana działka GSz-6-30 pod nazwą AO-18K jest wykorzystywana w morskim systemie przeciwlotniczym AK-630M-2, a także "Kortik-M" stanowiący uzbrojenie lotniskowca „Admirał Kuzniecow” oraz fregaty „Nieustraszymyj”, oraz w systemach "Pałasz" i "Pancyr-M".

</doc>
<doc id="726443" url="https://pl.wikipedia.org/wiki?curid=726443" title="Sol de América Formosa">
Sol de América Formosa

Club Sol de América de Formosa − argentyński klub piłkarski z siedzibą w mieście Formosa, leżącym w prowincji Formosa.
Historia.
Klub założony został 5 stycznia 1947 roku i gra obecnie w czwartej lidze Torneo Argentino B.

</doc>
<doc id="726445" url="https://pl.wikipedia.org/wiki?curid=726445" title="Club Sol de América de Formosa">
Club Sol de América de Formosa



</doc>
<doc id="726455" url="https://pl.wikipedia.org/wiki?curid=726455" title="Efekt Purkyniego">
Efekt Purkyniego



</doc>
<doc id="726459" url="https://pl.wikipedia.org/wiki?curid=726459" title="Ross Lovegrove">
Ross Lovegrove

Ross Lovegrove (ur. 1958 w Cardiff w Walii) – designer, projektant produktów - m.in. lamp, mebli, środków transportu. Znany ze swojej pracy dla firm Sony (Walkman), Apple (iMac), Airbus, Moroso, Artemide i dziesiątków innych przedsiębiorstw z całego świata. Studiował na politechnice w Manchesterze, a później w Królewskim College'u Sztuki, w Londynie, gdzie ma do tej pory swoje studio. Jego filozofią projektowania stało się pojęcie DNA: Design+Natura+Art.

</doc>
<doc id="726460" url="https://pl.wikipedia.org/wiki?curid=726460" title="Li Houzhu">
Li Houzhu

Li Houzhu ( ur. 937, zm. 978) – ostatni władca Południowego Tang, państwa chińskiego z okresu Pięciu Dynastii i Dziesięciu Królestw. Jego właściwym imieniem było Li Yu (), bardziej znany jest jednak jako Houzhu (dosł. „Ostatni władca”).
Objął tron po śmierci ojca, Li Jinga, w 961 roku. Bardziej niż władca zasłynął na polu kultury, był uzdolnionym poetą, malarzem, muzykiem oraz kaligrafem. Ceniony zwłaszcza jako twórca wierszy "ci".
Zachowało się ponad 30 wierszy Li. We wczesnych utworach opiewał piękno życia, w późniejszej twórczości dominuje natomiast temat przemijania oraz bezsilności ludzkich dążeń, wynikający z osobistych przeżyć – śmierci ukochanej żony w 964 roku i późniejszego uwięzienia.
W 975 roku jego państwo zostało podbite przez Songów, a sam Li trafił do niewoli i został uwięziony w Kaifengu. Otruto go trzy lata później z rozkazu cesarza Taizonga.

</doc>
<doc id="726462" url="https://pl.wikipedia.org/wiki?curid=726462" title="Paul Carrack">
Paul Carrack

Paul Melvyn Carrack (ur. 22 kwietnia 1951 w Sheffield w Anglii) – brytyjski piosenkarz i gitarzysta.
Paul Carrack rozpoczął swą muzyczną drogę w zespole psychodelicznego rocka Warm Dust. W latach 1972–1977 był członkiem zespołu Ace (największy przebój zespołu – „How Long” – był autorstwa Carracka). Do 1980 roku współpracował z muzykiem country Frankiem Millerem. W latach 1980–1981 współpracował krótko z zespołami Roxy Music i Squeeze. 
Rok 1980 to również początek solowej kariery Carracka (wydanie pierwszej solowej płyty). 
W 1985 roku zaczęła się współpraca Carracka z Mikiem Rutherfordem w ramach projektu Mike and the Mechanics. Nagrania Mechaników „Silent Running (On Dangerous Ground)” i „The Living Years” – osiągnęły wysokie notowania na liście przebojów po obu stronach Atlantyku (pierwsza dziesiątka). Carrack kontynuuje nadal karierę solową i współpracuje z Mikiem Rutherfordem w studyjnych nagraniach „Mechaników”.
W 1990 roku wystąpił w Berlinie jako wokalista na koncercie opartym na płycie The Wall grupy Pink Floyd. Wykonał utwór "Hey You".
Linki zewnętrzne.
 

</doc>
<doc id="726464" url="https://pl.wikipedia.org/wiki?curid=726464" title="Miasta zdegradowane w Polsce">
Miasta zdegradowane w Polsce



</doc>
<doc id="726468" url="https://pl.wikipedia.org/wiki?curid=726468" title="Otokar Keršovani">
Otokar Keršovani

Otokar Keršovani (ur. 23 lutego 1902 w Trieście, zm. 9 lipca 1941 w Zagrzebiu) – chorwacki i jugosłowiański dziennikarz, reprezentujący poglądy lewicowe polityk, członek ZKJ.
Urodzony w Trieście, który był wtedy częścią Austro-Węgier. Upadek cesarstwa Habsburgów zastał go w mieście Pazin na półwyspie Istria, które niedługo potem zostało zajęte przez włoskie siły, a chorwacka szkoła w nim działająca zamknięta. Z tego powodu Keršovani emigrował do Jugosławii i zaczął studiować zarządzanie lasami na Uniwersytecie w Zagrzebiu.
W 1924 stał się dziennikarzem, pracując dla biura prasowego w Zagrzebiu oraz udzielając się w dzienniku Belgradzkim 'Novosti'. W tym samym czasie zapoznał się również z komunizmem i formalnie stał się członkiem Partii Komunistycznej Jugosławii. W 1928 r. został aresztowany i spędził rok w więzieniu. Po uwolnieniu udał się do Serbii, gdzie starał się zorganizować komórkę Jugosłowiańskiej Partii Komunistycznej. W 1930 r. ponownie został aresztowany i skazany na 10 lat więzienia, po dopuszczeniu członków swojej partii do sądu.
Wygłaszał swoje zdanie w więzieniu w mieście Sremska Mitrovica, gdzie był aktywny politycznie. Szerzył komunizm wśród uwięzionych komunistów. Nauczał również dziennikarstwa wśród współwięźniów i utworzył więzienną gazetę "Udarnik". Został wypuszczony w lutym 1940 i kontynuował pracę w różnych lewicowych magazynach. W marcu 1941, w przeddzień najazdu Osi na Jugosławię został aresztowany i umieszczony w więzieniu w miejscowości Kerestinec.
Faszystowskie ugrupowanie ustaszy rozstrzelało go razem z Božidar Adžija i Ognjen Prica jako aktywistów partyjnych.
Po wojnie przedsiębiorstwo publicystyczne w Opatii zostało nazwane na jego cześć.

</doc>
<doc id="726469" url="https://pl.wikipedia.org/wiki?curid=726469" title="Otokar Kersovani">
Otokar Kersovani



</doc>
<doc id="726471" url="https://pl.wikipedia.org/wiki?curid=726471" title="Sremska Mitrovica">
Sremska Mitrovica

Sremska Mitrovica (cyr. Сремска Митровица, chorw. "Srijemska Mitrovica", węg. "Szávaszentdemeter", rus. Сримска Митровица, Srymska Mytrowyca) – miasto w Serbii, w Wojwodinie, stolica okręgu sremskiego, siedziba miasta Sremska Mitrovica. Leży na lewym brzegu Sawy. W 2011 roku liczyło 41 624 mieszkańców.
Historia.
W okresie panowania rzymskiego funkcjonowała jako Sirmium. Opuszczone w 582 roku wskutek ekspansji Kaganatu Awarów, wkrótce spłonęło.
W VII-IX wieku pod władzą chanów Protobułgarów – Kubera, a wkrótce później Kruma.
Na początku XI wieku Sirmium wróciło pod władanie Cesarstwa Bizantyńskiego. W 1167 roku miała miejsce bitwa pod Sirmium, a w 1180 roku miasto zostało przyłączone do Królestwa Węgier. Przyjęto następnie nazwę „Civitas Sancti Demetrii”. Następnie nazwa została zmieniona na „Dmitrovica”, „Mitrovica”, a ostatecznie przyjęto obecną nazwę – „Sremska Mitrovica”.
Gospodarka.
W mieście rozwinął się przemysł drzewny, celulozowo-papierniczy, włókienniczy oraz spożywczy.
Skład narodowościowy miasta.
Populacja Śremskiej Mitrowicy składa się z:

</doc>
<doc id="726472" url="https://pl.wikipedia.org/wiki?curid=726472" title="Wang Mang">
Wang Mang

Wang Mang chiń. 王莽, (ur. 45 p.n.e. – zm. 6 października 23 n.e.) – cesarz Chin, panujący w latach 9–23 n.e.
Wang Mang był bratankiem cesarzowej Wang Zhengjun, żony cesarza Yuana (48 – 33 p.n.e.). To jej wpływom jako cesarzowej wdowy zawdzięczał on sprawowanie faktycznej władzy w państwie za panowania małoletnich Pingdi (1 p.n.e. – 6 n.e.) i Ruzi Yinga (6 – 9 n.e.). W 9 n.e. Wang Mang ogłosił się cesarzem, po czym próbował przeprowadzić szereg reform, m.in. administracji, systemu monetarnego, własności ziemi i monopoli państwowych. Były one w większości nieudane i nie poprawiły losu ludności, przyczyniając się natomiast do wzrostu ogólnego chaosu w cesarstwie. Zmiana biegu Huang He i związana z nią katastrofalna powódź doprowadziła do wybuchu powstania chłopskiego, w trakcie którego w 23 n.e. Wang Mang został zamordowany. W późniejszej oficjalnej historiografii został on sportretowany jako przykładowy uzurpator, jednak dzisiejsi historycy wiążą jego panowanie także z ponownym wprowadzeniem idei Mandatu Niebios, do której następnie odwoływały się wszystkie kolejne dynastie Chin.
Droga do władzy.
Wang Mang był synem Wang Wena, który był bratem cesarzowej Wang Zhengjun, żony cesarza Yuana (48 – 33 p.n.e.) Wang Wen zmarł w stosunkowo młodym wieku, tak że nie zdążył zostać markizem ("hou") wraz z innymi braćmi cesarzowej. Pomimo śmierci ojca, Wang Mang otrzymał solidne konfucjańskie wykształcenie, podczas którego ujawniło się jego zamiłowanie do nauki. W 22 p.n.e. przez kilka miesięcy asystował przy swoim umierającym wuju Wang Fengu, który był wówczas regentem. Na jego przedśmiertną prośbę Wang Mang otrzymał dowództwo w Armii Północnej i został doradcą cesarza. Później otrzymał także tytuł dowódcy kawalerii, doradcy pałacu i sługi pałacu. 12 czerwca 16 p.n.e. Wang Mang został markizem Xindu. Już wtedy jawił się on jako człowiek wszechstronnie uzdolniony, o szerokich zainteresowaniach i umiejętności zdobywania zwolenników.
W 8 p.n.e. Wang Gen, czwarty z kolei regent z rodziny Wang, zrezygnował ze swojego urzędu. Wszyscy wcześniejsi regenci z rodziny Wang należeli do pokolenia długowiecznej cesarzowej wdowy Wang Zhengjun. Koniecznym stało się wówczas sięgnięcie do następnej generacji rodziny Wang. Wang Mang wydawał się jej najzdolniejszym i najbardziej doświadczonym politycznie przedstawicielem, nic więc dziwnego, że na początku 7 p.n.e. to on został regentem. 17 kwietnia 7 p.n.e. zmarł cesarz Cheng (33 – 7 p.n.e.), syn Wang Zhengjun i nowym cesarzem został jego kuzyn Ai (7 – 1 p.n.e.). Był on zdecydowany rządzić samodzielnie, a do osłabienia wpływów rodziny Wang dążyły także rodzina jego matki, Ding i babki, Fu. W tej sytuacji Wang Mang został zmuszony do rezygnacji, która najpierw została taktownie odrzucona, ale za drugim razem, 27 sierpnia 7 p.n.e., przyjęta. Wang Mang wycofał się do swojej rezydencji w stolicy, jednak w lecie 5 p.n.e. został zmuszony do jej opuszczenia i zamieszkania na terenie swojego markizatu.
Mimo wygnania, Wang Mang zachował wpływy w stolicy dzięki swoim zwolennikom, którzy w 2 p.n.e. uzyskali od Aidi zgodę na jego powrót. Miał on prowadzić ciche życie, z dala od dworu. Jednak 15 sierpnia 1 p.n.e. Aidi zmarł. Nie pozostawił on po sobie syna ani nie wyznaczył oficjalnie następcy, chociaż na łożu śmierci przekazał cesarskie pieczęcie swojemu faworytowi, Dong Xianowi. Ponieważ w 5 p.n.e. zmarła matka cesarza, a 2 p.n.e. jego babka, jedyną osobą władną do rozwiązania konstytucyjnego kryzysu była znowu najstarsza cesarzowa wdowa Wang. Cesarskie pieczęcie zostały zabrane Dong Xianowi natychmiast po śmierci Aidi i jeszcze tego samego dnia Wang Mang został wezwany do pałacu. Poradził on Wang Zhengjun, żeby pozbawiła Dong Xiana jego urzędów i tytułów. Tak istotnie się stało 16 sierpnia i Dong Xian popełnił samobójstwo. Następnego dnia Wang Mang został regentem. Oczywistym kandydatem na cesarza był ostatni żyjący potomek Yuandi, Liu Jizi, który został cesarzem 17 października, i przeszedł do historii jako Pingdi (1 p.n.e. – 6 n.e.). Z punktu widzenia Wang Manga okolicznością nader korzystną był fakt że nowy władca urodził się zaledwie w 9 p.n.e., w momencie wstąpienia na tron był zatem dzieckiem.
Podczas nominalnych rządów Pingdi władza Wang Manga znacznie wzrosła. Obsadził on najważniejsze stanowiska swoimi zwolennikami i cieszył się autentyczną popularnością wśród urzędników i uczonych. Udało mu się podnieść poziom prowincjonalnych szkół, rozbudować Akademię, zbudować nową drogę poprzez pasma gór, łączącą dolinę rzeki Wei z Syczuanem oraz zapewnić pokój na granicach. W 5 n.e. w stolicy zorganizowano konferencję na temat tekstów klasycznych, astronomii-astrologii i przepowiadania. W 1 n.e. Wang Mang otrzymał tytuł Księcia Zapewniającego Pokój Hanom ("An Han Gong"). Termin „Gong” ("Książę") nie był dotąd używany w czasach cesarstwa, a jego przyjęcie oznaczało nawiązanie przez Wang Manga do słynnego Księcia Zhou. Jest rzeczą znamienną, że Wang Mang nie dopuścił do tego, aby Pingdi odwiedzała jego matka z rodu Wei i starał się trzymać z dala od dworu także pozostałych jego członków. Kiedy jego własny syn, Wang Yu, spróbował doprowadzić do spotkania dziecka z matką, Wang Mang nie zawahał się przed skazaniem go na śmierć. Ten sam los spotkał także wielu członków rodu Wei, chociaż matkę Pingdi pozostawiono przy życiu i formalnie cieszyła się wszystkimi zwyczajowymi zaszczytami. 16 marca 4 n.e. kilkuletnia córka Wang Manga została cesarzową. Pingdi zmarł jednak 3 lutego 6 n.e. Tradycyjna historiografia przypisywała Wang Mangowi otrucie cesarza, należy jednak zauważyć, że w tym momencie nie leżało to w jego interesie. Jako teść małoletniego cesarza i prawdopodobny dziadek jego następcy mógł on ze spokojem patrzeć w przyszłość, która wydawała się na całe lata zabezpieczona przed utratą rzeczywistej władzy. Śmierć Pingdi spowodowała, że stanął on przed zadaniem ponownego zabezpieczenia swoich wpływów na nowej podstawie, bez zwrócenia cesarskiego rodu przeciwko sobie.
Pingdi był ostatnim żyjącym potomkiem Yuandi, co spowodowało konieczność wyboru cesarza spośród potomków jego poprzednika, Xuandi. Było wśród nich pięciu królów ("Wang") i blisko pięćdziesięciu markizów. Wybór dorosłej i kompetentnej osoby ograniczyłby wpływy Wang Manga, z tego też powodu wybrał on najmłodszego kandydata, praprawnuka Xuandi, urodzonego w 5, Liu Yinga, który przeszedł do historii jako Ruzi Ying (6 – 9). Nie został on oficjalnie cesarzem, lecz 17 kwietnia 6 ogłoszono go następcą tronu. Mocą formalnego edyktu cesarzowej wdowy Wang Wang Mang został najpierw regentem, a potem „pełniącym obowiązki cesarza”, przy czym odwołano się tutaj do roli, jaką Książę Zhou pełnił niegdyś przy nieletnim królu Chengu. W ten sposób Wang Mang wyraźnie jednak dał do zrozumienia, że zamierza zachować swoją władzę, co musiało spotkać się ze sprzeciwem rodu cesarskiego. Już w maju lub czerwcu tego samego roku jeden z markizów próbował zaatakować stolicę swojej komanderii, nie tylko jednak został pokonany, lecz jego krewni przedłożyli memoriał przepraszający za ten akt. Rebelie dwóch kolejnych markizów miały jeszcze mniejsze znaczenie. Poważniejszy charakter miało powstanie wzniecone w centralnej części Wielkiej Równiny przez Zhai Yi, który był synem Zhai Fangjina, kanclerza cesarza Chenga. Ogłosił on cesarzem członka rodu cesarskiego, ustanowił własną administrację oraz oskarżył Wang Manga o otrucie Pingdi. Druga rebelia wybuchła w pobliżu stolicy. Dzięki energicznym działaniom Wang Manga, w skład których wchodziła także proklamacja zawierająca oświadczenie, że odda on władzę wraz z dojściem następcy tronu do pełnoletniości, w ciągu trzech miesięcy bunty zostały stłumione. Od tej pory Wang Mang nie spotkał się z poważniejszą opozycją.
Łatwość z jaką Wang Mang rozprawił się z rebeliantami i akceptacja jego posunięć przez praktycznie wszystkich urzędników musiały prowadzić do wniosku, że zdemoralizowany ród cesarski utracił jakiekolwiek poparcie. W tej sytuacji Wang Mang powziął kroki mające na celu przejęcie pełni władzy, odwołał się przy tym do koncepcji Mandatu Niebios, która związana była z dynastią Zhou. Teoria ta pojawiła się ponownie wśród elit rządzących pod koniec Zachodniej dynastii Han, przy czym łączono ją z teorią pięciu elementów ("wu xing") – drewna, ognia, ziemi, metalu i wody, które miały kolejno dominować w świecie natury. Każda z dynastii panowała dzięki sile jednego z elementów i była skazana na upadek, identyczny z utratą Mandatu, wraz z jej wygaśnięciem i przejściem do następnej fazy. Teraz Wang Mang musiał udowodnić, że Mandat Niebios, jaki przysługiwał dynastii Han, wygasł, czyli związany z nią element ognia powinien ustąpić elementowi ziemi. Ponieważ zaś Wang Mang miał wywodzić się od Żółtego Cesarza, którego kolorem była żółć, odpowiadająca ziemi, wraz z nadejściem jej fazy przyszedł czas na jego władzę. Szereg omenów miał potwierdzić ten fakt. A zatem pomiędzy 6 a 8 n.e. odkryto kamień z imieniem Wang Manga, we śnie ukazał się mu wysłannik Nieba, spontanicznie wytrysnęło przed nim źródło, znaleziono także kamiennego wołu (a wół jest zwierzęciem, któremu odpowiada ziemia) oraz brązową szkatułkę z dwoma zapisanym kopertami. Za każdym razem przekaz był ten sam: Wang Mang powinien zostać cesarzem. Po tej propagandowej kampanii, Wang Mang 10 stycznia 9 n.e. ogłosił koniec rządów dynastii Han i wstąpił na tron jako pierwszy cesarz dynastii Xin (). Ruzi Ying został pozbawiony swojego tytułu i trzymany w odosobnieniu poślubił potem wnuczkę Wang Manga.
Cesarstwo.
Polityka wewnętrzna.
Jeszcze w tym samym roku Wang Mang szybko stłumił dwa powstania dawnego rodu cesarskiego, którego członkowie w następnym roku zostali pozbawieni swoich tytułów arystokratycznych i tym samym zrównani z pospólstwem. Tytuły stosowane przez dynastię Han zostały zniesione i zastąpione nowym, pięciostopniowym systemem, który miał być niegdyś używany przez dynastię Zhou. W 14 przeprowadzono także kompleksową zmianę nazw tytułów prowincjonalnych oraz komanderii i powiatów. We wszystkich tych przypadkach starano się używać terminów pochodzących z Księgi dokumentów. W 9 zostało zakazane kupowanie i sprzedawanie prywatnych niewolników. W tym samym roku została ogłoszona reforma rolna, zgodnie z którą każdy sprawny mężczyzna miał otrzymać pewną określoną, jednakową ilość ziemi. Rodziny z większą od przewidzianej ilością ziemi miały przekazać nadwyżkę swoim krewnym i sąsiadom. Sprzedaż ziemi została zakazana. Jeszcze w 7 markizi i arystokraci niższych rang otrzymali nakaz wymiany posiadanego złota na monetę o niższej wartości. Nowe denominacje pieniądza zostały przeprowadzone w 7, 9, 10 i 14, przy czym pierwsza i ostatnia z nich wiązały się ze zmniejszeniem monety. W 10 zostały ustanowione państwowe monopole na alkohol, sól, wyroby żelazne, bicie monety oraz wpływy z gór i bagien. Jednocześnie rynek na takie istotne towary jak ziarno, ubrania i jedwab został ustabilizowany przez powołanie państwowych agencji skupujących je kiedy były tanie i sprzedających kiedy były drogie. W pięciu ważnych miastach zostały w tym celu ustanowione magazyny. Ustanowienie monopoli i programu stabilizacji cen zostało ponownie potwierdzone w 17. Po 10 podatek w wysokości jednej dziesiątej ich przychodów został nałożony na myśliwych, rybaków, kupców i rzemieślników. W 16 wprowadzono regulacje, zgodnie z którymi pensje urzędników powinny były zmniejszać się podczas nieurodzaju proporcjonalnie do jego wielkości.
W reformach Wang Manga często widziano próbę realizacji konfucjańskiej utopii, a nawet twierdzono, że był on socjalistą. W rzeczywistości większość z nich nie odbiegała od praktyki wcześniejszych cesarzy dynastii Han. Zmiany tytulatury dokonywano w 144 i 104 p.n.e. Wudi (141 – 87 p.n.e.) przeprowadził reformę pieniężną w roku 119 p.n.e. Państwowe monopole na sól i żelazo zostały wprowadzone przez Wudi ok. 119 p.n.e., a w 98 p.n.e. wprowadził on monopol na alkohol. Ten ostatni został zniesiony w 81 p.n.e., ale monopole na sól i żelazo funkcjonowały do końca Zachodniej dynastii Han, z krótką przerwą w latach 44 – 41 p.n.e. Bicie monety było monopolem państwa od 112 p.n.e. Wpływy z gór i bagien były osobistym monopolem cesarza za poprzedników Wang Manga, podobnie jak podatki płacone przez rybaków, myśliwych i cieśli. Program stabilizacji cen został wprowadzony w 110 p.n.e. Wudi, podobnie jak Wang Mang, nałożył podatki na kupców i rzemieślników i to w wyższej niż on wysokości. Należy tutaj dodać, że aktywna polityka gospodarcza państwa realizowana poprzez ustanawianie monopoli czy takie działania, jak program stabilizacji cen była niezgodna z konfucjanizmem. Jak widać nie przeszkodziło to Wang Mangowi w posługiwaniu się jej środkami. Czymś nowym, co może być uznane za próbę realizacji konfucjańskiego ideału „studnia – pole”, była jedynie reforma rolna, a także zakaz posiadania prywatnych niewolników.
Reforma rolna i zakaz posiadania prywatnych niewolników okazały się jednak nie do przeprowadzenia z powodu sprzeciwu właścicieli ziemskich oraz biurokracji i Wang Mang wycofał się z nich już w 12. Zakaz prywatnego posiadania złota był prawdopodobnie zwykłą próbą zubożenia Hanowskiej arystokracji poniżej poziomu króla ("Wang") i został odwołany w roku 10, gdy przestała ona istnieć. Podstawowym celem kolejnych denominacji była coraz mniejsza waga monet o dużych nominałach, co pozwalało na łatwiejsze zaspokajanie rządowego popytu na metal oraz przewożenie dużych sum. Tak drastyczne i częste zmiany spowodowały jednak zamieszanie, napięcie i utratę zaufania do systemu monetarnego. Tezauryzacja dawnych monet była zjawiskiem nagminnym, mimo grożących za nią surowych kar. Monopole zostały zniesione w 22 ponieważ nie dało się ich egzekwować w warunkach wojny domowej, jednak zostały przywrócone przez cesarzy Wschodniej dynastii Han, podobnie jak program stabilizacji cen. Nie dotyczyło to jedynie monopolu na alkohol. W sumie, w swojej polityce wewnętrznej, mimo propagandy przedstawiającej go jako konfucjańskiego mędrca realizującego ideały wywodzące się z okresu Zhou, Wang Mang był pragmatykiem. Stosował on środki, które wydawały mu się skuteczne, niezależnie od tego czy były one zgodne z konfucjanizmem, czy nie, a jego polityka nie odbiegała znacząco od polityki wcześniejszych cesarzy dynastii Han.
Polityka zagraniczna.
Najważniejszą kwestią polityki zagranicznej panowania Wang Manga były stosunki ze Xiongnu. Od 51 p.n.e. pomiędzy Chinami a Xiongnu panował pokój, zaś w 33 p.n.e. shanyu Xiongnu Huhanye (58 – 31 p.n.e.) pojął za żonę Wang Zhaojun, cesarską konkubinę. Urodziła mu ona syna Yituzhiyashi, zaś po wyjściu za mąż za kolejnego shanyu, temu drugiemu urodziła córkę, Yun. Ta ostatnia w 2 została sprowadzona na dwór cesarski i znalazła się w otoczeniu cesarzowej wdowy Wang. Po powrocie do Xiongnu wraz ze swoim mężem, wpływowym arystokratą oraz prawdopodobnie także przyrodnim bratem, Yituzhiyashi, utworzyła ona prochińską partię. Na poczynania tego stronnictwa podejrzliwie patrzył konserwatywny odłam Xiongnu, do którego zaliczał się także shanyu Nengzhiyasi (8 – 13) i w celu przeciwdziałania jego wpływom dążył do wywołania wojny z Chinami. Wygodnym dla Xiongnu "casus belli" stały się poczynania Wang Manga, który obniżył tytularną chińską rangę shanyu i zaczął go traktować jak swojego wasala. W rezultacie w 10 Nengzhiyasi przyjął w opiekę grupę Chińczyków, którzy uciekli spod władzy Wang Manga oraz Turfan, formalnie podlegający cesarstwu, co oznaczało wojnę. Wang Mang zmobilizował 300 tys. wojsk, co poskutkowało ograniczeniem się Xiongnu jedynie do organizowania pogranicznych rajdów. Jednocześnie w 11 wysunął jako kandydata na shanyu Xiana (13 – 18), przyrodniego brata Nengzhiyasi. Xian początkowo poniósł klęskę, jednak kiedy Nengzhiyasi zmarł w 13 przejął jego urząd. W 18 Xian zmarł, a nowy shanyu Hudu Er Shi (18 – 48) był wrogi Chinom. Niemniej wojna właściwie nie została wznowiona, z wyjątkiem jednego rajdu w 19. Hudu Er Shi zamordował jednak Yituzhiyashi, zaś Yun uciekła do Wang Manga wraz ze swoim mężem. Ten został wysunięty przez cesarza jako jego kandydat na shanyu, jednak wkrótce zmarł.
Wang Mang walczył także na innych frontach, na których z reguły odnosił sukcesy. W 13 zbuntował się Karaszar oraz zabito chińskiego gubernatora Regionów Zachodnich. Pomimo ciężkich strat wysłanej w 16 ekspedycji karnej, udało się jednak stłumić bunt i cesarstwo utrzymało swój stan posiadania w dzisiejszym Gansu i Sinciangu. W 12 wybuchło powstanie miejscowych plemion w dzisiejszej prowincji Kuejczou, a w 14 sytuacja powtórzyła się w Junnanie. Obie te rebelie zostały stłumione. W 12 Wang Mang z łatwością pokonał koreańskie państwo Goguryeo. Na zachodzie udało mu się rozszerzyć chińskie terytorium w głąb Kokonoru (dzis. prowincja Qinghai) kosztem Qiangów.
Upadek.
Główną przyczyną upadku rządów Wang Manga były nie nieudane reformy, ale klęska żywiołowa, jaką była zmiana biegu Huang He. Początkowo, pomiędzy 3 a 5, doszło do gigantycznej powodzi, zaś w 11 rzeka zmieniła bieg, porzucając swoje dawne północne koryto na rzecz dzisiejszego. Wang Mang nie miał żadnych środków żeby przeciwdziałać tej katastrofie. Wielu ludzi zginęło w wyniku dwóch powodzi, a ci którzy przeżyli rozpierzchli się po kraju. Nastał głód i coraz większa liczba ludzi stawała się ofiarą kumulujących się efektów zmiany biegu rzeki. Stopniowo chłopi zaczęli opuszczać południową część Wielkiej Równiny i podjęli powolną migrację na południe. Na jej szlakach szerzyła się anarchia spowodowana przez bandy chłopów próbujących zdobyć jakąś żywność. Najgorsza sytuacja panowała na terenie Szantungu, przeludnionego wskutek napływu uciekinierów, którzy nie mogli łatwo go opuścić ponieważ utrudniały to dwa nowe odgałęzienia Huang He. Liczba walczących o przetrwanie chłopskich band na tym terenie ciągle wzrastała i ostatecznie utworzyli oni wielką, choć słabo zorganizowaną armię, której najważniejszym przywódcą był niejaki Fan Chong. Chłopi, walczący z próbującym zaprowadzić porządek Wang Mangiem, zaczęli się uważać za zwolenników obalonych Hanów, dla podkreślenia czego malowali swoje brwi ich kolorem, czerwienią. Stąd stali się znani jako Czerwone Brwi.
Wang Mang wysłał przeciwko Czerwonym Brwiom dwie armie w 18 i 22, jednak obie poniosły klęskę w walce ze zdesperowanym chłopstwem. Powstanie Czerwonych Brwi zaczęło ogarniać coraz nowe połacie kraju. W październiku 22 Liu Yan, potomek w szóstym pokoleniu cesarza Jinga, na czele sił miejscowej arystokracji i przekonanych do wspólnej walki chłopskich oddziałów wzniecił rebelię w komanderii Nanyang (dzis. południowy Henan). Po jego pierwszych poważniejszych zwycięstwach przywódcy jego chłopskich oddziałów zaczęli się jednak obawiać, że Liu Yan zostanie ogłoszony cesarzem i utracą oni swoje wpływy na rzecz arystokracji z Nanyang. Postanowili uprzedzić zatem bieg wydarzeń i 11 marca 23 ogłosili cesarzem członka dawnego rodu cesarskiego należącego do ich oddziałów, kuzyna Liu Yana, Liu Xuana (23 – 25). Przyjął on tytuł Gengshi ("Nowy Początek").
Wang Mang wysłał przeciwko niemu wielką armię, która w początkowych starciach pokonała oddziały buntowników, jednak 7 lipca 23 poniosła klęskę w wielkiej bitwie pod Kunyangiem. Nawet urzędnicy Wang Manga zaczęli wówczas spiskować przeciwko niemu. Spisek został jednak wykryty i jego członków, wraz ze sławnym uczonym Liu Xinem, skazano na śmierć. Jednocześnie lokalni urzędnicy zaczęli uznawać władzę Gengshidi, a kolejne bunty wybuchły w Syczuanie, w dolnym biegu rzeki Han, wzdłuż dolnej Jangcy i w północnej części Wielkiej Równiny. W tej sytuacji, Gengshidi rozpoczął marsz na Chang’an. Wielkie rody z regionu stolicy, zachęcone perspektywą ogromnej zdobyczy, wznieciły powstanie. 4 października rebelianci wdarli się do miasta, zaś w następnym dniu przyłączyli się do nich jego mieszkańcy. Walki objęły wówczas pałac. 6 października 23 Wang Mang został zabity wraz ze swoimi ostatnimi zwolennikami. Jego głowę odcięto i wysłano Gengshidi.
Dziedzictwo.
Ponieważ Wang Mangowi ostatecznie nie udało się utworzyć własnej dynastii, automatycznie został uznany za uzurpatora, który bezprawnie przypisał sobie Mandat Niebios. Ban Gu w Księdze Hanów użył wszelkich środków, żeby skontrastować jego osobę z odnowicielem panowania Hanów, Guangwudi (25 – 57). Tak więc z dezaprobatą opisuje on jak Wang Mang studiował aż do granic wyczerpania, służył swojej owdowiałej matce i przyrodniej siostrze oraz uczył swojego osieroconego przez ojca siostrzeńca. Dokładał niezwykłych starań, by zachowywać reguły etykiety w obecności swoich wujów. Zaniedbał swój wygląd zewnętrzny, doglądając swojego wuja Wang Fenga. Im wyżej awansował, tym stawał się skromniejszy. Rozdawał swoje bogactwo innym, tak że w jego domostwie ciągle odczuwano brak. Zadawał się ze znanymi ludźmi. Jego pusta sława kwitła i rozszerzała się.
W ten sposób Ban Gu sugerował, że Wang Mang osiągnął swoją pozycję nie dzięki autentycznym zdolnościom, lecz nieuczciwemu pozerstwu. Oczywiście historyk sprzyjający Wang Mangowi mógłby, przytaczając te same fakty, wychwalać go za jego oddanie dla studiów, rodzinną miłość i wzrost pozycji osiągnięty dzięki konfucjańskiej cnocie. Nawet twarz Wang Manga została przez Ban Gu opisana w sposób, który jasno wskazywał, że był on uzurpatorem. Niemniej biografia Wang Manga zamieszczona w Księdze Hanów, która poza tym nie zawiera biografii żadnego ze współpracowników „uzurpatora”, pozostaje głównym źródłem informacji o Wang Mangu. Księga Późniejszych Hanów przynosi niewiele dodatkowych informacji. Dojście do prawdy o Wang Mangu wymaga zatem dużego krytycyzmu w stosunku do źródeł. Kiedy Ban Gu pisze o tym, że Wang Mang utracił Regiony Zachodnie, należy zauważyć, że pozostaje on w sprzeczności sam ze sobą, w innym miejscu pisząc o osadzeniu tam nowego gubernatora. Kiedy krytykuje Wang Manga za straty jakie spowodowała mobilizacja 300 tys. ludzi przeciwko Xiongnu, należy zauważyć, że Wudi, który również zmobilizował 300 tys. ludzi i to w przeciwieństwie do Wang Manga w jednym miejscu, w oczach Ban Gu nie zasłużył na podobną krytykę. „Podsumowując, Wang Mang nie był niedorzecznym, pokrętnym hipokrytą, megalomanem i partaczem opisanym przez Ban Gu”.
Taki jednak obraz stał się dominujący w chińskiej tradycji. Współczesne badania wiążą Wang Manga z o wiele istotniejszym dziedzictwem niż figura przysłowiowego uzurpatora. Wywodząca się z czasów panowania Zachodniej dynastii Zhou (ok. 1050 – 770 p.n.e.) idea Mandatu Niebios z rzadka pojawiała się w literaturze późniejszych okresów. Ani cesarze dynastii Qin, ani Han, nie odwoływali się do niej i pojawiła się ona na dobre w politycznym dyskursie dopiero wraz z memoriałem napisanym przez kanclerza Kuang Henga ok. 34 p.n.e. To także pod jego wpływem w 31 p.n.e. zastąpiono kult pięciu Di, przejęty od dynastii Qin, kultem Nieba i Ziemi. Uważnie obserwujący te nowe intelektualne prądy Wang Mang „był pierwszym chińskim cesarzem, który wywodził swoją legitymację z Mandatu [Nieba]”. Co więcej, powiązał on ją z teorią pięciu żywiołów ("wu xing"). Wiązało się to z faktem, że Wang Mang był zwolennikiem tzw. „szkoły starych tekstów”, to jest wersji „Księgi dokumentów”, którą miał przechować Kong Anguo. Wspomniany już Liu Xin, jeden z najwybitniejszych przedstawicieli tego odłamu konfucjanizmu, był jego bliskim współpracownikiem. To właśnie w „szkole starych tekstów” łączono koncepcję Mandatu Niebios z pięcioma kolejno dominującymi żywiołami, którym miały odpowiadać związane z nimi dynastie. Współcześnie część uczonych kwestionuje przyjęcie przez dynastię Qin identyfikacji z wodą, a Zachodniej dynastii Han z ziemią, w pierwszym przypadku uważając odpowiednie fragmenty Zapisków historyka za późniejsze interpolacje, w drugim zaś wskazując na brak wyraźnego stwierdzenia, że Wudi dokonał odpowiedniego aktu w 105 p.n.e. Tylko w przypadku Wang Manga zanotowano jednoznaczne stwierdzenie, że jego dynastia przyjęła jeden z symboli. Co więcej, to właśnie on był zainteresowany doktryną, która tłumaczyłaby konieczność zmiany dynastii, nawet jeśli w ostateczności implikowała ona, iż dynastia ta nie będzie wieczna. Jak wiadomo, cesarstwo Qin Shi Huanga miało trwać „dziesięć tysięcy pokoleń”, trudno też sobie wyobrazić, by cesarze Han z I wieku p.n.e. mieli propagować doktrynę implikującą ich upadek. „Wygląda zatem na to, że Wang Mang, znienawidzony i splugawiony przez chińskich historyków, był jednym z kilku chińskich cesarzy, którzy zostawili dziedzictwo dla przyszłości” ponieważ „późniejsze dynastie nie mogły potwierdzić swojego prawa do rządzenia bez odwołania się do tego samego typu religijnego i intelektualnego wsparcia, które objawiło swój kształt podczas panowania Wang Manga”. Od czasów Późniejszej dynastii Han żaden uczestnik walki o władzę nie mógł zignorować zasady Niebiańskiego Mandatu i przez wiele stuleci było konieczne utrzymywanie, że cesarz i jego ród zajęli swoje właściwe miejsce w cyklu Pięciu Żywiołów.

</doc>
<doc id="726475" url="https://pl.wikipedia.org/wiki?curid=726475" title="Alton B. Parker">
Alton B. Parker

Alton Brooks Parker (ur. 14 maja 1852, zm. 10 maja 1926) – amerykański prawnik, sędzia i polityk, znany głównie jako kandydat Partii Demokratycznej w wyborach prezydenckich w 1904 roku.
Urodzony w Cortland (Nowy Jork) Parker praktykował początkowo prawo w Kingston. Był też czynnym członkiem Partii Demokratycznej. W latach 1885-1889 zasiadał w Sądzie Najwyższym stanu Nowy Jork, zaś w latach 1898-1904 prezesem Federalnego Sądu Apelacyjnego w Nowym Jorku. Był bliskim współpracownikiem i protegowanym wpływowego konserwatywnego demokraty Davida B. Hilla, gubernatora i senatora z Nowego Jorku.
To właśnie poparcie konserwatywnego skrzydła partii (tzw. Bourbon Democrats) zdecydowało o uzyskaniu przez Parkera nominacji jako jej kandydata na prezydenta Stanów Zjednoczonych w 1904. Parker zaakceptował wysunięcie swojej kandydatury, rezygnując tym samym z funkcji prezesa sądu.
W owym czasie wewnątrz Partii Demokratycznej toczyła się walka między konserwatystami, na których czele stali Hill oraz były prezydent Grover Cleveland, a frakcją postępową, której przewodził trzykrotny kandydat na prezydenta i przyszły sekretarz stanu William Bryan. Tym razem jednak czasowo przywództwo objęli przeciwnicy Bryana. Kandydatem na wiceprezydenta u boku Parkera został były senator z Wirginii Zachodniej Henry Gassaway Davis.
Przeciwnikiem Parkera był bardzo popularny urzędujący republikanin Theodore Roosevelt, który znajdował się znacznie odeń na lewo.
Ponieważ Roosevelt był bardzo popularnym prezydentem, a demokraci mocno podzieleni, Parker przegrał wybory znaczną różnicą głosów. Zwolennicy Bryana w większości poparli bliższego im ideologicznie Roosevelta. Parker i Davis zdobyli 5,083,880 głosów (37,6%), co dało im 140 głosów w kolegiom elektorskim, wobec 7,630,457 (56,4%) i 336 elektorów popierających Roosevelta. Parker zdobył tylko stany południa, będące w owym czasie bastionem demokratów ("'Yellow dog Democrats"). Po swej porażce Parker, który nie mógł powrócić do zawodu sędziego.
Pisarz Irving Stone w swej poświęconej przegranym kandydatom do prezydentury książce pt. "They Also Run" („oni także kandydowali”) wyraża pogląd, iż Parker mógłby być dobrym prezydentem, ale przegrał w dużej mierze z barwną osobowością Roosevelta. Stone sugeruje, iż były to pierwsze wybory, w których patrzono przede wszystkim na kandydatów.
Parker jest prawdopodobnie najmniej znanym kandydatem głównej partii na prezydenta. Nie ma nawet poświęconej sobie solidnej biografii, a jednym z bardzo nielicznych dowodów pamięci jest szkoła podstawowa w Cortland, nazwana jego imieniem.

</doc>
<doc id="726476" url="https://pl.wikipedia.org/wiki?curid=726476" title="Alton Parker">
Alton Parker



</doc>
<doc id="726477" url="https://pl.wikipedia.org/wiki?curid=726477" title="Uniwersytet w Zagrzebiu">
Uniwersytet w Zagrzebiu

Uniwersytet w Zagrzebiu, Uniwersytet Zagrzebski () – uniwersytet publiczny w Zagrzebiu założony w 1669, najstarszy i największy w Chorwacji oraz w południowo-wschodniej Europie. Obecnie składa się z 29 wydziałów, 3 akademii sztuk i Centrum Studiów Chorwackich.
Historia.
Uczelnia została założona 23 września 1669 roku przez cesarza Leopolda I Habsburga, który wydał dekret o nadaniu statusu i przywilejów uniwersyteckich Jezuickiej Akademii Królewskiego Wolnego Miasta Zagrzebia. Akademia była zarządzana przez Jezuitów do 1773 roku, czyli do momentu kiedy Papież Klemens XIV rozwiązał ich zakon. W 1776 roku cesarzowa Maria Teresa Habsburg wydała dekret założycielski Królewskiej Akademii Nauk ("Regia Scientiarum Academia"), składającej się z trzech wydziałów: Prawa, Teologii i Filozofii. Akademia funkcjonowała do 1874, pomimo wielokrotnych zmian organizacyjnych.
Od 1861 w chorwackim parlamencie toczyła się debata, dotycząc założenia Uniwersytetu, zapoczątkowana przez biskupa Josipa Juraja Strossmayera. W 1869 cesarz Franciszek Józef I wydał dekret o utworzeniu Uniwersytetu w Zagrzebiu, następnie parlament uchwalił ustawę o założeniu uczelni, ratyfikowaną przez cesarza 5 stycznia 1874 roku. 19 października 1874 odbyło się oficjalne otwarcie. Uczelnię nazwano Królewskim Uniwersytetem Franciszka Józefa I w Zagrzebiu. Uniwersytet składał się z czterech wydziałów: Prawa ("Pravno-državoslovni fakultet"), Teologii ("Bogoslovni fakultet"), Filozofii ("Mudroslovni fakultet") i Medycyny ("Liječnički fakultet"). Wydział Medycyny rozpoczął działalność dopiero w 1917 roku, wcześniej medycyną i naukami ścisłymi zajmował się Wydział Filozoficzny. Od 1920 r. Wydział Filozoficzny przechodził znaczną reorganizację, spowodowaną odłączaniem się i tworzeniem własnych wydziałów przez kolejne dziedziny nauki, takie jak matematyka, farmacja itp. Wydział zmienił nazwę w 1928 na "Filozofski fakultet," która funkcjonuje do dziś.
Między 1941 a 1945, od proklamowania do upadku Niepodległego Państwa Chorwackiego, uczelnia nosiła nazwę Uniwersytet Chorwacki ("Hrvatsko sveučilište").
Wydział Prawa.
Wydział Prawa Uniwersytetu w Zagrzebiu (chorw. "Pravni fakultet Sveučilišta u Zagrebu) –" jedna z najstarszych instytucji Uniwersytetu w Zagrzebiu. Został utworzony w 1776 przez dekret cesarzowej Marii Teresy Habsburg, jako jeden z trzech wydziałów Królewskiej Akademii Nauk. Utworzone w 1769 roku w Varaždin studia, edukujące chorwacką administrację, zostały połączone z Wydziałem Prawa. Na pierwszym oficjalnym posiedzeniu Rady Naukowej, które odbyło się 11 października 1776 ustalono, że rok akademicki rozpocznie się 4 listopada 1776. Termin ten jest uważany za dzień powołania do życia Wydziału Prawa. W tym czasie wydział miał czterech profesorów w następujących katedrach: prawa kanonicznego ("ius canonicum"), międzynarodowego i powszechnego prawa publicznego ("ius gentium et ius publicum universale"), prawa cywilnego i krajowego ("Institutiones iuris civilis et iuris patrii theoretici") oraz nauk politycznych ("politia qui accesserit studia cameralia quoque ac aeconomica"). Ponadto Wydział miał jednego adiunkta, który zastępował profesorów w przypadku ich nieobecności.
System edukacji w Monarchii Habsburgów został zreformowany w 1850. Jedną z wielu wprowadzonych w tym czasie zmian, było przeobrażenie Wydziału Prawa w Królewską Akademię Nauk Prawnych ("Regia academia iuris"). Biblioteka Akademii miała bogate zbiory, posiadała ponad 22 tysiące pozycji.. Akademia przyłączyła się do Królewskiego Uniwersytetu Franciszka Józefa I, po jego utworzeniu w 1874, stając się ponownie wydziałem.
Gdy wydział był częścią Królewskiej Akademii Nauk, wykładano głównie w języku łacińskim. Natomiast w Królewskiej Akademii Nauk Prawnych posługiwano się głównie językiem chorwackim lub ewentualnie łaciną. Na Królewskim Uniwersytecie Franciszka Józefa I, wykładano tylko w języku chorwackim, co gwarantowało prawo przyjęte przez Sabor, 5 stycznia 1874. r.

</doc>
<doc id="726480" url="https://pl.wikipedia.org/wiki?curid=726480" title="Pięcioksiąg konfucjański">
Pięcioksiąg konfucjański

Pięcioksiąg konfucjański () – zestaw pięciu ksiąg klasycznych w Chinach. Ich autorstwo tradycja przypisuje Konfucjuszowi, jednak z ustaleń sinologów wynika, iż pierwsze trzy księgi powstały jeszcze przed Konfucjuszem. 
W skład Pięcioksięgu konfucjańskiego wchodzą:
Pierwotnie istniała jeszcze szósta księga – Księga Muzyki ("Yuejing"), która zaginęła pod koniec panowania dynastii Zhou.
Księgi Pięcioksięgu konfucjańskiego, wraz z Czteroksięgiem konfucjańskim odgrywają w Chinach rolę podobną do Biblii w społeczeństwach zachodnich. Stanowią podstawę etyki i filozofii.
Oryginalne teksty Pięcioksięgu zostały spalone w III wieku p.n.e. z rozkazu cesarza Shi Huangdi. Odtworzono je na podstawie przekazów ustnych i zachowanych fragmentów w okresie dynastii Han.

</doc>
<doc id="726482" url="https://pl.wikipedia.org/wiki?curid=726482" title="Wujing">
Wujing



</doc>
<doc id="726483" url="https://pl.wikipedia.org/wiki?curid=726483" title="Wu Jing">
Wu Jing



</doc>
<doc id="726484" url="https://pl.wikipedia.org/wiki?curid=726484" title="Via ferrata">
Via ferrata

Via ferrata (z wł. dosł. "droga okuta") – szlak turystyczny o charakterze wspinaczkowym, wyposażony dla celów autoasekuracji w linę stalową. W języku polskim czasami określana jako "żelazna perć". "Via ferraty" są popularne w wielu europejskich państwach, m.in. we Włoszech (szczególnie w Dolomitach), Niemczech, Francji, Austrii, Słowenii, Szwajcarii i Hiszpanii. Pierwsze "via ferraty" zbudowano w Dolomitach podczas pierwszej wojny światowej w czasie walk między Królestwem Włoch a Austro-Węgrami, w celu ułatwienia przemieszczania się żołnierzy.
Działanie asekuracji na "via ferrata".
Główną różnicą między asekuracją na "via ferracie" i we wspinaczce jest współczynnik odpadnięcia, który podczas wspinaczki nie przekracza 2, zaś na "via ferracie" może być znacznie wyższy. Dzieje się tak, gdyż krótki i stały odcinek liny pomiędzy uprzężą a karabinkiem może być znacznie krótszy od długości lotu, zależnej od odległości pomiędzy kolejnymi punktami zamocowania liny asekuracyjnej. Ludzkie ciało, podobnie jak wiele elementów sprzętu wspinaczkowego, nie jest w stanie wytrzymać tak wysokich współczynników odpadnięcia, powstało więc wiele urządzeń działających jako absorbery energii czy stopniowe hamulce. Ich celem jest rozproszenie energii działającej na ciało w taki sposób, by zmniejszyć działające siły do wartości uznawanych za bezpieczne. "Via ferraty" postrzegane są jako znacznie bezpieczniejsze niż wspinaczka klasyczna, jednak podczas odpadnięcia z uwagi na wysoki współczynnik odpadnięcia, jak i wystające stopnie, rumowiska itp., istnieje ryzyko kontuzji.
Sprzęt.
Sprzęt niezbędny do asekuracji na "via ferracie" to: uprząż wspinaczkowa i lonża koniecznie z absorberem energii. Zaleca się używanie również kasku. Przydatny też jest jeden ekspres. Zestawy do "via ferraty" dostępne w handlu są zazwyczaj projektowane na osoby dorosłe. Dzieci powinny posiadać pełną uprząż oraz absorber energii odpowiedni do ich masy. Mogą też być asekurowane przez inną osobę.
Korzystający z "via ferraty" nie potrzebuje własnej liny wspinaczkowej ani stosowanych we wspinaczce przyrządów asekuracyjnych, chociaż zaleca się ich użycie na bardzo trudnych "via ferratach" lub do asekuracji dzieci.
Szlaki i trudności.
W Polsce jedyna "via ferrata" znajduje się w województwie dolnośląskim w Kruczych Skałach w Szklarskiej Porębie (płatna).
Podobny do "via ferraty" charakter ma Orla Perć w Tatrach Wysokich, jednak nie jest ona przystosowana do używania na niej klasycznego sprzętu przeznaczonego do autoasekuracji na "via ferracie".
We Włoszech dodatkową atrakcją tras są wykute w skale bunkry i tunele z czasów I wojny światowej, służące kiedyś do szybszego przemarszu wojsk na linie frontu.
Ferraty mają różne trudności, najczęściej spotykaną skalą ich opisu jest skala literowa od A (najłatwiejsza) do G (najtrudniejsza), skupiająca się wyłącznie na trudnościach technicznych: 
Inną skalą jest trzystopniowa skala (1 - łatwa, 2 - średnia, 3 - trudna) opisująca całkowitą trudność ferraty, biorąca pod uwagę cztery parametry - trudności techniczne (m.in. urzeźbienie, przewieszenia), trudności kondycyjne (suma podejść i zejść, długość całej trasy), zagrożenia obiektywne (kruchość terenu, zagrożenie lawinowe, szczeliny lodowcowe), trudności psychiczne (ekspozycje na trasie).

</doc>
<doc id="726485" url="https://pl.wikipedia.org/wiki?curid=726485" title="Dwudziesty czwarty lutego">
Dwudziesty czwarty lutego

Dwudziesty czwarty lutego (często spotykany jest również tytuł „Bijatyka”, ang: "The Twenty Fourth of February") – pieśń szantowa.
Pieśń była śpiewana jako szanta fałowa lub pompowa. Początkowo była to skrócona kompilacja kilku piosenek marynarskich opiewających zwycięstwa angielskich okrętów nad śródziemnomorskimi piratami. Wydarzenie o którym wspomina się w pieśni miało faktycznie miejsce choć nie pod tą datą. Chodzi o potyczkę morską 9 lub 29 grudnia 1660 roku stoczoną przez angielski okręt "Mary Rose" pod dowództwem kapitana Johna Kepthorna a siedmioma okrętami algierskimi. Z bitwy zwycięsko wyszedł okręt brytyjski a kapitan otrzymał tytuł szlachecki. 24 lutego jest nieoficjalnym dniem angielskiej Royal Navy.
Autorem słów polskiej wersji utworu był członek zespołu Stare Dzwony, Janusz Sikorski. W późniejszym okresie piosenkę wykonywały również m.in. zespoły EKT Gdynia, Ryczące dwudziestki, Mechanicy Shanty, Perły i Łotry oraz Trzy Majtki.

</doc>
<doc id="726489" url="https://pl.wikipedia.org/wiki?curid=726489" title="Wojciech Bloch">
Wojciech Bloch

Wojciech Bloch herbu Ogończyk w źródłach niemieckich występuje też jako Albrecht Block (ur. 5 marca 1774, zm. 21 listopada 1847 w "Carolath", dzisiejsze Siedlisko koło Bytomia Odrzańskiego), polski szlachcic, uznawany za prekursora polskiej pracy organicznej i agrokultury.
Życiorys.
Pochodził z zubożałej, polskiej rodziny szlacheckiej, wywodzącej się z ziemi dobrzyńskiej. Rozpoczął swoją karierę jako pisarz ziemski i już w 1793 roku został administratorem różnych majątków ziemskich na Śląsku. W roku 1800 wydzierżawił, a w 1806 roku zakupił własny majątek ziemski w Schierau koło Chojnowa, (dawniej Haynau). Na terenie swojego majątku założył akademię rolniczą, (istniejącą do 1838 roku), gdzie propagował teorię tzw. "racjonalnej agrykultury" Albrechta Thaersa. Udoskonalił, między innymi, metody karmienia owiec i fertylizacji gleby a także wynalazł nowy sposób mierzenia żyta. Był autorem kilku prac naukowych na ten temat, pisanych po niemiecku i przekładanych na język polski. Uznawany jest za prekursora polskiej pracy organicznej i agrokultury. Z jego doświadczeń i wiedzy, czerpali między innymi, gen. Dezydery Chłapowski z Turwi i gen. Ignacy Prądzyński.
W roku 1835 mianowany został Dyrektorem królewsko-pruskiego Towarzystwa Kredytowego Śląskiego i królewskim radca ekonomicznym stanu. W 1837 zorganizował pierwszy zjazd niemieckich rolników. Był kawalerem orderu Czerwonego Orła, czwartej klasy.
Od 1838 roku, został generalnym administratorem majątków książąt von Schoenheim-Karolath, uznawanych za najbogatszych i największych właścicieli ziemskich na Śląsku. Zmarł na zamku Schoenheimow w Siedlisku w 1847.

</doc>
<doc id="726490" url="https://pl.wikipedia.org/wiki?curid=726490" title="Gramatyka języka duńskiego">
Gramatyka języka duńskiego

Gramatyka języka duńskiego jest bardzo podobna do gramatyki pozostałych kontynentalnych języków skandynawskich, tj. norweskiego i szwedzkiego. W mniejszym stopniu przypomina ona gramatykę wyspiarskich języków skandynawskich (tj. islandzkiego i farerskiego), ze względu na to, że języki kontynentalne przeszły serię uproszczeń (takich jak redukcja rodzajów gramatycznych i odmiany czasowników).
Rzeczowniki.
Rzeczowniki duńskie charakteryzują się następującymi cechami gramatycznymi: rodzajem (niezmienny dla danego rzeczownika), liczbą i określonością (duń. "bestemthed"). Rzeczowniki odmieniają się przez liczbę i określoność, wymuszając na towarzyszących przymiotnikach dopasowanie w tych kategoriach.
Określoność jest cechą niemającą odpowiednika w języku polskim, a charakterystyczną dla języków germańskich. Określoność wskazuje czy użyty rzeczownik opisuje ogólną kategorię pojęć (np. "en dreng" -- "(jakiś) chłopiec") czy też pewien konkretny egzemplarz ("drengen" -- "(ten) chłopiec"). Określoność wyraża się poprzez tzw. rodzajniki w postaci przedimków (jak i w pozostałych językach germańskich), jak i końcówek wyrazów.
W języku duńskim są dwa rodzaje gramatyczne: wspólny (powstały po połączeniu dawnych rodzajów męskiego i żeńskiego) i nijaki. Jest to jedna z cech odróżniających języki skandynawskie kontynentalne od wyspiarskich, jako że w tych pierwszych zaszła redukcja, która nie miała miejsca w językach wyspiarskich. W chwili obecnej wyłącznie pewne dialekty kontynentalne zachowały trzy rodzaje gramatyczne, np. duński bornholmsk i szwedzki jamska, oraz tradycyjne dialekty norweskiego. Rodzaj gramatyczny jest zupełnie nieprzewidywalny i może być opanowany wyłącznie przez zapamiętanie poszczególnych rzeczowników. Zdecydowana większość (około 90%) rzeczowników jest rodzaju wspólnego, pozostałe są nijakie, jednakże spora grupa bardzo często używanych słów jest nijaka.
Rodzajniki odpowiadające ww. to "en/den", "et/det" oraz "-/de" dla liczby mnogiej, która również częściowo wyraża się przez rodzajnik. W formie określonej rodzajniki występują jako przyrostki (np. "en pige – pigen", dla rzeczownika "dziewczyna"), chyba że rzeczownikowi towarzyszy przymiotnik, w którym to przypadku rodzajnik pozostaje w postaci przedimka, przyjmując formę "den/det" (np. "en smuk pige – den smukke pige", "ładna dziewczyna"). Tabelka w sekcji odmiana rzeczowników podsumowuje możliwe przypadki.
Formę dopełniaczową (wyrażającą posiadanie) rzeczownika tworzy się
poprzez dodanie końcówki "-s" (np. "fars", "ojca"), chyba że forma podstawowa kończy się na "-s", wtedy dodaje się pojedynczy apostrof (np. "Lukas"', "Lukasa").
Liczbę mnogą konstruuje się za pomocą końcówki właściwej dla danego rzeczownika (podobnie jak np. w języku niemieckim). Najpopularniejsza końcówka to "-(e)r" (np. "mennesker, "ludzie"), lub "-e" (np. "dele, "części"). Część rzeczowników ma pustą liczbę mnogą (tj. identyczną jak liczba pojedyncza), (np. "et år – år", "lata"), istnieje również grupa nieregularna (np. "et barn – børn", "dzieci").
Łączenie.
Podobnie jak niemiecki, duński stosuje łączenie rzeczowników tworzących pojedyncze określenie w jeden wyraz. Jest to obowiązkowa reguła ortograficzna, zatem np. zapisanie słowa "fodboldslandshold" ("reprezentacja narodowa w piłce nożnej") jako "fod bold lands hold" jest błędem. Łączenie wyrazów jest również podstawowym mechanizmem słowotwórczym, wiele wyrazów utworzonych przez połączenie przyjmuje znaczenie inne niż suma składowych, np. "landbrug" ("ziemia + użycie → rolnictwo"). W tym przypadku nie jest to już wyłącznie wynikająca z reguł ortografii pisownia, ale samodzielny wyraz, który nie może być rozbity na składowe. W powyższym przykładzie "fodbold" ("piłka nożna") jest tego rodzaju słowem pochodnym.
Przymiotniki.
Przymiotniki duńskie odmieniają się przez rodzaj, określoność i liczbę, w tym sensie, że przymiotnik musi zawsze dopasować się w tych kategoriach do rzeczownika, który określa. Całość odmiany zawiera się w tzw. "formach", których przymiotniki posiadają trzy:
Dla pewnych klas przymiotników powyższe reguły ulegają pewnym modyfikacjom, np. przymiotniki kończące się na "-sk" mają formę -t identyczną z podstawową. Reguły ortografii wymagają również czasem podwojenia, usunięcia lub zamiany pewnych liter, nie zmienia to jednak schematu podanego powyżej. Poniższa tabelka ilustruje odmianę przykładowych przymiotników.
Przysłówki.
Istnieją dwie kategorie przysłówków: naturalne i odprzymiotnikowe. Przysłówki naturalne to słowa, które w swoim pierwotnym znaczeniu są przysłówkami, np. "nu", "teraz". Przysłówki odprzymiotnikowe powstają przez modyfikację przymiotników. Z reguły, aby uzyskać przysłówek, do przymiotnika dodaje się "-t" (chyba że dany przymiotnik kończy się na "-t"). W niektórych przypadkach jednak faktycznie używana forma będzie inna, np. "sandsynlig → sandsynligvis", "prawdopodobny → prawdopodobnie".
Nie można utworzyć przysłówka bezpośrednio od czasownika (nie ma zatem odpowiednika polskiego imiesłowu przysłówkowego). Przysłówek można utworzyć za pośrednictwem przymiotnika (np. "at tale → talelig → taleligt", "mówić → mówiony → „mówiono”"), odpowiednikiem znaczeniowym jednak jest konstrukcja "ved + bezokolicznik", np. "ved at tale", "mówiąc [w trakcie mówienia]".
Krótkie i długie formy.
Przysłówki oznaczające umiejscowienie występują w dwóch formach: "krótkiej" i "długiej". Forma krótka związana jest z ruchem, np. "hjem", "do domu" forma długa zaś z położeniem, np. "hjemme", "w domu".
Łączenie.
Bardzo często położenie jest wyrażone przez więcej niż jeden przysłówek. W takiej sytuacji użyte przysłówki łączone są w jeden wyraz, w kolejności od ogólnego do specyficznego. Np. "deroppe", "tam w górze [np. na dachu]". Jest to kolejność odwrotna niż obowiązująca w języku angielskim, w którym używa się "up there".
Odmiana rzeczowników.
Odmiana rzeczowników ulega pewnym zmianom, w zależności od tego, czy dany rzeczownik występuje samodzielnie, czy też z wraz z określającym go przymiotnikiem. Poniższa tabelka ilustruje możliwe przypadki.
Wytłuszczona część ilustruje zmiany jakim ulegają przedimki i przyrostki odpowiadające za kategorię określoności. Widoczne jest regularne przejście między przedimkami "en"/"et" a odpowiadającymi im przyrostkami "-en"/"-et".
Czasowniki.
Czasowniki duńskie nie odmieniają się przez osoby ani liczby (inaczej niż w języku staronordyckim). Odmiana ma miejsce tylko ze względu na czas oraz kilka form pochodnych, tj. imiesłowy i rzeczowniki odczasownikowe.
Czasowniki dzielą się na trzy grupy ze względu na odmianę, dotyczy to głównie formy czasu przeszłego. Grupy I i II mają formę czasu przeszłego kończącą się na "-te" i "-de" odpowiednio, grupa III to czasowniki nieregularne.
Czasowniki posiadają następujące formy:
Oprócz powyższych form, niezbędnych do konstrukcji czasów gramatycznych, czasowniki posiadają parę innych, np. imiesłów przymiotnikowy czynny (zwany również imiesłowem długim, "langt participium"), np. "kiggende", "patrzący", oraz rzeczownik odczasownikowy, np. "kigning", "patrzenie".
Zaimki.
Duński posiada zestaw zaimków typowy dla języków germańskich. Podobnie jak w angielskim, zaimki osobowe odmieniają się przez przypadki, mimo iż normalne rzeczowniki są nieodmienne.
Zaimki dzierżawcze w większości posiadają dwie formy, w zależności od rodzaju gramatycznego słowa określanego.
Zarówno zaimki osobowe, jak i dzierżawcze posiadają formy zwrotne, np. "sig" ("się"). Zaimki osobowe dodatkowo posiadają złożoną formę zwrotną "zaimek + selv", jednak jest ona dość rzadko używana w tej postaci.
Konstrukcja zdania.
Zdanie duńskie ma budowę absolutnie regularną i nie dopuszcza żadnych wyjątków lub przypadków specjalnych, inaczej niż ma to miejsce np. w angielskim, w którym pewne formy posiadają nietypową kolejność słów. Wszystkie możliwe porządki można podzielić na dwie główne grupy, ze względu na to czy zdanie gramatyczne jest nadrzędne ("hovedsætning") czy podrzędne ("bisætning").
W ogólnej swojej budowie zdania duńskie mają strukturę typu SVO (ang. "subject – verb – object"), tj. "podmiot – czasownik – obiekt", podobnie jak wszystkie języki germańskie. Jednakże w dyskusji zorientowanej specyficznie na język duński częściej używa się schematu zapisywanego symbolicznie jako SVA (duń. "subjekt – verbum – adverbium", tj. "podmiot – czasownik – dopełnienie"), ze względu na to, iż dopełnienie jest tą częścią zdania której położenie w całości wyznacza który schemat zostanie użyty.
Zdania nadrzędne ("hovedsætning").
Schemat zdania nadrzędnego jest właściwy dla zdań prostych, zdań składowych zdań równorzędnie złożonych, oraz zdań nadrzędnych w zdaniach złożonych nadrzędno-podrzędnie.
Zdania nadrzędne mają schemat budowy SVA, tj. "podmiot – czasownik – dopełnienie". Przykładowe zdanie według tego schematu to "Jeg taler dansk", "Mówię po duńsku". W obrębie tego schematu istnieje kilka wariacji, które opisać można wprowadzając bardziej szczegółowy schemat, w którym symbole o, a i v oznaczają, odpowiednio, "obiekt", tzw. "dopełnienie krótkie" oraz "czasownik drugorzędny".
Szczegółowe schematy są następujące. Mimo iż ich liczba może wydawać znaczna, w praktyce wszystkie są tylko drobnymi odmianami głównego schematu, koniecznymi ze względu na obecność czasowników pomocniczych.
Zjawiskiem niezwykle ważnym dla regularności budowy zdania jest zjawisko "inwersji". Oznacza to, że zawsze, kiedy zdanie rozpoczyna się czymś innym niż podmiot, schemat musi ulec odwróceniu. Owocuje to następującym porządkiem:
Strony.
W języku duńskim występują dwie strony, czynna i bierna. Strona czynna wyraża zwyczajne stany lub czynności wykonywane przez podmiot zdania, strona bierna zaś wyraża podmiot będący obiektem czynności.
Strona czynna.
Strona czynna tworzona jest przez normalne użycie czasowników w jednym z czasów, według reguł podanych powyżej.
Np. "Jeg vil gerne have mange penge."
"Chciałbym mieć dużo pieniędzy."
Strona bierna.
Duński posiada dwie strony bierne: krótką (tzw. forma "-s") i zwyczajną (tzw. forma "blive").
Forma krótka tworzona jest poprzez dodanie "-s" do czasownika w odpowiednim czasie (w czasie teraźniejszym, "-s" zastępuje zwykłą końcówkę "-r"). Forma krótka nie wyraża żadnego konkretnego czasu akcji, a jej użycie ma odcień formalności lub bezosobowości. Strona bierna w formie krótkiej jest dość podobna do polskiego zdania bezpodmiotowego, lub też do archaicznej już konstrukcji strony medialnej (np. "Kura przyrządza się przez gotowanie"). Z tego powodu krótka strona bierna jest dominującą we wszelkiego rodzaju instrukcjach, zakazach, przepisach i książkach kucharskich itp.
Przykłady:
Krótka forma bierna jest również używana do wyrażenia czynności, które mówca wykonuje wspólnie z kimś innym, takich jak „rozmawiać” czy „spotykać się”.
Zatem:
Forma "blive" tworzy zwyczajną stronę bierną, w sposób typowy dla języków germańskich. Zwyczajną stronę bierną konstruuje się przez użycie czasownika posiłkowego "at blive" ("zostać, stać się") wraz z tzw. imiesłowem krótkim, czyli imiesłowem przymiotnikowym biernym. Zależności czasowe wyrażone są poprzez czas gramatyczny czasownika "blive", który może przyjmować wszystkie czasy dostępne w duńskim.
Np.
Nie należy mylić konstrukcji strony biernej z normalnym użyciem czasownika "at blive", np. "Mælk blev dårlig", "Mleko się zepsuło" (dosł. "Mleko stało się niedobre").

</doc>
<doc id="726491" url="https://pl.wikipedia.org/wiki?curid=726491" title="Park stanowy Tahquamenon Falls">
Park stanowy Tahquamenon Falls

Park stanowy Tahquamenon Falls (ang. "Tahquamnenon Falls State Park") znajduje się w pobliżu miejscowości Paradise w północnej części stanu Michigan (tzw. Górny Półwysep (ang. "Upper Peninsula") tworząc obszar o powierzchni blisko 20 tys. hektarów wzdłuż rzeki Tahquamenon na odcinku blisko 20 kilometrów. Na obszarze parku znajdują się dwa wodospady: górny i dolny, które łącznie stanowią jeden z największych wodospadów Ameryki Północnej na wschód od doliny rzeki Missisipi.
Wodospady.
Wodospad górny ma około 70 metrów szerokości przy spadku wód z wysokości około 4,7 m. Największy zarejestrowany przepływ wody, to 200 tysięcy litrów na sekundę. Wodospad znajduje się wśród niemal nietkniętych ludzką działalnością lasów. W okolicy nie ma większych osad ludzkich, znaczniejszych dróg ani linii przesyłowych. Turyści mogą jednak korzystać z platformy widokowej i zejścia do stóp wodospadu.
Wodospad dolny znajduje się około 6 km poniżej górnego i składa się z pięciu mniejszych kaskad/porohów spadających w dół wokół naturalnej wyspy. Nie jest wprawdzie tak widowiskowy, jak wodospad górny, ale oba sprawiaja na turystach spore wrażenie. Dojście dla turystów ułatwiają pomosty widokowe i przystań dla łodzi, którymi można podpływać pod same porohy.
Rzeka Tahquamenon ma swe źródła w okolicy miejscowości McMillan, 156 km od ujścia w (zatoce Whitefish Bay - Jez. Górne) , a jej dorzecze obejmuje ponad 2 500 km kw. powierzchni.
Park jest otwarty przez cały rok pozwalając turystom na korzystanie z uroków dzikiej, niczym nie skażonej przyrody. Na szlakach można spotkać czarnego niedźwiedzia, jelenia, kojota, wydrę, lisa i wielkiego jeżozwierza amerykańskiego. Bobry i norki mają tu swe siedliska, podobnie jak orły bieliki, dzięcioły i wiele innych gatunków ptaków. Wobec ogromnego zasobu ryb w parku dozwolone jest również wędkowanie.
Park zapewnia miejsca namiotowo-kampingowe w czterech ośrodkach zgrupowanych wokół dolnego wodospadu. Ośrodki te (90 miejsc biwakowych każde) posiadają podłączenia do sieci elektrycznej, paleniska, ujęcia wody pitje, ciepłe prysznice i toalety z bieżącą wodą.

</doc>
<doc id="726497" url="https://pl.wikipedia.org/wiki?curid=726497" title="Mistrzostwa Europy w Boksie 1959">
Mistrzostwa Europy w Boksie 1959

XIII Mistrzostwa Europy w Boksie (mężczyzn) odbyły się w dniach 23-31 maja 1959 w Lucernie. Startowało 180 uczestników z 25 państw, w tym dziesięciu reprezentantów Polski.

</doc>
<doc id="726498" url="https://pl.wikipedia.org/wiki?curid=726498" title="Brody Małe">
Brody Małe

2 miejscowości w Polsce:

</doc>
<doc id="726502" url="https://pl.wikipedia.org/wiki?curid=726502" title="Sandor Iharos">
Sandor Iharos



</doc>
<doc id="726503" url="https://pl.wikipedia.org/wiki?curid=726503" title="Wielka Synagoga w Sztokholmie">
Wielka Synagoga w Sztokholmie

Wielka Synagoga w Sztokholmie (szw. Stockholms synagoga; hebr. בית הכנסת הגדול של שטוקהולם) – synagoga znajdująca się w Sztokholmie, stolicy Szwecji, przy Wahrendorffsgatan 3, obok parku Kungsträdgården. Jest obecnie jedynym czynnym żydowskim domem modlitwy w mieście.
Synagoga została zbudowana w latach 1867–1870 według projektu Fredrika Scholandera, który ją zaprojektował w 1862 roku. Zastąpiła ona, funkcjonującą w latach 1790–1870, synagogę w Tyskim Brunnsplanie na sztokholmskim Starym Mieście. Obecnie synagoga jest cały czas czynna i służy żydowskiej wspólnocie konserwatywnej ze Sztokholmu i okolic. Jest wpisana na listę narodowego dziedzictwa Szwecji.
W piwnicach synagogi znajduje się obszerna biblioteka żydowska (szw. "Judiska biblioteket"), kierowana przez Larsa Raija. W jej zbiorach znajdują się książki w językach: szwedzkim, angielskim, niemieckim, francuskim, hebrajskim, jidysz i innych. W skład tego wchodzi również obszerny księgozbiór rabina Marcusa Ehrenpreisa, który w latach 1914–1951 pełnił funkcję naczelnego rabina Szwecji. Biblioteka okazjonalnie organizuje wystawy o tematyce żydowskiej.
Od 2015 rabinem jest Ute Steyer, pierwsza kobieta rabin w Szwecji.

</doc>
<doc id="726506" url="https://pl.wikipedia.org/wiki?curid=726506" title="Jamska">
Jamska



</doc>
<doc id="726508" url="https://pl.wikipedia.org/wiki?curid=726508" title="Synagoga Ohel Jeszarim we Lwowie">
Synagoga Ohel Jeszarim we Lwowie

Synagoga Ohel Jeszarim we Lwowie – nieistniejąca synagoga znajdująca się we Lwowie przy skrzyżowaniu nieistniejącej już uliczki Fabrycznej i Gródeckiej, za dworcem Czerniowieckim.
Synagoga została zbudowana w 1901 roku, według planów architekta Jana Erdeliego, w stylu neoklasycznym. Podczas II wojny światowej, po wkroczeniu wojsk niemieckich do Lwowa w 1941 roku, synagoga została doszczętnie zniszczona. Po zakończeniu wojny nie została odbudowana.

</doc>
<doc id="726509" url="https://pl.wikipedia.org/wiki?curid=726509" title="Synagoga Cmentarna we Lwowie">
Synagoga Cmentarna we Lwowie

Synagoga Cmentarna we Lwowie – synagoga znajdująca się we Lwowie przy ulicy Janowskiej, bezpośrednio na terenie nowego cmentarza żydowskiego.
Synagoga została zbudowana w 1856 roku z inicjatywy i fundacji kupca żydowskiego Efraima Wixla. Podczas II wojny światowej, po wkroczeniu wojsk niemieckich do Lwowa w 1941 roku, synagoga została zdewastowana.

</doc>
<doc id="726510" url="https://pl.wikipedia.org/wiki?curid=726510" title="Synagoga na Zniesieniu we Lwowie">
Synagoga na Zniesieniu we Lwowie

Synagoga na Zniesieniu we Lwowie – nieistniejąca drewniana synagoga, która znajdowała się we Lwowie w dzielnicy Zniesienie.
Synagoga została zbudowana w 1871 roku. Podczas II wojny światowej, po wkroczeniu wojsk niemieckich do Lwowa w 1941 roku, synagoga została spalona. Po zakończeniu wojny nie została odbudowana.

</doc>
<doc id="726514" url="https://pl.wikipedia.org/wiki?curid=726514" title="Synagoga Hubergasse w Wiedniu">
Synagoga Hubergasse w Wiedniu

Synagoga Hubergasse w Wiedniu (niem. "Synagoge Hubergasse in Wien") – nieistniejąca synagoga, która znajdowała się w Wiedniu, stolicy Austrii, przy Hubergasse 8.
Synagoga została zbudowana w latach 1885-1886, według projektu architekta Ludwiga Tischlera. Służyła żydowskiej społeczności zamieszkującej dzielnicę Ottakring. Podczas nocy kryształowej z 9 na 10 listopada 1938 roku, bojówki hitlerowskie spaliły synagogę. Obecnie na jej miejscu znajduje się nowy budynek.

</doc>
<doc id="726517" url="https://pl.wikipedia.org/wiki?curid=726517" title="Omocestus viridulus">
Omocestus viridulus



</doc>
<doc id="726520" url="https://pl.wikipedia.org/wiki?curid=726520" title="Synagoga Müllnergasse w Wiedniu">
Synagoga Müllnergasse w Wiedniu

Synagoga Müllnergasse w Wiedniu (niem. "Synagoge Müllnergasse in Wien") – nieistniejąca synagoga, która znajdowała się w Wiedniu, stolicy Austrii, przy Müllnergasse 21.
Synagoga została zbudowana w latach 1888–1889, według projektu architekta Maxa Fleischera. Służyła żydowskiej społeczności zamieszkującej dzielnicę Alsergrund. Podczas nocy kryształowej z 9 na 10 listopada 1938 roku, bojówki hitlerowskie spaliły synagogę. Obecnie na jej miejscu znajduje się nowy budynek.

</doc>
<doc id="726524" url="https://pl.wikipedia.org/wiki?curid=726524" title="Locusta migratoria">
Locusta migratoria



</doc>
<doc id="726525" url="https://pl.wikipedia.org/wiki?curid=726525" title="Synagoga Turnergasse w Wiedniu">
Synagoga Turnergasse w Wiedniu

Synagoga Turnergasse w Wiedniu (niem. "Synagoge Turnergasse in Wien") – nieistniejąca synagoga, która znajdowała się w Wiedniu, stolicy Austrii, przy Turnergasse 22.
Synagoga została zbudowana w latach 1871-1872, według projektu architekta Carla Königa. Służyła żydowskiej społeczności zamieszkującej dzielnicę Rudolfsheim-Fünfhaus. Podczas nocy kryształowej z 9 na 10 listopada 1938 roku, bojówki hitlerowskie spaliły synagogę. Obecnie na jej miejscu znajduje się dom mieszkalny.

</doc>
<doc id="726526" url="https://pl.wikipedia.org/wiki?curid=726526" title="Gryllotalpidae">
Gryllotalpidae



</doc>
<doc id="726528" url="https://pl.wikipedia.org/wiki?curid=726528" title="Gryllotalpa gryllotalpa">
Gryllotalpa gryllotalpa



</doc>
<doc id="726529" url="https://pl.wikipedia.org/wiki?curid=726529" title="Decticus verrucivorus">
Decticus verrucivorus



</doc>
<doc id="726530" url="https://pl.wikipedia.org/wiki?curid=726530" title="Acheta domesticus">
Acheta domesticus



</doc>
<doc id="726531" url="https://pl.wikipedia.org/wiki?curid=726531" title="Gomphidae">
Gomphidae



</doc>
<doc id="726532" url="https://pl.wikipedia.org/wiki?curid=726532" title="Orthetrum cancellatum">
Orthetrum cancellatum



</doc>
<doc id="726533" url="https://pl.wikipedia.org/wiki?curid=726533" title="Orthetrum brunneum">
Orthetrum brunneum



</doc>
<doc id="726550" url="https://pl.wikipedia.org/wiki?curid=726550" title="Enallagma cyathigerum">
Enallagma cyathigerum



</doc>
<doc id="726552" url="https://pl.wikipedia.org/wiki?curid=726552" title="Lestes sponsa">
Lestes sponsa



</doc>
<doc id="726553" url="https://pl.wikipedia.org/wiki?curid=726553" title="Lestes barbarus">
Lestes barbarus



</doc>
<doc id="726555" url="https://pl.wikipedia.org/wiki?curid=726555" title="Lestes viridis">
Lestes viridis



</doc>
<doc id="726556" url="https://pl.wikipedia.org/wiki?curid=726556" title="Lestidae">
Lestidae



</doc>
<doc id="726559" url="https://pl.wikipedia.org/wiki?curid=726559" title="Sympetrum pedemontanum">
Sympetrum pedemontanum



</doc>
<doc id="726560" url="https://pl.wikipedia.org/wiki?curid=726560" title="Wyżyna Azande">
Wyżyna Azande

Azande – wyżyna w środkowej Afryce, zbudowana ze skał prekambryjskich, położona na pograniczu Sudanu Południowego, Demokratycznej Republiki Konga oraz Republiki Środkowoafrykańskiej. Wysokość wyżyny dochodzi do 1400 m n.p.m.
W większości jest ona porośnięta lesistą sawanną. Na wyżynie znajdują się liczne parki narodowe oraz rezerwaty przyrody. Azande jest regionem, w którym wydobywa się diamenty oraz złoto.

</doc>
<doc id="726561" url="https://pl.wikipedia.org/wiki?curid=726561" title="Sympetrum striolatum">
Sympetrum striolatum



</doc>
<doc id="726563" url="https://pl.wikipedia.org/wiki?curid=726563" title="Hunwejbin">
Hunwejbin



</doc>
<doc id="726569" url="https://pl.wikipedia.org/wiki?curid=726569" title="Azande (plemię)">
Azande (plemię)

Azande – lud afrykański zamieszkały w Demokratycznej Republice Konga, Republice Środkowoafrykańskiej i Sudanie Południowym. Lud ten liczy ok. 2,8 mln osób (2018).
Posługują się oni językiem pazande z grupy adamawa-ubangi. W okresie przedkolonialnym tworzyli drobne, wojownicze państwa, które prowadziły nieustanne wyprawy wojenne i łupieskie. Byli znani również jako łowcy niewolników, których odsprzedawali arabskim kupcom, a także jako handlarze skórami i kością słoniową. W tamtym okresie nazywani byli ludem Niam-Niam i podejrzewani o kanibalizm.
Obecnie ludność ta zajmuje się rolnictwem, łowiectwem i częściowo hodowlą. Rozwinęli literaturę ustną, przekazywaną przez opowiadaczy i śpiewaków wędrownych. W większości kultywują animistyczne wierzenia plemienne. Wierzą w Boga Stwórcę – Mboli oraz w liczne bóstwa i duchy, zwłaszcza duchy przodków. Wielką rolę pełni magia, którą zajmują się kwalifikowani znachorzy i zaklinacze obu płci, tworzący swoiste stowarzyszenia, biorący udział w radach i sądach plemiennych, otaczani opieką wodzów.

</doc>
<doc id="726571" url="https://pl.wikipedia.org/wiki?curid=726571" title="Pozytywizm">
Pozytywizm

Pozytywizm – kierunek w filozofii i literaturze zainicjowany przez Auguste'a Comte'a w drugiej połowie XIX wieku ("Kurs filozofii pozytywnej"). Został rozwinięty przez J.S. Milla oraz H. Spencera. Był kontynuowany w XIX w. jako empiriokrytycyzm (II fala) i w XX w. jako pozytywizm logiczny (III fala). Podstawowa teza pozytywizmu głosi, że jedyną pewną wiedzą jest wiedza naukowa. Ta może być zdobyta tylko dzięki pozytywnej weryfikacji teorii za pomocą empirycznej metody naukowej. Pozytywizm podkreśla znaczenie wiedzy empirycznej i naukowości, a wzorem są w nim nauki przyrodnicze. Odrzuca przez to teologię oraz klasyczną metafizykę jako nieuprawnione spekulacje (ale nie zawsze ontologię jako ogólną naukę o bytach). Elementem pozytywizmu jest naturalizm, często też fizykalizm i ateizm, rzadziej materializm. Pozytywizm przeważnie odrzuca istniejące religie jako zabobony oparte na fikcjach, choć sam Comte proponował zastąpienie ich przez humanistyczną "religię ludzkości". Prekursorem pozytywizmu był brytyjski empirysta i sceptyk David Hume.
Z czasem metoda naukowa odeszła od pozytywistycznej weryfikacji i konfirmacji teorii na rzecz ich falsyfikacji oraz od indukcjonizmu do dedukcjonizmu. Mimo to pozytywizm we współczesnej postaci nadal jest kojarzony ze światopoglądem naukowym – czasem nazywany wręcz scjentyzmem lub ideologią naukową. Jako taki bywa często podzielany przez technokratów, wierzących w konieczność rozwoju przez postęp nauki.
W Polsce oddziaływanie tego nurtu myśli przejawiało się początkowo głównie w literaturze, która w kraju pod zaborami nie tylko przeciwstawiała się literackiemu romantyzmowi, głosząc wiarę w postęp i zdobycze nauki, ale także postulowała kulturalną i gospodarczą odbudowę przez pracę u podstaw.
Pozytywizm na świecie.
Pozytywizm podkreśla znaczenie wiedzy empirycznej, naukowości, odrzuca metafizykę, nieuprawnioną spekulację, wiedzę mistyczną. Pozytywizm naukowy Comte'a zakładał zaprzestanie pytań o pierwszą przyczynę ("dlaczego?"), ograniczając wszelką wiedzę do (pozytywnego) opisu praw natury ("jak?") wyrażonych językiem matematycznym. Odkrywanie tych praw sprowadzać się miało do ustalania stałych relacji, które jednolicie opisują zjawiska fizyczne obserwowane w wielokrotnie powtarzanych doświadczeniach. Uważano, że w ten sposób teoria naukowa jest pozytywnie zweryfikowana.
Współczesna metoda naukowa odeszła od pojęcia "weryfikacji" teorii naukowej na rzecz jej "falsyfikacji". Za sprawą prac Karla Poppera podstawowym kryterium naukowości teorii jest zdolność do przedstawienia testu falsyfikacji: doświadczenia, które może doprowadzić do jej obalenia przez niezgodność z obserwowanymi wynikami.
Pozytywizm w Polsce.
W literaturze polskiej pozytywizm to nurt literacki, który występował w okresie od powstania styczniowego do lat 90. XIX wieku.
W historii literatury pozytywizm występuje po okresie romantyzmu i poprzedza okres Młodej Polski.
Tło historyczne i związki z pozytywizmem na świecie.
Po upadku powstania wielu Polaków porzuciło nadzieję na odzyskanie niepodległości za pomocą walki zbrojnej. Razem z tymi nadziejami odsuwano – choć często tylko częściowo – wzorce kształtowane w okresie romantyzmu. Polski pozytywizm, który czerpał swe inspiracje z filozofii Comte’a, ale również z pism brytyjskich uczonych, stawiał racjonalne rozumowanie ponad emocjami. Będąc jednak organicznie związanym ze "sprawą polską", podejście uniwersalnie charakterystyczne dla nowego prądu stosował przede wszystkim do kwestii suwerennego państwa polskiego. Polscy pozytywiści metodę podtrzymania polskiej tożsamości widzieli nie w powstaniach narodowych, ale w pracy i konstruktywnym patriotyzmie. Argumentowano, że jeśli Polska ma odzyskać niepodległość, to w sposób stopniowy, poprzez pracę u podstaw i pracę organiczną: zbiorowy wysiłek całego społeczeństwa na rzecz stworzenia podstawowej materialnej infrastruktury, edukacji i poprawy sytuacji życiowej mas. Bolesław Prus doradzał na przykład, aby miejsce Polski w świecie było wyznaczone przez przyczynki do rozwoju ekonomicznego, naukowego i kulturalnego. Źródeł tych koncepcji można doszukać się w dziełach Herberta Spencera.
Innymi problemami typowymi dla polskiego pozytywizmu były też kwestia praw kobiet, asymilacja mniejszości żydowskiej, przeciwdziałanie skutkom polityki Bismarcka (Kulturkampf), zwłaszcza germanizacji, i przejmowaniu posiadłości przez niemieckich osadników.
Twórcy polskiego pozytywizmu:

</doc>
<doc id="726575" url="https://pl.wikipedia.org/wiki?curid=726575" title="Bielawy (Toruń)">
Bielawy (Toruń)

Bielawy - część urzędowa Torunia zlokalizowana na prawobrzeżu. 
Przy podziale miasta dla potrzeb rad okręgów (jednostek pomocniczych gminy), teren Bielaw współtworzy okręg "Bielawy-Grębocin".
Lokalizacja.
Bielawy zlokalizowane są we wschodniej części miasta, od północy i wschodu graniczą z Grębocinem, od południa ze Skarpą, zaś od zachodu z Rubinkowem.
Ulice.
Do głównych ulic przecinających lub stanowiących granice Bielaw zaliczyć należy: Olimpijską, Olsztyńską oraz Szosę Lubicką.
Charakterystyka.
Osiedle o przeważającej zabudowie jednorodzinnej, wraz z kościołem, pocztą, dwoma hotelami, dużym zespołem sklepów i kilkunastoma mniejszymi. W mniejszym stopniu także pokryte lasami i terenami parkowymi. Niewielką część osiedla (od południa) stanowi zespół kilku supermarketów, fabryka TZMO, Straż Pożarna oraz tereny działkowe.
Historia.
W latach 1934-1939 istniała gmina Bielawy.
Zabytki.
Przy Szosie Lubickiej, znajduje się zabytkowe założenie parkowe, zajmujące powierzchnię 3,4 ha. Wchodzi w skład dawnego zespołu dworsko-parkowego z końca XVIII wieku (folwarku biskupów włocławskich). Obecna jego forma przestrzenna ukształtowana została na przełomie XIX i XX wieku. Ważnym elementem układu jest dwór, usytuowany na skraju parku, na terenie między parkiem a ogrodami użytkowymi. Z trudem można dziś odnaleźć dawny układ przestrzenny tego założenia, który zdążył porosnąć dziką roślinnością.

</doc>
<doc id="726576" url="https://pl.wikipedia.org/wiki?curid=726576" title="Sympetrum flaveolum">
Sympetrum flaveolum



</doc>
<doc id="726577" url="https://pl.wikipedia.org/wiki?curid=726577" title="Cordulegastridae">
Cordulegastridae



</doc>
<doc id="726578" url="https://pl.wikipedia.org/wiki?curid=726578" title="Piromorfit">
Piromorfit

Piromorfit (pyromorfit) – minerał z gromady fosforanów. Należy do grupy minerałów rzadkich, rozpowszechnionych tylko w niektórych rejonach Ziemi. 
Nazwa pochodzi od gr. "pyr" = ogień i "morphe" = postać, forma, kształt.
Charakterystyka.
Właściwości.
Zazwyczaj tworzy kryształy o pokroju słupa heksagonalnego zakończonego bipiramidą, niekiedy kryształy mają zarysy beczułkowate. Występuje w skupieniach ziarnistych, pręcikowych, promienistych, naskorupieniach. Jest kruchy i przezroczysty, czasami bywa czerwony lub pomarańczowy (domieszki tlenku chromu). Jest izostrukturalny (izomorficzny) z mimetezytem, apatytem, wanadynitem. Często tworzy pseudomorfozy po galenie i cerusycie. Minerał ogrzany w płomieniach ognia zachowuje swój pierwotny kształt. 
Występowanie.
Powstaje jako minerał wtórny w strefie utleniania kruszców ołowiu. 
Miejsca występowania:

</doc>
<doc id="726579" url="https://pl.wikipedia.org/wiki?curid=726579" title="Ischnura elegans">
Ischnura elegans



</doc>
<doc id="726584" url="https://pl.wikipedia.org/wiki?curid=726584" title="Zamachy na budynki mieszkalne w Rosji (1999)">
Zamachy na budynki mieszkalne w Rosji (1999)

Zamachy bombowe na budynki mieszkalne w Bujnaksku, Moskwie i Wołgodońsku – miały miejsce w okresie 2 tygodni we wrześniu 1999 roku, w czterech miastach na terenie Rosji.
Zamachy, w których zginęło w sumie blisko 300 osób, stały się bezpośrednim pretekstem rozpoczęcia drugiej wojny czeczeńskiej.
Władze Rosji, z Władimirem Putinem na czele, oskarżyły separatystów czeczeńskich, w tym Aczemeza Goczijajewa, o dokonanie tych aktów terroryzmu i kilka dni później wydały rozkaz wejścia wojsk do Dagestanu.
Chronologia wydarzeń.
Zamach w Bujnaksku.
Dnia 4 września 1999 roku w miejscowości Bujnaksk w Dagestanie doszło do eksplozji materiałów wybuchowych załadowanych na ciężarówkę zaparkowaną przed budynkiem mieszkalnym, w którym byli zakwaterowani rosyjscy żołnierze. Zginęły 64 osoby, a kilkadziesiąt innych zostało rannych. Władze rosyjskie odpowiedzialnością za zamach obarczyły separatystów czeczeńskich.
Zamach w Moskwie Pieczatnikach.
Dnia 8 września 1999 roku w południowo-wschodniej dzielnicy Moskwy doszło do eksplozji ładunku ok. 400 kg materiałów wybuchowych umieszczonego na parterze 9-piętrowego bloku mieszkalnego. W wyniku wybuchu zginęło 106 osób, a 690 zostało rannych. Zniszczeniu uległo 108 mieszkań. Anonimowy informator, który zadzwonił do rosyjskiej agencji informacyjnej poinformował, że jest to odwet za zbombardowanie przez Rosjan czeczeńskich i dagestańskich wiosek.
Zamach w Moskwie przy ulicy Kaszyrskoje Szosse.
Dzień 13 września 1999 roku miał być dniem żałoby narodowej dla uczczenia ofiar wybuchu poprzedniego zamachu. Ale tego dnia o 5:00 rano doszło do eksplozji dużego ładunku wybuchowego w 8-piętrowym budynku mieszkalnym przy ulicy Kaszyrskoje Szosse w południowej części Moskwy. Doszło do zniszczenia budynku, zginęły w sumie 124 osoby, a 7 zostało rannych.
Zamach w Wołgodońsku.
16 września 1999 doszło do wybuchu przed 9-piętrowym blokiem mieszkalnym w Wołgodońsku w południowej Rosji. Zginęło 17 ludzi.
Nieudany zamach w Riazaniu.
Wieczorem 22 września 1999 czujny mieszkaniec bloku mieszkalnego w Riazaniu zauważył jakichś nieznanych ludzi, którzy wnosili z samochodu do piwnicy ciężkie worki cukru. Wezwana na miejsce milicja dokonała ewakuacji mieszkańców. Ewakuowani mieszkańcy opuszczali blok bez możliwości zabrania czegokolwiek. Przeprowadzono badanie substancji, która znajdowała się w workach. Stwierdzono obecność materiału wybuchowego. Jednak próbne wysadzanie w powietrze trzech kilogramów substancji wziętej z worków, okazało się nieudane – nie doszło do eksplozji. Wprowadzono blokady na drogach, ale nikogo nie zatrzymano. W podsłuchanej przez pracownika telekomunikacji rozmowie międzymiastowej ktoś ostrzegał swoich rozmówców i kazał uważać na milicyjne patrole. Okazało się, że numer telefonu, z którego dzwoniono, należy do FSB w Moskwie.
W tym czasie władze nie informowały, że są to ćwiczenia, przeciwnie: wszyscy chwalili czujność mieszkańców. Wszystko zmieniło się, gdy lokalna milicja ustaliła miejsce pobytu zamachowców i była gotowa do zatrzymania ich.
W tym momencie w telewizji wystąpił naczelnik FSB Nikołaj Patruszew i zmieszany stwierdził, że były to ćwiczenia prowadzone przez moskiewskie FSB (później FSB wyjaśniła, że było to zrobione celem wyjaśnienia stopnia gotowości riazańskiego oddziału FSB). FSB ogłosiła, że pierwsze badanie substancji wybuchowej wykazało wynik fałszywie dodatni ze względu na „zanieczyszczenie z poprzedniego badania”; w odpowiedzi na to naczelnik służby badawczej Riazańskiego oddziału FSB Tkaczenko oświadczył, że poprzednio u nich heksogenu nie badano i nie mogło być żadnych zanieczyszczeń. Oficjalne dochodzenie prowadzone przez Prokuratora Generalnego nie przyniosło żadnych konkretnych wyników ze względu na brak dostatecznych informacji z FSB i śledztwo w tej sprawie zostało zamknięte w kwietniu 2000 r.
Nie wyjaśniano dlaczego moskiewskie FSB badało substancję i nawet powtórnie próbowało wysadzić ją w powietrze, jeśli wiedziało, że był to zwykły cukier, i że były to ćwiczenia prowadzone przez moskiewskie FSB. Sprawa dotycząca zatrzymanych „zamachowców” natychmiast została utajniona. Nigdy nie przedstawiono dokumentów związanych z rzekomymi ćwiczeniami, a przeprowadzenie ich było sprzeczne z obowiązującymi procedurami i prawem. Nie wyjaśniono dlaczego przy workach znajdowały się prawdziwe detonatory, a nie atrapy. Skutkiem „ćwiczeń” było m.in. kilka zawałów serca mieszkańców bloku.
Oskarżenia FSB o inspirację lub przeprowadzenie zamachów.
Niektórzy wysuwają oskarżenia, że zamachy były inspirowane lub przeprowadzone przez Federalną Służbę Bezpieczeństwa, w celu usprawiedliwienia zbrojnej pacyfikacji Czeczenii.
W opublikowanych w książce "„Wysadzić Rosję”" autorstwa byłego agenta FSB Aleksandra Litwinienki i Jurija Fielsztinskiego autorzy dowodzą, że zamachy były przeprowadzone przez funkcjonariuszy FSB i stanowiły "casus belli", który miał usprawiedliwić zbrojną pacyfikację Czeczenii. To właśnie agenci FSB mieli podkładać bomby pod bloki mieszkalne, aby sprowokować II wojnę czeczeńską, gdyż Rosjanie I wojnę czeczeńską przegrali.
W publikacji Jurija Felsztinskiego i Władimira Pribyłowskiego "„Korporacja Zabójców”" przytoczono jako dowód na udział FSB w zamachach m.in. zeznania starszego porucznika Aleksieja Wiktorowicza Gałkina, oraz opisano zatrzymanie dwóch agentów FSB przy próbie wysadzenia w powietrze bloku w Riazaniu, oraz zatrzymanie wieczorem 16 maja 2002 trzech terrorystów w Kaspijsku przy próbie podłożenia miny lądowej typu MON-100, podobnej do zdetonowanej 9 maja podczas parady w Kaspijsku (zginęło wtedy 33 osoby w tym 12 dzieci). Zatrzymani nie stawiali oporu. Następnie dyrektor FSB Patruszew wystąpił na antenie telewizji ORT i stwierdził, że żadnego zamachu nie szykowano (nie użył tym razem słowa ćwiczenia, jak przy poprzednim aresztowaniu funkcjonariuszy FSB). Deklaracja ta, podobnie jak wypuszczenie zatrzymanych, wywołały sprzeciw władz Dagestanu, które były przekonane, że ujęci są zamachowcami. Zdarzenia te były opisywane m.in. w rosyjskich gazetach, do których odwołuje się książka.
Zachowały się także (YouTube) materiały archiwalne telewizji rosyjskiej wyemitowane na ogólnokrajowej antenie zaraz po zatrzymaniu agentów FSB w Riazaniu, w którym bezpośredni świadkowie potwierdzają fakty zatrzymania agentów FSB i podłożenia przez nich materiałów wybuchowych.
Jednak wielu ekspertów odnosi się krytycznie wobec powyższych teorii. Rosyjscy dziennikarze Andriej Sołdanow i Irina Borogan uważają, że incydent w Riazaniu był w rzeczywistości jedynie ćwiczeniem szkoleniowym FSB. Strobe Talbott, były zastępca amerykańskiego sekretarza stanu, zwrócił uwagę na brak przekonujących i jednoznacznych dowodów na udział rosyjskich służb specjalnych w zamachach. Z kolei prof. Robert Bruce Ware z Southern Illinois University Edwardsville argumentował, że najprostszym wytłumaczeniem wybuchów w blokach mieszkalnych jest to, że rzeczywiście dokonali ich islamscy ekstremiści.

</doc>
<doc id="726585" url="https://pl.wikipedia.org/wiki?curid=726585" title="Frenštát pod Rahoštem">
Frenštát pod Rahoštem



</doc>
<doc id="726586" url="https://pl.wikipedia.org/wiki?curid=726586" title="Libellula quadrimaculata">
Libellula quadrimaculata



</doc>
<doc id="726588" url="https://pl.wikipedia.org/wiki?curid=726588" title="Adiabatyczne przybliżenie">
Adiabatyczne przybliżenie



</doc>
<doc id="726589" url="https://pl.wikipedia.org/wiki?curid=726589" title="Libellula fulva">
Libellula fulva



</doc>
<doc id="726590" url="https://pl.wikipedia.org/wiki?curid=726590" title="Coenagrionidae">
Coenagrionidae



</doc>
<doc id="726591" url="https://pl.wikipedia.org/wiki?curid=726591" title="Zasada Thévenina">
Zasada Thévenina



</doc>
<doc id="726594" url="https://pl.wikipedia.org/wiki?curid=726594" title="Region Aszanti">
Region Aszanti

Region Aszanti – region administracyjny w centralnej Ghanie. Według spisu z 2021 roku liczy ponad 5,4 mln mieszkańców i jest drugim najbardziej zaludnionym regionem Ghany.
Największą i jedną z najważniejszych w kraju grupą etniczną są ludzie Aszanti. Region ten jest największym producentem kakao w Ghanie, jest też ważnym miejscem przemysłu wydobywczego złota.
Według spisu w 2021 roku 71,7% populacji stanowią plemiona Akan, 12,4% Mole-Dagbani, 3,8% Gurma, 3,5% Ewe, 2,6% Mande i 2,4% Grusi.
W jego skład wchodzi 27 dystryktów:
Historia
Początkowo Aszanti było niezawisłym królestwem. W XIX wieku władcy Aszanti walczyli z Brytyjczykami o kontrolę nad handlem w zachodniej Afryce. Wielka Brytania zaanektowała kraj na początku XX wieku. W roku 1935 władza ponownie powróciła w ręce miejscowej dynastii królewskiej.
Religia.
Struktura religijna w 2021 roku według Spisu Powszechnego:

</doc>
<doc id="726595" url="https://pl.wikipedia.org/wiki?curid=726595" title="Cracovia Kraków">
Cracovia Kraków



</doc>
<doc id="726597" url="https://pl.wikipedia.org/wiki?curid=726597" title="Hildegarda von Bingen">
Hildegarda von Bingen



</doc>
<doc id="726598" url="https://pl.wikipedia.org/wiki?curid=726598" title="MKS Cracovia">
MKS Cracovia



</doc>
<doc id="726599" url="https://pl.wikipedia.org/wiki?curid=726599" title="Miejski Klub Sportowy Cracovia">
Miejski Klub Sportowy Cracovia



</doc>
<doc id="726608" url="https://pl.wikipedia.org/wiki?curid=726608" title="Rygdag">
Rygdag

Rygdag (Rykdag, Rikdag, Ricdag), (zm. 985) – margrabia Miśni w latach 982–985.
Pochodzenie Rygdaga nie jest wyjaśnione, polski historyk Oswald Balzer widział w nim przedstawiciela bocznej linii dynastii Wettynów, lecz za protoplastę tego rodu uważany jest żyjący dopiero w XI wieku hrabia Thimo. W 982 Rygdag uczestniczył w bitwie przeciw Słowianom. Zapewne w tym samym roku, po śmierci margrabiego Guntera z Merseburga objął władzę w Miśni. W 985 wraz z siostrą Eilsuit założył klasztor w Gerbstedt.
Z małżeństwa z nieznaną z imienia kobietą pozostawił dwoje lub troje dzieci:

</doc>
<doc id="726609" url="https://pl.wikipedia.org/wiki?curid=726609" title="Cracovia (piłka nożna)">
Cracovia (piłka nożna)

Cracovia (błędnie nazywana "Cracovią Kraków") – najstarszy obecnie istniejący polski klub sportowy. W 1998 roku powstał także w ramach spółki KS Cracovia i Gminy Kraków – Miejski Klub Sportowy Cracovia Sportowa Spółka Akcyjna, w ramach którego działa m.in. sekcja piłki nożnej mężczyzn. Współzałożyciel Związku Polskiego Piłki Nożnej (1911) i Polskiego Związku Piłki Nożnej (1919). Pięciokrotny Mistrz Polski, zdobywca Pucharu Polski 2020. W tym samym roku Cracovia triumfowała również w Superpucharze Polski. We wrześniu 2005 w rankingu miesięcznika „Forbes” na najbardziej wartościowy finansowo polski klub MKS Cracovia SSA zajęła pierwsze miejsce – wartość klubu (w tym marki, loga, gruntów i zawodników) została wyceniona na 90 mln złotych czyli półtora raza więcej niż zdobywcy drugiego miejsca. W sezonie 2022/23 występują w Ekstraklasie.
Zgodnie z regulaminem Ekstraklasy Cracovia uprawniona jest do umieszczenia nad herbem srebrnej gwiazdki oznaczającej wywalczenie 5 razy tytułu mistrza Polski.
Historia Cracovii.
Uwagi:
Cracovia Training Center.
Wraz z początkiem roku 2021 pierwsza drużyna Cracovii przeniosła się do nowego ośrodka treningowego. Powstałe w miejscowości Rączna (gm. Liszki, woj. małopolskie) Cracovia Training Center to efekt ponad roku prac budowlanych, rozpoczynający nową erę w dziejach klubu.
Budowa Cracovia Training Center rozpoczęła się w maju 2019 roku. Wówczas oficjalnie wbito symboliczną "pierwszą łopatę" oraz wmurowano kamień węgielny. Przez minione miesiące, na powierzchni prawie 100.000 m2, powstała nowoczesna baza treningowa z pełnym zapleczem.
Kompleks składa się z bazy treningowej z zapleczem szatniowym, budynkiem trybun oraz wewnętrznymi instalacjami. Jego częścią są m.in. wyposażone w system podgrzewania boisko główne, cztery pełnowymiarowe boiska treningowe o nawierzchni naturalnej, jedno boisko z nawierzchnią sztuczną oraz hala o konstrukcji drewnianej. Teren został zagospodarowany wraz z małą architekturą, drogami wewnętrznymi i parkingami, od tego momentu stanowiąc drugi dom dla zawodników Cracovii.
Od początku stycznia na terenie Cracovia Training Center odbywają się codzienne zajęcia I zespołu, drugiej drużyny oraz grup młodzieżowych Pasów.
Najważniejsze mecze w historii.
Trening Noworoczny.
O 12:00 1 stycznia każdego roku odbywa się tradycyjny mecz między zespołami Cracovii i Cracovii II. Historia Treningu Noworocznego rozpoczęła się w 190, 1924 lub 1925, gdy wracający z sylwestrowego balu piłkarze wstąpili na stadion przy ul. Kałuży, by pokopać piłkę na śniegu. W ostatnich latach w noworocznych treningach uczestniczą tysiące krakowian. Wydarzenia na boisku nie zawsze są do końca poważne – na liście strzelców bramek figurują np. sędziowie spotkania czy "Pasiasty Lajkonik" – klubowa maskotka. Na trybunach mecz ma charakter święta – płoną race oraz odpalane są fajerwerki, kibice dopijają sylwestrowe szampany, odbywają się walki na śnieżne kulki.
Z powodu pandemii COVID-19, trening noworoczny w 2021 odbył się bez udziału kibiców.
Najwyższe zwycięstwo w historii.
29 czerwca 1919 Cracovia wygrała u siebie (30:0) z Klubem Lotników Kraków, mecz ten miał charakter towarzyski.
Baraż o mistrzostwo Polski (1948).
Rozegrany na neutralnym stadionie Garbarni dodatkowy barażowy mecz decydujący o tytule Mistrza Polski. Grająca bez dwóch swoich czołowych graczy Cracovia, mimo straty gola już w 1 minucie, doprowadziła do wyrównania, a potem zdecydowanie pokonała swojego rywala zdobywając mistrzostwo Polski.
Finał Pucharu Polski (2020).
Finał Pucharu Polski w piłce nożnej 2020 rozegrano nie jak dotychczas 2 maja na Stadionie Narodowym, a 24 lipca na Arenie Lublin, obiekcie na którym mecze w roli gospodarza rozgrywa miejscowy Motor. W tym meczu spotkały się ze sobą drużyny Cracovii i Lechii Gdańsk. Do przerwy za sprawą Omrana Haydary'ego goście prowadzili 1:0. W drugiej połowie po golach Pelle van Amersfoorta, Patryka Lipskiego i Davida Jablonský'ego było już 2:2. Ten wynik utrzymał się do końca regulaminowego czasu gry. W dogrywce gola na wagę pierwszego w historii Pucharu Polski dla Pasów strzelił Mateusz Wdowiak w 117 minucie meczu.
Mecz o Superpuchar Polski (2020).
Mecz o Superpuchar Polski
Szkoleniowcy.
Obecny sztab szkoleniowy.
"Źródło:"
Prezesi spółki MKS Cracovia SSA.
"Źródło":
Zawodnicy.
Numer 1 został zastrzeżony dla zawodników drużyny w hołdzie Karola Wojtyły tj. późniejszego papieża. Uroczystość odbyła się 4 stycznia 2005 podczas prywatnej audiencji uhonorowanego Ojca Świętego z piłkarzami i sztabem Cracovii w Watykanie.
Rekordy.
Reprezentanci w barwach Cracovii.
"Źródło":
Cracovia U-19.
Oprócz pierwszej drużyny Cracovia posiada zespół rezerw występujący w rozgrywkach Centralnej Ligi Juniorów. W sezonie 2018/2019 występują w Centralnej Lidze Juniorów, w którym broniła wicemistrzostwa Polski z poprzedniego sezonu.
Piłkarze.
"Źródło":
Maskotka klubowa.
Klubową maskotką Cracovii, towarzyszącą każdemu meczowi biało-czerwonych, jest Pasiasty Lajkonik. Rolę Lajkonika przez 10 lat pełnił Krzysztof Wawrzyniecki (zm. 7 października 2014), który debiutował w tej roli w meczu ze Szczakowianką Jaworzno wygranym przez Cracovię (8:1).
W sezonie 2018/2019 powróciła postać Lajkonika jako maskotki Cracovii.
Kibice.
7 stycznia 2004 z inicjatywy Biuletynu Teraz Pasy! Zarząd Koła Sympatyków KS Cracovia dla upamiętnienia demonstracji z 2001 roku, ratującej klub przed likwidacją, ustalił w 2004 roku 28 lutego Dniem Kibica Cracovii.
Słynni kibice Cracovii.
"Źródło":
"Źródło":
Opravcy.
Grupa kibiców zajmująca się organizowaniem opraw na meczach Cracovii. Należą do ruchu ultras, czyli środowiska kibiców, które ma na celu urozmaicenie i upiększenie widowisk sportowych poprzez dopingujące śpiewy i okrzyki, barwne kartoniady, flagowiska, transparenty czy wręcz organizowane na trybunach złożone widowiska choreograficzne. Swoją działalność finansują z prowadzonych na trybunach zbiórek pieniężnych oraz ze sprzedaży klubowych gadżetów.
Pieśń klubu.
Maciej Maleńczuk - "Hymn Cracovii"

</doc>
<doc id="726611" url="https://pl.wikipedia.org/wiki?curid=726611" title="In Absentia (animacja)">
In Absentia (animacja)

In Absentia – animacja braci Quay z 2000 roku. Powstała na zlecenie BBC i Pipeline Films jako część projektu Sound on Film International, w ramach którego powstały jeszcze filmy Hala Hartleya (z muzyką Louisa Andriessena), Nicholasa Roega (z muzyką Adriana Utleya z Portishead) i Wernera Herzoga (z muzyką Johna Tavernera).
Fabuła.
Kobieta siedzi przy stole w pokoju i usiłuje napisać list ciągle łamiącym się ołówkiem. Jej zmieniające się emocje odzwierciedlają refleksy światła za oknem. Zbliżenia kamery pokazują złamany wkład ołówka, temperówkę, dłonie kobiety i poczernione grafitem paznokcie. Gęsto zapisane listy wrzucane są bezcelowo do skrzyni zegara stojącego w pokoju.
Inspiracje.
Bracia z reguły tworzyli do gotowej muzyki, a twórczość Karlheinza Stockhausena znali i cenili od dawna (w 1973 zaprojektowali okładkę do książki "Stockhausen: Conversations with the Composer"). W filmie słychać kompozycję "Zwei Paare", skomponowanej w 1991 roku do opery "Freitag".
Animacja jest dedykowana „E.H.”. Historia opowiedziana w filmie jest oparta na losach Emmy Hauck (1878–1920), pacjentki zakładu psychiatrycznego w Heidelbergu i potem Wiesloch. U kobiety tej zdiagnozowano "dementia praecox", jednostkę chorobową dziś utożsamianą ze schizofrenią. Emma Hauck przez lata pisała do swojego męża listy, zapisane ledwo dającym się odczytać charakterem pisma. Quayowie zobaczyli te listy w 1996 albo 1997 roku na wystawie w London's Hayward Gallery kolekcji Hansa Prinzhorna, obejmującej twórczość pensjonariuszy zakładów psychiatrycznych.

</doc>
<doc id="726613" url="https://pl.wikipedia.org/wiki?curid=726613" title="Skoczkowo (województwo pomorskie)">
Skoczkowo (województwo pomorskie)

Skoczkowo (dodatkowa nazwa w j. kaszub. Skòczkòwò) – osada kaszubska w Polsce na Pojezierzu Kaszubskim położona w województwie pomorskim, w powiecie kościerskim, w gminie Kościerzyna na terenie Wdzydzkiego Parku Krajobrazowego w pobliżu jeziora Jelenie. Osada wchodzi w skład sołectwa Czarlina.
W latach 1975–1998 miejscowość administracyjnie należała do województwa gdańskiego.
Położona jest przy drodze z Wąglikowic do Wdzydz, na Szlaku Kaszubskim. Na południe od miejscowości leży jezioro Jelenie.

</doc>
<doc id="726614" url="https://pl.wikipedia.org/wiki?curid=726614" title="Synagoga Chóralna w Bukareszcie">
Synagoga Chóralna w Bukareszcie

Synagoga Chóralna w Bukareszcie (rum. "Templul Coral") – synagoga znajdująca się w Bukareszcie, stolicy Rumunii, przy ulicy Sf. Vineri 9-11. Jest obecnie główną synagogą bukareszteńskiej gminy żydowskiej.
Synagoga została zbudowana w 1866 roku według projektu Enderle'a i Freiwalda. Jest jedną z najidealniejszych replik synagogi Tempelgasse w Wiedniu projektu Ludwiga Förstera. W 1932 roku przeszła gruntowny remont. 
Podczas II wojny światowej została zdewastowana przez prawicowe, eksternistyczne rumuńskie legiony. Po zakończeniu wojny została gruntownie wyremontowana i z powrotem zaczęła pełnić funkcje kultowe. Jest najczęściej odwiedzaną synagogą w mieście. W głównej sali modlitewnej odbywają się nabożeństwa tylko w największe święta. Do nabożeństw codziennych i szabatów służy mała bożnica, znajdująca się w jednym z mniejszych pomieszczeń budynku.

</doc>
<doc id="726615" url="https://pl.wikipedia.org/wiki?curid=726615" title="Cracovia (hokej na lodzie)">
Cracovia (hokej na lodzie)

KS Cracovia – klub hokejowy z siedzibą w Krakowie, występujący w rozgrywkach Polskiej Hokej Ligi. Klub został założony 13 czerwca 1906 roku, natomiast sekcja hokeja na lodzie rozpoczęła działalność w 1923 roku w ramach wielosekcyjnego Klubu Sportowego „Cracovia”. Założycielami byli członkowie sekcji łyżwiarskiej. W 1949 roku zmieniono nazwę na „Ogniwo Kraków”. Jeden z najbardziej utytułowanych polskich klubów hokejowych. Dwunastokrotnie zdobywał tytuł mistrza Polski oraz ośmiokrotnie zajmował miejsca na podium. Wywalczył trzy Puchary Polski i trzy Superpuchary. Trzykrotnie rywalizował w trzeciej rundzie Pucharu Kontynentalnego. Od 2003 roku działa w ramach spółki MKS Cracovia SSA i występuje pod nazwą „MKS Comarch Cracovia”.
Historia.
Cracovia to najstarszy istniejący polski klub sportowy. Założona została 13 czerwca 1906 roku. W Cracovii hokej na lodzie w wersji bandy uprawiano co najmniej od grudnia 1909, zaś pierwszy mecz hokeja w wersji kanadyjskiej zawodnicy nieformalnej sekcji Cracovii rozegrali 4 lutego 1912 roku. Sekcja hokeja na lodzie została założona pod koniec 1923 roku w większości przez uczniów Gimnazjum im. Króla Jana Sobieskiego, którzy byli zrzeszeni w sekcji łyżwiarskiej. Opiekunem drużyny był dr Józef Lustgarten. Pierwszy oficjalny mecz hokeiści Cracovii rozegrali 17 lutego 1924 roku wygrywając z AZS 1:0. W drużynie grali wówczas bramkarz Jerzy Szaflarski, obrońcy Adam Lachowicz, Zdzisław Ziętkiewicz i Stanisław Myszkowski oraz napastnicy Józef Szaflarski, Antoni Michalak, Michał Pazdanowski i Wiktor Luster. W 1926 roku Cracovia zwyciężyła w nieoficjalnych mistrzostwach Krakowa. Wygrała z Jutrzenką 4:1 i 3:0 z Makkabi. Pierwszym kierownikiem sekcji został porucznik Stanisław Kroczyński. W grudniu 1938 drużyna Cracovii odbyła zagraniczne tournée po Europie, w ramach którego rozegrała cztery towarzyskie spotkania z zespołami wzmocnionymi zawodnikami kanadyjskimi, wygrywając dwa z nich, jedno remisując i jedno przegrywając; w ostatnim meczu pokonała 2:0 drużynę Brabo w Antwerpii w obecności ok. 12 tys. widzów.
Obecnie męska sekcja hokeja na lodzie jest prowadzona przez zajmującą się zawodowym sportem spółkę MKS Cracovia SSA. Sekcja hokeja na lodzie kobiet działa w ramach stowarzyszenia KS Cracovia.
Szkoleniowcy.
Trenerami Cracovii byli: Ladislav Štemprok (lata 70.), Rosjanin Władimir Safonow (1989-1991). 10 listopada 2004 szkoleniowcem został Czech Rudolf Roháček. Do 2015 wieloletnim asystentem trenera Cracovii był Andrzej Pasiut; wówczas jego miejsce zajął Mariusz Dulęba. W połowie listopada 2017. miejsce Dulęby zajął Dominik Salamon.
Kadra w sezonie 2022/2023.
Na podstawie materiału źródłowego:

</doc>
<doc id="726622" url="https://pl.wikipedia.org/wiki?curid=726622" title="Wanadynit">
Wanadynit

Wanadynit (vanadynit) – minerał z gromady wanadanów. Należy do grupy minerałów bardzo rzadkich, tylko lokalnie tworzy duże wystąpienia.
Nazwa pochodzi od pierwiastka wanadu, który jest składnikiem tego minerału.
Charakterystyka.
Właściwości.
Zazwyczaj tworzy kryształy o pokroju słupkowym, igiełkowym, tabliczkowym lub płytkowym. Najczęściej krystalizuje w postaci słupa heksagonalnego zakończonego podwójną piramidą. Występuje w skupieniach ziarnistych, nerkowatych, kulistych. Tworzy też agregaty igiełkowe, promieniste, czasami włókniste. Jest kruchy i przezroczysty. Jest izostrukturalny z mimetezytem, apatytem, piromorfitem.
Występowanie.
Powstaje jako minerał wtórny w strefach utleniania kruszców ołowiu. Współwystępuje z piromorfitem, wulfenitem, kalcytem. 
Miejsca występowania: Rosja, Meksyk, Maroko, USA, Namibia, Austria, Hiszpania, Słowenia.

</doc>
<doc id="726626" url="https://pl.wikipedia.org/wiki?curid=726626" title="Beyond Good &amp; Evil (ścieżka dźwiękowa)">
Beyond Good &amp; Evil (ścieżka dźwiękowa)



</doc>
<doc id="726627" url="https://pl.wikipedia.org/wiki?curid=726627" title="Renault 25">
Renault 25

Renault 25 – samochód osobowy klasy średniej-wyższej produkowane przez francuską markę Renault w latach 1984 – 1992.
Historia i opis modelu.
W plebiscycie na Europejski Samochód Roku 1985 model zajął 2. pozycję. Nadwozie typu liftback dostępne było wyłącznie jako pięciodrzwiowe. Na uwagę zasługiwała mocno wygięta tylna szyba, niespotykana w owych czasach w samochodach. Samochód uzyskał dzięki temu rozwiązaniu "lekką" bryłę nadwozia, mimo dużych (jak na europejskie warunki) rozmiarów. Dodatkowym atutem był duży bagażnik. W 1988 samochód został poddany liftingowi, pojawiły się nowe światła oraz zderzaki, a moc wolnossącego Diesla wzrosła do 70 KM.
Przez cały okres produkcji wyprodukowano 779 687 egzemplarzy.
Wyposażenie.
Najbardziej topowe wersje o oznaczeniu Baccara miały najbogatsze wyposażenie, obejmujące m.in.:

</doc>
<doc id="726629" url="https://pl.wikipedia.org/wiki?curid=726629" title="Kryształek lodu">
Kryształek lodu



</doc>
<doc id="726634" url="https://pl.wikipedia.org/wiki?curid=726634" title="Calopterygidae">
Calopterygidae



</doc>
<doc id="726635" url="https://pl.wikipedia.org/wiki?curid=726635" title="Waldstetten (Badenia-Wirtembergia)">
Waldstetten (Badenia-Wirtembergia)

Waldstetten – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Ostwürttemberg, w powiecie Ostalb, wchodzi w skład wspólnoty administracyjnej Schwäbisch Gmünd. Leży na przedpolu Jury Szwabskiej, nad rzeką Lein, ok. 20 km na południowy zachód od Aalen.
Współpraca.
Miejscowości partnerskie:

</doc>
<doc id="726636" url="https://pl.wikipedia.org/wiki?curid=726636" title="Aeshnidae">
Aeshnidae



</doc>
<doc id="726637" url="https://pl.wikipedia.org/wiki?curid=726637" title="Dyskografia Sugababes">
Dyskografia Sugababes

Artykuł przedstawia całkowitą dyskografię brytyjskiego girlsbandu Sugababes. Zespół w sumie wydał sześć albumów studyjnych, dwadzieścia sześć singli oraz dwadzieścia pięć teledysków dzięki wytwórni Universal Music oraz Warner Music.
Pozostałe.
Utwory, które nie pojawiły się na oficjalnych albumach studyjnych wydanych przez zespół.

</doc>
<doc id="726638" url="https://pl.wikipedia.org/wiki?curid=726638" title="Hildegard von Bingen">
Hildegard von Bingen



</doc>
<doc id="726639" url="https://pl.wikipedia.org/wiki?curid=726639" title="Neodiprion sertifer">
Neodiprion sertifer



</doc>
<doc id="726644" url="https://pl.wikipedia.org/wiki?curid=726644" title="Auchenorrhyncha">
Auchenorrhyncha



</doc>
<doc id="726645" url="https://pl.wikipedia.org/wiki?curid=726645" title="Mutlangen">
Mutlangen

Mutlangen – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Ostwürttemberg, w powiecie Ostalb, siedziba związku gmin Schwäbischer Wald. Leży na przedpolu Jury Szwabskiej, ok. 25 km na zachód od Aalen.

</doc>
<doc id="726647" url="https://pl.wikipedia.org/wiki?curid=726647" title="Pan Planeta">
Pan Planeta

Pan Planeta – czwarty długogrający album zespołu Ścianka, ostatni nagrany z udziałem Jacka Lachowicza i Andrzeja Koczana. Płyta została wydana w czerwcu 2006 roku przez wytwórnię Ampersand. Album zebrał na ogół pozytywne recenzje, znalazł się też na 5. miejscu najlepszych albumów roku w rankingu polskiego portalu muzycznego Screenagers, najwyżej ze wszystkich polskich płyt roku 2006.
W 2009 roku płyta została wznowiona przez EMI.
Historia.
"Pan Planeta" jest czwartym albumem Ścianki, nagranym w 2005 i 2006 roku. Część kompozycji które znalazły się na płycie („Boję się zasnąć, boję się wrócić do domu”, „Wielki Defekator”, „Wichura (Głowa czerwonego byka)”, „Gotowanie dla każdego: Gwiazdy”, „Pan Planeta”) prezentowanych było na koncertach w 2004 i 2005 roku.
Tytuł.
Maciej Cieślak w jednym z wywiadów wyjaśnił znaczenie tytułu płyty: „Pan Planeta to taka kaprysząca głowa, która krąży po orbicie nieznanej gwiazdy i patrzy na nas przez lunetę. Coś tam sobie gada w kosmosie, ale jest za daleko, by ją usłyszeć”.
Styl.
Według Cieślaka „brzmienie "Pana Planety" jest żrące i toksyczne. Tworzą je bardzo zróżnicowane kompozycje. Płytę będzie promować typowa piosenka – „Boję się zasnąć, boję się wrócić do dom”u. Ale na albumie są również znacznie bardziej rozbudowane utwory – w tym dwa szamańskie transy oparte na zdekonstruowanym rytmie techno oraz trzy mikro-słuchowiska z elementami estetyki ambient. Całość kończy się dziewięciominutową orgią hałasu”. Pytany o kompozycje utworów wyjaśniał: „„Pęknięcie 1” to jest jedyny fragment w całości zaimprowizowany, bez żadnego planu. Jest wynikiem jednodniowej sesji, którą zrobiliśmy sobie w trójkę z Jackiem i Arkiem, poprawiając sobie nastrój wiadomą konsumpcją. Dlatego tak to sobie potem nazwałem – „Pęknięcie 1”. Natomiast „Zepsuta piosenka” jest kompozycją. To mój ulubiony styk porządku i chaosu”.

</doc>
<doc id="726648" url="https://pl.wikipedia.org/wiki?curid=726648" title="Dschinghis Khan">
Dschinghis Khan

Dschinghis Khan (obecnie także jako The Legacy of Dschinghis Khan) – niemiecki zespół taneczny powstały pod koniec lat 70. Powstał z inspiracji niemieckiego duetu kompozytorów muzyki pop: Ralpha Siegela oraz Bernda Meinungera. W 1979 zespół wystąpił w Konkursie Piosenki Eurowizji, z piosenką "Dschinghis Khan", która zajęła 4. miejsce. To wystarczyło do zdobycia dużej popularności w Niemczech, Związku Radzieckim oraz Japonii. Potwierdzano ją kolejnymi singlami i płytami długogrającymi.
Muzyka zespołu nawiązuje do popularnego na przełomie lat 70. i 80. nurtu disco. W piosenkach pojawiały się często egzotyczne z niemieckiego punktu widzenia motywy:
Koncerty i teledyski Dschinghis Khan podkreśla scenografia oraz oryginalny wygląd i ubiór tancerzy. Niektórzy są ubrani w stylistyce mongolskiej, inni w kombinezony dające im wygląd postaci z filmu Star Trek. Nazwa grupy jest niemiecką odmianą nazwiska mongolskiego władcy, Czyngis-chana.
Zespół rozpadł się w połowie lat 80. Reaktywacja nastąpiła w 2005, bez dwóch członków: Louisa Potgietera, zmarłego w 1993 na AIDS, oraz Lesliego Mandokiego, prowadzącego karierę solową. Rok po reaktywacji, 7 maja 2006, Steve Bender zmarł na raka.
Zespół po reaktywacji koncertuje zamiennie pod nazwą „The Legacy of Dschinghis Khan”. Większość zespołu stanowią młodzi tancerze, wspierani przez trójkę oryginalnych członków zespołu: Henriettę i Wolfganga Heichelów oraz Edinę Pop.
Skład.
Skład „Dschinghis Khan”.
Kompozytorzy:
Skład „The Legacy of Dschinghis Khan”.
Pierwotni członkowie są wspierani przez członków Abraxas Musical Akademie z Monachium, w składzie:
Choć zespół jest pochodzenia niemieckiego i większość piosenek wykonuje w języku niemieckim, to tylko dwóch jego pierwotnych członków: Steve Bender i Wolfgang Heichel pochodziło z Niemiec, dwoje natomiast z Węgier, po jednym z Holandii i RPA.

</doc>
<doc id="726650" url="https://pl.wikipedia.org/wiki?curid=726650" title="Durlangen">
Durlangen

Durlangen – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Ostwürttemberg, w powiecie Ostalb, wchodzi w skład związku gmin Schwäbischer Wald. Leży na przedpolu Jury Szwabskiej, ok. 28 km na zachód od Aalen.

</doc>
<doc id="726655" url="https://pl.wikipedia.org/wiki?curid=726655" title="Ruppertshofen (Badenia-Wirtembergia)">
Ruppertshofen (Badenia-Wirtembergia)

Ruppertshofen – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Ostwürttemberg, w powiecie Ostalb, wchodzi w skład związku gmin Schwäbischer Wald. Leży ok. 20 km na zachód od Aalen.
Współpraca.
Miejscowość partnerska:

</doc>
<doc id="726656" url="https://pl.wikipedia.org/wiki?curid=726656" title="Romek Strzałkowski">
Romek Strzałkowski



</doc>
<doc id="726663" url="https://pl.wikipedia.org/wiki?curid=726663" title="Plaster">
Plaster



</doc>
<doc id="726664" url="https://pl.wikipedia.org/wiki?curid=726664" title="Spraitbach">
Spraitbach

Spraitbach – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Ostwürttemberg, w powiecie Ostalb, wchodzi w skład związku gmin Schwäbischer Wald. Leży ok. 28 km na zachód od Aalen, przy drodze krajowej B298 i granicy Lasu Szwabsko-Frankońskiego.

</doc>
<doc id="726667" url="https://pl.wikipedia.org/wiki?curid=726667" title="Metyloprednizolon">
Metyloprednizolon

Metyloprednizolon – organiczny związek chemiczny, syntetyczny glikokortykosteroid o długotrwałym działaniu przeciwzapalnym i immunosupresyjnym.
Mechanizm działania.
Metyloprednizolon działa głównie wewnątrzkomórkowo na poziomie DNA, dlatego musi upłynąć pewien okres aby zaczął działać. Nie wpływa na przyczyny zapalenia. Jego działanie jest tylko objawowe. Zmniejsza gromadzenie leukocytów i ich adhezję do śródbłonka, hamuje proces fagocytozy i rozpad lizosomów. Zmniejsza liczbę limfocytów, eozynofili, monocytów. Blokuje wydzielanie histaminy i leukotrienów zależne od IgE. Hamuje syntezę i uwalnianie cytokin: interferonu gamma, interleukin IL-1, IL-2, IL-3, IL-6, TNF-α, GM-CSF. Hamuje aktywność fosfolipazy A2 – nie dopuszcza do uwalniania kwasu arachidonowego, a w konsekwencji do syntezy mediatorów zapalenia. Hamuje przepuszczalność naczyń kapilarnych, zmniejsza obrzęk.
Wskazania.
Bursztynian metyloprednizolonu:
Przeciwwskazania.
Zachowanie ostrożności:
Dawkowanie.
Według zaleceń lekarza.
Preparaty.
Preparaty proste:
Preparaty złożone:

</doc>
<doc id="726671" url="https://pl.wikipedia.org/wiki?curid=726671" title="Täferrot">
Täferrot

Täferrot – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Ostwürttemberg, w powiecie Ostalb, wchodzi w skład związku gmin Schwäbischer Wald. Leży nad rzeką Lein, ok. 20 km na zachód od Aalen.

</doc>
<doc id="726672" url="https://pl.wikipedia.org/wiki?curid=726672" title="Rezerwat przyrody Bór Chrobotkowy">
Rezerwat przyrody Bór Chrobotkowy

Rezerwat przyrody Bór Chrobotkowy – florystyczny rezerwat przyrody w gminie Brusy (powiat chojnicki, województwo pomorskie). Jest położony w Borach Tucholskich. Został utworzony zarządzeniem Ministra Ochrony Środowiska, Zasobów Naturalnych i Leśnictwa z dnia 31 grudnia 1993 na powierzchni 41,50 ha. Celem ochrony jest zachowanie klasycznie wykształconego boru chrobotkowego z rzadką i unikalną florą porostów.
W skład rezerwatu wchodzą pododdziały leśne 327a, b, c, d, ~a, ~b, 328a, ~a, ~b, ~c na terenie leśnictwa Lubnia (Nadleśnictwo Przymuszewo).
W wyniku monitoringu siedlisk przyrodniczych z 2006 roku stwierdzono, że jest to jedno z najlepiej zachowanych w Polsce stanowisk śródlądowego boru sosnowego suchego, czyli boru chrobotkowego. Występuje tu bór tego typu w odmianie subatlantyckiej. Płaty muraw chrobotkowych są w znacznej mierze jednolite, a przerwy między nimi zajęte przez rośliny runa (mchy – rzęsiak pospolity ("Ptilidium ciliare"), widłoząb zdrożny ("Dicranum spurium"), borówki – czernica i brusznica, wrzos zwyczajny i śmiałka pogiętego) nie przekraczają 1/10 powierzchni. W rzadkim podszycie znajdują się odnowienia sosny, brzozy i jałowiec.
Lichenobiota rezerwatu liczy ok. 70 gatunków, w tym ponad 40 gatunków porostów naziemnych. Oprócz stosunkowo pospolitego chrobotka reniferowego ("Cladonia rangiferina") czy płucnicy islandzkiej ("Cetraria islandica") występują gatunki bardzo rzadkie w skali kraju i zagrożone, jak: grzybinka cielista ("Baeomyces carneus"), oskrzelka niwalna ("Flavocetraria nivalis") i chrobotek alpejski ("Cladonia stellaris"). Dwa ostatnie gatunki są typowe dla wysokich gór (rezerwat jest jednym z dwóch niżowych polskich stanowisk oskrzelki niwalnej). Poza tym jest tu najbogatsza w Polsce populacja chróścika tasiemcowatego (fińskiego) ("Stereocaulon taeniarum"), również bardzo rzadkiego. Wśród innych zagrożonych lub ginących gatunków są: włostka brązowa ("Bryoria fuscescens"), płucnica zielonawa ("Cetraria chlorophylla"), płucnica płotowa ("Cetraria sepincola"), złotlinka jaskrawa ("C. pinastri"), mąkla tarniowa ("Evernia prunastri"), popielak pylasty ("Imshaugia aleurites"), płaskotka rozlana ("Parmeliopsis ambigua"), płucnik modry ("Platismatia glauca"), mąklik otrębiasty ("Pseudevernia furfuracea"), chrobotek gronkowaty ("Cladonia botrytes"), chróścik pasterski ("Stereocaulon paschale") i brodaczka kępkowa ("Usnea hirta").
Na mocy obowiązującego planu ochrony ustanowionego w 2011 roku, obszar rezerwatu objęty jest ochroną czynną.
Obszar rezerwatu objęto w roku 2004 ochroną w ramach sieci Natura 2000 jako OZW PLH220004 „Bór Chrobotkowy”, który w 2009 roku (wraz z OZW „Lubnia”) został wchłonięty przez obszar PLH220077 „Młosino-Lubnia”. Ponadto rezerwat leży na terenie Północnego Obszaru Chronionego Krajobrazu – część zachodnia i ptasiego obszaru Natura 2000 „Bory Tucholskie” PLB220009. Stanowi też część strefy rdzennej Rezerwatu Biosfery Bory Tucholskie.

</doc>
<doc id="726673" url="https://pl.wikipedia.org/wiki?curid=726673" title="Taferrot">
Taferrot



</doc>
<doc id="726674" url="https://pl.wikipedia.org/wiki?curid=726674" title="Taeferrot">
Taeferrot



</doc>
<doc id="726685" url="https://pl.wikipedia.org/wiki?curid=726685" title="Tannhausen">
Tannhausen

Tannhausen – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Ostwürttemberg, w powiecie Ostalb, siedziba związku gmin Tannhausen. Leży ok. 25 km na północny wschód od Aalen.

</doc>
<doc id="726688" url="https://pl.wikipedia.org/wiki?curid=726688" title="Dystrykt Tema">
Dystrykt Tema

Dystrykt Stołeczny Tema - jest miastem i zarazem dystryktem w Regionie Greater Accra w Ghanie. Zajmuje powierzchnię 565 km², populacja w roku 2002 wynosiła 506.637 mieszkańców.
Dystrykt składa się z dwudziestu sześciu gmin:

</doc>
<doc id="726691" url="https://pl.wikipedia.org/wiki?curid=726691" title="Surzyki Małe">
Surzyki Małe

Surzyki Małe (niem. "Klein Sauerken") – osada w Polsce położona w województwie warmińsko-mazurskim, w powiecie ostródzkim, w gminie Małdyty.
W latach 1975–1998 miejscowość administracyjnie należała do województwa olsztyńskiego.
Wieś wzmiankowana w dokumentach z roku 1646, jako folwark szlachecki na 10 włókach. W roku 1782 we wsi odnotowano 7 domów (dymów), natomiast w 1858 w jednym gospodarstwie domowym było 12 mieszkańców. W latach 1937–1939 było 52 mieszkańców. W roku 1973 jako majątek należały do powiatu morąskiego, gmina Małdyty, poczta Janiki Wielkie.
Bibliografia.
Inne miejscowości o nazwie Surzyki: Surzyki Wielkie

</doc>
<doc id="726695" url="https://pl.wikipedia.org/wiki?curid=726695" title="Dariusz Śledź">
Dariusz Śledź

Dariusz Śledź (ur. 15 września 1969 w Lublinie) – polski żużlowiec, uczestnik żużlowego Grand Prix 1995.
W 2007 r. doznał urazu kręgosłupa w Gnieźnie, w meczu miejscowego startu z TŻ Sipma Lublin, następnie ogłosił zakończenie kariery. Od 2019 trener zespołu WTS Sparty Wrocław.

</doc>
<doc id="726697" url="https://pl.wikipedia.org/wiki?curid=726697" title="Kanty">
Kanty

Kanty (do 2010 "Kęty", niem. "Groß Kanten") – osada w Polsce położona w województwie warmińsko-mazurskim, w powiecie ostródzkim, w gminie Małdyty nad jeziorem Kęckim. Miejscowość wchodzi w skład sołectwa Klonowy Dwór.
W latach 1975–1998 miejscowość administracyjnie należała do województwa olsztyńskiego.
Wieś wzmiankowana w dokumentach z roku 1316 i 1340, jako wieś pruska na 26 włókach. Pierwotna nazwa "Sukin – Kanthen" najprawdopodobniej wywodzi się języka pruskiego (w litewskim „sukis” oznacza rybę). W roku 1782 we wsi odnotowano 12 domów (dymów), natomiast w 1858 w pięciu gospodarstwach domowych było 56 mieszkańców. W latach 1937–1939 było 91 mieszkańców. W roku 1973 jako majątek Kęty należały do powiatu morąskiego, gmina Małdyty, poczta Janiki Wielkie.
Mocą rozporządzenia ministra spraw wewnętrznych i administracji z 16 grudnia 2009 roku wcześniejsza nazwa miejscowości Kęty została zmieniona na Kanty.

</doc>
<doc id="726699" url="https://pl.wikipedia.org/wiki?curid=726699" title="Obwód kirowogradzki">
Obwód kirowogradzki



</doc>
<doc id="726705" url="https://pl.wikipedia.org/wiki?curid=726705" title="Śledź">
Śledź



</doc>
<doc id="726706" url="https://pl.wikipedia.org/wiki?curid=726706" title="Zande">
Zande



</doc>
<doc id="726707" url="https://pl.wikipedia.org/wiki?curid=726707" title="Ględy (gmina Małdyty)">
Ględy (gmina Małdyty)

Ględy (niem. "Gallinden") – osada w Polsce położona w województwie warmińsko-mazurskim, w powiecie ostródzkim, w gminie Małdyty nad jeziorem Kęckim..
W latach 1975–1998 miejscowość administracyjnie należała do województwa olsztyńskiego.
Wieś wzmiankowana w dokumentach z roku 1345, jako wieś pruska na 10 włókach. Pierwotna nazwa brzmiała "Galiendie". W roku 1782 we wsi odnotowano dwa domy (dymy), natomiast w 1858 w czterech gospodarstwach domowych było 71 mieszkańców. W latach 1937–1939 było 75 mieszkańców. W roku 1973 jako osada Ględy należały do powiatu morąskiego, gmina Małdyty, poczta Dobrocin.
Inne miejscowości o nazwie Ględy: Ględy

</doc>
<doc id="726710" url="https://pl.wikipedia.org/wiki?curid=726710" title="Zawadzkiego-Klonowica">
Zawadzkiego-Klonowica

Zawadzkiego-Klonowica – osiedle administracyjne w Szczecinie, będące jednostką pomocniczą miasta, położone w dzielnicy Zachód. Osiedle zajmuje obecnie obszar 1,580 km².
Według danych na dzień 26 kwietnia 2015 w osiedlu na pobyt stały zameldowanych było 16 034 osób.
Położenie.
Osiedle graniczy z:
W północno-wschodniej części osiedla – Puszcza Wkrzańska.
Historia.
Osiedle wybudowano w technologii wielkiej płyty w latach 70. XX wieku w Szczecinie. Swoją nazwę wzięło od dwóch głównych ulic komunikacyjnych osiedla – ul. Tadeusza Zawadzkiego i ul. Sebastiana Klonowica.
Obiekty.
Na terenie osiedla znajdują się:
Samorząd mieszkańców.
Samorząd osiedla Zawadzkiego-Klonowica został ustanowiony w 1990 roku.
Rada Osiedla Zawadzkiego-Klonowica liczy 15 członków. W wyborach do rad osiedli 20 maja 2007 roku udział wzięło 330 głosujących, co stanowiło frekwencję na poziomie 2,86%

</doc>
<doc id="726713" url="https://pl.wikipedia.org/wiki?curid=726713" title="Fiugajki (gmina Małdyty)">
Fiugajki (gmina Małdyty)

Fiugajki (niem. "Figaiken") – osada w Polsce położona w województwie warmińsko-mazurskim, w powiecie ostródzkim, w gminie Małdyty.
W latach 1975–1998 miejscowość administracyjnie należała do województwa olsztyńskiego.
Miejscowość wzmiankowana w dokumentach około roku 1645, jako folwark szlachecki na 18 włókach. W 1648 zakupiona została przez generała Krzysztofa von Houwalda. W roku 1782 we wsi odnotowano cztery domy, natomiast w 1858 w czterech gospodarstwach domowych było 79 mieszkańców. W latach 1937–1939 mieszkańców liczono łącznie z Zajezierzem. W roku 1973 jako osada Fiugajki należały do powiatu morąskiego, gmina i poczta Małdyty.
Inne miejscowości o nazwie Fiugajki: Fiugajki

</doc>
<doc id="726714" url="https://pl.wikipedia.org/wiki?curid=726714" title="Stödtlen">
Stödtlen

Stödtlen – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Ostwürttemberg, w powiecie Ostalb, wchodzi w skład związku gmin Tannhausen. Leży ok. 25 km na północny wschód od Aalen.

</doc>
<doc id="726715" url="https://pl.wikipedia.org/wiki?curid=726715" title="Stodtlen">
Stodtlen



</doc>
<doc id="726717" url="https://pl.wikipedia.org/wiki?curid=726717" title="Stoedtlen">
Stoedtlen



</doc>
<doc id="726718" url="https://pl.wikipedia.org/wiki?curid=726718" title="Colorado Avalanche">
Colorado Avalanche

Colorado Avalanche – amerykański klub hokejowy z siedzibą w Denver (Kolorado), występujący w lidze NHL.
Historia.
Drużyna została założona w 1972 roku, w Québecu pod nazwą Quebec Nordiques. W 1995 roku nazwę przemianowano na Colorado Avalanche, a drużyna przeprowadziła się do obecnej siedziby w amerykańskim Denver. Do tej pory trzykrotnie w sezonach: 1995/1996, 2000/2001 i 2021/2022 zdobyli Puchar Stanleya, aż jedenastokrotnie zwyciężali w dywizji i trzykrotnie w konferencji.
Zespół posiada afiliacje w postaci klubów farmerskich w niższych ligach. Tę funkcję pełnią Colorado Eagles w lidze AHL oraz Utah Grizzlies w rozgrywkach ECHL.
Obecną halą zespołu jest Ball Arena (otwarta 1 października 1999), do której przenieśli się w sezonie 1999/2000. Wcześniej mecze "lawin" były rozgrywane w McNichols Sports Arena.
Sezon po sezonie.
Legenda:
Z = Zwycięstwa, P = Porażki, R = Remisy (do sezonu 2004/2005), PK = Przegrane po dogrywce lub karnych, Pkt = Punkty, ZB = Bramki zdobyte, SB = Bramki stracone
Zawodnicy.
Zastrzeżone numery.
Zastrzeżone numery otrzymują zawodnicy, którzy szczególnie zasłużyli się dla klubu. Jak na razie klub z Denver zastrzegł sześć numerów (nie licząc numeru 99, zastrzeżonego przez całą ligę NHL). Ostatni jak dotąd zastrzeżony numer to 23, z którym grał czeski prawoskrzydłowy Milan Hejduk. Czech całą swoją karierę w NHL spędził grając dla "Lawin." Ceremonia zastrzeżenia tego numeru odbyła się 6 stycznia 2018 r.
Występy Wojtka Wolskiego.
Przez pięć lat (2005-2010) zawodnikiem Colorado Avalanche był Polak, Wojtek Wolski. 2 marca 2010 roku został przekazany do Phoenix Coyotes, zaś za niego w ramach wymiany do Denver trafili zawodnicy z Phoenix – Peter Mueller oraz Kevin Porter.
Do transferu doszło, mimo że Wolski był jednym z najbardziej wyróżniających się graczy Colorado w sezonie 2009/2010. Do momentu transferu był również w czołówce klasyfikacji klubowych. W tymże sezonie zanotował w Colorado 47 pkt. w punktacji kanadyjskiej (za 17 goli i 30 asyst) w 62 meczach (otrzymał także 21 minut kar). W statystykach „+,-” uzyskał 15 pkt. W wewnątrzklubowej klasyfikacji był w momencie odejścia drugi pod względem liczby asyst (30), w punktacji kanadyjskiej (47) i strzałów (156) oraz na trzecim miejscu jako snajper (17).
W sumie w 302 meczach w barwach Colorado (a także wszystkich dotąd występów w NHL) zanotował bilans 193 pkt. w punktacji kanadyjskiej (za 73 gole i 120 asysty), na ławce kar spędził 81 minut. Dodatkowo uzyskał 9 pkt. w fazie
Play-off (3 gole i 6 asyst) w 15 występach.
W zaledwie 2 dni po przeprowadzeniu transferu do Coyotes, 4 marca 2010 roku, Wolski zadebiutował w nowym klubie, w meczu przeciwko swojej niedawnej drużynie Colorado Avalanche. Zdobył w nim swojego premierowego gola w barwach Phoenix, który był zarazem zwycięskim trafieniem w tym meczu.

</doc>
<doc id="726721" url="https://pl.wikipedia.org/wiki?curid=726721" title="Pleśno (powiat ostródzki)">
Pleśno (powiat ostródzki)

Pleśno (niem. "Plössen") – osada w Polsce położona w województwie warmińsko-mazurskim, w powiecie ostródzkim, w gminie Małdyty.
W latach 1975–1998 miejscowość administracyjnie należała do województwa olsztyńskiego.
Wieś wzmiankowana pod nazwą "Plesen", w dokumentach z roku 1374, jako wieś pruska na 11 włókach. W roku 1782 we wsi odnotowano 8 domów (dymów), natomiast w 1858 w pięciu gospodarstwach domowych było 57 mieszkańców. W latach 1937–1939 było 70 mieszkańców. W roku 1973 jako osada Pleśno należało do powiatu morąskiego, gmina i poczta Małdyty.

</doc>
<doc id="726723" url="https://pl.wikipedia.org/wiki?curid=726723" title="Unterschneidheim">
Unterschneidheim

Unterschneidheim – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Ostwürttemberg, w powiecie Ostalb, wchodzi w skład związku gmin Tannhausen. Leży ok. 23 km na północny wschód od Aalen.
Współpraca.
Miejscowości partnerskie:

</doc>
<doc id="726737" url="https://pl.wikipedia.org/wiki?curid=726737" title="Gizajny">
Gizajny

Gizajny (niem. "Gischainen") – osada w Polsce położona w województwie warmińsko-mazurskim, w powiecie ostródzkim, w gminie Małdyty.
W latach 1975–1998 miejscowość administracyjnie należała do województwa olsztyńskiego.
Wieś wzmiankowana w dokumentach z roku 1425, jako wieś pruska na 9 włókach. Pierwotna nazwa "Geszeninen" najprawdopodobniej wywodzi się od imienia Prusa – "Geszene". W roku 1782 we wsi odnotowano 7 domów (dymów), natomiast w 1858 w jednym gospodarstwie domowym było 27 mieszkańców. W roku 1973 jako majątek Gizajny należały do powiatu morąskiego, gmina Małdyty, poczta Połowite.

</doc>
<doc id="726739" url="https://pl.wikipedia.org/wiki?curid=726739" title="Angelo Di Livio">
Angelo Di Livio

Angelo Di Livio (ur. 26 lipca 1966 w Rzymie) – były włoski piłkarz grający na pozycji pomocnika.
Klubową karierę Angelo Di Livio rozpoczął z drużyną Reggiany (1985–1986). Jego kolejnymi włoskimi klubami były kolejno: Nocerina (1986–1987), Perugia (1987–1989) i Padova (1989–1993). W roku 1993 dla Di Livio rozpoczął się nowy rozdział w życiu – były pomocnik Reggiany przeprowadził się do Turynu, by nosić biało-czarną koszulkę Juventusu.
Reprezentując barwy „Starej Damy” zdobył Puchar Ligi Mistrzów, oraz trzykrotnie Scudetto.
W roku 1999 Di Livio przeniósł się do Florencji. Trzy lata później (w roku 2002), ACF Fiorentina z powodu problemów finansowych została zdegradowana do Serie C2. Angelo okazał się wiernym zawodnikiem, zostając w drużynie pomimo wizji gry w 4 lidze. Przyczynił się do szybkiej odbudowy klubu, doprowadzając „Violę” do Serie A w 2004 roku.
W reprezentacji narodowej, Angelo Di Livio rozegrał 40 spotkań, nie strzelając jednak ani jednej bramki. W niebieskiej koszulce „Azzurrich” grał na Mistrzostwach Europy 1996, Mistrzostwach Świata 1998, Mistrzostwach Europy 2000 oraz na Mistrzostwach Świata w 2002 roku.

</doc>
<doc id="726749" url="https://pl.wikipedia.org/wiki?curid=726749" title="Alfabet wilamowski">
Alfabet wilamowski

Alfabet wilamowski – zmodyfikowany alfabet łaciński służący do zapisywania języka wilamowskiego (wymysiöeryś). Alfabet ten składa się z 34 znaków:
A, Ȧ, AO, B, C, Ć, D, E, F, G, H, I, J, K, Ł, L, M, N, Ń, O, Ö, P, Q, R, S, Ś, T, U, Ü, V, W, Y, Z, Ź, Ż.
w tym jednego dwuznaku:
AO

</doc>
<doc id="726750" url="https://pl.wikipedia.org/wiki?curid=726750" title="Marubina">
Marubina

Marubina – organiczny związek chemiczny z grupy diterpenoidów, występujący w szancie zwyczajnej (' L.). Surowcem zawierającym marubinę jest ziele szanty – ' (""); z kilograma sproszkowanej szanty można wyekstrahować ok. 6,5 g czystej marubiny. Jest związkiem o gorzkim smaku (odpowiada za gorycz szanty) i właściwościach żółciopędnych.
Pierwsze badania związku opublikowano w roku 1842. Stereokontrolowaną syntezę totalną marubiny opisano w roku 2014. 

</doc>
<doc id="726755" url="https://pl.wikipedia.org/wiki?curid=726755" title="Original Six">
Original Six

Original Six (pol. "Oryginalna Szóstka", "Pierwotna Szóstka") to grupa sześciu drużyn hokejowych, które występowały w NHL przez 25 lat – począwszy od sezonu 1942-43 aż do rozszerzenia rozgrywek do 12 drużyn, tj. do sezonu 1966-67. Tzw. "Oryginalną Szóstkę" tworzyły:
Drużyny te występują w rozgrywkach NHL do dnia dzisiejszego. Z tzw. "Oryginalnej Szóstki" po rozszerzeniu ligi od sezonu 1967–68 tylko drużyna "Toronto Maple Leafs" nie zdołała nigdy potem awansować do finału rozgrywek o Puchar Stanleya.

</doc>
<doc id="726756" url="https://pl.wikipedia.org/wiki?curid=726756" title="Dynamometr">
Dynamometr



</doc>
<doc id="726758" url="https://pl.wikipedia.org/wiki?curid=726758" title="Abtsgmünd">
Abtsgmünd

Abtsgmünd – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Ostwürttemberg, w powiecie Ostalb. Leży ok. 8 km na północny zachód od Aalen, przy drodze krajowej B19.

</doc>
<doc id="726760" url="https://pl.wikipedia.org/wiki?curid=726760" title="Barbara Kieżun">
Barbara Kieżun

Barbara Kieżunówna ps. "Maria" (ur. 5 grudnia 1926 w Toruniu, zm. wrzesień 1944 ?) – sanitariuszka w powstaniu warszawskim.
Była uczennicą tajnych kompletów licealnych. Podczas okupacji jej rodzice mieszkali w Warszawie, działali w SZP-ZWZ-AK. Ich mieszkanie było punktem kontaktowym. Barbara także działała w konspiracji. Została przeszkolona w służbie sanitarnej i łączności, w powstaniu warszawskim przydzielono ją do zgrupowania "Krybar" oddziału "Elektrownia" na Powiślu.
Zaginęła bez wieści w czasie walk na Powiślu w dniach 4-6 września 1944 roku.

</doc>
<doc id="726764" url="https://pl.wikipedia.org/wiki?curid=726764" title="Region Centralny (Ghana)">
Region Centralny (Ghana)

Region Centralny – jeden z 16 regionów administracyjnych Ghany. Stolicą regionu jest Cape Coast. Według spisu z 2021 roku liczy ponad 2,8 mln mieszkańców i jest czwartym najbardziej zaludnionym regionem kraju.
Graniczy z regionami Ashanti i Wschodnim od północy, Regionem Zachodnim od zachodu oraz Regionem Greater Accra od wschodu, od południa styka się z Oceanem Atlantyckim.
W pobliżu wybrzeża znajduje się Park Narodowy Kakum, który w 2019 roku odwiedziło 126 tys. turystów. 
Podział administracyjny.
W jego skład wchodzi 22 dystrykty:
Demografia.
Według spisu w 2021 roku region zamieszkany jest głównie przez ludy Akan (78,5%), Ewe (7%), Guan (5,1%), Ga-Dangme (2,9%) i Mole-Dagbani (2,5%). 
Religia.
Struktura religijna w 2021 roku według Spisu Powszechnego:

</doc>
<doc id="726771" url="https://pl.wikipedia.org/wiki?curid=726771" title="Gschwend (Badenia-Wirtembergia)">
Gschwend (Badenia-Wirtembergia)

Gschwend – miejscowość i gmina w Niemczech, w kraju związkowym Badenia-Wirtembergia, w rejencji Stuttgart, w regionie Ostwürttemberg, w powiecie Ostalb. Leży ok. 30 km na północny zachód od Aalen, przy drodze krajowej B298, na terenie Lasu Szwabsko-Frankońskiego.

</doc>
<doc id="726774" url="https://pl.wikipedia.org/wiki?curid=726774" title="Wilamówko (województwo warmińsko-mazurskie)">
Wilamówko (województwo warmińsko-mazurskie)

Wilamówko – osada w Polsce położona w województwie warmińsko-mazurskim, w powiecie ostródzkim, w gminie Małdyty.
W roku 1973 jako osada Wilamówko należało do powiatu morąskiego, gmina Małdyty, poczta Dobrocin.
W latach 1975–1998 miejscowość administracyjnie należała do województwa olsztyńskiego. Miejscowość leży w historycznym regionie Prus Górnych.
W czasie eksploatacji żwiru koło Wilamówka, w 1924 r., odkryto pochówek szkieletowy z okresu rzymskiego (około III w. n.e.). Zachowane z pochówkiem przedmioty, takie jak złoty naszyjnik, ostrogi z brązu, pozłacana kapsułka, pozwalają sądzić, że był to grób wojownika gockiego. W pobliżu znaleziono także urny m.in. z arabskimi monetami VII w.
Inne miejscowości o nazwie Wilamowo: Wilamowo, Wilamowice

</doc>
<doc id="726777" url="https://pl.wikipedia.org/wiki?curid=726777" title="Azatiopryna">
Azatiopryna

Azatiopryna () – organiczny związek chemiczny, antymetabolit, lek o silnym działaniu immunosupresyjnym i cytotoksycznym, który jest metylonitroimidazolową pochodną 6-merkaptopuryny. Po podaniu ulega biotransformacji w wątrobie i nerkach do 6-merkaptopuryny i metylonitroimidazolu. Końcowym metabolitem jest kwas tiomoczowy, który ulega wydaleniu z moczem. W Polsce azatiopryna jako lek jest dostępna pod nazwą handlową "Imuran" i "Azathioprine", w postaci niewielkich żółtych lub koloru morelowego, obustronnie wypukłych tabletek z otoczką. Bywa też podawana dożylnie.
Historia.
Azatiopryna została po raz pierwszy wprowadzona do praktyki klinicznej przez sir Roya Calne’a, pioniera brytyjskiej transplantologii. Opierając się na pracy sir Petera Medewara dotyczącej immunologicznych przyczyn odrzucania przeszczepu, zaproponował wprowadzenie 6-merkaptopuryny jako leku immunosupresyjnego przy przeszczepieniu nerki. Odkryta potem azatiopryna zastąpiła 6-merkaptopurynę dzięki swojej mniejszej toksyczności. Przez lata terapia azatiopryną w połączeniu z glikokortykosteroidami była standardem w zapobieganiu odrzucania przeszczepu. W 1978 roku została zastąpiona cyklosporyną, również wprowadzoną przez Calne’a.
Mechanizm działania.
Blokuje poprzez alkilację grupy sulfhydrylowe, a dzięki uwalnianiu 6-merkaptopuryny działa jak antymetabolit dla zasad purynowych (powoduje zaburzenie syntezy DNA) w limfocytach stymulowanych antygenem. Lek działa przede wszystkim na komórki dzielące się. Azatiopryna hamuje proliferację limfocytów T oraz w mniejszym stopniu także limfocytów B.
Obecnie nieznana jest aktywność i farmakodynamika metylonitroimidazolu u ludzi (przeprowadzono szczątkowe badania na szczurach). Przypuszcza się, że może on w pewien sposób wpływać na metabolizm i LADME powstającej 6-merkaptopuryny w porównaniu z klinicznie czystą 6-merkaptopuryną. Z badań medycznych wynika, że obecność komponenty metylonitroimidazolowej jest odpowiedzialna za dodatkową szkodliwość azatiopryny (włącznie ze znacznym zwiększeniem ryzyka raka skóry po ekspozycji na światło słoneczne) nawet w porównaniu z pochodnymi merkaptopuryny pozbawionymi podstawnika nitrowego, który wydaje się mieć kluczową rolę w jej zwiększeniu (sugerując się metabolizmem większości związków nitrowych, można podejrzewać, że metylonitroimidazol – powstały w organizmie z azatiopryny – jest w stanie spowodować znaczne namnażanie wolnych rodników, których szkodliwe działanie jest znane nawet wśród laików).
Wskazania.
Azatioprynę stosuje się obecnie w zapobieganiu reakcji odrzucania przeszczepów i w leczeniu chorób autoimmunologicznych. Najczęstsze zastosowania leku to:
Przeciwwskazania.
Nie wolno stosować w następujących przypadkach:
Ostrożnie:
Działania niepożądane.
Azatiopryna jest hepatotoksyczna u ludzi i zwierząt, a także wykazuje właściwości mutagenne, co zostało wykazane w różnych badaniach medycznych.
Potencjał mutagenny azatiopryny jest wyższy niż w przypadku podobnych immunosupresantów; najprawdopodobniej przyczyną jest obecność grupy nitrowej, która w organizmie podlega przemianom metabolicznym (głównie redukcji) prowadzącym do nienormalnego podwyższenia liczebności wolnych rodników (m.in. ponadtlenkowych), a w następstwie do zjawiska stresu oksydacyjnego (także wraz z następującym poń uszkodzeniami mitochondrialnymi) zwłaszcza w tkankach najsilniej metabolizujących. Notowano też obniżenie stężenia glutationu w wątrobie, co także można wytłumaczyć metabolizmem komponenty metylonitroimidazolowej.
Podczas przyjmowania leku należy unikać światła słonecznego, które może indukować raka skóry w wyniku fotosensybilacji azatiopryny. Światło ultrafioletowe prowadzi do rozkładu azatiopryny połączonego z powstawaniem wolnych rodników.
Zaobserwowane niepożądane działania azatiopryny:
U osób po przeszczepieniu narządów leczonych azatiopryną występuje zwiększona częstość zachorowań na choroby nowotworowe, a w przypadku łączenia dużych dawek azatiopryny z infliksymabem, także na wysoce zjadliwą odmianę skrajnie niebezpiecznego chłoniaka T-komórkowego.
Ryzyko takie wzrasta przy jednoczesnym stosowaniu kilku immunosupresantów naraz, co należy mieć na uwadze w przypadku podejmowania decyzji o rozpoczęciu takiej terapii.

</doc>
<doc id="726779" url="https://pl.wikipedia.org/wiki?curid=726779" title="Sarna (województwo warmińsko-mazurskie)">
Sarna (województwo warmińsko-mazurskie)

Sarna – osada w Polsce położona w województwie warmińsko-mazurskim, w powiecie ostródzkim, w gminie Małdyty.
W latach 1975–1998 miejscowość administracyjnie należała do województwa olsztyńskiego.
W roku 1973 jako osada Sarna należała do powiatu morąskiego, gmina i poczta Małdyty.
Bibliografia.
Inne miejscowości o nazwie Sarna: Sarny, Sarnów

</doc>
<doc id="726787" url="https://pl.wikipedia.org/wiki?curid=726787" title="Édouard Roche">
Édouard Roche

Édouard Albert Roche (ur. 17 października 1820 w Montpellier, zm. 18 kwietnia 1883 tamże) – francuski astronom i matematyk, najbardziej znany ze swych prac dotyczących mechaniki nieba. Od jego nazwiska pochodzą pojęcia jak granica Roche’a, powierzchnia Roche’a i strefa Roche’a.
Życiorys.
Urodził się w Montpellier w 1820 roku. Studiował na Uniwersytecie w Montpellier, w 1844 otrzymał tytuł d"octeur èn sciences". Kolejne trzy lata spędził w Obserwatorium paryskim, gdzie pracował pod nadzorem François Arago. W 1849 został wykładowcą na Uniwersytecie w Montpellier, a w 1852 profesorem matematyki czystej.
Roche przeprowadził matematyczne badania nad hipotezą słonecznej mgławicy Pierre’a Laplace’a, a swoje rezultaty zaprezentował w serii artykułów dla Akademii Montpellier od czasu mianowania do 1877. Najważniejsze z nich dotyczyły komet (1860) i jego własnej hipotezy słonecznej mgławicy (1873). Roche przeprowadził również studia nad wpływem silnych pól grawitacyjnych na roje małych cząstek.
Upamiętnienie.
Na cześć uczonego jedną z planetoid nazwano (38237) Roche.

</doc>
<doc id="726788" url="https://pl.wikipedia.org/wiki?curid=726788" title="Niedźwiada (województwo warmińsko-mazurskie)">
Niedźwiada (województwo warmińsko-mazurskie)

Niedźwiada – osada w Polsce położona w województwie warmińsko-mazurskim, w powiecie ostródzkim, w gminie Małdyty nad jeziorem Sasiny. W latach 1975–1998 miejscowość administracyjnie należała do województwa olsztyńskiego.
Historia.
Wieś wzmiankowana w dokumentach z roku 1334 jako wieś pruska na 8 włókach, pod nazwą "Cloken" (w języku pruskim „clokis” oznacza niedźwiedzia). W roku 1782 we wsi odnotowano cztery domy („dymy”), natomiast w 1858 w czterech gospodarstwach domowych było 61 mieszkańców. W latach 1937–1939 było 65 mieszkańców. W roku 1973 – jako majątek – Niedźwiada należała do powiatu morąskiego, gmina Małdyty, poczta Połowite.
Obecnie w miejscowości nie ma zabudowy.
Inne miejscowości o nazwie: Niedźwiada.

</doc>
<doc id="726793" url="https://pl.wikipedia.org/wiki?curid=726793" title="Oswald Potocki">
Oswald Potocki

Oswald Potocki herbu Pilawa (ur. 15 grudnia 1866 w Bursztynie, zm. 22 lutego 1920 w Toruniu) – działacz społeczno-narodowy, wiceprezes Towarzystwa Naukowego.
Życiorys.
Był synem Nikodema majora wojsk austriackich i Ludwiki Jabłonowskiej, właścicielki Mariampola, wnukiem Karola Jabłonowskiego.
Student wydziału prawa Uniwersytetu Jagiellońskiego. 
26 października 1893 poślubił Marię Gajewską i przeniósł się do rodzinnego majątku żony w Piatkowie, w 1894 został członkiem Towarzystwa Naukowego w Toruniu, 4 lutego 1918 wybrany został w skład zarządu jako wiceprezes Towarzystwa. Dzięki jego wsparci finansowemu udało się latem 1919 dla Towarzystwa zakupić gmach "Muzeum". Wspierał materialnie również będąc członkiem od jesieni 1917 Towarzystwo Śpiewu "Lutnia". Razem z żona zasilał fundusz dla ofiar wojny zbierając fundusze za pośrednictwem pisma "Żebraczek Bezdomnych" wydawanego w latach 1916–1918. Oswald Potocki był oficerem rezerwy wojska austriackiego, zaangażował się jako jeden z przywódców w działalność Organizacji Wojskowej Pomorza. Założył wraz z innymi ziemianami komitet „Ratujmy dzieci” który organizował zbiórkę funduszy dla najbardziej potrzebujących w zaborze rosyjskim. W grudniu 1918 został powołany do udziału w pracach Podkomisariatu Naczelnej Rady Ludowej w Gdańsku. Brał udział w przygotowaniach francuskiego tłumaczenia materiałów przeznaczonych dla Komitetu Narodowego Polskiego w Paryżu w celu udokumentowania polskości Pomorza. Brał udział w obradach polsko–niemieckiej komisji w Gdańsku w lipcu 1919 występując jako rzecznik interesów polskich. 24 stycznia 1920 został mianowany komisarycznym wójtem Frydrychowa. Zmarł bezpotomnie po krótkiej chorobie w Toruniu, pochowany został na cmentarzu w Pluskowęsach. Żona Maria zginęła 30 czerwca 1927 tragicznie w wypadku w Napolu.
Za działalność w Wojskowej Organizacji Pomorza odznaczony Krzyżem Srebrnym Orderu Virtuti Militari.

</doc>
<doc id="726795" url="https://pl.wikipedia.org/wiki?curid=726795" title="Annales Regni Francorum">
Annales Regni Francorum

Annales Regni Francorum (łac. "Roczniki Królestwa Franków") - kronika spisywana od 794 na dworze władców karolińskich przez królewskich kapelanów i notariuszy. Obejmuje lata 741-829 i stanowi jedno z głównych źródeł do historii tego okresu. Jej kontynuacją są roczniki zwane Annales Bertiniani.
"Annales Regni Francorum" zostały wydane w 1895 przez Friedricha Kurze w ramach Monumenta Germaniae Historica.

</doc>
<doc id="726796" url="https://pl.wikipedia.org/wiki?curid=726796" title="Okres Banská Bystrica">
Okres Banská Bystrica



</doc>
<doc id="726798" url="https://pl.wikipedia.org/wiki?curid=726798" title="Okres Banska Bystrica">
Okres Banska Bystrica



</doc>
<doc id="726801" url="https://pl.wikipedia.org/wiki?curid=726801" title="Powiat Banska Bystrica">
Powiat Banska Bystrica



</doc>
<doc id="726802" url="https://pl.wikipedia.org/wiki?curid=726802" title="Krystyna Dąbrowska (rzeźbiarka)">
Krystyna Dąbrowska (rzeźbiarka)

Krystyna Dąbrowska (ur. 26 listopada 1906, zm. 1 września 1944 w Warszawie) – polska rzeźbiarka i malarka, sanitariuszka w powstaniu warszawskim.
Życiorys.
Ukończyła Gimnazjum im. Marii Konopnickiej w Warszawie. W latach 1925–1930 studiowała w poznańskiej Państwowej Szkole Sztuk Zdobniczych i Przemysłu Artystycznego na Wydziale Rzeźby i Brązownictwa. W latach 1933-1935 pobierała nauki na warszawskiej ASP w pracowni prof. Tadeusza Breyera. W 1935 uzyskała stypendium na wyjazd do Rzymu – w 1937 ukończyła tam "Reale Accademia di Belle Arti e Liceo Artistico", a w 1938 – Królewską Szkołę Medalierską. Podczas pobytu we Włoszech utrzymywała kontakty m.in. z Antonim Madeyskim oraz Józefem Gosławskim. Była także zaangażowana w powstanie Polskiej Organizacji Artystów Plastyków „Kapitol”. Do Warszawy powróciła w grudniu 1938 roku.
Była członkiem Grupy Artystów Wielkopolskich „Plastyka”. Tworzyła rzeźby o tematyce sportowej, religijnej oraz dekoracyjne detale architektoniczne. Jest autorką licznych pełnoplastycznych oraz płaskorzeźbionych portretów.
W czasie okupacji (w latach 1941-1943) pracowała w cukrowni w Sokołowie Podlaskim. Działała tam w konspiracji. Od stycznia 1944 przebywała w Warszawie. Była tam patrolową w kompanii „Koszta” – ochrony sztabu Komendy Obszaru Warszawskiego Armii Krajowej. W powstaniu warszawskim brała udział jako sanitariuszka. Ciężko ranna w trakcie akcji ratunkowej, zmarła w szpitalu powstańczym 1 września 1944. Większość jej prac zaginęła podczas powstania.

</doc>
<doc id="726804" url="https://pl.wikipedia.org/wiki?curid=726804" title="Jarnołtówko">
Jarnołtówko

Jarnołtówko (dawniej "Kl. Arensdorf") – wieś w Polsce położona w województwie warmińsko-mazurskim, w powiecie ostródzkim, w gminie Małdyty.
W latach 1975–1998 miejscowość administracyjnie należała do województwa olsztyńskiego.
Wieś wzmiankowana w XVII w., jako folwark szlachecki na trzech włókach. W roku 1782 we wsi odnotowano 7 domów (dymów), natomiast w 1858 w 7 gospodarstwach domowych było 95 mieszkańców. W latach 1937–1939 było 93 mieszkańców. W roku 1973 jako kolonia Jarnołtówko należało do powiatu morąskiego, gmina Małdyty, poczta Połowite.
Inne miejscowości o nazwie Jarnołtowo: Jarnołtowo, Jarnołtów, Jarnołtówek

</doc>
<doc id="726806" url="https://pl.wikipedia.org/wiki?curid=726806" title="Ahl al-Bajt">
Ahl al-Bajt

Ahl al-Bajt ( – „ludzie domu [Proroka]”) – określenie dotyczące rodziny proroka Mahometa, znajdujące się w Koranie (33:33), rozmaicie interpretowane w teologii islamu.
W dawnym języku arabskim słowo „ahl” oznaczało zamieszkujących jeden namiot, a więc rodzinę, krewnych. Natomiast wyrażenie „bajt” oznaczało mieszkanie, zarówno dom, jak i namiot, w pewnych przypadkach świątynię, a czasem wybitną rodzinę należącą do danego plemienia. Stąd w szerokim znaczeniu termin „Ahl al-Bajt” odnosi się do wszystkich, którzy podobnie jak Prorok należeli do rodu Haszymitów, mającego wysoką pozycję w plemieniu Kurajszytów, a zatem m.in. do potomków Alego Ibn Abi Taliba i Abbasydów. Istnieją pewne świadectwa, że także Umajjadzi próbowali zaliczać siebie do tego bajtu, rozciągając jego pojęcie nie tylko na potomków Haszima, ale szerzej jego ojca Abd Manafa.
Wyrażenie „ahl al-Bajt” pojawia się w Koranie (33:33): „O ludzie domu! Bóg chce tylko odsunąć od was brud i oczyścić was całkowicie”. Zdecydowana większość tradycji cytowana przez At-Tabariego w jego wielkim komentarzu odnosi ten werset do Mahometa, Alego, Fatimy, Hasana i Husajna. W takim przypadku pojęcie „ahl al-Bajt” odpowiada znaczeniowo terminowi „ahl al-ʾabā” – „ludzie płaszcza”, pod którym rozumie się te same osoby, które według jednego z hadisów (uznawanego zarówno przez szyitów, jak i sunnitów) Prorok miał objąć swoim płaszczem i w tym momencie doznać objawienia wyżej wskazanego wersetu. Istnieje jednak także tradycja zgodnie z którą w ten sposób mieli zostać wyróżnieni Abbas i jego synowie. Teologowie szyiccy uznają ten incydent z płaszczem za dowód tego, że pojęcie „ahl al-Bajt” odnosi się do pięciu wyżej wspomnianych osób. Rozciągają oni to pojęcie jednak także na kolejnych imamów, którzy pod płaszczem Proroka się nie znaleźli, ponieważ nie było ich jeszcze na świecie, są jednak tak samo jak Hasan i Husajn dziedzicami Mahometa poprzez Alego i Fatimę. Koraniczny werset jest uznawany za dowód tego, że „ahl al-Bajt” są niezdolni do popełnienia grzechu ("maʿs.ūm"). Poza pismami "stricte" teologicznymi pisarze szyiccy używają terminu „ahl al-Bajt” jako odnoszącego się do wszystkich potomków Alego i Fatimy.
At-Tabari w swoim komentarzu wspomina jednak także o tradycji, która odnosi termin „ahl al-Bajt” do żon Proroka. Wskazuje na to kontekst wersetu, który następuje po słowach: „O żony Proroka! Wy nie jesteście takie jak inne kobiety. Jeśli jesteście bogobojne, nie bądźcie pokorne w słowach, aby nie pożądał was ten, w którego sercu mieszka choroba; mówcie słowa odpowiednie! Przebywajcie w swoich domach i nie ozdabiajcie się w ten sposób, jak ozdabiały się kobiety za czasów pogaństwa! Odprawiajcie modlitwę, dawajcie jałmużnę, słuchajcie Boga i Jego Posłańca! O ludzie domu! Bóg chce tylko odsunąć od was brud i oczyścić was całkowicie”. Tradycyjnie komentatorzy sunniccy zaliczając do „ahl al-Bajt” żony Proroka nie wykluczają z niego Alego i Fatimy. W niektórych sunnickich komentarzach termin „ahl al-Bajt” odnosi się do wszystkich muzułmanów, jako „ludzi świątyni”, to jest Kaaby.

</doc>
<doc id="726808" url="https://pl.wikipedia.org/wiki?curid=726808" title="Annales Bertiniani">
Annales Bertiniani

Annales Bertiniani (łac. "Roczniki bertyńskie") - roczniki frankijskie zwane tak od klasztoru Saint-Bertin, gdzie znaleziono ich najstarszy rękopis. Obejmują lata 830-882. Do 860 roku spisywał je Prudencjusz z Troyes, następnie Hinkmar z Reims. Wydane w 1883 przez Georga Weitza w ramach serii Monumenta Germaniae Historica.

</doc>
<doc id="726810" url="https://pl.wikipedia.org/wiki?curid=726810" title="Maurycy Stanisław Potocki">
Maurycy Stanisław Potocki

Maurycy Stanisław Potocki herbu Pilawa (ur. 16 maja 1894 w Jabłonnie, zm. 15 maja 1949) – hrabia, właściciel Jabłonny. Był synem Augusta Potockiego i Eugenii z Wojnicz-Sianożęckich.
Życiorys.
W 1906 odziedziczył Jabłonnę, Nieporęt i Białobrzegi, dobra o łącznym obszarze około 7800 hektarów. Przez jakiś czas przebywał w Anglii na studiach, nauki nie wieńcząc jednak dyplomem. Uczestniczył w walkach I wojny światowej (jako oficer I Korpusu Polskiego generała Dowbór-Muśnickiego), wojny polsko-ukraińskiej (podporucznik 1 pułku Ułanów Krechowieckich) oraz wojny polsko-sowieckiej. Opuścił wojsko jako porucznik ułanów rezerwy.
W latach międzywojennych nie był aktywny w życiu politycznym, jedynie w chwili zamachu majowego był wśród osób towarzyszących Piłsudskiemu przy rozmowie z prezydentem Wojciechowskim na Moście Poniatowskiego. Pozostawał natomiast stale w związkach towarzyskich z elitami kraju. Udzielał się w życiu sportowym jako współtwórca Automobilklubu Polskiego i uczestnik rajdów samochodowych, w których startował samochodem Bugatti; kolekcjonował samochody wyścigowe. Działał w Polskim Związku Łowieckim, w ramach polowań nawiązując kontakty towarzyskie także ze znakomitościami zagranicznymi, m.in. z Göringiem i Ciano; część polowań organizował w swoich dobrach w Jabłonnie. W 1926 ofiarował dwa płótna Canaletta na Zamek Królewski.
Utrzymywał się ze stopniowej parcelacji dóbr, dochodów z nieruchomości oraz udziałów w Hucie Szkła „Jabłonna”. Huta ta powstała w 1897, zatrudniała około ćwierć tysiąca osób.
We wrześniu 1939 Potocki działał w Straży Obywatelskiej w Warszawie, kierował Wydziałem Transportu i Komunikacji. Za wiedzą dowództwa Związku Walki Zbrojnej (potem Armii Krajowej) podtrzymywał nawiązane przed wojną znajomości z dygnitarzami niemieckimi, wielokrotnie z powodzeniem interweniując w sprawie zwolnienia aresztowanych osób. Po takiej interwencji 15 sierpnia 1942 został uwolniony m.in. Władysław Studnicki. Warszawska kamienica Potockiego przy ulicy Mazowieckiej 4 mieściła bar „Za Kotarą”, będący lokalem kontaktowym Oddziału V (łączności operacyjnej) Komendy Głównej Armii Krajowej; lokal, penetrowany przez Gestapo, został zlikwidowany przez oddział kontrwywiadu Komendy Głównej Armii Krajowej 8 października 1943 w ramach tzw. akcji „Za Kotarą”. Dzięki udanej współpracy z Archivamt w Warszawie przyczynił się Potocki do zachowania Archiwum Poniatowskich, uprzednio przechowywanego w Jabłonnie.
Po upadku powstania warszawskiego przebywał w Ojcowie, gdzie w marcu 1945 został aresztowany przez UB. Był więziony w Kielcach. W sierpniu 1945 więzienie zostało zajęte przez oddział Antoniego Hedy „Szarego”, dzięki czemu Potocki odzyskał wolność. Niebawem opuścił kraj przez zieloną granicę i jesienią 1945 dotarł do Londynu, gdzie zmarł 15 maja 1949.
Został odznaczony Krzyżem Virtuti Militari V klasy i dwukrotnie Krzyżem Walecznych. Był dwukrotnie żonaty; od 1914 z Teresą z Woronieckich (zm. 1949, małżeństwo unieważnione w 1928), od 1929 z Marią z Gąsiorowskich, I voto Brydzińską (ur. 1900), aktorką. Z drugiego małżeństwa miał córkę Natalię (1929–1974), dwukrotnie rozwiedzioną: I voto Richardową Jenner, II voto Wincentową Poklewską. 
O Maurycym Potockim wspominał Antoni Słonimski w swoim utworze "W oparach absurdu".

</doc>
<doc id="726811" url="https://pl.wikipedia.org/wiki?curid=726811" title="Szereg tryboelektryczny">
Szereg tryboelektryczny

Szereg tryboelektryczny – zestawienie materiałów pod względem biegunowości i wielkości ładunku wytwarzanego podczas zetknięcia i rozdzielania dwóch materiałów. Pozwala zauważyć, które materiały wykazują większą skłonność do elektryzowania się ładunkiem dodatnim, które zaś ujemnym. Jest to istotne np. z punktu widzenia kompatybilności elektromagnetycznej – pozwala dobrać materiały wykorzystane w konstrukcji tak, aby zmniejszyć ryzyko wystąpienia wyładowania elektrostatycznego (ESD).
Przykładowy szereg tryboelektryczny wygląda następująco:
Ładunki dodatnie:
Ładunki ujemne

</doc>
<doc id="726813" url="https://pl.wikipedia.org/wiki?curid=726813" title="Mistrzostwa Świata we Wrotkarstwie Artystycznym 2006">
Mistrzostwa Świata we Wrotkarstwie Artystycznym 2006

51. Mistrzostwa Świata we Wrotkarstwie Artystycznym rozgrywane są od 27 listopada do 10 grudnia 2006 w miejscowości Murcia w Hiszpanii. 
Zawody we wrotkarstwie artystycznym (figurowym) rozgrywane są w jeździe indywidualnej kobiet i mężczyzn, parach sportowych, tańcach, jeździe synchronicznej i pokazowej. Mistrzostwa odbywają się jednocześnie w kategorii juniorów, jak i seniorów, zarówno w jeździe na wrotkach, jak i rolkach.
Wyniki.
Pełne wyniki dla wszystkich kategorii dostępne są na www.murcia2006.com.

</doc>
<doc id="726814" url="https://pl.wikipedia.org/wiki?curid=726814" title="Gumniska Małe">
Gumniska Małe

Gumniska Małe – osada w Polsce położona w województwie warmińsko-mazurskim, w powiecie ostródzkim, w gminie Małdyty przy trasie (zawieszonej) linii kolejowej Małdyty-Malbork.
W latach 1975–1998 miejscowość administracyjnie należała do województwa olsztyńskiego.
W roku 1973 jako majątek Gumniska Małe należały do powiatu morąskiego, gmina i poczta Małdyty.
Inne miejscowości o nazwie Gumniska: Gumniska, Gumniska Wielkie

</doc>
<doc id="726817" url="https://pl.wikipedia.org/wiki?curid=726817" title="Budyty">
Budyty

Budyty (dawna nazwa niem. "Boditten") – osada w Polsce położona w województwie warmińsko-mazurskim, w powiecie ostródzkim, w gminie Małdyty.
W latach 1975–1998 miejscowość administracyjnie należała do województwa olsztyńskiego.
Miejscowość wzmiankowana pod nazwą "Pauditte" w dokumentach z roku 1530, jako folwark szlachecki na 11 włókach. Okresowo wieś liczona była łącznie z Budwitami. W roku 1782 w osadzie były 4 domy, natomiast w 1858 w 3 gospodarstwach domowych było58 mieszkańców.
W roku 1973 jako majątek Budyty miejscowość należała do powiatu morąskiego, gmina Małdyty, poczta Połowite.

</doc>
<doc id="726818" url="https://pl.wikipedia.org/wiki?curid=726818" title="Awaria wspólna">
Awaria wspólna

Awaria wspólna – w ubezpieczeniach morskich, decyzja kapitana statku o poświęceniu części ładunku lub statku albo o poniesieniu nadzwyczajnych wydatków w celu uratowania przed grożącym niebezpieczeństwem całości mienia zaangażowanego w wyprawie morskiej (statku, ładunku i frachtu).
Koszty awarii wspólnej ponoszone są proporcjonalnie przez każdego z właścicieli uratowanego ładunku i ma charakter ubezpieczenia wzajemnego. Prawnie opisuje ją kodeks morski, zaś warunki szczegółowe winny być zawarte w umowie przewozu morskiego. Narzędziem określania zakresu awarii wspólnej są tzw. Reguły Yorku-Antwerpii.
Fragment z kodeksu morskiego na temat awarii wspólnej:

</doc>
<doc id="726820" url="https://pl.wikipedia.org/wiki?curid=726820" title="Oral">
Oral



</doc>
<doc id="726821" url="https://pl.wikipedia.org/wiki?curid=726821" title="Grzebień (film)">
Grzebień (film)

Grzebień ("The Comb/ From the Museums of Sleep") – animacja braci Quay z 1990 roku, oparta na wątkach twórczości Roberta Walsera.

</doc>
<doc id="726822" url="https://pl.wikipedia.org/wiki?curid=726822" title="Jakub Ksawery Potocki">
Jakub Ksawery Potocki

Jakub Ksawery Aleksander Potocki h. Pilawa (ur. 26 stycznia 1863 w Berlinie, zm. 27 września 1934 w Helenowie) – hrabia, działacz społeczny, filantrop i bibliofil. 
Życiorys.
Syn Stanisława (1824 - 1887) i Marii Ksawery z Sapiehów h. Lis. (1837 - 1923). Z wykształcenia był prawnikiem. Studia prawnicze odbył na Uniwersytecie w Dorpacie. Tam został przyjęty do najstarszej polskiej korporacji akademickiej Konwent Polonia. Należał również do Stowarzyszenia Filistrów Konwentu Polonia w Warszawie. 
W 1899 r. poślubił Teresę Zamoyską, córkę Zdzisława i Maryi ze Szweykowskich, wnuczkę Andrzeja Zamoyskiego. Małżeństwo było bezdzietne.
Jego siostra, Izabela (1864 - 1883) wyszła za mąż za Romana Potockiego – III ordynata na Łańcucie. Zmarła po 4 miesiącach małżeństwa. 
Jeden z najbogatszych ludzi II RP. W 1922 roku posiadał majątki ziemskie o powierzchni 33 680 ha. Ostatni właściciel zamku w Brzeżanach. Ofiarował je zresztą po I wojnie światowej Wojsku Polskiemu. To dzięki inicjatywie hrabiego ocalała część brzeżańskich nagrobków Sieniawskich, które wywieziono do Krakowa. Dziś można je oglądać w Muzeum Zamku Królewskiego na Wawelu oraz w zamku w Pieskowej Skale. 
Przez wiele lat wspierał utworzenie w Polsce Instytutu Radowego. Ogromną część swojego majątku, m.in. majątki Brzeżany i Helenów, zapisał utworzonej przez siebie w 1934 roku Fundacji mającej na celu wspierać badania i leczenie chorób nowotworowych oraz gruźlicy. Już wcześniej wspomagał licznymi stypendiami lekarzy i naukowców zajmujących się tą problematyką. 
Nie posiadając potomków oraz żyjącego rodzeństwa przekazał Muzeum Narodowemu w Warszawie wiele dzieł sztuki: gobeliny, portrety, obrazy etc. Do zbiorów Ossolineum przekazał m.in. obraz Jana Matejki "Unia Lubelska".
Był twórcą kilku wielkich bibliotek, m.in. w Helenowie oraz w Bałabanowce na Ukrainie, którą całkowicie zniszczono w czasie wojny. 
Mimo swojego bogactwa był człowiekiem niezmiernie skromnym. Unikał zaszczytów. Jedyny honorowy tytuł jaki przyjął, to honorowy obywatel miasta Brzeżan. 
22 września 1934 sporządził testament, którego wykonawcami zostali: wcześniejszy pełnomocnik jego dóbr w Raju, Bronisław Czuruk oraz Kazimierz Moszyński. 
Kondukt żałobny wyruszył z kościoła parafialnego w Brzeżanach do pałacu rodzinnego w Raju, gdzie ciało zostało pochowane. W wielu publikacjach jako miejsce pochówku błędnie podawane są Brzeżany. 

</doc>
<doc id="726823" url="https://pl.wikipedia.org/wiki?curid=726823" title="Kozia Wólka">
Kozia Wólka

Kozia Wólka (inaczej "Wólka Kozia", dawniej "Kosse Wolle", ) – osada w Polsce, położona w województwie warmińsko-mazurskim, w powiecie ostródzkim, w gminie Małdyty.
W latach 1975–1998 osada administracyjnie należała do województwa olsztyńskiego.
Osada leży w historycznym regionie Prus Górnych.
Wzmiankowana w dokumentach z XVIII jako folwark szlachecki na 6 włókach. W roku 1782 we wsi odnotowano trzy domy, natomiast w 1858 w trzech gospodarstwach domowych było 23 mieszkańców.
W roku 1973 jako osada Kozia Wólka należała do powiatu morąskiego, gmina Małdyty, poczta Dobrocin.
Położenie.
Dokładne położenie Koziej Wólki to zachodnia część województwa warmińsko-mazurskiego, leży 26 km na północ od Ostródy i 45 km na zachód od Olsztyna.

</doc>
<doc id="726824" url="https://pl.wikipedia.org/wiki?curid=726824" title="Nikołaj Chabibulin">
Nikołaj Chabibulin

Nikołaj Iwanowicz Chabibulin, ros. Николай Иванович Хабибулин (ur. 13 stycznia 1973 w Swierdłowsku) – rosyjski hokeista narodowości tatarskiej, reprezentant WNP i Rosji, dwukrotny olimpijczyk, trener.
Kariera zawodnicza.
Wychowanek Spartakowca Swierdłowsk. W 2004 jako pierwszy rosyjski bramkarz zdobył Puchar Stanleya. Od lipca 2009 zawodnik Edmonton Oilers związany czteroletnim kontraktem. Od lipca 2013 ponownie zawodnik Chicago Blackhawks związany roczną umową. W barwach drużyny rozegrał cztery mecze w sezonie NHL (2013/2014). Później nie występował. W listopadzie 2015 ogłosił zakończenie kariery.
Uczestniczył w turniejach zimowych igrzyskach olimpijskich 1992 (WNP), 2002 oraz Pucharu Świata 1996 (Rosja).
Kariera trenerska.
Od końca listopada 2019 do końca grudnia 2020 był trenerem bramkarzy reprezentacji Rosji do lat 20 (jego następcą został inny Tatar, Raszyt Dawydow). Od 2019 pracował też przy seniorskiej kadrze Rosji II, a od 2020 przy pierwszej reprezentacji. 1 maja 2022 został ogłoszony trenerem bramkarzy w klubie Torpedo Niżny Nowogród.

</doc>
<doc id="726830" url="https://pl.wikipedia.org/wiki?curid=726830" title="Szymonówko">
Szymonówko

Szymonówko (niem. "Kl. Simnau") – osada w Polsce położona w województwie warmińsko-mazurskim, w powiecie ostródzkim, w gminie Małdyty nad jeziorem Ruda Woda.
W latach 1975–1998 miejscowość administracyjnie należała do województwa olsztyńskiego.
W roku 1973 jako osada Szymonówko należało do powiatu morąskiego, gmina i poczta Małdyty.
Inne miejscowości o nazwie Szymonowo: Szymonowo

</doc>
<doc id="726834" url="https://pl.wikipedia.org/wiki?curid=726834" title="Jan Nepomucen Potocki (1867–1942)">
Jan Nepomucen Potocki (1867–1942)

Jan Nepomucen Potocki h. Pilawa (ur. 29 kwietnia 1867 w Oleszycach, zm. 13 marca 1942 w Rymanowie-Zdroju) – hrabia, właściciel Zakładu Zdrojowego w Rymanowie, poseł do Rady Państwa i Sejmu Krajowego Galicji, działacz społeczny.
Życiorys.
Syn Stanisława Antoniego Potockiego i Anny z Działyńskich Potockiej. Ożeniony w 1882 r. w Krakowie z Różą Marią Wodzicką (1868–1902) córką hrabiego Kazimierza Wodzickiego (1816–1889), pisarza, ziemianina, ornitologa – posła. Z nią Jan miał czworo dzieci, m.in.:
Jan Nepomucen w 1905 poślubił w Przemyślu Marię Szajer (1879–1969), z którą miał: Ignacego Potockiego (1906–1994) dr. inż. balneologa, Jana Potockiego (mieszkał potem w Szwecji) i córki: Zofię Marię z Potockich Mańkowską, Marię z Potockich Jordan Stojowską.
W trakcie IX kadencji (1897–1900) Rady Państwa, po śmierci posła Józefa Wiktora, został wybrany na jego miejsce 7 czerwca 1899. W grudniu 1900 został wybrany posłem z kurii IV wiejskiej do Rady Państwa X kadencji (1901–1907). W 1913 został wybrany posłem z kurii IV wiejskiej Sanok do Sejmu Krajowego Galicji ostatniej (jednorocznej) X kadencji (1913–1914). Od 1903 był członkiem Rady c. k. powiatu sanockiego, wybrany z grupy większych posiadłości, pełnił funkcję zastępcy członka wydziału powiatowego, ponownie wybrany od 1907 nadal był zastępcą członka wydziału powiatowego, wybrany ponownie w wyborach w 1912 z grupy gmin wiejskich, pierwotnie przegrał wówczas z Kazimierzem Laskowskim wybory na stanowisko prezesa (marszałka) rady powiatowej, zaś około 1913 objął tę funkcję.
Był członkiem oddziału sanocko-lisko-krośnieńskiego C. K. Towarzystwa Gospodarskiego we Lwowie. 23 listopada 1905 został wybrany przewodniczącym zarządu powiatowego w Sanoku Towarzystwa „Kółek Rolniczych” z siedzibą we Lwowie i pełnił funkcję w kolejnych latach. Według stanu z początku 1906 Jan Potocki posiadał cztery obszary dworskie na obszarze powiatu sanockiego. W 1911 był właścicielem tabularnym dóbr Posada Górna (266 ha), Wólka (91 ha), Wołtuszowa (489 ha). Według stanu z 1914 był prezesem Krajowego Związku Zdrojowisk i Uzdrowisk we Lwowie, a w strukturze tegoż był prezesem sekcji turystycznej i II wiceprezesem Własnego Galicyjskiego Zakładu Kredytowego. Pełnił funkcję prezesa założonego w 1929 sanockiego koła Polskiego Towarzystwa Tatrzańskiego. W latach 20. zasiadł w radzie Komunalnej Kasy Oszczędności w Sanoku. Został wiceprezesem zarządu powołanego 10 stycznia 1931 Podkarpackiego Związku, zrzeszającego przemysłowców naftowych. Do 1934 był członkiem zarządu sanockiego oddziału Polskiego Czerwonego Krzyża. 
Jan Nepomucen był uzdolnionym myśliwym - jest posiadaczem rekordu Polski dotyczącego liczby strzelonych rysi (12 sztuk), w tym 3 sztuki strzelone trypletem (trzema strzałami z trzech luf drylinga). Był także właścicielem jednego z pierwszych w Galicji samochodów - austriackiego Lesdorfa z 1892 roku. Był inicjatorem budowy dróg w regionie w latach 30. W tym celu stworzył tzw. „święto pracy” – ideę, w myśl której poświęca się dobrowolnie przynajmniej jeden dzień w roku w ramach pracy społecznej na rzecz wykonania ważnego dzieła w infrastrukturze okolicy miejsca zamieszkania (budowano tak drogi, domy ludowe, kaplice, mosty, kładki itp.). Kilka odcinków dróg otwarto podczas Zjazdu Górskiego w Sanoku w sierpniu 1936. Przekazywał budulec celem wznoszenia szkół, remiz strażackich czy mostów.
Pisarz Kalman Segal w swojej powieści pt. "Nad dziwną rzeką Sambation", napisanej w 1955 i wydanej w 1957, zawarł odniesienia do Jana Potockiego i jego inicjatywy „święta pracy”.

</doc>
<doc id="726836" url="https://pl.wikipedia.org/wiki?curid=726836" title="Oxford English Dictionary">
Oxford English Dictionary

The Oxford English Dictionary ("OED") – słownik wydawnictwa Oxford University Press uznawany za najbardziej wyczerpujący i metodyczny słownik języka angielskiego. Według stanu na 30 listopada 2005 liczył ok. 301 100 haseł głównych (złożonych z ponad 350 milionów znaków drukowanych). W obrębie haseł zawierał 157 000 złożeń i wyrazów pokrewnych podanych drukiem wytłuszczonym i 169 000 związków frazeologicznych podanych wytłuszczoną kursywą, co składało się na 616 500 form wyrazowych. Oprócz tego słownik zawierał 137 000 zapisów wymowy, 249 300 etymologii, 577 000 odsyłaczy i 2 412 400 cytatów ilustrujących użycie wyrazu. Najnowsze pełne wydanie drukowane słownika ("Second Edition" – druga edycja, 1989) składa się z 21 730 stron, z liczbą 291 500 haseł.
"OED" stawia sobie za cel zapis wszystkich najbardziej znanych zastosowań i wariantów słowa we wszystkich światowych odmianach języka angielskiego, w przeszłości i obecnie. We wstępie do wydania z 1933 r. czytamy: "Celem tego słownika jest alfabetyczna prezentacja słów, które formują słownictwo angielskie od chwili najstarszego zapisu (740 r.), aż do czasów dzisiejszych, z wszystkimi odnośnymi faktami dotyczącymi ich formy, kontekstu, wymowy i etymologii. Obejmuje on nie tylko standardowy język literacki i konwersacyjny – czy to obecny, czy też przestarzały, czy archaiczny – ale również podstawowe słownictwo techniczne i szeroki zakres słownictwa dialektów i slangu." I dalej: "Stąd, wykluczamy wszystkie słowa, które wyszły z użycia przed rokiem 1150 (koniec okresu języka staroangielskiego). Słowa i formy używane w dialektach od 1500 roku nie są uwzględniane, chyba że stanowią o historii lub kontekście słowa będącego kiedykolwiek w ogólnym użyciu, ilustrują historię słowa, lub same w sobie pozostają z jakiegoś powodu aktualne."
"Oxford English Dictionary" zapoczątkował większość prac naukowych dotyczących angielskiego słownictwa. Kolejność przedstawiania w nim różnych zapisów ortograficznych danych słów kształtuje ogólnoświatowe standardy pisowni angielskiej.
Początki.
Prekursorzy prac nad "OED" pierwotnie nie mieli żadnych powiązań uniwersyteckich. Idea została zapoczątkowana w Londynie jako projekt Towarzystwa Filologicznego ("The Philological Society"), kiedy to Richard Chenevix Trench (poeta i duchowny), Herbert Coleridge (filolog, wnuk poety S. T. Coleridge’a) i Frederick James Furnivall (filolog), odczuwając niezadowolenie z ówcześnie dostępnych słowników języka angielskiego, utworzyli „Komitet Niezarejestrowanych Słów” ("Unregistered Words Committee"). Miało to miejsce w czerwcu 1857 r. Celem Komitetu było wyszukanie słów niewymienionych i niezdefiniowanych w istniejących słownikach. Sprawozdanie, jakie przedstawił Trench, nie było jednakże suchą listą nieodnotowanych dotąd słów. Było to studium zatytułowane „O brakach w naszych angielskich słownikach” ("On Some Deficiencies in our English Dictionaries"). Zarzuty dotyczyły siedmiu problemów:
Trench zaproponował powstanie nowego, prawdziwie wyczerpującego słownika – opartego na wkładzie dużej liczby ochotników, czytających książki, kopiujących fragmenty ilustrujące rzeczywiste zastosowania słów i nadsyłających owe cytaty do wydawcy. W 1858 r. Towarzystwo Filologiczne zgodziło się wstępnie co do zapoczątkowania projektu pod nazwą "A New English Dictionary on Historical Principles" ("NED").
Pierwsi redaktorzy.
Trench odegrał kluczową rolę w pierwszych trzech miesiącach prac nad projektem, lecz kariera duchownego, jakiej się poświęcił, uniemożliwiała mu skupianie ciągłej uwagi na słowniku, którego opracowanie mogło zająć nawet 10 lat. Wycofał się zatem, a głównym redaktorem został Herbert Coleridge. 12 maja 1860 opublikowano plan działań opracowany przez Coleridge’a i ruszyły prace badawcze. Pierwszym ośrodkiem prac redakcyjnych stał się dom Coleridge’a: zamówił on wykonanie półki z 54 przegródkami, w których można było gromadzić w pewnym porządku karteczki ze 100 tysiącami cytatów. W kwietniu 1861 wydane zostały pierwsze próbne strony słownika. Jeszcze w tym samym miesiącu Coleridge zmarł na gruźlicę, w wieku zaledwie 31 lat.
Główne brzemię prac redakcyjnych spadło w tym momencie na Furnivalla, który posiadał dużą wiedzę i entuzjazm, brakowało mu jednak temperamentu do zarządzania tak długoterminowym projektem. Entuzjastyczne początki zaowocowały naborem licznych asystentów i zwiezieniem do domu Furnivalla dwóch ton kartek od czytelników-ochotników oraz innych materiałów. Furnivall zdawał sobie sprawę z konieczności opracowania wydajnego systemu wybierania fragmentów tekstu. W tym celu założył w 1864 r. Stowarzyszenie Tekstów Wczesnoangielskich ("The Early English Text Society"), a w 1865 – Towarzystwo Chaucerowskie ("The Chaucer Society"), przygotowujące zarówno bieżące wydania tekstów, jak i pracujące bezpośrednio na rzecz tworzenia słownika. Żadne z tych działań nie doprowadziły jednakże do wydania pracy zbiorowej – były jedynie przygotowawcze i trwały 21 lat. W końcowym okresie towarzystwa gromadziły ok. 800 czytelników-ochotników, pełnych zapału, lecz nierzadko nie dość wykształconych, by poprzez swój arbitralny osąd dokonywać właściwych wyborów: co przeczytać, co zaakceptować, co odrzucić, ilu szczegółów dostarczyć. Jeden z najpłodniejszych współpracowników, W. C. Minor, okazał się np. pensjonariuszem zakładu dla psychicznie chorych przestępców w Broadmoor.
Z upływem miesięcy i lat prace zaczęły zwalniać i rozmywać się. Furnivall zaczął tracić kontakt z asystentami – niektórzy z nich przyjęli za pewnik, że projekt został porzucony. Inni poumierali, a informacje od nich nigdy nie dotarły do redakcji. Cały zestaw karteczek z przykładami zastosowań słów na literę H odnaleziono później w Toskanii, inne – najpewniej uznane za śmieci – zostały spalone.
W latach 70. XIX wieku, zanim James Murray (szkocki filolog i leksykograf) zgodził się przejąć funkcję głównego redaktora słownika, Furnivall bez powodzenia prosił o to Henry’ego Sweeta i Henry’ego Nicola.
Redaktorzy z Oxford University Press.
Towarzystwo Filologiczne zaczęło zdawać sobie sprawę, że wydanie słownika nie będzie proste, gdyż docelowo będzie to książka o bardzo pokaźnej objętości, rozpoczęło zatem starania o znalezienie odpowiedniego wydawcy. Prowadzono rozmowy z różnymi wydawnictwami, zamawiano druk stron próbnych, negocjowano warunki wydania całości, lecz nie osiągnięto żadnego porozumienia. Wśród wydawnictw, do których zwróciło się Towarzystwo, były także "Cambridge University Press" ("CUP") i "Oxford University Press" ("OUP").
Wreszcie, w 1879 r., po dwóch latach negocjacji prowadzonych przez Sweeta, Furnivalla i Murraya, "OUP" zgodziło się nie tylko wydać słownik, ale także oficjalnie zatrudnić Murraya jako głównego redaktora (w tym czasie był on już prezesem Towarzystwa Filologicznego). Zaplanowano wydawanie słownika stopniowo, w formie fascykułów (periodycznie wydawanych zeszytów), które docelowo miały złożyć się na cztery tomy liczące ok. 6 400 stron. Czas trwania procesu wydawniczego oszacowano na ok. 10 lat.
James Murray okazał się dobrym organizatorem przedsięwzięcia. Jako ojciec wielodzietnej rodziny zrezygnował z prowadzenia pracy we własnym domu w Mill Hill w podmiejskim Londynie. Na terenie posesji zbudowano dla niego i jego asystentów przybudówkę z blachy falistej wyłożonej od środka drewnem, którą nazwał "Scriptorium" (skryptorium). Wstawiono tam półki z 1029 przegródkami do gromadzenia kartek oraz regały.
Murray przejrzał i posegregował ponownie kartki zebrane przez Furnivalla, ale stwierdził, że nie zawierają one w pełni adekwatnych informacji: czytelnicy skupiali się bowiem na rzadkich i ciekawych słowach i to dla nich przedstawili dziesięć razy więcej przykładów zastosowań, niż dla słów występujących w języku na co dzień. Z tego powodu Murray wystosował nowy apel do czytelników, publikując go w gazetach, pozostawiając w księgarniach i bibliotekach. Tym razem poprosił o przykłady zastosowań „tak wielu zwykłych słów jak to możliwe, a także słów uznawanych za rzadkie, przestarzałe, nowe, dziwaczne, lub używane w nietypowy sposób”. Zatrudnił Francisa Marcha, filologa z Pensylwanii, aby nadzorował proces prac w Ameryce Północnej. Wkrótce do "Scriptorium" zaczęło spływać 1000 kartek dziennie – ich liczba w roku 1882 sięgnęła 3 500 000.
1 lutego 1884, 23 lata po wydrukowaniu pierwszych próbnych stron słownika przez Coleridge’a, wydano pierwszy fascykuł. Pełny tytuł brzmiał: "A New English Dictionary on Historical Principles; Founded Mainly on the Materials Collected by The Philological Society" (“Nowy historyczny słownik języka angielskiego, oparty głównie na materiałach zebranych przez Towarzystwo Filologiczne”). Zeszyt składał się z 352 stron, zawierających słowa od A do Ant. Jego cena wynosiła 12 szylingów 6 pensów. Sprzedano tylko 4 tys. egzemplarzy.
Dla wydawnictwa stało się jasne, że jeśli nie zmieni się pierwotnych ustaleń, ukończenie prac zajmie o wiele więcej czasu. Z tego powodu zwiększyło ono fundusze dla asystentów, ale wymogło na Murrayu dwie rzeczy w zamian: po pierwsze – miał przenieść się z pracami z Mill Hill do Oksfordu, co nastąpiło w 1885 r., po drugie – gdyby sam nie radził sobie z planowym postępem prac, musi zatrudnić drugiego, niepodlegającego mu głównego redaktora, pracującego równolegle z nim nad słowami z innego zakresu alfabetycznego. Tak oto zbudowano dla Murraya nowe "Scriptorium", a przed bramą posesji nr 78 przy Banbury Road ustawiono specjalną skrzynkę pocztową. Jeśli chodzi o drugi warunek, Murray był mu niechętny. Nie chciał dzielić się pracą, czując, że w końcu, gdy nabędzie doświadczenia, będzie pracował wydajniej. Tak się jednak nie stało i w 1888 r. Philip Gell z "OUP", nie bacząc na niechęć Murraya, awansował Henry’ego Bradleya (zatrudnionego jako asystenta przez Murraya w 1884) na stanowisko niezależnego drugiego głównego redaktora. Początkowo pracował on w pomieszczeniu w siedzibie "British Museum" w Londynie, a w 1896 przeniósł się do Oksfordu, na teren tamtejszego uniwersytetu.
Gell nękał obu redaktorów ciągłym przypominaniem o komercyjnym celu przedsięwzięcia, pragnąc wymóc na nich przyspieszenie prac, do tego stopnia, że z powodu owych nacisków o mało ono nie upadło. Gdy doniosła o tym prasa, opinia publiczna poparła redaktorów: Gell został zwolniony, a uniwersytet zrewidował swoje podejście do kwestii kosztów. Skoro redaktorzy czuli, że słownik będzie musiał rozrosnąć się bardziej niż to pierwotnie przewidywano, było to na tyle ważne dzieło, że postanowiono poświęcić na nie tyle czasu i pieniędzy, by zostało ukończone jak należy.
Ani Murrayowi, ani Bradleyowi nie było dane doczekać ukończenia prac. Pierwszy zmarł w 1915 r., przyczyniwszy się do zgromadzenia słów na litery A-D, H-K, O-P i T, czyli prawie połowy całego słownika; drugi zmarł w 1923, opracowawszy hasła na E-G, L-M, S-Sh, St i W-We. Do tego czasu zatrudnieni zostali jeszcze dwaj dodatkowi redaktorzy, pracujący niezależnie, co pozwoliło kontynuować prace bez większych problemów. William Craigie rozpoczął pracę w 1901 r., nad hasłami rozpoczynającymi się na N, Q-R, Si-Sq, U-V i Wo-Wy, mimo że "OUP" przedtem uważało, że Londyn jest zbyt daleko od Oksfordu, by redaktorzy mogli tam bez przeszkód pracować. Po roku 1925 Craigie kontynuował swe prace nad słownikiem w Chicago, gdzie otrzymał profesurę. Czwartym redaktorem został C. T. Onions, który od 1914 r. zajął się pozostałym zakresem liter – Su-Sz, Wh-Wo i X-Z.
Fascykuły.
Do początku roku 1894 wydano 11 fascykułów – średnio jeden rocznie: cztery z hasłami na litery A-B, pięć na C i dwa na E. Osiem spośród zeszytów liczyło 352 strony, zaś każdy fascykuł kończący dany zakres alfabetyczny był krótszy, kończąc się na ostatnim haśle na daną literę (docelowo stało się to granicą późniejszych tomów). Od tej chwili postanowiono wydawać części słownika w mniejszych, lecz częstszych porcjach – raz na trzy miesiące. Poczynając od 1895 r., fascykuły miały liczyć po 64 strony i kosztować 2 szylingi 6 pensów każdy. W przypadku gdyby gotowa była większa ilość materiału, wydawać miano 128 lub nawet 192 strony razem. Takie tempo utrzymano aż do momentu gdy I wojna światowa wymogła redukcję zatrudnienia.
To właśnie w roku 1895 po raz pierwszy użyto tytułu "Oxford English Dictionary". Pojawił się on tylko na zewnętrznych okładkach fascykułów – oficjalnie wciąż obowiązywał pierwotny tytuł.
19 kwietnia 1928 wydany został ostatni, 125. fascykuł, zawierający słowa od Wise do końca litery W. Wkrótce potem pojawiło się pełne wydanie słownika, już w dużych tomach.
Pierwsze wydanie i pierwszy suplement.
Początkowo planowano wydanie "New English Dictionary" w dziesięciu tomach, rozpoczynających się od A, C, D, F, H, L, O, Q, Si, i Ti, lecz wraz z postępem prac przy projekcie późniejsze tomy rozrastały się coraz bardziej. O ile pełne wydanie z 1928 r. oficjalnie utrzymało planowany podział, tomy IX i X wydano w podwójnych „półtomach”, z pierwszego wydzielając część od Su, z drugiego od V. Całe wydanie było dostępne także w dwudziestu półtomach, w dwóch oprawach do wyboru. Cena za całość wynosiła 50 lub 55 gwinei (52 funty 10 szylingów lub 57 funtów 15 szylingów) w zależności od formatu i oprawy. Słownik zawierał 414 825 haseł, wzbogaconych pięcioma milionami przykładów użycia.
Minęły 44 lata od wydania fascykułu ze słowami od A do Ant – w tym czasie język angielski podlegał ciągłej ewolucji, co spowodowało, że najwcześniejsze tomy były już wyraźnie przestarzałe. Rozwiązaniem tego problemu wydawało się stworzenie suplementu, który podawałby wszystkie słowa i znaczenia, które weszły do języka od czasu pierwszej publikacji. Stanowiło to także okazję do poprawy wszelkich błędów i uzupełnienia braków. Nabywcom wydania z 1928 r. obiecano darmowy egzemplarz suplementu.
Pracę nad suplementem podjęło dwóch redaktorów pracujących równolegle. Craigie, przebywający wtedy w USA, pracował głównie nad zastosowaniami słownictwa w amerykańskiej odmianie języka angielskiego, zajmował się także zakresami alfabetycznymi od L do R i od U do Z. Onions opracowywał zakresy od A do K i od S do T. Trwało to kolejnych pięć lat.
W 1933 r. wydano nową edycję całego słownika, już oficjalnie zatytułowaną "Oxford English Dictionary". Tomy od siódmego wzwyż zostały wyrównane, tak aby wyeliminować numerację „półtomową”. Na trzon słownika składało się teraz dwanaście kolejno numerowanych tomów, rozpoczynających się od A, C, D, F, H, L, N, Poyesye, S, Sole, T, i V. Suplement stanowił tom trzynasty. Cenę zmniejszono do 20 gwinei (21 funtów).
Drugi suplement i drugie wydanie.
W 1933 r. prace nad pełną wersją dzieła zostały ukończone. Język w oczywisty sposób wciąż ewoluował i po upływie 20 lat zawartość słownika zdezaktualizowała się. Istniały trzy możliwe sposoby jego uwspółcześnienia. Najtańszy – pozostawić dotychczasową zawartość nietkniętą, dokładając tylko nowy suplement w jednym, być może dwóch tomach. W tym przypadku jednak osoba poszukująca słowa lub jego znaczenia byłaby zmuszona zaglądać w trzy różne miejsca (słownik właściwy, pierwszy suplement i nowy suplement). Drugi – istniejący suplement można by zaktualizować o nowe materiały i stworzyć suplement pełniejszy. Trzeci – najwygodniejszy dla użytkownika – przeredagować cały słownik, uzupełniając go o nowe wyrazy i konteksty w odpowiednim pod względem alfabetycznym miejscu. Byłoby to jednak najbardziej kosztowne wyjście, a cały słownik musiałby liczyć zapewne ok. 15 tomów.
Wydawnictwo "OUP" wybrało drugi, kompromisowy sposób – zastąpienie starego suplementu nowym, zaktualizowanym. Jako redaktora dodatku zatrudniono w 1957 r. Roberta Burchfielda. Onions, który w tymże roku ukończył 84 lata, wciąż był w stanie uczestniczyć w pracach. Burchfield podkreślał konieczność włączenia do słownika języka współczesnego – poprzez suplement poszerzył się on o bogaty zakres słownictwa z rozwijających się dziedzin nauki i techniki, a także kultury popularnej i języka potocznego. Uwzględnił również lokalne odmiany języka angielskiego, używane poza Zjednoczonym Królestwem: północnoamerykańską, australijską, nowozelandzką, południowoafrykańską, pakistańską i karaibską. Czas trwania prac oszacowano na siedem do dziesięciu lat. W rzeczywistości zajęły one 29 lat, po upływie których suplement rozrósł się do czterech tomów, rozpoczynających się od A, H, O i Sea. Wydano je kolejno w latach 1972, 1976, 1982 i 1986. Tak oto słownik rozrósł się do 16 tomów, lub jeśli liczyć pierwszy suplement – 17.
W związku z rozpowszechnieniem się komputerów i rozwojem Internetu stało się jasne, że oksfordzki słownik musi pojawić się także w wersji "online". Wiązało się to z koniecznością ponownego przepisania go, ale po jednorazowym ogromnym wysiłku późniejsze zmiany (jak integracja suplementów z głównym tekstem) wymagałyby już tylko aktualizacji poszczególnych fragmentów, trudności nie sprawiałoby także wyszukiwanie haseł. Przygotowania do prac nad słownikiem "online" rozpoczęto w roku 1983, zaś prace właściwe zaczęły się w następnym roku, pod kierownictwem Timothy J. Benbowa, z Johnem A. Simpsonem i Edmundem S. C. Weinerem jako współredaktorami. Tak oto rozpoczął się projekt pod nazwą "New Oxford English Dictionary".
W Tampie na Florydzie i w Fort Washington w Pensylwanii zatrudniono ponad 120 osób do przepisywania haseł na komputerach i 55 korektorów. Do samego przepisania było ponad 350 milionów znaków – samo jednak przepisywanie nie wystarczało. Trzeba było zadbać o specyficzną, złożoną typografię oryginalnego słownika: aby to osiągnąć, posłużono się językiem SGML, uznano też za konieczne stworzenie specjalnej wyszukiwarki i programu do wyświetlania tekstu. Na mocy umowy z 1985 r. opracowano część takiego oprogramowania na Uniwersytecie Waterloo w Kanadzie, w specjalnie utworzonym Centrum do spraw New Oxford English Dictionary ("Centre for the New Oxford English Dictionary"), któremu szefowali F. W. Tompa i Gaston Gonnet. Ich prace nad nową techniką wyszukiwania doprowadziły później do powstania firmy "Open Text Corporation".
Sprzęt komputerowy, bazę danych i inne oprogramowanie, wynagrodzenie dla deweloperów i programistów sfinansowano z dotacji z brytyjskiego oddziału IBM. Mike Cowlishaw z IBM stworzył edytor LEXX, rozpoznający reguły składni, używający różnych kolorów podczas wyświetlania tekstu, kanadyjski Uniwersytet Waterloo ochotniczo zaprojektował bazę danych. A. Walton Litz, angielski profesor uniwersytetu Princeton, członek komitetu doradczego OUP, wypowiedział się 27 marca 1989 r. na łamach „Time’a”: "Nigdy nie byłem związany, a nawet nigdy nie słyszałem o tak niewiarygodnie skomplikowanym projekcie, w którym dotrzymywano by wszelkich terminów."
Do 1989 r. projekt NOED osiągnął swój główny cel: redaktorom pracującym "online" udało się połączyć w całość oryginalny tekst, suplement Burchfielda i pewną ilość nowszego materiału w jednolity słownik. Odrzucono z nazwy człon „new”, określając nowy słownik jako "Second Edition" (Drugie wydanie) lub "OED 2". Analogicznie, pierwsze wydanie nazywano odtąd "OED 1".
"OED 2" został wydrukowany w 20 tomach. Po raz pierwszy nie usiłowano rozpoczynać tomów od nowej litery – podzielono je tak, aby były mniej więcej równej objętości. Tomy rozpoczynały się kolejno od: A, B.B.C., Cham, Creel, Dvandva, Follow, Hat, Interval, Look, Moul, Ow, Poise, Quemadero, Rob, Ser, Soot, Su, Thru, Unemancipated i Wave.
Zawartość "OED 2" stanowi zasadniczo zreorganizowany wcześniejszy korpus, ale przepisanie go umożliwiło dwie pożądane zmiany formatu. Po pierwsze, wyraz na początku każdego hasła nie był odtąd pisany w całości wersalikami, co pozwoliło czytelnikowi orientować się, czy pisownia danego wyrazu wymaga wielkiej litery na początku. Po drugie, zastosowano międzynarodowy alfabet fonetyczny (IPA) do transkrypcji wymowy wyrazów, w miejsce wymyślonego przez Murraya własnego systemu, z braku innych standardów w owym czasie. W przeciwieństwie do poprzedniego wydania, wszystkie obce alfabety, oprócz greckiego, były transliterowane.
Po wydaniu w 1989 r. drugiej edycji drukiem posypały się entuzjastyczne recenzje. Pisarz Anthony Burgess ogłosił słownik „największym wydarzeniem wydawniczym stulecia”, jak podał „Los Angeles Times” 25 marca 1989. „Time” okrzyknął wydawnictwo „naukowym Mount Everestem”, a Richard Boston w londyńskim „Guardianie” z 24 marca nazwał je „jednym z cudów świata”.
W 1993 r. wydano dwutomowy suplement do słownika, a kolejny tom w 1997 r., co sprawiło, że całość liczyła już 23 tomy. Każdy suplement dodawał ok. 3 tysiące nowych definicji. Nie planuje się publikacji kolejnych suplementów. Oczekuje się, że trzecia edycja słownika nie będzie drukowana w fascykułach.
Wydania skondensowane.
W 1971 r. pełna zawartość trzynastotomowego "OED 1" z 1933 r. została wydrukowana w skondensowanej wersji, tylko w dwóch tomach. Było to możliwe dzięki fotograficznemu pomniejszeniu każdej strony do połowy jej pierwotnych wymiarów w pionie i poziomie. W ten sposób na jednej stronie widniały cztery strony oryginału. Pierwszy tom rozpoczynał się od A, a drugi od P, z suplementem dołączonym na końcu. To skondensowane, kompaktowe wydanie sprzedawane było w kasetce z umieszczoną w małej szufladce lupą, by ułatwić czytanie znacznie pomniejszonej czcionki. Sprzedano wiele egzemplarzy poprzez kluby książkowe, rozprowadzające słownik po niskiej cenie wśród swoich członków. W 1987 r. wydany został drugi suplement w takim samym formacie, jako trzeci tom.
Dla skondensowanej edycji "OED 2" z 1991 r. format pomniejszono jeszcze bardziej – do jednej trzeciej wymiarów oryginalnej strony. Na jednej stronie wydania znajdowało się zatem 9 zmniejszonych stron oryginału. Wymagało to silniejszego powiększenia w celu odczytania, ale zarazem pozwoliło na wydanie całości słownika po raz pierwszy w jednym tomie. Nawet po opublikowaniu tejże wersji wciąż dobrze sprzedawało się dwutomowe wydanie z 1971 r., zwłaszcza oferowane przez kluby książkowe. Wersja ta była chwalona za większą czytelność (większa czcionka) i wygodę używania (dwa tomy), a także za jakość kasetki i obecność szufladki z lupą.
Wersje elektroniczne.
Kiedy tekst słownika został opracowany cyfrowo i umieszczony w Internecie, można go było wydać także na nośniku CD-ROM. Tekst "OED 1" wydano w tej postaci w 1988 r., a następnie trzy wersje "OED 2": wersja z 1992 r. miała identyczną zawartość jak słownik drukowany, a płyta nie posiadała zabezpieczeń przed kopiowaniem. Wersja z 1999 r. miała już pewne dodatki w korpusie, a także ulepszone oprogramowanie, z udoskonalonymi opcjami wyszukiwania, jednak niedoskonałe zabezpieczenie przed kopiowaniem skutkowało pewnymi utrudnieniami w użytkowaniu i spowodowało nawet odmowę dostępu do danych podczas demonstracji płyty dokonywanych przez pracowników wydawnictwa "OUP". Trzecia wersja, z 2002 r., zawierała kolejną grupę dodatkowych słów i udoskonalone oprogramowanie, ale zabezpieczenie przed kopiowaniem nadal powoduje problemy, a płyta działa jedynie w środowisku Microsoft Windows.
Jednokliknięciowy dostęp do oksfordzkich słowników jest możliwy także z programu Babylon Translator. Kliknięcie prowadzi do wersji "Concise Oxford English Dictionary and Thesaurus" zawierającej 240 tys. definicji i 365 tys. synonimów i antonimów.
W marcu 2000 r. udostępniono dla subskrybentów "Oxford English Dictionary Online (OED Online)". Internetowa baza danych zawiera całą treść "OED 2" i jest aktualizowana co kwartał o materiał, który zostanie umieszczony w przyszłej wersji "OED 3" (zobacz niżej). Wersja online jest zatem najbardziej aktualną z dostępnych. Cena za roczne, nieograniczone korzystanie z tego słownika, po obniżce w 2004 r., wynosi 195 funtów lub 295 dolarów amerykańskich. Do 31 marca 2021 r. opłata roczna wynosi 90 GBP/90 USD. Większość subskrybentów stanowią duże organizacje, takie jak uniwersytety. Większość z nich nie korzysta z portalu internetowego, ale ściągnęła legalnie całą bazę danych na swoje komputery. Słownik subskrybują także niektóre biblioteki publiczne i firmy (w marcu i kwietniu 2006 subskrypcji dokonała większość bibliotek publicznych w Anglii, Walii i Nowej Zelandii – każda osoba zapisana do takiej biblioteki może korzystać z zasobów słownika, zarówno na terenie placówki, jak i z każdego innego miejsca, po zalogowaniu).
W 2004 r. wprowadzono dla mieszkańców obu Ameryk możliwość miesięcznej subskrypcji dostępu do słownika "online" za cenę 29,95 dolarów amerykańskich.
Trzecie wydanie.
Planowana trzecia edycja – "OED 3" – ma w zamyśle zawierać kompletnie zweryfikowaną treść. Każde słowo ma zostać ocenione pod kątem właściwej definicji, podanych derywacji, wymowy i zastosowań historycznych. Zadanie to wymaga zatrudnienia ponad 300 naukowców, badaczy, czytelników i konsultantów – koszt przedsięwzięcia oszacowano na ok. 55 milionów dolarów. W efekcie długość tekstu ma być podwojona w stosunku do wydania poprzedniego. Ma także zmienić się styl słownika. Pierwotny tekst był oparty głównie na języku literackim, a przykłady zastosowania wyrazów wzięte były z powieści, sztuk i innej literatury. Nowe wydanie ma zawierać odnośniki do wszystkich typów źródeł drukowanych, takich jak książki kucharskie, testamenty, instrukcje użytkowania sprzętów, czasopisma specjalistyczne czy teksty utworów rockowych. Zwiększono tempo włączania do słownika nowych słów, do ok. 4 tys. rocznie.
Według informacji na rok 2005, głównym redaktorem Trzeciej Edycji jest John Simpson. Weryfikację haseł postanowiono rozpocząć od litery M. W momencie udostępnienia pierwszej wersji OED w internecie, w marcu 2000 r., zweryfikowana była już pierwsza grupa haseł, od M do Mahurat. Kolejne porcje zaktualizowanego materiału dołączane są co kwartał. Do września 2006 opracowano na nowo hasła do słowa Pomak. Nową zawartość można znaleźć w internecie oraz w okresowo aktualizowanej wersji na płycie CD-ROM. Możliwe, że "OED 3" nigdy nie zostanie opublikowany drukiem, a będzie dostępny jedynie w wersji elektronicznej. Decyzja zostanie podjęta w przyszłości, gdy prace będą na ukończeniu.
Podczas opracowywania "OED 3" wykorzystywana jest technika informatyczna, zwłaszcza od momentu uruchomienia systemu "Pasadena" o żartobliwym rozwinięciu ("Perfect All-Singing All-Dancing Editorial and Notation Application" – „doskonała aplikacja do redagowania i zapisu, umiejąca zaśpiewać i zatańczyć wszystko”), opartego na języku XML, w czerwcu 2005 r. Od tej chwili uwaga leksykografów może być skierowana bardziej na treść niż na kwestię prezentacji danych, jak np. numerowanie definicji. Nowy system uprościł także korzystanie z bazy cytatów i umożliwił nowojorskiemu zespołowi bezpośrednią pracę nad słownikiem w taki sam sposób, jak zespołowi brytyjskiemu.
Inne ważne zastosowania komputerów w pracy redakcyjnej to możliwość wyszukiwania w Internecie przypadków aktualnego używania słów, czy otrzymywania pocztą elektroniczną przykładów zastosowań słów od ogółu społeczeństwa.
W 2005 r. "Oxford University Press" zainicjowało akcję społeczną "Wordhunt" („polowanie na słowa”). Polegała ona na wyszukaniu przykładów zastosowań dla 50 wybranych nowo powstałych słów, wyśledzeniu najwcześniejszych przypadków ich użycia oraz możliwego pochodzenia. Sprawozdanie z wyników przedstawiono w serialu BBC "Balderdash and Piffle" („Brednie i ględzenie”). Mała grupa zaangażowanych ochotników dostarcza cytatów dla "OED", w liczbie ok. 200 tys. rocznie.
Pisownia.
"OED" podaje brytyjską pisownię wyrazów hasłowych jako główną (np. "labour, centre"), a dopiero dalej inne warianty ("labor, center"). Faworyzowana jest pisownia sufiksów "-ize", zamiast "-ise", dla wielu słów, które w brytyjskim angielskim powszechniej są zapisywane z "-ise", nawet jeśli rdzeń wyrazu pochodzi z łaciny, a nie z greki. Przykłady to "realize" vs "realise" i "globalization" vs "globalisation". Uzasadnieniem dla takiej pisowni jest teza oparta na przesłankach językoznawczych, jakoby sufiks ten pochodził głównie od greckiego sufiksu "-izo". Powiedziane jest ponadto, iż "-ze" bywa amerykanizmem, w sensie takim, że przeniknął on do słów, w których pierwotnie nie powinien był się znaleźć, zgodnie z uzasadnieniem językoznawczym podanym powyżej. Tak stało się m.in. w przypadku słowa "analyse", które w amerykańskim angielskim pisane jest "analyze". Praktykę "OUP" dotyczącą pisowni ilustruje zdanie "The group analysed labour statistics published by the organization" (kluczowe wyrazy to "analysed, labour" i "organization"). Taka ortografia używana jest przez ONZ, WTO, Międzynarodową Organizację Normalizacyjną i inne, a także w licznych pismach naukowych publikowanych w Wielkiej Brytanii (np. „Nature”, „Biochemical Journal”, „The Times Literary Supplement”).

</doc>
<doc id="726837" url="https://pl.wikipedia.org/wiki?curid=726837" title="Górka (Sople)">
Górka (Sople)

Górka (niem. "Wilhelmshöhe") – nieoficjalny przysiółek osady Sople w Polsce położony w województwie warmińsko-mazurskim, w powiecie ostródzkim, w gminie Małdyty.
W latach 1975–1998 miejscowość administracyjnie należała do województwa olsztyńskiego.
Miejscowość wzmiankowana w dokumentach z roku 1858, jako folwark szlachecki na 6 włókach. W 1858 r. w jednym domu było 14 mieszkańców. W latach 1937-39 było 30 mieszkańców. , należała do powiatu morąskiego, gmina i poczta Małdyty.
W w 2019 roku w osadzie jest 5 domów mieszkalnych o adresach Sople od 34 do 38, na zdjęciu satelitarnym Google Maps widoczne ślady użytkowania.

</doc>
<doc id="726838" url="https://pl.wikipedia.org/wiki?curid=726838" title="Alfabet baskijski">
Alfabet baskijski

Alfabet baskijski – zmodyfikowany alfabet łaciński służący do zapisywania języka baskijskiego. Alfabet ten składa się z 22 znaków:
A, B, D, E, F, G, H, I, J, K, L, M, N, Ñ, O, P, R, S, T, U, X, Z.

</doc>
<doc id="726840" url="https://pl.wikipedia.org/wiki?curid=726840" title="Piotr Sujka">
Piotr Sujka

Piotr Sujka (ur. 5 lutego 1969 w Radomiu) – polski basista, członek rockowego zespołu Ira.
Swój pseudonim artystyczny zapożyczył z amerykańskiej kreskówki "Pixie, Dixie i Pan Jinks".
Życiorys.
Jego rodzice prowadzili szklarnię. Ukończył technikum ogrodnicze.
W młodości współtworzył z Wojciechem Owczarkiem amatorską kapelę Brak Miejsc, następnie stworzył zespół Pandora. W grudniu 1989 został basistą w zespole Ira. W 1990 
po raz pierwszy zaprezentował się szerszej publiczności podczas występu Iry na Festiwalu w Sopocie. W następnych latach nagrał z zespołem kilka albumów, zagrał jako support przed grupą Aerosmith oraz wystąpił na Festiwalach w Jarocinie. W 1993 zajął czwarte miejsce w rankingu najlepszych gitarzystów basowych roku sporządzonym przez magazyn "Gitara i Bas", rok później zajął siódme miejsce w zestawieniu.
Po zawieszeniu działalności Iry we wrześniu 1996 wraz z gitarzystą Piotrem Łukaszewskim oraz perkusistą Wojciechem Owczarkiem wspomagał Gadowskiego w poczynaniach solowych. W 1998 zagrał trasę koncertową promującą płytę "Artur Gadowski" oraz brał udział w sesji nagraniowej do płyty "Kamienie" Katarzyny Gärtner. W 2000 wziął udział w nagraniach drugiej solowej płyty Artura Gadowskiego oraz występował na koncertach promujących album.
Pod koniec 2001 wraz z Gadowskim, Owczarkiem oraz Suskim reaktywował grupę Ira. Od momentu powrotu z zespołem na scenę nagrał z nim trzy albumy studyjne i jeden koncertowy, będący zapisem wielkiego koncertu jubileuszowego z okazji 15-lecia istnienia zespołu.
Żonaty z Anetą, mają syna Bartka.

</doc>
<doc id="726842" url="https://pl.wikipedia.org/wiki?curid=726842" title="Diasystem">
Diasystem

Diasystem – analiza lingwistyczna ustanowiona w celu zdekodowania lub przedstawienia kilku spokrewnionych odmian językowych i uwydatnienia ich różnic strukturalnych.
Termin „diasystem” został stworzony przez dialektologa Uriela Weinreicha i upubliczniony w pracy z 1954 r. Uczynił to w ramach inicjatywy zabiegającej o poszerzenie perspektyw teorii strukturalistycznej i włączenie do niej analizy dialektologicznej, co miało pomóc w zrozumieniu zjawiska zróżnicowania dialektalnego. Pod koniec lat 50. propozycja Weinreicha zaowocowała badaniami mającymi na celu jej weryfikację. Uznano jednak, że koncepcja ta jest trudna do uzasadnienia, przynajmniej w kontekście strukturalizmu. Po pojawieniu się teorii generatywnej w latach 60. badacze próbowali zastosować podejście generatywne przy opracowywaniu wyjaśnień diasystemowych; jednakże również to nie przyniosło pozytywnego rezultatu.
Część socjolingwistów stoi na stanowisku, że idea diasystemu jako środka włączającego wariację w teorię lingwistyczną została wyparta przez pojęcie zmiennej językowej, wprowadzone przez Williama Labova. W związku z tym koncepcja ta nie była nigdy częścią żadnej znaczącej teorii językowej, a termin ten znajduje ograniczone zastosowanie w językoznawstwie.
W innym ujęciu diasystem to system zawierający kilka podsystemów o tym samym rodzaju. Na przykład diasystem fonologiczny języka narodowego zawiera w sobie systemy fonologiczne poszczególnych dialektów terytorialnych.

</doc>
<doc id="726844" url="https://pl.wikipedia.org/wiki?curid=726844" title="Abtsgmund">
Abtsgmund



</doc>
<doc id="726846" url="https://pl.wikipedia.org/wiki?curid=726846" title="Serc starania stracone">
Serc starania stracone



</doc>
<doc id="726847" url="https://pl.wikipedia.org/wiki?curid=726847" title="Abtsgmuend">
Abtsgmuend



</doc>
<doc id="726851" url="https://pl.wikipedia.org/wiki?curid=726851" title="Przyborowo (Jarnołtowo)">
Przyborowo (Jarnołtowo)

Przyborowo – nieoficjalny przysiółek wsi Jarnołtowo, położony w województwie warmińsko-mazurskim, w powiecie ostródzkim, w gminie Małdyty.
W latach 1975–1998 miejscowość administracyjnie należała do województwa olsztyńskiego.
Śródpolne gospodarstwo rolne z jednym budynkiem mieszkalnym. W roku 1973, jako niezamieszkany przysiółek, Przyborowo należało do powiatu morąskiego, gmina Małdyty, poczta Połowite.
W 2020 r. na zdjęciu satelitarnym Google widoczne duże gospodarstwo rolne. 
Zobacz też.
Inne miejscowości o podobnej nazwie: Przyborowo, Przyborowice, Przyborów

</doc>
<doc id="726852" url="https://pl.wikipedia.org/wiki?curid=726852" title="Miasta w Mołdawii">
Miasta w Mołdawii

Według danych oficjalnych pochodzących z 2012 roku Mołdawia posiadała ponad 50 miast (w tym 8 miast na terenie nieuznawanego na arenie międzynarodowej, ale w praktyce niezależnego Naddniestrza) o ludności przekraczającej 5 tys. mieszkańców. Stolica kraju Kiszyniów jako jedyne miasto liczyło ponad pół miliona mieszkańców; 2 miasta z ludnością 100÷500 tys.; 1 miasto z ludnością 50÷100 tys., 7 miast z ludnością 25÷50 tys. oraz reszta miast poniżej 25 tys. mieszkańców.
Największe miasta w Mołdawii.
Największe miasta w Mołdawii według liczebności mieszkańców (stan na 01.01.2013):

</doc>
<doc id="726853" url="https://pl.wikipedia.org/wiki?curid=726853" title="Ergo Proxy">
Ergo Proxy

 – seria anime w klimatach science fiction, produkowana przez Manglobe, które miało swoją premierę w Japonii 25 lutego 2006 roku w stacji Wowow. Anime wyreżyserował Shukō Murase, a scenariusz napisał Dai Sato. Ergo Proxy zawiera w sobie elementy animacji 2D, animacji modeli 3D i specjalnych efektów wizualnych. Produkcja była emitowana w Japonii w technologii High Definition.
Wersja polska.
W Polsce serial był emitowany przez stację Canal +. 
Źródło:
Fabuła.
Romdeau to idealny, hermetyczny świat, w którym każdy twój ruch, sposób myślenia, a nawet przyrost naturalny poddawany jest ścisłej kontroli, natomiast głównym celem każdego człowieka jest stać się przykładnym obywatelem. Inspektor Re-l Mayer, wnuczka gubernatora miasta ma już dość tego nudnego raju i łaknie odmiany. Niespodziewanie z laboratorium badawczego ucieka przedziwna istota, a jej pojawienie się współgra z narastającą falą zarażonych wirusem "cogito" autoreivów (androidów). Wirus sprawia, że maszyny dostępują świadomości własnego „ja”, czyli kolokwialnie mówiąc otrzymują „duszę”. Re-l wraz ze swym asystentem Iggym zaczyna badać sprawę, a wszystkie ślady prowadzą do imigranta imieniem Vincent. Chcąc jednak poznać całą prawdę, ukrywaną dotąd przez władze, kobieta będzie musiała zmierzyć się z wizją postapokaliptycznego świata zewnętrznego, a nie zawsze odnalezienie wszystkich odpowiedzi daje człowiekowi szczęście, o którym marzył.
Kim są Proxy?
Proxy to trzysta potężnych istot stworzonych z teoretycznie nieśmiertelnych komórek amrita w Projekcie Proxy (PP) posiadające świadomość, uczucia, duszę oraz możliwość tworzenia własnego alter ego. Do samego końca nie wiadomo jednak, jaki cel przyświecał ich stwórcom, faktem natomiast jest, iż tylko one były w stanie przeżyć na doszczętnie zniszczonej i skażonej planecie i doprowadzić do jej odrodzenia. Rozsiane po różnych zakątkach Ziemi Proxy wybudowały miasta-metropolie osłonięte hermetyczną kopułą, pod którą wzorowani na „bogach” nowi ludzie mogli żyć w spokoju. Ponieważ jednak ani pierwotni „bogowie”, ani Proxy nie były bytami doskonałymi, nowe pokolenie także odznaczało się pewną niedoskonałością jak choćby niemożliwością prokreacji.

</doc>
<doc id="726854" url="https://pl.wikipedia.org/wiki?curid=726854" title="Wells Fargo Plaza">
Wells Fargo Plaza

Wells Fargo Plaza to:

</doc>
<doc id="726856" url="https://pl.wikipedia.org/wiki?curid=726856" title="Stadion Narodowy im. Kazimierza Górskiego w Warszawie">
Stadion Narodowy im. Kazimierza Górskiego w Warszawie

Stadion Narodowy im. Kazimierza Górskiego w Warszawie (do października 2021 r. Stadion Narodowy w Warszawie), od lipca 2015 r. także pod nazwą sponsorską PGE Narodowy – wielofunkcyjny stadion w Warszawie, wybudowany w latach 2008–2011, przed piłkarskimi Mistrzostwami Europy 2012, w miejscu Stadionu Dziesięciolecia. Oficjalnie otwarty 29 stycznia 2012. Posiada 4. (najwyższą) kategorię w klasyfikacji UEFA.
Na dwukondygnacyjnych trybunach znajduje się 58 580 miejsc siedzących, w tym 4600 miejsc o podwyższonym standardzie oraz 69 lóż (dla 800 osób).
Obiekt został zaprojektowany przez konsorcjum dwóch biur architektonicznych: JSK Architekci Sp. z o.o. z Warszawy, jako lidera konsorcjum (zespół pod kierownictwem Zbigniewa Pszczulnego i Mariusza Rutza) oraz hamburskiego Gerkan, Marg und Partner International GmbH (zespół pod kierownictwem Huberta Nienhoffa i Markusa Pfisterera), we współpracy ze Schlaich Bergermann &amp; Partner GmbH, odpowiedzialnym za wykonawstwo inżynieryjne.
Od 1 stycznia 2013 za przygotowanie instrumentów zarządzania kompleksem sportowo-biznesowym, za zarządzanie obiektem i zabudową terenów przyległych do niego, zapewnienie przychodów umożliwiających pokrycie kosztów, promowanie marki Stadion Narodowy, komercjalizowanie praw marketingowych oraz reklamowych, odpowiada oficjalny operator stadionu, spółka Skarbu Państwa PL.2012+, utworzona przez Ministra Sportu i Turystyki.
Konstrukcja.
Stadion Narodowy to wielofunkcyjny obiekt sportowy, umożliwiający organizację widowisk sportowych, koncertów muzycznych, czy wydarzeń kulturalnych. Ponadto pełni funkcje biurowe, handlowe, hotelowe, gastronomiczne (docelowo 50 barów szybkiej obsługi). W efekcie, codziennie na jego terenie przebywa 2-3 tysiące osób.
Podczas imprez sportowych obiekt jest w stanie pomieścić na trybunach 58 580 kibiców, zaś w czasie imprez muzycznych – do 72 900 osób (w tym 106 niepełnosprawnych). Łączna kubatura stadionu (bez dachu) wynosi ponad 1 000 000 m³. Łączna powierzchnia całkowita stadionu wynosi 203 920 m². Rozpiętość konstrukcji rozsuwanego dachu wynosi 240 × 270 m. Łączna długość dolnej promenady to 924 m. Iglica została zawieszona na wysokości 100 m ponad murawą (112 m nad poziomem Wisły). Stadion posiada największe centrum konferencyjne w Warszawie dla 1600 osób, a jego powierzchnia biurowa i handlowa to 25 000 m². Parking podziemny pod płytą boiska mieści 1765 samochodów. Stadion posiada 965 toalet. Na stadionie znajduje się 900 miejsc dla przedstawicieli mediów, 4 restauracje, fitness club, fun pub na kilkaset osób i 69 luksusowych lóż biznesowych.
Generalnym wykonawcą Stadionu Narodowego było niemiecko-austriacko-polskie konsorcjum pod wodzą Alpine Bau, w skład którego wchodziły: Alpine Bau Deutschland, Alpine Construction Polska, PBG SA oraz Hydrobudowa Polska SA. Umowa liczyła 250 stron (w tym 60 stron załączników). Termin oddania obiektu został określony na 24 miesiące od podpisania umowy. Na budowie pracowało około 1200 osób, a wylano na niej 150 000 ton mieszanki betonowej.
Umiejscowienie w niecce Stadionu Dziesięciolecia.
Nowy obiekt posadowiony jest na wałach ziemnych wyburzonego Stadionu Dziesięciolecia, na których znajdują się schody prowadzące na promenadę areny.
Wiedząc, iż Stadion Dziesięciolecia był budowany z gruzów lewobrzeżnej Warszawy, a także znajdował się w starorzeczu Wisły, architekci niemiecko-polskiego konsorcjum JSK Architekci Sp. z o.o. zlecili zbadanie podłoża za pomocą próbnego palowania. Ich obawy o to, że teren może być niewystarczająco wytrzymały, a w wałach ziemnych mogą znajdować się niewypały czy ludzkie szczątki, nie sprawdziły się.
W porównaniu do Stadionu Dziesięciolecia, boisko nowej areny znajduje się około 8 metrów wyżej. Pod nim zaprojektowano dwupoziomowy parking podziemny na ok. 1800 pojazdów. Dojazd do parkingów zapewniają istniejące już wcześniej tunele w wałach ziemnych Stadionu Dziesięciolecia, ale także nowe, przebite w trakcie budowy Stadionu Narodowego. Jest on największym stadionem w Polsce.
Fasada.
Fasada obiektu nawiązuje do polskich barw narodowych, przypominając falującą biało-czerwoną flagę i jest w kolorze srebrno-czerwonym, podobnie jak krzesełka. Fasada z anodowanej siatki, która została sprowadzona z Hiszpanii, kryje wewnętrzną aluminiowo-szklaną elewację. Stadion jest konstrukcją otwartą, co oznacza brak trwałej, zamkniętej fasady, przez co temperatura wewnątrz obiektu jest podobna do otoczenia mimo zamkniętego zadaszenia. Ażurowa fasada pozwala na naturalną wentylację pomieszczeń pod trybunami i dostęp do nich światła dziennego.
Elewacje są rozpięte na potężnej konstrukcji z rur, które zostały wyprodukowane we Włoszech. Ta konstrukcja jest całkowicie niezależna od żelbetowej konstrukcji trybun i nosi dach nad stadionem. Dzięki oderwaniu elewacji od trybun projektanci mogli swobodnie projektować przestrzeń pod trybunami.
Płyta i murawa.
W projekcie uwzględniono murawę modułową (specjalna ruchoma płyta, na której rośnie murawa), ponieważ jako nowoczesny obiekt Narodowy miał nie posiadać stałej. Murawa modułowa miała być wysuwana przed meczem, a wsuwana po jego zakończeniu, zmniejszając koszty każdorazowego układania nowej murawy przed meczem. Z nieznanych przyczyn ministerstwo sportu odłożyło zamontowanie tego rozwiązania. Obiekt posiada podgrzewaną płytę boiska.
Mimo starań prezesa NCS Roberta Wojtasia, aby murawa przed mistrzostwami nie zostawała wymieniana, UEFA oceniła jej stan na niewystarczający. Standardowy koszt murawy to 400 000 zł, jednak koszt wykonania i utrzymania murawy na Narodowym oszacowano na około 1 200 000 zł.
Murawa przed meczem Polska – Anglia w październiku 2012 r. została wykonana na zlecenie NCS przez firmę Zielona Architektura, która za położenie murawy na jeden mecz otrzymała 722 000 zł. W warunkach zamówienia napisano, iż "wykonana podbudowa musi spełniać warunek kompensacji nierówności płyty zapewniając jednocześnie równomierny odbiór wody z nawierzchni z trawy z rolki". Robert Wojtaś szef NCS przyznał w wywiadzie, iż dreny odbierające wodę, nie nadążały z jej usuwaniem. Oryginalny projekt wykonania murawy został zmieniony – podczas EURO 2012 grubość murawy wynosiła 36 cm, natomiast sama warstwa drenażu 23 cm. Podczas meczu Polska-Anglia grubość warstw była znacznie cieńsza, nie był to ten sam system, który był rozłożony podczas Mistrzostw Europy Euro 2012 oraz w żaden sposób modyfikacja projektu nie została zaakceptowana przez głównego projektanta stadionu Zbigniewa Pszczulnego oraz władze UEFA. Murawa na Euro była wyposażona warstwę drenażową o grubości kilkudziesięciu centymetrów. Podbudowa murawy ułożona przez firmę Zielona Architektura miała grubość 7 centymetrów.
Trybuny.
Obiekt posiada dwa pierścienie trybun – dolny i górny, na których znajduje się 58 580 miejsc siedzących. Pozostałe miejsca siedzące znajdują się na konstrukcyjnym rozdzieleniu pierścieni. Dostawcą siedzisk było Forum Seating, należące do krośnieńskiej Grupy Nowy Styl, a wyprodukowane zostały w Jaśle. Na trybunach znajduje się 900 miejsc prasowych przeznaczonych dla mediów, ponad 4600 tzw. miejsc „premium”, przeznaczonych dla gości specjalnych, 106 miejsc dla osób niepełnosprawnych, a także ponad 800 miejsc w lożach VIP. Trybuny nie posiadają popularnej funkcji czasowego składania przednich rzędów trybun w celu rozgrywania zawodów lekkoatletycznych obecnej na wielu stadionach, np. Stade de France. Na chwilę obecną zgodnie z zaleceniami UEFA pojemność stadionu nie pozwala na rozgrywanie finału Ligi Mistrzów UEFA. Natomiast ta pojemność stadionu pozwala jedynie na rozgrywanie finału Ligi Europy UEFA i Superpucharu Europy UEFA.
Pod trybunami znajdują się nie tylko szatnie i pomieszczenia dla ekip, ale również sale konferencyjne i powierzchnie użytkowe o łącznej powierzchni 130 tys. metrów kwadratowych.
Budowla posiada osiem kondygnacji o zróżnicowanej wysokości. Najwyższy punkt, na poziomie trybun, znajduje się 41 m nad poziomem murawy byłego Stadionu Dziesięciolecia, natomiast najwyższy punkt konstrukcji stalowej dachu – 70 metrów. Dach osłania nie tylko trybuny, ale również boisko.
Zadaszenie.
Częściowo przezroczysty, zamykany dach, został wykonany z włókna szklanego pokrytego warstwą teflonu, odpornego na zgniecenie oraz działanie czynników atmosferycznych (deszcz i światło słoneczne), zdolnego do utrzymania również do 18 cm mokrego śniegu lub 70 cm suchego. Dopuszczalne obciążenie konstrukcji wynosi 140 kg/m². Dach posiada system czujników ostrzegających przed nadmiernym obciążeniem konstrukcji. Technologia produkcji należy do niemieckiej firmy Hightex GmbH. Tkaninę wyprodukowano w Bangkoku, w zakładach firmy Asia Membrane Co. Ltd. Proces otwierania lub zamykania dachu trwa około 20 minut i przeprowadza się jedynie w temperaturze powyżej 5 st. Celsjusza. Napędy dla dachu służą naciąganiu materiału w przypadku jego zamykania, lub zwijaniu w przypadku jego otwierania. Łączna masa lin podtrzymujących konstrukcję dachu wynosi 1200 ton. Pod dachem umieszczono 4 ekrany LED o powierzchni 200 m².
Kaplica wielowyznaniowa.
Na poziomie minus trzy, od strony ul. Wybrzeże Szczecińskie znajduje się kaplica wielowyznaniowa o powierzchni 260 m², mająca służyć zawodnikom, trenerom i kibicom różnych religii. Została wyświęcona w maju 2012 r. przez przedstawicieli trzech religii: chrześcijaństwa, judaizmu i islamu.
Kaplica nie zawiera stałych symboli żadnej z religii. Jej wnętrze zostało wykreowane za pomocą dwóch dopełniających się elementów: kolumnady oraz światła jako symbolu boskości.
Ułatwienia dla osób z niepełnosprawnościami.
Na stadionie znajduje się pięćdziesiąt specjalnych miejsc dla niewidomych i ich opiekunów. Są one umiejscowione w sektorach wśród innych kibiców. Każdy niewidomy wchodzący na stadion dostaje również zestaw słuchawkowy, dzięki któremu będzie mógł słuchać specjalnie stworzonej dla niewidomych, relacji meczu.
Otoczenie.
19 maja 2008 zebrano oferty przetargowe na projekt zagospodarowania błoni Stadionu Narodowego.
W konkursie wzięły udział 22 firmy.
4 czerwca został wybrany wykonawca – konsorcjum JEMS Architekci-Dawos.
Realizacja planu jest przewidziana po mistrzostwach Europy w piłce nożnej w 2012 roku, w związku z tym w lipcu 2011 zaprezentowano tymczasowy projekt zagospodarowania przestrzennego z myślą o Euro 2012. W otoczeniu stadionu powstaną aleje spacerowe, park, wielofunkcyjne tereny otwarte oraz nowa ulica wzdłuż nasypu kolejowego i nowej stacji Warszawa Stadion nawiązującej konstrukcją do stadionu. Po stronie stacji znajdzie się wielofunkcyjny plac miejski oraz parking dla kibiców. Na stadion prowadzą cztery drogi (jedna z nich jest przeznaczona tylko dla specjalnych gości). Przygotowanie projektu inwestycyjnego i programu jego realizacji w systemie partnerstwa publiczno-prywatnego jest zadaniem spółki PL.2012+.
Właściwy plan zagospodarowania zakłada utworzenie:
Historia.
Geneza projektu.
Pierwsze plany budowy nowego Stadionu Narodowego w Warszawie pojawiły się w połowie lat 90. XX wieku. Lokalizacja pozostawała od samego początku kwestią sporną. Jedna z koncepcji zakładała zlokalizowanie go na należących do Skarbu Państwa (pod zarządem Centralnego Ośrodka Sportu) terenach Stadionu Dziesięciolecia. Kolejne przedstawiały natomiast plany budowy w różnych częściach stolicy. Najsłynniejszą z nich był pomysł zrodzony na przełomie 1999 r. i 2000 r., forsowany przez ówczesnego rzecznika PZPN Jarosława Kołakowskiego stanowiący, że nowy obiekt zostanie ulokowany na Białołęce i będzie nosił nazwę "Stadion Polska", wzorowaną na nazwie Stade de France. Inne z koncepcji zakładały budowę na Służewcu, na Łuku Siekierkowskim, w Wawrze i w Wesołej. Przez ponad dekadę obiekt pozostawał jedynie w sferze koncepcyjnej, jednak wybór Polski na współgospodarza piłkarskich Mistrzostw Europy 2012 znacząco przyspieszył tempo działania.
26 kwietnia 2007 Prezydent Warszawy Hanna Gronkiewicz-Waltz podpisała decyzję w sprawie warunków zabudowy dla inwestycji, polegającej na budowie obiektu sportowego planowanego na terenie Stadionu Dziesięciolecia w Warszawie, a 14 września 2007 minister sportu Elżbieta Jakubiak poinformowała, że zostanie on wybudowany na błoniach Stadionu Dziesięciolecia. 4 października 2007 minister Jakubiak powołała Narodowe Centrum Sportu Sp. z o.o., którego zadaniem miała być budowa stadionu w Warszawie. 29 listopada 2007 nowy minister sportu Mirosław Drzewiecki podczas konferencji prasowej na Torwarze poinformował, że spośród trzech firm zakwalifikowanych do przetargu: APA KA (Kuryłowicz &amp; Associates), HOK Sport oraz JSK, warszawska firma projektowa JSK Architekci Sp. z o.o. wygrała konkurs na zaprojektowanie Stadionu Narodowego w Warszawie. 17 grudnia 2007 zatwierdził on jednak koncepcję budowy obiektu w niecce Stadionu Dziesięciolecia.
Budowa.
1 lutego 2008 konsorcjum JSK Architekci Sp. z o.o., Gerkan, Marg und Partner International GmbH we współpracy ze Schlaich Bergermann &amp; Partner GmbH przedstawiło projekt koncepcyjny (wizualizację i makietę) nowego stadionu. Pierwsze roboty budowlane rozpoczęły się 15 maja 2008 od próbnego palowania (126 betonowymi palami) niecki, skarpy trybun i korony starego obiektu. 18 czerwca 2008 Narodowe Centrum Sportu Sp. z o.o. złożyło u wojewody mazowieckiego projekt budowlany i dokumenty wymagane do wydania pozwolenia na budowę. Pozytywną decyzję wojewoda Jacek Kozłowski wydał już 22 lipca 2008, czyli po zaledwie 34 dniach. 26 września 2008 r. została podpisana umowę z firmą Pol-Aqua SA na realizację pierwszego etapu inwestycji, czyli palowania oraz rozbiórki części korony. 7 października 2008 r. wystartowała budowa stadionu.
Na placu budowy, w pobliżu siedziby Narodowego Centrum Sportu zainstalowano kamerę, dzięki której od 31 października 2008 na bieżąco można było śledzić postęp budowy. Od rozpoczęcia drugiego etapu budowy, tj. 29 czerwca 2009, proces ten można obserwować także przy użyciu drugiej kamery, zainstalowanej na wieżowcu przy Rondzie Waszyngtona. Obraz z kamer jest dostępny na oficjalnych stronach internetowych stadionu i spółki PL.2012. 26 sierpnia 2010 Narodowe Centrum Sportu umożliwiło wszystkim zainteresowanym podgląd na żywo budowy Stadionu Narodowego w Warszawie, przy użyciu nowej kamery. Pozwala ona na podgląd niecki Stadionu w czasie rzeczywistym, 24 godziny na dobę.
Pierwszy etap robót obejmował zburzenie betonowych konstrukcji trybun Stadionu X-lecia, przeprowadzenie prac ziemnych, które doprowadziły nieckę do wymaganego kształtu, wbicie ok. 7 tysięcy prefabrykowanych betonowych pali, wykonanie ok. 6,7 tysiąca kolumn żwirowych i betonowych oraz wykonanie ok. 900 sztuk pali wielkośrednicowych które obecnie stanowią fundamenty stadionu. Ten etap miał w założeniu trwać nie dłużej niż 200 dni.
9 marca 2009 zakończono wbijanie pali, a 9 kwietnia 2009 otworzono koperty z ofertami firm chcących realizować II etap budowy stadionu. Najlepszą ofertę złożyło niemiecko-austriacko-polskie konsorcjum firm – Alpine Bau Deutschland AG, Alpine Bau GmbH i Alpine Construction Polska Sp. z o.o., Hydrobudowa Polska SA i PBG SA opiewającą na kwotę 1 252 755 008,64 zł netto. Według harmonogramu drugi etap budowy miał trwać pomiędzy majem 2009 a majem 2011.
8 maja 2009 pojawiły się na placu budowy pierwsze maszyny wykonawcy, jednak dopiero pod koniec czerwca prace nabrały rozmachu. Rozpoczęto ustawienia żurawi budowlanych. Łącznie ustawiono 19 dźwigów które będą wykorzystywane w trakcie budowy.
Na tym etapie prac rozpoczęto ustawianie szalunków, a następnie betonowanie pierwszych trzech kondygnacji stadionu. Zatrudnienie na placu budowy przekroczyło 1000 osób. Jedną z nowości w trakcie prac budowlanych jest wykorzystanie stropów bąbelkowych, nowoczesnej technologii polegającej na wykorzystaniu przerobionych odpadów z tworzyw sztucznych na kształt pustych baniek i umieszczeniu ich wewnątrz płyty betonowej. Dzięki takiej technologii można zaoszczędzić duże ilości betonu w środkowej warstwie płyty żelbetowej.
Pod koniec września zaczęto budowę pierwszych elementów które były widoczne z zewnątrz stadionu. Przy budowie klatek schodowych zastosowano deskowania ślizgowe, dzięki czemu pierwszą z nich o wysokości 35 m, wykonano w ciągu zaledwie 14 dni, czyli ze średnią prędkością 2 do 3 metry na dobę. W ten sposób planowane jest wykonanie 10 z 19 klatek schodowych.
Na przełomie września i października generalny wykonawca stadionu w porozumieniu z Narodowym Centrum Sportu dokonał zmian w harmonogramie budowy. Miało to przynieść efekt w postaci sprawniejszego zbudowania konstrukcji żelbetowych do poziomu 0 (poziomy w których znajdować się będą podziemne parkingi), które miały zostać ukończone 9 stycznia 2010.
7 października 2009 dokonano uroczystego wmurowania kamienia węgielnego. W uroczystości uczestniczyli przedstawiciele władz administracji państwowej, władz samorządowych województwa mazowieckiego oraz licznie zgromadzeni goście, a także przedstawiciele głównych religii i związków wyznaniowych w Polsce.
Pod koniec stycznia do Warszawy dotarł pierwszy element pierścienia dachu. Element ten był jednym z 72, które weszły w skład konstrukcji stalowej dachu. Każdy z tych elementów waży około 48 ton i jest wysoki na 12,5 metra.
Na początku lipca 2010 r. ukończono prace związane z budową pierścienia ściskanego stanowiącego główny element konstrukcji wspierającej dach stadionu. W następnym etapie prac zamontowano 60 metrowe odciągi, które były transportowane na plac budowy w dwóch częściach i łączone były na miejscu budowy. Odciągi, wraz z już istniejącymi słupami oraz łączącymi je zastrzałami stanowią całość konstrukcji utrzymującej dach oraz cztery telebimy, które zostały zawieszone centralnie nad środkiem boiska.
13 sierpnia 2010 poinformowano o zakończeniu montażu wszystkich 2100 prefabrykatów, stanowiących trybuny dla przyszłych 58 tysięcy 500 widzów. 24 sierpnia zakończono wszystkie roboty betoniarskie.
16 grudnia 2010 w siedzibie Narodowego Centrum Sportu odbyła się konferencja prasowa poświęcona tzw. operacji "big lift" na stadionie. Podczas konferencji omówiono zasady big lift, jednej z najbardziej zaawansowanych technologicznie operacji na świecie i pierwszego takiego przedsięwzięcia na skalę europejską.
Proces ten rozpoczął się od starannego zabezpieczenia lin w miejscach, gdzie opierają się o trybuny. Po ich ułożeniu, na służących zabezpieczeniu trybun specjalnych podestach, zostały połączone z iglicą. Operacja ta przebiegła sekwencyjnie. Równocześnie do operacji podnoszenia iglicy, przy użyciu 72 siłowników hydraulicznych naciągane były liny. Kiedy iglica była już widoczna w całości, na poziomie boiska (poziom -2) zostały do niej podłączone kolejne liny (dolne). Liny te zostały przymocowane do iglicy i rozpoczął się proces ich naprężania i podnoszenia do góry.
4 stycznia 2011 zakończono prace montażowe konstrukcji dachu stadionu. Z tej okazji w obecności premiera Donalda Tuska i prezydent stolicy Hanny Gronkiewicz-Waltz odbyła się uroczystość zawieszenia symbolicznej wiechy.
Według pierwotnego kosztorysu inwestorskiego stadion miał kosztować 1 569 370 000 zł, jednakże koszty lawinowo rosły i stadion według informacji rządowych kosztował 1 976 061 375. Kwota ta nie zawiera w przeciwieństwie do podawanych kosztów innych stadionów ceny zakupu działki (właścicielem jest Skarb państwa) oraz może okazać się nieostateczna z powodu wysuwanych roszczeń przez niemiecką Alpine Bau Deutschland.
Początkowo planowano zakończenie prac na 30 czerwca 2011. Stadion miał zostać otwarty dla zwiedzających 22 lipca 2011, natomiast jego oficjalne otwarcie miało się odbyć 27 sierpnia – do przygotowania Jury wybrało zespół w składzie: Georgios Stylianou, Michał Piróg, Maciej Zień i Adam Sztaba. Zagrać miały m.in. zespoły Perfect, Myslovitz, Maanam i Wilki, a uroczystość miała przedstawiać pozytywne akcenty polskiej historii. W zamian 27 sierpnia odbyła się inauguracja zewnętrznej iluminacji korony stadionu, imprezę zaś przeniesiono na styczeń 2012. Natomiast już 6 września 2011 planowano rozegrać mecz inauguracyjny pomiędzy Polską i Niemcami. Ukrywane problemy z budową schodów zostały ujawnione w maju 2011 r. i spowodowały opóźnienie w budowie o 3 miesiące. Zmieniona technologia budowy (zamiast wykonania w technologii monolitycznej schodów NCS zdecydował o montażu elementów na miejscu, wskutek czego zaprawa klejąca łączniki schodów zaczęła wyciekać i groziło to katastrofą budowlaną). W celu naprawy schodów 5 czerwca 2011 zdecydowano się nie rozbierać konstrukcji a podeprzeć ją konstrukcją wzmacniającą. 30 lipca 2011 – data zakończenia budowy stała się nieaktualna i odwołano kilka imprez planowych na 2012 rok.
Problemy na budowie Stadionu Narodowego doprowadziły do dalszego opóźnienia i przesunięcia otwarcia Stadionu, w efekcie na placu budowy zorganizowano dwukrotnie dzień otwarty: 24 lipca i 2 października.
Prace budowlane oficjalnie zakończono 29 listopada 2011. W dniu 30 listopada 2011 prezes NCS Rafał Kapler zgłosił do Powiatowego Inspektoratu Nadzoru Budowlanego (PINB) wniosek o pozwolenie na użytkowanie obiektu. Prace przy żelbetowej płycie boiska zakończono 25 stycznia 2012, a tego samego dnia PINB wydał warunkowe pozwolenie na użytkowanie tego elementu stadionu. Oficjalna uroczystość otwarcia obiektu odbyła się 29 stycznia 2012 roku, z koncertami polskich gwiazd: zespołu Voo Voo i Haydamaky, Zakopower, Coma, T.Love, Lady Pank zakończona wieczornym pokazem fajerwerków. W dniu 10 lutego 2012 roku zakończono montaż wszelkich instalacji grzewczych i nawadniających oraz instalację murawy na obiekcie.
Śmiertelne wypadki podczas budowy.
1 grudnia 2009 zginęło dwóch pracowników, którzy pracowali przy instalacji oświetlenia i byli przenoszeni przez dźwig w specjalnej klatce, która urwała się. Mężczyźni spadli z wysokości 18 metrów. Jeden z nich zginął na miejscu, drugi kilka godzin później zmarł w szpitalu. 9 maja 2011 podczas budowy zginęła trzecia osoba – mężczyzna w wieku około 30 lat spadł z rusztowania.
Tymczasowy szpital w czasie pandemii COVID-19.
W czasie pandemii COVID-19, w październiku 2020 premier Mateusz Morawiecki wydał polecenie zorganizowania w części biurowo-konferencyjnej stadionu szpitala dla chorych na COVID-19. Placówka, filia Centralnego Szpitala Klinicznego MSWiA w Warszawie, nosiła nazwę Szpital Narodowy.
Prezesi Stadionu Narodowego im. Kazimierza Górskiego.
Prezesem Stadionu Narodowego im. Kazimierza Górskiego w Warszawie jest Prezes Zarządu operatora Stadionu. W latach 2011–2013 operatorem Stadionu Narodowego im. Kazimierza Górskiego w Warszawie była spółka Narodowe Centrum Sportu, zaś od 2013 r. operatorem jest spółka PL.2012+
Pamiątki i upamiętnienia.
Rzeźba „Sztafeta”.
Rzeźba została wykonana przez Adama Romana i została odsłonięta 22 lipca 1955 na Stadionie Dziesięciolecia. Rzeźba przedstawia trzech mężczyzn w biegu podczas przekazywania pałeczki.
Wraz z podjęciem decyzji o budowie nowego Stadionu Narodowego, podjęto decyzję o zachowaniu historycznych zabytków Stadionu Dziesięciolecia i wkomponowaniu ich w przyszły stadion. Obok takich elementów jak tablica z orłem z trybuny honorowej czy tablica pamiątkowa poświęcona Ryszardowi Siwcowi, znalazła się także rzeźba. W 2008 pomnik został poddany gruntownej renowacji. Trwała ona miesiąc a jej koszt wyniósł 50 tys. zł. Brakuje jednak pieniędzy na odlanie rzeźby z brązu, a inicjatywa środowisk artystycznych, które wsparły tę koncepcję do tej pory nie przyniosła rezultatu.
Pawilon sportowo-administracyjny.
Zabytkowy pawilon, wybudowany w II połowie lat 50. Miejsce dawnych szatni Stadionu Dziesięciolecia. Obecnie siedziba zarządu stadionu.
Pomnik Kazimierza Górskiego.
26 marca 2015 odsłonięto pomnik byłego selekcjonera reprezentacji Polski, Kazimierza Górskiego. Trzyipółmetrową statuetkę z brązu wykonał Marek Maślaniec.
Aleja Gwiazd Piłki Nożnej.
W czerwcu 2018 r. na promenadzie otaczającej stadion, w pobliżu pomnika Kazimierza Górskiego, Zbigniew Boniek, Włodzimierz Lubański, Grzegorz Lato i Władysław Żmuda odsłonili tablice z odciskami swoich stóp, natomiast Jan Tomaszewski tablicę z odciskami swoich rąk. W promenadę wmurowano także tablice upamiętniające nieżyjących piłkarzy: Gerarda Cieślika, Kazimierza Deyny i Włodzimierza Smolarka. Docelowo aleja ma mieć długość 1 km.
Wydarzenia.
Piłka nożna.
Mecze ligowe i towarzyskie.
Stadion Narodowy już w fazie projektowania otrzymał charakter typowo piłkarski (bez bieżni lekkoatletycznej). Dlatego też, zaplanowano tu organizację najatrakcyjniejszych z komercyjnego punktu widzenia meczów ligowych warszawskich klubów Legii Warszawa oraz Polonii Warszawa. Prezes Polonii Warszawa Józef Wojciechowski, otrzymał zapewnienie od Narodowego Centrum Sportu, że mecz z ówczesnym liderem ekstraklasy, Śląskiem Wrocław, zostanie rozegrany za rabatową cenę stu tysięcy złotych. Później jednak się okazało, że obiekt nie jest przystosowany do rozgrywek pomiędzy polskimi zespołami ze względu na brak możliwości ustawienia barierek oddzielających kibiców oraz braku systemu łączności. Wojciechowski uznał Narodowe Centrum Sportu za niewiarygodne w biznesie, a argumenty które okazały się być przyczyną odwołania meczu określił „groteską”, jako że takie usprawnienia można w krótkim czasie zaimplementować.
17 kwietnia 2012 Legia Warszawa rozegrała towarzyskie spotkanie z klubem hiszpańskiej ekstraklasy FC Sevillą przegrywając 0:2
29 kwietnia 2012 odbył się towarzyski mecz "Gwiazd Obu Narodów Polska – Ukraina", na którym wystąpili znani aktorzy, osoby z mediów i inne znane osoby z Polski i Ukrainy. Dochód był przeznaczony na cele charytatywne.
16 sierpnia 2014 na Stadionie Narodowym odbył się Super mecz 2014, w którym zmierzyły się ekipy Realu Madryt i Fiorentiny
Krajowe mecze pucharowe.
11 lutego 2012 na Stadionie Narodowym rozegrany miał być mecz finałowy Superpucharu Polski pomiędzy Legią Warszawa a Wisłą Kraków. 8 lutego 2012 prezes Spółki Ekstraklasa SA Andrzej Rusko na podstawie wcześniejszych negatywnych opinii Policji, Sanepidu oraz biura zarządzania kryzysowego Miasta Stołecznego Warszawy, podjął decyzję o odwołaniu meczu z powodu niezapewnienia bezpieczeństwa przez organizatora meczu.
24 kwietnia 2012 miał się odbyć finał Pucharu Polski, tak aby spełnić konieczny warunek rozegrania przynajmniej dwóch meczów przed Euro 2012. Do meczu jednak nie doszło, a decyzja o odwołaniu wydarzenia została uwarunkowana negatywną decyzją MSW.
W odpowiedzi na apel Zbigniewa Bońka, który stwierdził, iż pozycja stadionu jest niepodważalna, władze stadionu będą organizować finał piłkarskiego Pucharu Polski co roku tego samego dnia, poczynając od sezonu 2014, wzorem krajowych pucharów innych państw tj. – Anglii i Niemiec. Stała data kolejnych edycji PP od sezonu 2014 została ustalona na 2 maja. PZPN podpisał umowę z operatorem Stadionu Narodowego, na mocy której na Stadionie będą rozgrywane wszystkie finały Pucharu Polski do 2016 roku włącznie.
Mecze pucharowe UEFA.
23 maja 2013 Komitet Wykonawczy UEFA przyznała Stadionowi Narodowemu organizację piłkarskiego finału Ligi Europy UEFA w 2015 roku.
Mecze reprezentacji narodowej.
Pierwszy mecz reprezentacji Polski na Stadionie Narodowym odbył się 29 lutego 2012, na 100 dni przed Mistrzostwami Europy 2012, a rywalem była Portugalia.
Bilans: 34 mecze, 20 zwycięstw, 9 remisów, 5 porażek
Euro 2012.
Stadion był jedną z aren piłkarskich Mistrzostw Europy 2012. W czasie trwania tej imprezy na Stadionie Narodowym rozegrano 3 spotkania fazy grupowej, w tym mecz otwarcia 8 czerwca 2012 pomiędzy Polską a Grecją wraz z oficjalną ceremonią, a także ćwierćfinał i półfinał.
Mecz otwarcia Mistrzostw Europy, odbył się na stadionie przy zamkniętym dachu. Decyzja była uwarunkowana prognozami pogody (w sytuacji gdyby padał deszcz). Kolejne planowano rozgrywać w tej konfiguracji obiektu ze względu na warunki atmosferyczne, jednak doszło do zmiany decyzji przez UEFA. Powodem tej decyzji było to, iż ruchomy dach chroniący przed deszczem, utrudnia cyrkulację powietrza i powoduje (szczególnie latem), że w niecce stadionu jest duszno.
Mecz otwarcia Mistrzostw Europy, został poprzedzony ceremonią otwarcia przygotowaną przez Marco Balich’a, na której 800 artystów w polsko-ukraińskiej choreografii prezentowało figury taneczne. Następnie węgierski pianista Ádám György zagrał "Etiudę a-moll opus 25 nr 11" Fryderyka Chopina. Mecz został rozegrany w obecności prezydentów Polski i Ukrainy oraz prezydenta UEFA.
Piłka siatkowa.
30 sierpnia 2014 na Stadionie Narodowym odbyła się ceremonia i mecz otwarcia siatkarskich Mistrzostw Świata. W czasie inauguracji padł rekord kibiców obecnych na meczu siatkarskich MŚ.
24 sierpnia 2017 na Stadionie Narodowym odbyła się ceremonia i mecz otwarcia siatkarskich Mistrzostw Europy.
Inne sporty.
15 lipca 2012 odbył się VII SuperFinał rozgrywek futbolu amerykańskiego, czyli finał Polskiej Ligi Futbolu Amerykańskiego.
1 września 2012 w tej dyscyplinie również odbył się mecz futbolu amerykańskiego Euro-American Challenge pomiędzy drużynami Europy i USA.9 kwietnia 2013, odbył się Dzień Futbolu Amerykańskiego, na którym widzowie mogli zagrać na murawie stadionu.14 lipca 2013 najlepsze 2 drużyny ligi zmierzyły się w VIII edycji SuperFinału Polskiej Ligi Futbolu Amerykańskiego.
Finisz Maratonu Warszawskiego w sezonie 2012 zakończony na płycie boiska.
12 października 2017 roku na Stadionie Narodowym pod zamkniętym dachem po raz pierwszy na świecie polscy piloci,
Paweł Kozarzewski oraz Marcin Krakowiak na paralotniach z napędem wykonali lot w obiekcie zamkniętym, lot równoczesny dwóch motoparalotni oraz wykonali slalomy pomiędzy pylonami.
Ustanowili światowy rekord wykonując: najdłuższy lot w obiekcie zamkniętym (30 minut).
Koszt budowy i zyski.
Koszty.
Całkowity koszt budowy Stadionu Narodowego wyniósł 1,915 mld zł (plus roszczenia niemieckiego wykonawcy w wysokości 400 mln, jak również koszt działki, który nie jest uwzględniony), co daje w przeliczeniu na jedno miejsce/krzesełko 32 500 zł.
Stadion został zbudowany i sfinansowany z budżetu państwa. Z racji tego, że nie jest własnością żadnego klubu piłkarskiego, nie uzyskał dotacji z budżetu lokalnego, jak to miało miejsce np. w Poznaniu. Średni koszt budowy jednego miejsca na stadionie zakładano na ok. 12 000 zł. Miesięczny koszt utrzymania Stadionu Narodowego szacuje się na około 1,5 mln zł.
Aby koszty utrzymania Stadionu Narodowego nie przekroczyły wpływów konieczne jest zapewnienie przez PL.2012+ (operatora obiektu) około od 120 do 150 w większości dużych imprez i wydarzeń rocznie. Tylko w przypadku niemalże pełnych rezerwacji na wszystkie wydarzenia jest możliwy zysk, ponieważ nawet organizacja 25 koncertów gwiazd dużej sławy, np. Madonny, przy sprzedaży biletów poniżej 85 proc. nie przyniesie dodatniego wyniku finansowego. Kluby piłkarskie wypożyczające stadion na prestiżowe mecze mogą gwarantować wystarczające wpływy, szczególnie jeśli grają w Lidze Mistrzów i Lidze Europejskiej. Podatek od nieruchomości, na którym stoi obiekt wynosi 15 mln zł rocznie, natomiast ubezpieczenie kolejne 7 mln zł dając kwotę 22 mln. NCS czeka na wieloletni proces o zapłatę za prace dodatkowe (niemiecki wykonawca żąda dodatkowych 400 mln zł). Wbrew obietnicom Rafała Kaplera w 2012, nie potrafił on do czasu odwołania pozyskać sponsora tytularnego.
W październiku 2012 r. operator (NCS) zapewnił jedynie 5 dużych imprez na stadionie – powyżej 20 000 widzów (poza Euro 2012). Na cały 2013 r. prezes Robert Wojtaś planował jedną całostadionową imprezę, następnie został zwolniony.
W związku z negatywną oceną Wojtasia Minister Sportu powołał nowego prezesa – Marcina Herrę, który zapowiedział, że w okresie 12 miesięcy będzie odbywać się co najmniej 10 imprez całostadionowych (dla 58 tys. widzów), jak również wprowadzenie unikalnego rozwiązania wyboru imprez poprzez głosowanie na oficjalnym profilu stadionu, jacy muzycy będą występować na Stadionie Narodowym.
Zyski.
Euro 2012.
Choć stadion jest własnością spółki Skarbu Państwa, nie przyniósł zysków tej spółce podczas Mistrzostw Europy. Szacunkowy wpływ z biletów (cała impreza Euro 2012) określony został na 400 milionów złotych. Zyski ze sprzedaży miejsc – od zwykłych krzesełek po loże zostały jednak podzielone pomiędzy UEFA i PZPN, czyli niezależne od Państwa organizacje międzynarodowe i krajowe. Dotyczy to także miejsc zazwyczaj rezerwowanych dla przedstawicieli władz – m.in. loża prezydencka Stadionu Narodowego została na czas Euro 2012 wynajęta Romanowi Abramowiczowi przez UEFA za 5 mln zł.
Pozostałe imprezy.
Właściciel obiektu – spółka Skarbu Państwa Narodowe Centrum Sportu – będzie utrzymywała Stadion Narodowy oraz otrzymywała zyski z wynajmowania areny chętnym podmiotom. Jest to odmienna od pozostałych aren Euro 2012 w Polsce strategia utrzymania obiektu (za utrzymanie stadionów są odpowiedzialne kluby).
Zwiedzanie.
Stadion Narodowy został udostępniony do zwiedzania przez turystów indywidualnych oraz grupy zorganizowane w ramach kilku tras tematycznych. Mogą oni również wejść na punkt widokowy na górnej trybunie stadionu.
Dojazd.
Parking.
Stadion jest wyposażony w dwupoziomowy parking podziemny (na 1765 samochodów) oraz parking zewnętrzny.
Kolej i metro.
Stadion jest zlokalizowany nieopodal dworca kolejowego Warszawa Stadion, dokąd można dojechać pociągami SKM: S1 lub S2, a także pociągami Kolei Mazowieckich jadącymi linią średnicową. Dojazd ze Śródmieścia trwa 5 minut, w szczycie pociągi kursują co 4 minuty. W ciągu godziny można dowieźć koleją nawet 26 000 kibiców.
Nieopodal stadionu znajduje się stacja metra Stadion Narodowy.
Autobusy i tramwaje.
Wokół stadionu znajduje się kilkanaście przystanków tramwajowych i autobusowych. Najwygodniej do centrum można dojechać korzystając z zespołu przystankowego Rondo Waszyngtona.
Stacja rowerowa.
W 2013 r. przy wejściu na stadion powstała stacja rowerowa Veturilo z 36 stojakami rowerowymi.
Kontrowersje.
W związku z różnego rodzaju imprezami o charakterze rozrywkowym wielokrotnie podnoszony był problem hałasu emitowanego podczas imprez masowych. Największe kontrowersje budziły do tej pory wydarzenia muzyczne, jak np. Orange Warsaw Festival i pokazy fajerwerków, w czasie których dochodziło do przekroczenia określonych przepisami prawa norm hałasu. Zgłaszane są także postulaty dotyczące poprawy organizacji ruchu przy okazji większych imprez na Stadionie oraz zmian w polityce udostępniania przestrzeni wokół obiektu dla reklamodawców.

</doc>
<doc id="726860" url="https://pl.wikipedia.org/wiki?curid=726860" title="Rybaki (powiat ostródzki)">
Rybaki (powiat ostródzki)

Rybaki – osada w Polsce położona w województwie warmińsko-mazurskim, w powiecie ostródzkim, w gminie Małdyty nad jeziorem Kęckim.
W latach 1975–1998 miejscowość administracyjnie należała do województwa olsztyńskiego.
W roku 1973 jako osada Rybaki należały do powiatu morąskiego, gmina i poczta Małdyty.
Inne miejscowości o nazwie Rybaki: Rybaki

</doc>
<doc id="726873" url="https://pl.wikipedia.org/wiki?curid=726873" title="Rîșcani">
Rîșcani

Rîșcani (ros. "Рышканы", rum. "Râșcani", rum. cyr. "Рышкань") to stolica rejonu Rîșcani w Mołdawii. Liczy 12 232 mieszkańców (2004). Znacznie rozwinęło się w czasach komunistycznych.

</doc>
<doc id="726875" url="https://pl.wikipedia.org/wiki?curid=726875" title="Gospodarka materiałowa">
Gospodarka materiałowa

Gospodarka materiałowa () – całokształt zjawisk i procesów związanych z gospodarowaniem materiałami na wszystkich szczeblach zarządzania. Do gospodarki materiałowej zalicza się procesy pozyskania, zapotrzebowania i wykorzystania materiałów we wszystkich fazach procesu gospodarczego oraz ich przemieszczania (dostawy).

</doc>
<doc id="726878" url="https://pl.wikipedia.org/wiki?curid=726878" title="Mięczak zakaźny">
Mięczak zakaźny

Mięczak zakaźny (łac. "molluscum contagiosum") – choroba wywoływana przez DNA-wirus z grupy ospy (Poxvirus), objawiająca się zmianami na skórze o charakterze twardych woskowobiałych guzków (w piśmiennictwie anglojęzycznym jest to grudka).
Etiologia.
Chorobę wywołuje wirus z grupy ospy (Poxvirus), MCV (molluscum contagiosum virus). Jak sama nazwa wskazuje, zakaźność jest bardzo duża. Wyróżnia się cztery typy wirusa, MCV-1 do MCV-4, z których najpowszechniejszy jest MCV-1. Nie wykazano aby któryś typ MCV miał predylekcję do określonych okolic ciała, tak jak jest to w przypadku wirusa opryszczki. Genom wirusów z grupy MCV składa się z pojedynczej cząsteczki dwuniciowego DNA.
Epidemiologia.
Większą podatność na zakażenie wykazują dzieci i osoby z niedoborami odporności, często jednocześnie występuje atopowe zapalenie skóry. Najwięcej zachorowań odnotowuje się w grupach wiekowych dzieci do 5 lat i młodych dorosłych od 15 do 29 lat. Ocenia się, że w USA mięczak zakaźny stanowi około 1% rozpoznań dermatologicznych. Często występuje wraz z innymi chorobami przenoszonymi drogą płciową. Ten ostatni fakt, jak również niedobory odporności u chorych z HIV, sprawia, że mięczak zakaźny spotykany jest u około 20% zakażonych HIV.
Objawy i przebieg.
Wykwitem pierwotnym jest guzek wielkości 2–6 mm, o kształcie zbliżonym do okrągłego, woskowobiałej barwy, błyszczący, sprawiający wrażenie przeświecającego. Charakterystyczne jest pępkowate wgłębienie w części środkowej, widoczne zwłaszcza w większych zmianach. Po nakłuciu i ucisku guzka wydobywa się z niego kaszowata treść perłowego koloru. Niekiedy można stwierdzić dodatni objaw Koebnera.
Guzki są liczne, najczęściej lokalizują się na skórze rąk, twarzy i narządów płciowych, ale mogą być obecne w każdej innej lokalizacji, także na błonach śluzowych. Może wystąpić świąd lub bolesność zmian. Zejście guzka nie pozostawia blizny.
Obraz histologiczny.
Zmiany histologiczne w zakażeniu MCV są bardzo charakterystyczne. Polegają na zrazikowatym przeroście naskórka połączonym z ogniskowym wnikaniem naskórka w głąb tkanki łącznej. W komórkach warstwy kolczystej naskórka obserwuje się liczne, początkowo kwasochłonne, później zasadochłonne cytoplazmatyczne wtręty, tzw. ciałka mięczakowate (molluscum bodies). Są to owalne, homogenne ciała o średnicy 15-35 μm; początkowo widoczne są w komórkach warstwy kolczystej naskórka, mogą jednak znaleźć się w keratynocytach każdej warstwy naskórka. W warstwie podstawnej naskórka można stwierdzić zwiększenie objętości keratynocytów, ich jądra również są powiększone. W warstwie kolczystej natomiast komórki posiadają jądra spłaszczone i zepchnięte na obwód. Zakażone komórki przesuwają się ku powierzchni i z warstwy rogowej "wysypują się" do światła krypt, utworzonych przez rozrastający się naskórek. Zmianom może towarzyszyć miernie nasilony odczyn zapalny. Komórki z ciałkami mięczakowatymi stwierdza się także w preparacie z wyciśniętych z guzka mas, wybarwionym metodą Giemsy.
Leczenie.
Leczenie wyłącznie objawowe, łyżeczkowanie, krioterapię albo mechaniczne wyciskanie treści guzków. Stosuje się nalewkę jodową, azotan srebra, wodorotlenek potasu, roztwór podofiliny lub fenolu po zabiegach. Mięczak zakaźny często ustępuje samoistnie. W przypadku nasilonych zmian stosuje się antyhistaminiki (cymetydyna), leczenie złuszczające (kantarydyna), imikwimod, retinoidy, a także leki antywirusowe.
Historia.
Jednostkę chorobową jako pierwszy opisał angielski dermatolog Thomas Bateman (1778-1821) w 1817 roku. Używane niekiedy synonimy "molluscum contagiosum" to zespół Batemana (Bateman's syndrome), "epithelioma contagiosum", "molluscum epitheliale", "condyloma porcelaneum", "molluscum sebaceum".

</doc>
<doc id="726879" url="https://pl.wikipedia.org/wiki?curid=726879" title="Gospodarka wojenna">
Gospodarka wojenna

Gospodarka wojenna – sposób prowadzenia polityki gospodarczej, w którym jej cele podporządkowane są prowadzonym działaniom wojennym. 
Model ten po raz pierwszy uwidocznił się w sposób szczególny podczas I wojny światowej, która postawiła przed gospodarkami państw nieznane im wcześniej wymagania. Zapotrzebowania armii oraz plany przestawienia produkcji przemysłowej z cywilnej na wojskową skłoniły państwa do wdrożenia nowych sposobów oddziaływania na system gospodarczy. 
Rządy ingerowały w mechanizmy rynkowe, np. poprzez reglamentację produkcji i zaopatrzenia (państwa centralne). Kluczowe znaczenie zyskiwały też rozbudowywane lub powoływane struktury urzędnicze – w Niemczech był to Urząd Wojenny, w Wielkiej Brytanii – Ministerstwo do spraw Programowania i Kontroli Produkcji Wojennej, zaś w Rosji – Komisja Obrony. Uchwalano także nadzwyczajne podatki, emitowano pieniądz papierowy oraz masowo korzystano z pożyczek zagranicznych (głównie z USA). Szczególnie silnej kontroli została poddana gospodarka ówczesnych Niemiec – część rozwiązań z ich systemu przeniesiono w późniejszych latach na grunt gospodarki sowieckiej.

</doc>
<doc id="726880" url="https://pl.wikipedia.org/wiki?curid=726880" title="Bartno">
Bartno

Bartno (dawna nazwa niem. "Reichbarten") – przysiółek osady Sasiny w Polsce położona w województwie warmińsko-mazurskim, w powiecie ostródzkim, w gminie Małdyty.
Miejscowość położona jest przy drodze wojewódzkiej nr 526.
W latach 1975–1998 miejscowość administracyjnie należała do województwa olsztyńskiego.
Wieś wzmiankowana w dokumentach z roku 1401, jako wieś pruska na 10 włokach, pod nazwą "Surkapurn". W roku 1782 we wsi odnotowano 6 domów (dymów), natomiast w 1858 w 3 gospodarstwach domowych było 54 mieszkańców. W latach 1937–1939 było 76 mieszkańców. W roku 1973 jako osada Bartno należało do powiatu morąskiego, gmina Małdyty, poczta Połowite.

</doc>
<doc id="726886" url="https://pl.wikipedia.org/wiki?curid=726886" title="Mangusta">
Mangusta

Mangusta ("Herpestes") – rodzaj drapieżnego ssaka z rodziny mangustowatych (Herpestidae).
Zasięg występowania.
Rodzaj obejmuje gatunki występujące w Afryce.
Morfologia.
Długość ciała (bez ogona) samic 22–58 cm, samców 25,4–61 cm, długość ogona samic 20,5–56,3 cm, samców 19,4–61 cm, długość tylnej stopy samic 4,4–11,4 cm, samców 4,5–11,5 cm, długość ucha samic 1,5–4,2 cm, samców 1,4–3,8 cm; masa ciała samic 277–4100 g, samców 363–4100 g.
Systematyka.
Podział systematyczny.
Taksonomia "Herpestes" ulegała znacznym wahaniom w ostatnich latach. Do "Herpestes" w tradycyjnym ujęciu należały wszystkie gatunki, które były zawarte w "Herpestes", "Urva", "Galerella" i "Xenogale", ale dane molekularne wskazują, że w tradycyjnym ujęciu "Herpestes" jest taksonem parafiletycznym. Aby wykluczyć parafiletyzm "Herpestes", takson "naso" jest umieszczany w "Xenogale", wszystkie azjatyckie gatunki są zaliczane do "Urva" a afrykański "ichneumon" (gatunek typowy dla rodzaju "Herpestes") jest zachowany w "Herpestes" wraz z gatunkami afrykańskimi tradycyjnie zaliczanymi do "Galerella", chociaż ostatecznie może stanowić odrębny rodzaj. Potrzebne są dalsze badania, aby lepiej wyjaśnić relacje między "Herpestes" i "Urva". W takim ujęciu do rodzaju należą następujące występujące współcześnie gatunki:
oraz gatunki wymarłe.:

</doc>
<doc id="726887" url="https://pl.wikipedia.org/wiki?curid=726887" title="Herpestes ichneumon">
Herpestes ichneumon



</doc>
<doc id="726888" url="https://pl.wikipedia.org/wiki?curid=726888" title="Szczur faraona">
Szczur faraona



</doc>
<doc id="726892" url="https://pl.wikipedia.org/wiki?curid=726892" title="Druk irysowy">
Druk irysowy

Druk irysowy – zabezpieczenie druku polegające na stosowaniu płynnych przejść barwnych przy pełnym pokryciu farby (apla) poprzez drukowanie różnymi farbami umieszczonymi w poszczególnych sektorach kałamarza farbowego. Na wałkach farbowych dochodzi do mieszania się farb w pobliżu stref farbowych, przez co na druku powstają wielobarwne, ciągle przejścia – irysy.

</doc>
<doc id="726896" url="https://pl.wikipedia.org/wiki?curid=726896" title="Gotowość bojowa">
Gotowość bojowa

Gotowość bojowa – zdolność wojsk do podjęcia w określonym czasie działań bojowych. Poziom gotowości bojowej zależy od stanu morale wojsk, poziomu ich wyszkolenia i wyposażenia, stanu ukompletowania, stopnia zabezpieczenia materiałowego i technicznego oraz gotowości alarmowej i mobilizacyjnej. W niektórych rodzajach wojsk i sił zbrojnych rozróżnia się kilka stanów gotowości bojowej ustalonych odpowiednimi instrukcjami, regulaminami i rozkazami.
Stany gotowości bojowej.
W 2018
Gotowość bojowa w NATO.
W końcowym okresie zimnej wojny związki taktyczne i oddziały wojsk lądowych zaliczane były do 3 kategorii:
Gotowość bojową do działań określana była w skali 1 do 5:
W końcowym okresie zimnej wojny siły morskie realizowały:
&lt;br&gt;W stałej gotowości bojowej
W podwyższonej gotowości bojowej&lt;br&gt;

</doc>
<doc id="726897" url="https://pl.wikipedia.org/wiki?curid=726897" title="CA Boca Unidos">
CA Boca Unidos

Club Atlético Boca Unidos jest argentyńskim klubem z siedzibą w mieście Corrientes, stolicy prowincji Corrientes.
Osiągnięcia.
Mistrz ligi prowincjonalnej Liga Correntina de Fútbol (28): 1942 Oficial, 1953 Oficial, 1957 Oficial, 1972 Oficial, 1976 Intermedio, 1977 Oficial, 1977 Clausura, 1978 Clausura, 1980 Clausura, 1981 Oficial, 1981 Intermedio, 1983 Oficial, 1983 Clausura, 1984 Intermedio, 1985 Apertura, 1986 Oficial, 1986 Intermedio, 1987 Oficial, 1987 Clausura, 1989 Hexagonal, 1991 Oficial, 1991 Apertura, 1998 Apertura, 2000 Clausura, 2001 Apertura, 2001 Clausura, 2002 Clausura, 2004 Apertura
Historia.
Klub założony został 27 lipca 1927 roku i gra obecnie w trzeciej lidze argentyńskiej Torneo Argentino A.

</doc>
<doc id="726898" url="https://pl.wikipedia.org/wiki?curid=726898" title="Powiat Bratysława I">
Powiat Bratysława I

Powiat Bratysława I (słow. "okres Bratislava I") – słowacka jednostka administracyjna znajdująca się w kraju bratysławskim, obejmująca bratysławską dzielnicę Stare Miasto.
Powiat Bratysława I zajmuje obszar 9,59 km², jest zamieszkiwany przez 39 953 obywateli, co daje średnią gęstość zaludnienia w wysokości 4166 osób na km².

</doc>
<doc id="726899" url="https://pl.wikipedia.org/wiki?curid=726899" title="Club Atlético Boca Unidos">
Club Atlético Boca Unidos



</doc>
<doc id="726900" url="https://pl.wikipedia.org/wiki?curid=726900" title="Skoczkowo">
Skoczkowo

4 miejscowości w Polsce:

</doc>
<doc id="726908" url="https://pl.wikipedia.org/wiki?curid=726908" title="Rationalized Instruction Set Computers">
Rationalized Instruction Set Computers



</doc>
<doc id="726909" url="https://pl.wikipedia.org/wiki?curid=726909" title="Bulma">
Bulma



</doc>
<doc id="726910" url="https://pl.wikipedia.org/wiki?curid=726910" title="Ględy">
Ględy

Miejscowości w Polsce:

</doc>
<doc id="726911" url="https://pl.wikipedia.org/wiki?curid=726911" title="Metoda Mohra (chemia)">
Metoda Mohra (chemia)

Metoda Mohra – metoda argentometryczna oznaczania chlorków w nieznanych roztworach wodnych. Metoda ta polega na bezpośrednim miareczkowaniu obojętnego roztworu chlorku mianowanym roztworem AgNO3 w obecności K2CrO4 jako wskaźnika. Metodę Mohra można wykorzystać także do oznaczania bromków, nie nadaje się natomiast do oznaczenia jodków i tiocyjanianów z uwagi na silną adsorpcję jonów chromianowych przez ich sole srebrowe.
Reakcje zachodzące podczas oznaczania.
W czasie miareczkowania wytrąca się trudno rozpuszczalny osad AgCl:
Gdy cała ilość jonów Cl− zostanie wytrącona, nadmiar roztworu AgNO3 wytrąca chromian srebra, którego brunatnoczerwone zabarwienie wskazuje na koniec miareczkowania:
Odczyn badanego roztworu powinien mieścić się w granicach 7–10,5, ponieważ w roztworach kwaśnych (pH&lt;7) z chromianów powstają dichromiany:
Natomiast w roztworach zasadowych (pH&gt;10,5) następuje wytrącenie osadu Ag2O:
Powstanie powyższych związków może być przyczyną dużego błędu miareczkowania.
Uwagi.
Innymi jonami przeszkadzającymi oznaczeniu są:

</doc>
<doc id="726914" url="https://pl.wikipedia.org/wiki?curid=726914" title="Gabinet Jana Svankmajera">
Gabinet Jana Svankmajera



</doc>
<doc id="726915" url="https://pl.wikipedia.org/wiki?curid=726915" title="Łomna-Las">
Łomna-Las

Łomna-Las – wieś w Polsce położona w województwie mazowieckim, w powiecie nowodworskim, w gminie Czosnów, powstała 15 lutego 2002. Do Łomnej-Lasu prowadzi droga wojewódzka nr 639, która łączy wieś z odległą o 1100 metrów drogą krajową nr 7. 
Wieś z własnym sołectwem, na jej terenie znajdują się pozostałości parku podworskiego Trębickich (stąd w świadomości starszych mieszkańców grunty podworskie są nazywane "majątkiem" lub "Łomna-Majątek"). Spadkobiercy sprzedali część terenu, jest tam planowana budowa miasta na ok. 30000 mieszkańców przez kapitał irlandzki na powierzchni 165 ha. Aktualnie wzdłuż "Trasy Gdańskiej" grunty są sprzedawane pod budowę handlowo-usługową.
W części położonej w otulinie Kampinoskiego Parku Narodowego znajduje się stacja badawcza Instytutu Zoologii PAN oraz Instytutu Parazytologii PAN. W Łomnej-Lesie znajduje się też jeden z pierwszych w kraju hotel dla zwierząt "Bazyli". 
W latach 1927-1943 wzdłuż współczesnej zachodniej granicy wsi przebiegała linia kolejowa Warszawa Gdańska-Palmiry.

</doc>
<doc id="726916" url="https://pl.wikipedia.org/wiki?curid=726916" title="Powiat Bratysława II">
Powiat Bratysława II

Powiat Bratysława II (słow. "okres Bratislava II") – słowacka jednostka administracyjna znajdująca się w kraju bratysławskim, obejmująca bratysławskie dzielnice Podunajské Biskupice, Ružinov i Vrakuňa.
Powiat Bratysława II zajmuje obszar 92,49 km². W 2016 roku był zamieszkiwany przez 114 092 obywateli, co dawało średnią gęstość zaludnienia w wysokości 1234 osób na km².

</doc>
<doc id="726917" url="https://pl.wikipedia.org/wiki?curid=726917" title="Fiugajki">
Fiugajki

2 miejscowości w Polsce:

</doc>
<doc id="726918" url="https://pl.wikipedia.org/wiki?curid=726918" title="Aplazja">
Aplazja

Aplazja – niewykształcenie się narządu, mimo że wykształcony jest zawiązek tego narządu. Termin może oznaczać również zanik funkcji wywołany chorobą – np. aplazja szpiku kostnego.

</doc>
<doc id="726919" url="https://pl.wikipedia.org/wiki?curid=726919" title="Gotowość mobilizacyjna">
Gotowość mobilizacyjna

Gotowość mobilizacyjna – zakończenie wszystkich przedsięwzięć związanych z przejściem oddziałów, związków i instytucji wojskowych z organizacji pokojowej na wojenną. Terminy gotowości mobilizacyjnej określa się w zależności od operacyjnego przeznaczenia oddziałów i związków oraz od czasu niezbędnego na ich rozwinięcie mobilizacyjne.
Jest to: 
Zdolność do mobilizacyjnego rozwinięcia zapewnia się poprzez:

</doc>
<doc id="726920" url="https://pl.wikipedia.org/wiki?curid=726920" title="Mechanizm z Antykithiry">
Mechanizm z Antykithiry

Mechanizm z Antykithiry, mechanizm z Andikitiry – starożytny mechaniczny przyrząd zaprojektowany do obliczania pozycji ciał niebieskich. Znaleziony został we wraku obok greckiej wyspy Andikitira ("Antikythera", zwyczajowa polska nazwa to Antykithira), między Kíthirą a Kretą, datowany na lata 150–100 p.n.e. Do czasu XVIII-wiecznych zegarów nie jest znany żaden mechanizm o podobnym stopniu złożoności. Urządzenie jest prezentowane w kolekcji Narodowego Muzeum Archeologicznego w Atenach.
Odkrycie.
W 1900 roku grecki nurek Elias Stadiatos odkrył wrak starożytnego statku handlowego na głębokości 42 m obok wyspy Antykithiry. Nurkowie wydobyli szereg posągów i innych artefaktów. Sam mechanizm został odkryty 17 maja 1902, kiedy archeolog Valerios Stais odkrył, że skorodowana bryła brązu wydobyta z wraku zawiera koło zębate. Okazało się, że jest to fragment większego mechanizmu rozbitego na trzy duże części i kilkadziesiąt mniejszych kawałków. Początkowo myślano, że to średniowieczny zegar, który przypadkiem spadł na starożytny wrak, gdyż nie były znane tak złożone urządzenia z tamtych czasów, dalsze badania potwierdziły jednak wiek znaleziska.
Mechanizm jest zniszczony, jednak na podstawie ocalałych fragmentów badaczom udają się coraz dokładniejsze rekonstrukcje. W 1974 Derek J. de Solla Price z Uniwersytetu Yale, po 20 latach badań, odkrył jego przeznaczenie i uznał, że całość składa się z 31 kół. Najnowsza rekonstrukcja została wykonana przy zastosowaniu tomografu komputerowego dającego trójwymiarowy obraz i przedstawiona w „Nature” w 2006 przez zespół badaczy pod kierunkiem Mike’a G. Edmundsa z uniwersytetu w Cardiff. Badacze odczytali między innymi większość inskrypcji, pokrywających mechanizm (z liczby – jak uznano – 2000 znaków tylko 1000 było odczytanych wcześniej) oraz policzyli zęby wszystkich kół zębatych. 9 czerwca 2016 ogłoszono wynik kolejnego badania przez zespół naukowców greckich. Rozpoznano 82 podzespoły zegara i odczytano na nich 3400 znaków, uznając to za niemal całość zapisu.
Konstrukcja i funkcje.
Mechanizm składa się z 37 kół zębatych z brązu, o średnicy od 1 do 17 cm. Koła były napędzane za pomocą korby z boku i poruszały kilkoma wskazówkami. Tarcza z przodu pokazywała ruch Słońca i Księżyca na tle zodiaku oraz używanego wówczas w Grecji kalendarza egipskiego z uwzględnieniem roku przestępnego co cztery lata. Ukazywała też fazy Księżyca (za pomocą cykli odkrytych przez Metona i Kallipposa). Tarcze z tyłu pozwalały synchronizować kalendarz słoneczny z księżycowym oraz przewidywać zaćmienia Słońca i Księżyca (cykl Saros). Poprzez niewspółśrodkowe połączenie dwóch kół mechanizm odtwarzał nawet takie szczegóły, jak nierównomierny ruch Księżyca na niebie (zgodnie z teorią starożytnego astronoma Hipparcha). Mechanizm pozwalał też przewidywać momenty wschodów i zachodów ważniejszych gwiazd i gwiazdozbiorów oraz prawdopodobnie także pozycje pięciu znanych wówczas planet. Odpowiednie tarcze nie zachowały się, jednak odczytano nazwę planety Wenus z przodu urządzenia.
Nie jest jednak prawdą, że w urządzeniu z Antykithiry użyto mechanizmu różnicowego, wynalezionego dopiero w XIX wieku. Derek Price próbował się dopatrzeć mechanizmu różnicowego w niewspółśrodkowych połączeniach kół odtwarzających teorię Hipparcha. Michael Wright używając nowocześniejszego sprzętu obalił jednak to twierdzenie.
Samo urządzenie było zadziwiająco małe (33 cm wysokości, 17 cm szerokości i 9 cm głębokości). Pierwotnie zawieszone było na drewnianej ramie.
Mechanizm z Antykithiry pozwalał również na wyznaczanie dat organizowanych cyklicznie igrzysk olimpijskich oraz wydarzeń sportowych mniejszej rangi organizowanych w Delfach, Koryncie oraz Dodonie.
Pochodzenie.
Technologia mechanizmu wiązana jest z kontynuatorami dorobku Archimedesa i ze szkołą Posejdoniosa na wyspie Rodos, skupiającej wówczas obok Aleksandrii najlepszych astronomów. Jedna z hipotez mówi, że konstruktorem mógł być Hipparch (ok. 190–120 p.n.e.), mieszkający wówczas na Rodos astronom, którego idee znalazły zastosowanie w konstrukcji mechanizmu. Obecnie jednak istnieją również teorie, że mechanizm powstał około 205 roku p.n.e., zatem jego twórcy mogliby znać samego Archimedesa, lub być jego bezpośrednimi uczniami.
Cyceron wspomina, że jego nauczyciel Posejdonios z Rodos (130–50 p.n.e.) zbudował urządzenie pokazujące ruch Słońca, Księżyca i planet.
Nieco bardziej egzotyczna teoria przypisuje konstrukcję Archimedesowi (III wiek p.n.e.). Jego planetarium było również wzmiankowane przez Cycerona, który widział je osobiście. Miało ono być przewiezione do Rzymu przez generała Marcellusa. Pisali o nim także Laktancjusz, Klaudian i Prokles w IV i V wieku. Wszystkie te wzmianki zostały jednak przez późniejszych badaczy uznane za nieprawdziwe.
Jednakże nawet jeśli Cyceron pisał prawdę, i planetaria Posejdonisa i Archimedesa istniały, to według tego samego źródła powinny znaleźć się w Rzymie około 50 lat po zatonięciu statku obok Antykithiry. Zapewne więc chodzi o jeszcze inne urządzenie.
Odkrycie mechanizmu kazało zrewidować współczesną wiedzę o możliwościach technicznych starożytnych Greków. Umiejętności te pod rządami Rzymian zanikły, ich szczątki przetrwały w o wiele prostszych konstrukcjach Arabów i Bizantyjczyków. W muzeum w Oksfordzie zachowany jest XIII-wieczny mechanizm z Iranu, mający jednak tylko 8 kół. Dopiero w okresie renesansu pojawiły się mechanizmy o podobnej złożoności, a pierwsze przenośne planetarium zbudował George Graham w 1704.
Grecki program badań, uwieńczony odczytaniem 3400 znaków, co przedstawiono 9 czerwca 2016 roku, jednoznacznie przypisuje autorstwo zegara Pitagorejczykom.

</doc>
<doc id="726921" url="https://pl.wikipedia.org/wiki?curid=726921" title="Mechanizm z Antikythery">
Mechanizm z Antikythery



</doc>
<doc id="726935" url="https://pl.wikipedia.org/wiki?curid=726935" title="Tricks of Life">
Tricks of Life

Tricks of Life – album muzyczny Noviki, zawiera jedenaście utworów. 
Autorami są między innymi Envee, Artur Rojek, Smolik i Tim Flavio (oraz cover "California Dreamin'" zespołu The Mamas &amp; the Papas). Novika jest również autorką większości tekstów. W nagraniu gościnnie wystąpił m.in. Kwartet Smyczkowy Kwadrat.
Płyta obok elektronicznych brzmień zawiera dźwięki takich instrumentów jak fortepian, wiolonczela, harfa, trąbka czy klarnet basowy.

</doc>
<doc id="726936" url="https://pl.wikipedia.org/wiki?curid=726936" title="Gabinet Jana Švankmajera">
Gabinet Jana Švankmajera

Gabinet Jana Švankmajera ("The Cabinet of Jan Svankmajer, Prague's Alchemist of Film") – animacja braci Quay z 1984 roku, hołd złożony przez braci Quay praskiemu twórcy filmów animowanych Janowi Švankmajerowi.
Projekt filmu powstał, gdy Quayowie mieli nakręcić godzinny dokument o Švankmajerze dla Channel 4. Na dokument składały się wypowiedzi historyków sztuki, innych artystów, a także samego Švankmajera z którym bracia przeprowadzili wywiad w Pradze. Całość miały łączyć animowane sekwencje autorstwa Quayów. Švankmajer nie zgodził się jednak na sfilmowanie wywiadu, i między innymi z tego względu dokument nie został ostatecznie wyemitowany; natomiast dziewięć powstałych na jego potrzeby Quayowskich animacji złożyło się na czternastominutowy "Gabinet Jana Švankmajera".
Fabuła.
Film podzielony jest na dziesięć rozdziałów:
Muzyka.
W filmie wykorzystano muzykę czeskiego kompozytora Zdenka Liski, współpracującego ze Švankmajerem; w napisach końcowych bracia zadedykowali film zmarłemu rok wcześniej Lisce. Fragmenty muzyki w "Gabinecie..." pochodzą z filmów "Kostnice" (1970), "Historia Naturae, Suita" (1967) i "Byt" (1968).

</doc>
<doc id="726938" url="https://pl.wikipedia.org/wiki?curid=726938" title="Gotowość ognia">
Gotowość ognia



</doc>
<doc id="726949" url="https://pl.wikipedia.org/wiki?curid=726949" title="Revolution Revolución">
Revolution Revolución

Revolution Revolución – pierwszy studyjny album zespołu Ill Niño wydany nakładem wytwórni Roadrunner Records 18 września 2001 roku. Producentami płyty są Ron Saint Germaine (wyprodukował m.in. albumy zespołów: Tool, 311, Creed, Soundgarden i Bad Brains) oraz perkusista grupy, Dave Chavarri. Single promującymi album były „God Save Us” i „What Comes Around", do których powstały również teledyski.
Do czerwca 2005 roku płyta znalazła w USA ponad 320 tys. nabywców.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="726951" url="https://pl.wikipedia.org/wiki?curid=726951" title="Gotowość zapór minowych">
Gotowość zapór minowych



</doc>
<doc id="726956" url="https://pl.wikipedia.org/wiki?curid=726956" title="Polimeraza DNA zależna od RNA">
Polimeraza DNA zależna od RNA



</doc>
<doc id="726960" url="https://pl.wikipedia.org/wiki?curid=726960" title="Graficzne dokumenty bojowe">
Graficzne dokumenty bojowe



</doc>
<doc id="726961" url="https://pl.wikipedia.org/wiki?curid=726961" title="Mechanizm z Antikithiry">
Mechanizm z Antikithiry



</doc>
<doc id="726962" url="https://pl.wikipedia.org/wiki?curid=726962" title="Dorota Tlałka-Mogore">
Dorota Tlałka-Mogore

Dorota Tlałka-Mogore (ur. 27 kwietnia 1963 w Zakopanem) – polska narciarka alpejska, startująca od 1986 roku w barwach Francji; trenerka. W latach osiemdziesiątych zaliczana do czołówki światowej.
Kariera.
Córka Jana Tlałki (inżyniera architekta, mistrza i rekordzisty kraju na 5 i 10 km w łyżwiarstwie szybkim) i Władysławy Stopkówny (narciarka, biegaczka, członek kadry narodowej).
Narciarka (171 cm, 64 kg), specjalistka w konkurencjach alpejskich, reprezentantka WKS Legia Zakopane (1978–1985), wychowanka trenera Stanisława Gogólskiego, podopieczna trenerów: Tadeusza Kaima i Andrzeja Kozaka (kadra) i klubu francuskiego Ski Club La Clusas (1986–1990). Wraz z siostrą bliźniaczką Małgorzatą, jako pierwsze polskie alpejki znalazły się w ścisłej czołówce narciarstwa alpejskiego, zajmując wysokie punktowane miejsca w zawodach o Pucharze Świata, mistrzostwach świata i igrzyskach olimpijskich.
W czerwcu 1985 wyjechały do Francji, w październiku tegoż roku wyszły za mąż za braci Mogore (Dorota za 28-letniego Christiana – dziennikarza, a Małgorzata za jego młodszego brata, by uzyskać prawo pobytu we Francji i obywatelstwo).
4-krotna mistrzyni Polski w slalomie (1981), slalomie gigancie (1980, 1982) i kombinacji (1982). 9-krotna wicemistrzyni kraju: w slalomie (1980, 1982, 1984–1985), slalomie gigancie (1984) i kombinacji (1980, 1983–1985) i 2-krotna wicemistrzyni Francji w slalomie (1987–1988). 3-krotna brązowa medalistka ME juniorek: 1981 (slalom gigant, slalom, kombinacja alpejska) była potem uczestniczką MŚ: 1982 Schladming-Haus: 22 m. (slalom gigant), 4 m. (slalom), 12 m. (kombinacja); 1985 Bormio: 34 m. (slalom gigant), 6 m. (slalom), 18 m. (kombinacja); 1987 Crans-Montana: 8 m. (slalom); 1989 Vail: 7 m. (slalom) i PŚ: 1980: 78 m., 1982: 36 m., 1983: 28 m., 1984: 21 m., 1985: 31 m. Wicemistrzyni Zimowej Uniwersjady: 1985 Belluno (slalom). Zwyciężyła w zawodach Wielkiej Nagroda Słowacji (1985 – slalom). Jako jedyna dotychczas polska alpejka wygrała zawody Pucharu Świata (Madonna di Campiglio w 1984).
Olimpijka z Sarajewa 1984 i Calgary 1988, gdzie dla Francji wywalczyła 8. miejsce w slalomie specjalnym.
W Plebiscycie "Przeglądu Sportowego" na Najlepszego Sportowca w 1984 r. zajęła 8. miejsce.
W 2019 została odznaczona Złotym Krzyżem Zasługi.
Mieszka we Francji w miejscowości Méribel. Ma 2 córki – Barbarę i Lidię.

</doc>
<doc id="726972" url="https://pl.wikipedia.org/wiki?curid=726972" title="Kopalnia odkrywkowa">
Kopalnia odkrywkowa

Kopalnia odkrywkowa – rodzaj kopalni, w której (w przeciwieństwie do podziemnej pracy górniczej) wszelkie prace wydobywcze odbywają się na powierzchni, a proces wydobywczy odbywa się poprzez odkrywanie kolejnych warstw surowców.
Rodzaje.
W zależności od rodzaju wydobywanego surowca, kopalnie odkrywkowe dzieli się na:

</doc>
<doc id="726975" url="https://pl.wikipedia.org/wiki?curid=726975" title="Meantime">
Meantime

Meantime – studyjny album zespołu Helmet wydany 23 sierpnia 1992 roku przez wytwórnię Interscope. Nagrywano go między grudniem 1991 roku, a lutym 1992 roku w Nowym Jorku. Muzycy, którzy uczestniczyli w nagrywaniu tej płyty to: wokalista i gitarzysta Page Hamilton, basista Henry Bogdan, perkusista John Stanier i gitarzysta Peter Mengede. Album zawiera 10 metalowych kawałków. Całość trwa 36 minut i 56 sekund. Produkcja płyty kosztowała 1 milion dolarów. Do trzech utworów powstały teledyski. Są to: "Unsung", "Give It" i "In The Meantime". Pierwsza z tych piosenek znalazła się w grach Guitar Hero i na komputer oraz konsole PlayStation 2. Krążek pojawił się w sprzedaży w dwóch wersjach z różnymi okładkami. W 1992 roku piosenka "Meantime" znalazła się na 68. miejscu "Billboard Hot 200", a także na pierwszym miejscu listy "Heatseekers". Utwór "Unsung" zajął 32. miejsce na liście "Mainstream Rock Tracks" oraz 29. na "Modern Rock Tracks".
Cover utworu "In The Meantime" stworzyła grupa Soulfly. Wydany został na albumie "Prophecy" (2004)
Lista utworów.
wszystkie piosenki napisał Hamilton

</doc>
<doc id="726980" url="https://pl.wikipedia.org/wiki?curid=726980" title="Żwirownia">
Żwirownia

Żwirownia – miejsce odkrywkowego wydobywania żwiru i piasku. Żwir i piasek uznane są w Polsce jako kopaliny pospolite. Zgodnie z Ustawą z dnia 4 lutego 1994 – Prawo geologiczne i górnicze, wszystkie żwirownie zostały uznane za kopalnie odkrywkowe i podlegają bezpośrednio urzędom górniczym. Działalność żwirowni jest działalnością koncesjonowaną. Żwirownie eksploatują kruszywo ze złoża. Ze względu na sposób eksploatacji, złoża można podzielić na tak zwane suche i mokre. W żwirowniach eksploatujących suche złoża eksploatacja zasobów złoża odbywa się za pomocą koparek podsiębiernych, ładowarek i taśmociągów. W przypadku żwirowni wydobywającej kruszywo spod wody eksploatacja złoża jest prowadzona za pomocą koparek linowych i refulerów. Niektóre żwirownie po zakończeniu eksploatacji wypełniają się wodą lub są zalewane, powstaje w ten sposób zbiornik wodny zwany bagrem. Częstym sposobem likwidacji suchych wyrobisk jest ich rekultywacja poprzez przyjmowanie odpadów lub budowa na ich miejscach kompleksów utylizacji odpadów.
Żwirownie sprzedają kruszywa frakcjonowane lub prosto ze złóż. Najczęściej spotykane frakcje żwiru i piasku w ofercie żwirowni:

</doc>
<doc id="726982" url="https://pl.wikipedia.org/wiki?curid=726982" title="Nowa Biblia gdańska">
Nowa Biblia gdańska

Nowa Biblia gdańska – protestancki przekład Pisma Świętego na język polski, dokonany z inicjatywy Śląskiego Towarzystwa Biblijnego. Podstawą przekładu stała się Biblia gdańska, której tekst jest uwspółcześniany i konfrontowany z innymi źródłami.
Charakterystyka.
Zaletą przekładu są przypisy informujące o różnicach między poszczególnymi opracowaniami Biblii. W wielu wypadkach zachowano dosłowną transkrypcję imion. Zmianie tradycyjnej nazwy na dosłowną uległy również nazwy ksiąg biblijnych (m.in. zamiast "Dzieje Apostolskie" – "Dokonania Apostołów w Panu Jezusie Chrystusie"; zamiast "Kaznodzieja Salomonowy" – "Księga Koheleta"). Tłumaczenie obejmuje protestancki kanon Pisma Świętego (bez ksiąg deuterokanonicznych uważanych przez protestantów za apokryfy).
Krytyka.
Tłumaczenie jest krytykowane przez biblistów za udziwnione, miejscami tendencyjne sposoby tłumaczenia tekstu biblijnego.
Tekst przekładu miejscami drastycznie różni się od innych popularnych przekładów Biblii. Przykładowo fragment z Ewangelii Łukasza 9:23 zawierający apel Jezusa skierowany do potencjalnych uczniów mówiący o „codziennym braniu na siebie swojego krzyża” przetłumaczony jest następująco: „Zaś do wszystkich mówił: Jeśli ktoś chce iść za mną, niech się wyrzeknie samego siebie i niech co dzień odrzuci swój krzyż, i niech mi towarzyszy.”.
Organizacja „Śląskie Towarzystwo Biblijne” zachowuje w tajemnicy i nie ujawnia danych osobowych autorów, zwłaszcza tłumaczy. Z tej przyczyny wśród konserwatywnych, ewangelicznych protestantów jest podnoszona kwestia wiarygodności przekładu.
Źródła przekładu.
Nowy Testament przetłumaczono z języków oryginalnych na podstawie zbioru greckich manuskryptów, znanych jako Textus receptus, przy czym tłumacze przyznają, że ich znajomość greki jest słaba. W „Dzienniku Ucznia” - blogu dotyczącym prac nad tłumaczeniem - tłumacze napisali: „Po pierwsze, po co to nowe tłumaczenie oraz dlaczego my, ludzie słabo znający hebrajski i grekę, podjęliśmy się tej pracy?”. 
Stary Testament opracowany został na bazie trzech źródeł:
Nie korzystano zatem z oryginalnego tekstu hebrajskiego.
Wydania.
Twórcy przekładu nie zastrzegli do niego praw autorskich, a cały przekład udostępniają w Internecie. 
Nowa Biblia gdańska ukazała się w całości drukiem w roku 2012, wydana przez wydawnictwo Szaron
Porównanie z Biblią gdańską.
Wybrane fragmenty ze Starego Testamentu
Wybrane fragmenty z Nowego Testamentu

</doc>
<doc id="726983" url="https://pl.wikipedia.org/wiki?curid=726983" title="Łazar Kaganowicz">
Łazar Kaganowicz

Łazar Moisiejewicz Kaganowicz (, ur. w przysiółku (obecnie: Dibrowa, Ukraina) koło Chabna, zm. 25 lipca 1991 w Moskwie) – radziecki polityk, członek najwyższych władz państwowych i partyjnych ZSRR, Bohater Pracy Socjalistycznej (1943); współodpowiedzialny m.in. za zbrodnię katyńską.
Życiorys.
Pochodził z rodziny drobnego żydowskiego handlarza bydła, w dzieciństwie pracował w warsztatach szewskich. Od 1911 w partii bolszewickiej (wstąpił do niej pod wpływem starszego brata Michaiła), 1914–1915 członek Kijowskiego Komitetu Partyjnego, 1915 aresztowano go i nakazano powrót do rodziny, jednak szybko wrócił nielegalnie do Kijowa. W 1916 pod fałszywym nazwiskiem Stomachin pracował w fabryce obuwia w Jekaterynosławiu (obecnie Dnipro), gdzie był organizatorem i przewodniczącym nielegalnego Związku Szewców, później pod nazwiskiem Goldenberg w Melitopolu również zorganizował związek szewski i organizację bolszewicką, następnie kierował grupą bolszewicką w Juzowce (obecnie Donieck), gdzie także założył związek szewców. Podczas rewolucji październikowej kierował powstaniem bolszewickim w Homlu. Od 1918 członek WCIK, później CIK ZSRR. Jeden z najbliższych współpracowników Stalina i członek najwyższych władz partyjnych w Rosji komunistycznej i ZSRR: od 1924 do 1957 członek Komitetu Centralnego Wszechzwiązkowej Komunistycznej Partii (bolszewików) – (WKP(b)), a potem KPZR, w latach 1930–1952 członek jej Biura Politycznego. W latach 1925–1928 i w 1947 był sekretarzem generalnym partii komunistycznej na Ukrainie. Od 22 kwietnia 1931 do 7 marca 1935 I sekretarz Komitetu Obwodowego WKP(b) w Moskwie, współinicjator i organizator budowy metra moskiewskiego, od grudnia 1932 do 1934 kierownik Wydziału Rolnego KC WKP(b), od 10 marca do 9 lipca 1934 kierownik Wydziału Transportowego KC WKP(b), od lipca 1934 do lutego 1935 przewodniczący Komisji Transportowej KC WKP(b), od 28 lutego 1935 do 22 sierpnia 1937 i ponownie od 5 kwietnia 1938 do 25 marca 1942 oraz od 26 lutego 1943 do 20 grudnia 1944 ludowy komisarz komunikacji ZSRR. Od 10 lutego 1934 do 28 lutego 1935 przewodniczący Komisji Kontroli Partyjnej WKP(b). Od 28 lutego 1935 do 22 sierpnia 1937 i ponownie od 5 kwietnia 1938 do 25 marca 1942 ludowy komisarz transportu, jednocześnie od 22 sierpnia 1937 do 24 lutego 1939 ludowy komisarz przemysłu ciężkiego, od 24 stycznia do 12 października 1939 ludowy komisarz przemysłu naftowego i surowców energetycznych, po 1945 kilkakrotnie minister przemysłu materiałów budowlanych, a w latach 1953–1957 I wicepremier ZSRR. Od 17 czerwca 1938 do 15 maja 1944 i ponownie od 20 grudnia 1944 do 6 marca 1947 zastępca przewodniczącego Rady Komisarzy Ludowych/Rady Ministrów ZSRR, od 10 września 1939 do 9 kwietnia 1941 członek Komitetu Obrony przy Radzie Komisarzy Ludowych ZSRR. W 1942 członek Rady Wojskowej Frontu Północno-Kaukaskiego i później Zakaukaskiego, 4 października 1942 dowodził punktem Czarnomorskiej Grupy Wojsk pod Tuapse; podczas bombardowania został ranny w rękę. 1942–1945 członek Państwowego Komitetu Obrony. Deputowany do Rady Najwyższej ZSRR od 2 do 4 kadencji. Od 18 grudnia 1947 do 5 marca 1953 ponownie wicepremier ZSRR.
Po śmierci Stalina w 1953, aktywnie współdziałał z Chruszczowem przeciwko Berii, jednakże potem sprzeciwił się potępieniu stalinizmu przez Chruszczowa (później nazwano to działanie "grupą antypartyjną"). W konsekwencji w 1957 został zwolniony ze wszelkich stanowisk partyjnych i rządowych, formalnie w związku z oskarżeniami o udział w represjach stalinowskich. Po 1957 był dyrektorem fabryki azbestu na Uralu, a w 1959 został odesłany na emeryturę. W grudniu 1961 wykluczony z partii. Pochowany na cmentarzu Nowodziewiczym.
Współcześnie powszechnie obciążany odpowiedzialnością za kolektywizację i rozkułaczanie (w tym aresztowanie i zesłanie ludności) Ukrainy, północnego Kaukazu, centralnej Rosji i części Syberii. Na tych terenach działał jako specjalny przedstawiciel Stalina ds. rozkułaczania i nadzorował oraz inicjował politykę miejscowych władz. Zaliczany do tzw. architektów wielkiego głodu jako narzędzia represji przeciw chłopom opierającym się kolektywizacji rolnictwa. Jako pierwszy sekretarz Moskwy w latach 1930–1935 był inicjatorem przebudowy stolicy, w tym także zniszczenia szeregu znakomitych zabytków Moskwy, przede wszystkim cerkwi Chrystusa Zbawiciela (ros. "Храм Христа Спасителя") i monasteru Ikony Matki Bożej „Cierpiąca” z 1654. Wielokrotnie jeden z głównych realizatorów „czystek stalinowskich” zarówno w partii, jak i poza nią. Stalin nazywał go „Żelaznym Łazarem”. Zapoczątkował zjawisko stalinizmu, jako pierwszy stalinowiec, który powiedział: „wszyscy mówią bez przerwy o Leninie i leninizmie, a przecież Lenin już dawno umarł... Niech żyje stalinizm”.
Współodpowiedzialny za zbrodnię katyńską, podpisał decyzję o rozstrzelaniu łącznie 25 700 osób spośród grupy polskich wojskowych i cywilów znajdujących się w obiektach NKWD. Decyzję podjęli członkowie Biura: Beria, Stalin, Woroszyłow, Mołotow, Mikojan, Kalinin, Kaganowicz. Zgodnie z nią wiosną 1940 zamordowano 21 857 osób.
Żonaty z Marią Markowną Priworocką (1894-1961). Poznali się w czasie wspólnej tajnej akcji, kiedy mieli udawać małżeństwo; ich związek uchodził za szczęśliwy. Ich córka, Maja Lazarewna Kaganowicz (1923-2001), architekt, przygotowała do publikacji wspomnienia o ojcu. Wychowali przybranego syna, Jurija. Brat Michaiła, Julija oraz Rozy. Nie zrobił nic, gdy w 1941 r. oskarżano brata Michaiła, w wyniku czego popełnił samobójstwo.
Śledztwo na Ukrainie w sprawie wielkiego głodu i wyrok sądu w sprawie.
25 maja 2009 Służba Bezpieczeństwa Ukrainy wszczęła oficjalne śledztwo w sprawie wielkiego głodu 1932–33 jako zbrodni ludobójstwa.
Po zakończeniu śledztwa w listopadzie 2009, w styczniu 2010 Prokuratura Generalna Ukrainy skierowała do sądu akt oskarżenia. 13 stycznia 2010 Sąd Apelacyjny w Kijowie po rozpoznaniu sprawy uznał Józefa Stalina, Wiaczesława Mołotowa, Łazara Kaganowicza, Pawła Postyszewa, Stanisława Kosiora, Własa Czubara i Mendla Chatajewicza za winnych zbrodni ludobójstwa określonych w art. 442 #.1 kodeksu karnego Ukrainy i umorzył jednocześnie postępowanie karne w związku ze śmiercią oskarżonych.
Odznaczenia.
I medale.

</doc>
<doc id="726985" url="https://pl.wikipedia.org/wiki?curid=726985" title="Odkrywka">
Odkrywka

Odkrywka – w górnictwie przypowierzchniowe złoże surowca, odsłonięte geologiczne, w sposób naturalny (erozja) lub sztuczny (przez człowieka).
Odkrywki stanowiły pierwszy etap w historii rozwoju górnictwa ze względu na bezpośrednią dostępność złoża i uważane są za pierwsze kopalnie naziemne – zwane od sposobu wydobycia kopalniami odkrywkowymi.

</doc>
<doc id="726988" url="https://pl.wikipedia.org/wiki?curid=726988" title="Finckenstein">
Finckenstein

Osoby:
Inne:
Zobacz też:

</doc>
<doc id="727001" url="https://pl.wikipedia.org/wiki?curid=727001" title="Grupa artylerii">
Grupa artylerii

Grupa artylerii – kilka jednostek (oddziałów) lub pododdziałów artyleryjskich złączonych doraźnie pod jednym dowództwem, w celu wykonania jednego bądź wielu zadań ogniowych, w czasie walki (skład grupy artylerii określa się każdorazowo w zależności od konkretnej sytuacji bojowej).

</doc>
<doc id="727003" url="https://pl.wikipedia.org/wiki?curid=727003" title="Łazar Mojsiejewicz Kaganowicz">
Łazar Mojsiejewicz Kaganowicz



</doc>
<doc id="727005" url="https://pl.wikipedia.org/wiki?curid=727005" title="KSV Roeselare">
KSV Roeselare

K.S.V. Roeselare - belgijski klub piłkarski, założony w 1921 roku, grający obecnie w Tweede klasse, mający siedzibę w mieście Roeselare, leżącym we Flandrii Zachodniej. Klub rozgrywa swoje mecze na stadionie Schiervelde Stadion, który może prawie 9 tysięcy widzów. KSV Roeselare ma status pół-profesjonalnego klubu. Grają tu zarówno amatorzy jak i profesjonalni piłkarze.
Historia.
Pierwszy klub w mieście Roeselare powstał w 1900 roku przez grupę studentów i nosił nazwę "De Verenigde Vrienden" (w jęz. holenderskim znaczy to Zjednoczeni Przyjaciele), jednak dość szybko zmieniono nazwę na Red Star Roeselare. W 1902 roku klub był znany jako Union Sportive Roulers, ale w 1909 został rozwiązany z powodu kłopotów finansowych. W następnym roku powstały dwa nowe kluby - Sportvereniging Roeselare (katolicki) i F.C. Roeselare (niekatolicki) - oba istniały do 1914 roku czyli do czasu wybuchu I wojny światowej. 7 lat później powstał klub "SK Roeselare". W tym samym roku został on zarejestrowany w związku piłkarskim. W 1923 roku powstał kolejny w tym mieście - "FC Roeselare"'. W 1999 roku doszło do fuzji KSK Roeselare i KFC Roeselare i dzięki temu powstał klub "KSV Roeselare", który istnieje do dziś. W 2005 klub pierwszy raz w historii awansował do belgijskiej pierwszej ligi dzięki rozgrywkom play-off.

</doc>
<doc id="727006" url="https://pl.wikipedia.org/wiki?curid=727006" title="Grupa artylerii przeciwlotniczej">
Grupa artylerii przeciwlotniczej

Grupa artylerii przeciwlotniczej - artyleria przeciwlotnicza w składzie więcej niż jednego oddziału, mająca wspólny, jednolity system kierowania (dowodzenia), wydzielona do osłony wojsk lub ważnych obiektów tyłowych przed działaniem lotnictwa i innymi środkami napadu powietrznego przeciwnika.

</doc>
<doc id="727007" url="https://pl.wikipedia.org/wiki?curid=727007" title="SV Roeselare">
SV Roeselare



</doc>
<doc id="727009" url="https://pl.wikipedia.org/wiki?curid=727009" title="Protelinae">
Protelinae



</doc>
<doc id="727011" url="https://pl.wikipedia.org/wiki?curid=727011" title="Grupa bojowa">
Grupa bojowa

Grupa bojowa może odnosić się do: 

</doc>
<doc id="727016" url="https://pl.wikipedia.org/wiki?curid=727016" title="Effatha">
Effatha

Effatha (Stowarzyszenie Ruch Effatha im. św. Maksymiliana Marii Kolbego i św. Andrzeja Boboli) – katolickie stowarzyszenie prowadzące działalność apologetyczno-ewangelizacyjną.
Celem działań Effathy jest:
Stowarzyszenie współpracuje z:
W maju i w październiku organizowany jest ogólnopolski Zjazd Stowarzyszenia, gdzie spotykają się członkowie i sympatycy Effathy z całej Polski.
Historia.
Organizacja powstała w roku 1989 na I Zjeździe Założycielskim w Elblągu z inicjatywy Tadeusza Kundy, Grzegorza Felsa, ks. prof. Bernarda Wodeckiego SVD, s. Zofii Klimowskiej AVD oraz kilkudziesięciu osób duchownych i świeckich. Pierwszy ośrodek Stowarzyszenia powstał 20 października 1990 w Toruniu (par. Najświętszej Maryi Panny). W tym czasie Effatha była prekursorem inicjowania powstawania ośrodków interwencyjno-konsultacyjnych ds. przeciwdziałania i informowania o szkodliwości działań sekt i nowych ruchów religijnych. Do roku 1995 przeciwdziałała rozprzestrzenianiu się Organizacji Świadków Jehowy. W 1997 z przyczyn finansowych zatrzymano ukazywanie się czasopisma „EFFATHA – Otwórz się!”, co utrudniło popularyzowanie idei Stowarzyszenia oraz zmniejszyło liczbę jej członków i sympatyków. Dnia 9 listopada 1996 Stowarzyszenie EFFATHA zostało przyjęte w poczet Rady Ruchów Katolickich w Warszawie, a 22 maja 1998 roku nabyło osobowość prawną. W latach 1996–1998 zostało zatwierdzone w następujących diecezjach: rzeszowska, zielonogórsko-gorzowska, warszawsko-praska, gliwicka, a czynności legislacyjne trwają w kilku pozostałych. 1 maja 2007 podjęto decyzję o przeniesieniu Centrali Stowarzyszenia EFFATHA z Marek-Strugi (koło Warszawy) do Gliwic. Od 15 października 2001 redagowana jest strona internetowa stowarzyszenia . Pierwszym prezesem Stowarzyszenia był Tadeusz Kunda, a od 1999 jest nim Andrzej Wronka.

</doc>
<doc id="727018" url="https://pl.wikipedia.org/wiki?curid=727018" title="Kontrofensywa">
Kontrofensywa

Kontrofensywa (franc. "contre-offensive") – działanie taktyczne podejmowane przez broniące się wojska, mające na celu odparcie przeciwnika, który włamał się w głąb obrony, przejecie inicjatywy w określonym rejonie prowadzenia walki i ostateczne rozbicie go i opanowanie określonych obiektów pod względem strategicznym. 

</doc>
<doc id="727022" url="https://pl.wikipedia.org/wiki?curid=727022" title="Studenckie Koło Przewodników Beskidzkich w Warszawie">
Studenckie Koło Przewodników Beskidzkich w Warszawie

Studenckie Koło Przewodników Beskidzkich w Warszawie (SKPB Warszawa) powstało w 1957 roku jako jedna z pierwszych organizacji studenckich zajmujących się turystyką kwalifikowaną wśród młodzieży. Do dziś jest najliczniejszą studencką organizacją górską w stolicy.
Na działalność SKPB Warszawa składa się przede wszystkim organizacja dwóch dużych ogólnopolskich rajdów studenckich – Beskid Niski (organizowany od 1965 roku do dziś, jest największą tego typu imprezą w kraju) i Połoniny (od 1960 roku). Drugi filar działalności to szkolenie przyszłych przewodników górskich.
SKPB Warszawa funkcjonuje jako organizacja studencka przy Politechnice Warszawskiej oraz Uniwersytecie Warszawskim, a także należy do Oddziału Międzyuczelnianego PTTK w Warszawie (jako Koło nr 9 Studenckie Koło Przewodników Beskidzkich).
Od 1991 roku jest także stowarzyszeniem (nr KRS 0000108052), a od 2005 roku Organizacją Pożytku Publicznego (OPP).
Od połowy lat sześćdziesiątych Koło prowadzi również działalność wydawniczą, promując wydawnictwa dotyczące południowo-wschodniej Polski – obszarów Łemkowszczyzny i Bojkowszczyzny. Wydaje roczniki "Magury" i "Połoniny". Angażuje się w organizację imprez kulturalnych znanych większości turystów – m.in. w warszawską edycję koncertu "W górach jest wszystko co kocham".
Tradycyjnym kołowym strojem była brązowa płócienna bluza, a od 1992 roku jest nim czerwony polar z biało-czarnym paskiem na lewym ramieniu.
Spotkania SKPB Warszawa w trakcie roku akademickiego odbywają się w każdy wtorek w sali 306 w Gmachu Głównym Politechniki Warszawskiej (pl.Politechniki 1).
Imprezy turystyczne organizowane przez SKPB Warszawa.
Rajd studencki Beskid Niski to największa tego typu impreza w Polsce. Odbywa się na przełomie kwietnia i maja (w tzw. długi weekend) i obejmuje swoim zasięgiem teren polskiego i słowackiego Beskidu Niskiego. W rajdzie uczestniczy co roku około 300-400 osób z całej Polski.
Pod koniec września organizowany jest rajd studencki Połoniny. Dawniej liczba uczestników dochodziła do tysiąca, obecnie na rajd Połoniny przyjeżdża około 150-200 osób, które przemierzają bardziej lub mniej uczęszczane szlaki i bezdroża polskich, słowackich i ukraińskich Bieszczadów.
Każdy rajd SKPB Warszawa kończy się tzw. ześrodkowaniem, czyli spotkaniem wszystkich tras. Ześrodkowania co roku odbywają się w innym miejscu i zapewniają atrakcje zarówno dla ciała, jak i dla ducha. Są okazją nie tylko do wypicia herbaty, zjedzenia zupy czy gluta (kisielu), ale i do wspólnej zabawy, udziału w konkursach (z nagrodami), posiedzenia przy ognisku, śpiewów i spotkań ze starymi znajomymi.
W ostatnich latach koło SKPB zajęło się również organizacją rajdów na orientację. Od 2006 roku Koło SKPB było głównym organizatorem Górskich Ekstremalnych Zawodów na Orientację (GEZnO). Obecnie przez członków koła organizowane są rajdy Eskapebolino - dzienna impreza na orientację dla rodzin, i Nocne Manewry, zgodnie z nazwą organizowane w warunkach nocnych, zazwyczaj późną jesienią.
Jesienią, na przełomie października i listopada od 1960 roku organizowany jest Złaz Kampinoski SKPB im. Andrzeja Harskiego. Ta jednodniowa impreza w Puszczy Kampinoskiej jest połączeniem spaceru z wieczornym ogniskiem i śpiewankami.
Wiosną, w okolicy początku wiosny od 1964 roku organizowany jest złaz Powitanie Wiosny. Ta jedno- lub dwudniowa impreza w okolicy Warszawy jest połączeniem wycieczek z wieczornym ogniskiem i śpiewankami.
SKPB Warszawa z myślą o licealistach organizuje też rajd Beskidzki Trakt. Jego dwie edycje wiosenna (maj) i jesienna (październik) przyciągają najmłodszych miłośników gór.
Latem Koło organizuje cykl obozów dla studentów i innych amatorów turystyki górskiej pod hasłem Akcja Lato. W jej ramach co roku proponowanych jest około dziesięć obozów wędrownych na terenie całych Karpat (Ukraina, Rumunia, Słowacja, Czechy, Polska) i nie tylko. Obozy odbywają się również w górach Bałkanów, Pirenejach, Alpach i górach Azji.
Ponadto nieregularnie organizowana jest akcja Góry Dzieciom mająca za zadanie organizację obozów dla dzieci i młodzieży z domów dziecka.
Przez cały rok przewodnicy kołowi organizują wyjazdy otwarte, tzw. Weekendówki. Wyjazdy prowadzone są zarówno w polskich górach, jak i za granicą.
Kurs Przewodników Górskich.
W ciągu 60 lat działalności SKPB Warszawa wyszkoliło już ponad 700 przewodników. W 2021 roku kurs przewodnicki odbywa się już po raz 58. Szkolenie zaczęło się na początku października, a zakończy w listopadzie następnego roku.
Kurs Przewodników Górskich SKPB jest przede wszystkim wielką przygodą. Umożliwia turystom poznanie gór od trochę innej strony, a jednocześnie uczy postępowania w trudnych sytuacjach. Jest praktycznym i teoretycznym przygotowaniem do pełnienia funkcji przewodnika górskiego, a także okazją do zwarcia przyjaźni na całe życie. Kurs składa się z cotygodniowych wykładów i częstych górskich wyjazdów weekendowych. Oprócz nich kursanci biorą też udział w trzech dłuższych obozach: zimowym (tzw. zimówka), wiosennym (tzw. przejście wiosenne) i letnim (tzw. przejście letnie). Ostatni z nich jest też praktycznym egzaminem do Koła.
Po jego zaliczeniu kursanci przystępują do egzaminów wewnętrznych, a po nich do egzaminu państwowego na przewodnika górskiego po Beskidach. Aby zostać członkiem SKPB Warszawa należy mieć 18 lat, natomiast kurs można rozpocząć w wieku 17 lat.
Chata w Beskidzie Niskim.
W listopadzie 2006 roku SKPB stało się właścicielem chatki studenckiej w miejscowości Teodorówka k. Dukli w Beskidzie Niskim. Dom, z malowniczym widokiem na Cergową, udało się kupić dzięki zbiórce wśród członków i sympatyków Koła. Chata z 1946 roku, położona pod rozłożystym orzechem, jest otwarta dla turystów w lipcu i sierpniu. W innych terminach można nocować w niej po wcześniejszym uzgodnieniu z opiekunem (kontakt na stronie internetowej SKPB).
Co roku przed wakacjami SKPB Warszawa zaprasza swoich sympatyków do bazowania i chatkowania. Osoby pełniące obie funkcje opiekują się chatką i bazą, a w zamian za swoją pracę bezpłatnie mogą pomieszkać w Beskidzie Niskim.
Chata znajduje się powyżej wsi Teodorówka, pod szczytem Wzgórze Franków w grupie Gór Iwelskich.
Zanim stało się właścicielem Chaty w Teodorówce SKPB Warszawa do 2001 roku dzierżawiło chatę w Bartnem we wschodniej części Beskidu Niskiego, jednak z powodu niekorzystnych warunków użytkowania musiało zrezygnować z tej lokalizacji. Podczas poszukiwań nowej górskiej siedziby przez pewien czas rozważano także m.in. lokalizacje w Krempnej i Olchowcu-Kolonii.
Baza namiotowa w Regetowie.
Od 2000 roku SKPB Warszawa prowadzi studencką bazę namiotową w Regetowie Wyżnym, u stóp góry Rotundy (771 m n.p.m.), w Beskidzie Niskim. Baza położona przy czerwonym Głównym Szlaku Beskidzkim jest czynna w lipcu i sierpniu.
Baza namiotowa powstała w miejscu, gdzie wcześniej istniało pole namiotowe, pozostałością po nim jest wiata. Na przełomie kwietnia i maja 2000 odbył się obóz budowlany, a w czerwcu nastąpiło jej otwarcie. W latach 2002-2004 baza udzielała noclegów obozów remontowych dla odbudowujących cmentarz z I wojny światowej na Rotundzie.
Odbudowa cmentarza na Rotundzie.
W 2001 roku z inicjatywy przewodników SKPB Warszawa powstało "Stowarzyszenie Społeczny Komitet Odbudowy Cmentarza Wojennego na Rotundzie" (zarejestrowane w KRS 20 listopada 2002 r.). Grupa zapaleńców porządkowała i wycinała chwasty i krzaki na terenie cmentarza wojennego nr 51 - Rotundy z czasu pierwszej wojny światowej, który znajduje się na górze Rotunda (771 m n.p.m.) w Beskidzie Niskim. W latach 1995 - 2016 w wyniku prac budowlanych, z pomocą wielu osób i stowarzyszeń polskich i zagranicznych zostało od nowa wybudowanych 5 wysokich wież oraz postawionych 25 krzyży na grobach żołnierzy niemieckich i rosyjskich z tabliczkami z nazwiskami. 

</doc>
<doc id="727023" url="https://pl.wikipedia.org/wiki?curid=727023" title="Czynne synagogi w Polsce">
Czynne synagogi w Polsce

Czynne synagogi w Polsce w większości pełnią obecnie funkcje reprezentacyjne miejscowych gmin żydowskich, a nabożeństwa odbywają się w nich tylko w największe święta.
Po II wojnie światowej powstające w Polsce kongregacje wyznania mojżeszowego zaczęły zakładać małe, miejscowe synagogi, z których część pełni swoją rolę do dnia dzisiejszego. Łącznie w Polsce znajduje się 27 synagog.
Czynne synagogi powojenne.
Synagogi gminne
Inne synagogi

</doc>
<doc id="727027" url="https://pl.wikipedia.org/wiki?curid=727027" title="István Rózsavölgyi">
István Rózsavölgyi

István Rózsavölgyi, (ur. 30 marca 1929 w Budapeszcie, zm. 27 stycznia 2012 w Tacie) – węgierski lekkoatleta, który specjalizował się w biegu na 1500 m. 
Dwukrotny uczestnik igrzysk olimpijskich. W roku 1956 w Melbourne nie odniósł sukcesu. Na igrzyskach w roku 1960 w Rzymie Rózsavölgyi wywalczył dla Węgier brązowy medal w biegu na 1500 m. W biegu tym przegrał tylko z reprezentantem Australii Herbem Elliottem i Francuzem Michelem Jazym.

</doc>
<doc id="727028" url="https://pl.wikipedia.org/wiki?curid=727028" title="Daleszec">
Daleszec

Daleszec – przysiółek wsi Kluczyce w Polsce, położony w województwie świętokrzyskim, w powiecie włoszczowskim, w gminie Secemin.
W latach 1975–1998 przysiółek administracyjnie należał do województwa częstochowskiego.

</doc>
<doc id="727029" url="https://pl.wikipedia.org/wiki?curid=727029" title="Gródek (Kluczyce)">
Gródek (Kluczyce)

Gródek – przysiółek wsi Kluczyce w Polsce, położony w województwie świętokrzyskim, w powiecie włoszczowskim, w gminie Secemin.
W latach 1975–1998 przysiółek administracyjnie należał do województwa częstochowskiego.

</doc>
<doc id="727031" url="https://pl.wikipedia.org/wiki?curid=727031" title="Przejście graniczne Bezledy-Bagrationowsk">
Przejście graniczne Bezledy-Bagrationowsk

Przejście graniczne Bezledy-Bagrationowsk – polsko-rosyjskie drogowe przejście graniczne położone w województwie warmińsko-mazurskim, w powiecie bartoszyckim, w gminie Bartoszyce, w miejscowości Bezledy.
Przejście graniczne Bezledy-Bagrationowsk powstało dzięki umowie między Rządem Rzeczypospolitej Polskiej a Rządem Federacji Rosyjskiej. Czynne jest przez całą dobę. Dopuszczony jest ruch osobowy oraz towarowy pojazdami o nacisku na oś do 8 ton wykonującymi przewozy międzynarodowe. W okresie od 27 lipca 2012 do 3 lipca 2016 otwarty był również mały ruch graniczny. Przejście graniczne obsługuje Placówka Straży Granicznej w Bezledach.
W okresie istnienia Związku Radzieckiego funkcjonowało w tym miejscu polsko-radzieckie drogowe przejście graniczne lokalnego znaczenia Bartoszyce (Bezledy) tylko dla wymiany delegacji społeczno-politycznych, kulturalnych, sportowych i innych z województw przygranicznych PRL i ZSRR. Od 24 stycznia 1986 r. zaczął funkcjonować tu Punkt Uproszczonego Przekraczania Granicy. Przekraczanie granicy odbywało się na podstawie przepustek. Organy Wojsk Ochrony Pogranicza wykonywały odprawę graniczną i celną.
￼Na przejsciu rozpoczyna się droga krajowa 51 i droga A195.

</doc>
<doc id="727032" url="https://pl.wikipedia.org/wiki?curid=727032" title="Papiernia (Żelisławice)">
Papiernia (Żelisławice)

Papiernia – przysiółek wsi Żelisławice w Polsce, położony w województwie świętokrzyskim, w powiecie włoszczowskim, w gminie Secemin.
W latach 1975–1998 przysiółek administracyjnie należał do województwa częstochowskiego.

</doc>
<doc id="727034" url="https://pl.wikipedia.org/wiki?curid=727034" title="Osiny (Żelisławice)">
Osiny (Żelisławice)

Osiny – przysiółek wsi Żelisławice w Polsce, położony województwie świętokrzyskim, w powiecie włoszczowskim, w gminie Secemin.
W latach 1975–1998 przysiółek administracyjnie należał do województwa częstochowskiego.

</doc>
<doc id="727036" url="https://pl.wikipedia.org/wiki?curid=727036" title="Maleniec (Brzozowa)">
Maleniec (Brzozowa)

Maleniec – przysiółek wsi Brzozowa w Polsce położony w województwie świętokrzyskim, w powiecie włoszczowskim, w gminie Secemin.
W latach 1975–1998 miejscowość administracyjnie należała do województwa częstochowskiego.
Przez miejscowość przepływa niewielka rzeka Zwlecza dopływ Pilicy.

</doc>
<doc id="727038" url="https://pl.wikipedia.org/wiki?curid=727038" title="Nowy Testament, Współczesny Przekład">
Nowy Testament, Współczesny Przekład

Nowy Testament, Współczesny Przekład – protestanckie tłumaczenie Nowego Testamentu z języka greckiego na współczesny język polski. Opracowane przez Komisję Przekładu Nowego Testamentu, z inicjatywy Brytyjskiego i Zagranicznego Towarzystwa Biblijnego. Potocznie znany jest jako „przekład dynamiczny”.
Charakterystyka.
Polski Nowy Testament został opracowany według reguł jakie przyjęto w stosunku do przekładów współczesnych na inne języki, np. język angielski – "Good News for Modern Man", język niemiecki – "Die Gute Nachricht", język francuski – "Bonne Nouvelles Aujourd’hui". W tłumaczeniu zastosowano zasadę ekwiwalencji dynamicznej. Podstawą przekładu był tekst grecki "The Greek New Testament", K. Aland, M. Black, C.M. Martini, B.M. Metzger i A. Wikgren, wydanie III z 1975 roku.
W przekładzie tym raz pojawia się imię Boże w formie "Jahwe" (Ewangelia Łukasza 1:78).
Fragment przekładu.
Fragment Współczesnego Przekładu Nowego Testamentu:
Tłumacze.
Współczesny Przekład Nowego Testamentu opracowany został przez międzywyznaniowy zespół duchownych różnych kościołów protestanckich w Polsce. Ostatecznie tekst został zweryfikowany przez komisję w składzie: ks. prof. dr W. Benedyktowicz (przewodniczący), ks. doc. dr E. Bałakier, ks. prof. dr J.B. Niemczyk, ks. W. Preiss, ks. B. Tranda (częściowo).

</doc>
<doc id="727039" url="https://pl.wikipedia.org/wiki?curid=727039" title="Miasta w Portugalii">
Miasta w Portugalii

Do roku 1910 nadawanie praw miejskich należało do króla i miało miejsce 25 razy. Później, w okresie Pierwszej Republiki, status ten otrzymały 3 kolejne miejscowości. Czasy Nowego Państwa (port. "Estado Novo") przyniosły 3 nowe akty nadania tych praw.
Według danych oficjalnych pochodzących z 2011 roku Portugalia posiadała ponad 150 miast (port. "cidade"). Stolica kraju Lizbona jako jedyne miasto liczyło ponad pół miliona mieszkańców; 6 miast z ludnością 100–500 tys.; 8 miast z ludnością 50–100 tys., 29 miast z ludnością 25–50 tys. oraz reszta miast poniżej 25 tys. mieszkańców.
Największe miasta w Portugalii.
Największe miasta w Portugalii według liczebności mieszkańców (stan na 12.03.2011):
Alfabetyczna lista miast w Portugalii.
Poniższa lista przedstawia miasta w porządku alfabetycznym. Dane o liczbie ludności pochodzą z roku 2004, są jednak niepełne i orientacyjne.

</doc>
<doc id="727040" url="https://pl.wikipedia.org/wiki?curid=727040" title="Istvan Rozsavolgyi">
Istvan Rozsavolgyi



</doc>
<doc id="727043" url="https://pl.wikipedia.org/wiki?curid=727043" title="Champion’s Cup">
Champion’s Cup

Champion’s Cup – trofeum przyznawane za zwycięstwo w play-off National Lacrosse League. Przyznawane jest ono od 1998 roku.

</doc>
<doc id="727044" url="https://pl.wikipedia.org/wiki?curid=727044" title="Marisa Pavan">
Marisa Pavan

Marisa Pavan, właściwie Marisa Pierangeli (ur. 19 czerwca 1932 w Cagliari) - włoska aktorka filmowa. Siostra bliźniaczka Pier Angeli.

</doc>
<doc id="727047" url="https://pl.wikipedia.org/wiki?curid=727047" title="Mietlica olbrzymia">
Mietlica olbrzymia

Mietlica olbrzymia ("Agrostis gigantea" Roth) – gatunek rośliny z rodziny wiechlinowatych. Znana jest także pod nazwami mietlica biaława i perzówka. Jako gatunek rodzimy występuje w Eurazji. Ponadto zawleczony do Ameryki, Australii i południowej Afryki. W Polsce pospolita trawa, występująca na żyznych terenach od nieznacznie suchych do niezbyt wilgotnych, niżowych.
Biologia i ekologia.
Roślina wieloletnia, rozwija się późną wiosną, kwitnie pod koniec czerwca. Gatunek charakterystyczny klasy "Molinio-Arrhenatheretea".
Zmienność.
Gatunek zróżnicowany na dwa podgatunki:
Zastosowanie.
Trawa uprawna o bardzo dobrych właściwościach pastewnych. Stosowana na wilgotne łąki i pastwiska. Gatunek bardzo lubiany przez konie. Naturalne siedliska to łęgi.

</doc>
<doc id="727050" url="https://pl.wikipedia.org/wiki?curid=727050" title="Plebiscyt Przeglądu Sportowego 2006">
Plebiscyt Przeglądu Sportowego 2006

72. Plebiscyt Przeglądu Sportowego na 10 najlepszych sportowców Polski w 2006 trwał do 4 stycznia 2007. Pierwsze miejsce, podobnie jak w poprzednich dwóch edycjach, zdobyła Otylia Jędrzejczak.
Po raz pierwszy liczba nominowanych w plebiscycie sportowców została ograniczona do dwudziestu. Znalazło się wśród nich trzech pływaków, po dwóch: pięściarzy, piłkarzy, sztangistów, narciarzy i lekkoatletów, jeden gimnastyk, pięcioboistka, zawodnik Formuły 1, tenisistka, biathlonista, siatkarz oraz kajakarz.
Głosowanie możliwe było przez wysyłanie kuponów zamieszczonych w Przeglądzie Sportowym, system Audiotele i wysyłanie SMS-ów.
Gala Mistrzów Sportu, na której zostały ogłoszone wyniki plebiscytu odbyła się 6 stycznia 2007. Uroczystość poprowadzili Paulina Chylewska i Przemysław Babiarz, wspólnie z Waldemarem Malickim. Oprócz tego wystąpili: zespół Wilki, Ania Dąbrowska i Piotr Cugowski. Statuetki dla sportowców wręczali dawni mistrzowie polskiego sportu, m.in. Zbigniew Boniek, czy Ryszard Szurkowski.
Wyniki.
Miejsca zawodników spoza pierwszej dziesiątki nie zostały podane do publicznej wiadomości (kolejność w tabeli alfabetyczna).
Kontrowersje.
Kontrowersje wzbudziło ograniczenie liczby nominowanych w plebiscycie do dwudziestu i sam dobór kandydatów. Na liście zabrakło zawodników, którzy osiągnęli duże sukcesy w 2006, m.in. trzykrotnego mistrza świata w strzelectwie Łukasza Czapli, pływackiego mistrza Europy na basenie 50 m Sławomira Kuczko, 4-krotnej medalistki pływackich ME Katarzyny Baranowskiej, czołowych lekkoatletek świata, medalistek ME Kamili Skolimowskiej (także zwyciężczyni PŚ) i Wioletty Janowskiej (również rekordzistki świata w biegu na 2000 m z przeszkodami i liderki list światowych w biegu na 3000 m z przeszkodami), halowej wicemistrzyni świata w skoku o tyczce Anny Rogowskiej, tenisistów – deblistów Marcina Matkowskiego i Mariusza Fyrstenberga – półfinalistów Australian Open oraz najlepszych polskich siatkarzy na MŚ: Mariusza Wlazłego i Pawła Zagumnego. 

</doc>
<doc id="727051" url="https://pl.wikipedia.org/wiki?curid=727051" title="Agrostis gigantea">
Agrostis gigantea



</doc>
<doc id="727053" url="https://pl.wikipedia.org/wiki?curid=727053" title="Obszary Natura 2000">
Obszary Natura 2000



</doc>
<doc id="727054" url="https://pl.wikipedia.org/wiki?curid=727054" title="Mietlica biaława">
Mietlica biaława



</doc>
<doc id="727055" url="https://pl.wikipedia.org/wiki?curid=727055" title="Agrostis alba">
Agrostis alba



</doc>
<doc id="727056" url="https://pl.wikipedia.org/wiki?curid=727056" title="Bundesliga niemiecka w piłce nożnej">
Bundesliga niemiecka w piłce nożnej

Bundesliga () – najwyższa w hierarchii klasa męskich ligowych rozgrywek piłkarskich w Niemczech, będąca jednocześnie najwyższym szczeblem centralnym (I poziom ligowy), utworzona w 1962 roku i zarządzana przez Niemiecki Związek Piłki Nożnej (DFB) i Deutsche Fussball-Liga (DFL). Zmagania w jej ramach toczą się cyklicznie (co sezon) i przeznaczone są dla 18 najlepszych krajowych klubów piłkarskich. Jej triumfator zostaje Mistrzem Niemiec, zaś najsłabsze drużyny są relegowane do 2. Bundesligi (II ligi niemieckiej).
Rekordowym mistrzem Bundesligi jest Bayern Monachium, który wygrywał ją 31-krotnie. Wielokrotni mistrzowie Bundesligi mają odznaczenia na strojach piłkarskich w postaci gwiazdek. Obecnie gwiazdki ma 6 zespołów: 5 gwiazdek – Bayern Monachium, 2 gwiazdki – Borussia Mönchengladbach, Borussia Dortmund, 1 gwiazdka – Hamburger SV, Werder Brema, VfB Stuttgart.
Struktura organizacyjna.
Władze rozgrywek.
DFL (stowarzyszenie niemieckich zawodowych klubów piłkarskich) Deutsche Fußball Liga GmbH zajmuje się organizacją i marketingiem zawodowej piłki nożnej w Niemczech. Na szczycie istniejącej spółki od maja 2001 roku stoi Christian Seifert.
Zadania DFL są wielorakie. DFL zajmuje się organizacją gier, jest odpowiedzialny za wszystkie 624 mecze (312 w Bundeslidze i drugie tyle w 2. Bundeslidze) oraz mecze barażowe.
Swoją pracą stara się zapewnić jak najwyższe standardy oraz konkurencyjność w lidze.
Podstawową działalnością DFL są licencje. DFL obejmuje licencjonowanie 36 profesjonalnych klubów Bundesligi i 2. Bundesligi. System licencjonowania jest uważany za jeden z najbardziej rygorystycznych w Europie. To głównie, dzięki niemu w 52-letniej historii Bundesligi jeszcze żaden klub w trakcie trwania sezonu nie ogłosił niewypłacalności.
Historia.
W 1932 Felix Linnemann prezydent niemieckiej federacji piłkarskiej – DFB, zaproponował start Reichsligi. Miałaby ona zrzeszać 16 najlepszych klubów w Rzeszy. Szefowie lig związkowych (Gau–lig) odrzucili tę propozycję, która obniżała rangę ich rozgrywek. Gau przed wojną był odpowiednikiem dzisiejszego landu. Po wojnie w NRD wystartowały pierwsze rozgrywki ligowe w Niemczech. DDR-Oberliga zainaugurowała rozgrywki w sezonie 1949/50. Dopiero wiele lat później udało się stworzyć rozgrywki ligowe w zachodnich Niemczech.
Bundesliga została założona przez niemiecki związek piłki nożnej – DFB w dniu 28 lipca 1962 w Dortmundzie. Rozgrywki zainaugurowano w sezonie 1963/64, wcześniej mistrzów Niemiec wyłaniano w rozgrywkach międzyregionalnych (do 1951 systemem pucharowym, od 1951 do 1963 w dwóch grupach i finale: Oberligi).
Licencje.
Każda drużyna musi posiadać licencję. W przeciwnym razie będzie zdegradowana do amatorskich rozgrywek. Najwyższy ich poziom w Niemczech to Regionalligi, czyli 4 liga. Aby otrzymać licencję klub musi udokumentować stabilność finansową, oraz spełnić wymogi organizacyjne i infrastrukturowe (głównie stadiony). Żaden klub nie spełniający tych wymogów nie gra powyżej 4 ligi. Jednym z wymogów jest, by wydatki na pensje zawodników nie przekraczały określonych kwot.
Prawa do transmisji meczów Bundesligi w Niemczech ma telewizja Sky Deutschland (dawniej pod nazwą Premiere). W Polsce Bundesligę można oglądać na platformie Viaplay. Transmisje Ligi Niemieckiej w Polsce można również oglądać na stronach internetowych bukmacherów m.in. Fortuna, Betclic, LV BET i Superbet.
System rozgrywek.
Obecny format ligi zakładający brak podziału na grupy obowiązuje od sezonu 1963/64.
Rozgrywki składają się z 34 kolejek spotkań rozgrywanych pomiędzy drużynami systemem kołowym. Każda para drużyn rozgrywa ze sobą dwa mecze – jeden w roli gospodarza, drugi jako goście. Od sezonu 1964/65 w lidze występuje 18 zespołów. W przeszłości liczba ta wynosiła 16. Drużyna zwycięska za wygrany mecz otrzymuje 3 punkty (do sezonu 1994/95 2 punkty), 1 za remis oraz 0 za porażkę.
Zajęcie pierwszego miejsca po ostatniej kolejce spotkań oznacza zdobycie tytułu Mistrzów Niemiec w piłce nożnej. Mistrz Niemiec, podobnie jak drużyna z drugiego i trzeciego miejsca zdobywa prawo gry w Lidze Mistrzów UEFA. Czwarta drużyna zdobywa prawo uczestniczenia w fazie Play-off Ligi Mistrzów. Piąta oraz szósta drużyna zdobywają możliwość gry w Lidze Europy UEFA. Również zwycięzca Pucharu Niemiec startuje w fazie grupowej Lidze Europy lub, w przypadku, w którym zdobywca krajowego pucharu zajmie miejsce w pierwszej czwórce – możliwość gry w eliminacjach do Ligi Europy otrzymuje również siódma drużyna klasyfikacji końcowej. Zajęcie 2 ostatnich miejsc wiąże się ze spadkiem drużyn do 2. Bundesligi, która od 1974 roku tworzy drugi najwyższy poziom rozgrywkowy w Niemczech. Trzeci zespół od końca, po zakończeniu rozgrywek rozgrywa mecze barażowe z trzecim zespołem 2. Bundesligi o pozostanie w lidze.
W przypadku zdobycia tej samej liczby punktów, klasyfikacja końcowa ustalana jest w oparciu o wynik dwumeczu pomiędzy drużynami, w następnej kolejności w przypadku remisu – różnicą bramek w pojedynku bezpośrednim, następnie ogólnym bilansem bramkowym osiągniętym w sezonie, większą liczbą bramek zdobytych oraz w ostateczności losowaniem.
Statystyki.
Najszybsi piłkarze.
Źródło: https://www.bundesliga.com/en/bundesliga/stats/players/2022-2023
Statystyka.
Tabela medalowa (od sezonu 1963/64).
Mistrzostwo Niemiec zostało do tej pory zdobyte przez 26 różnych drużyn. 12 z nich zostało mistrzami od założenia Bundesligi od sezonu 1963/64.
Stan po zakończeniu sezonu 2021/2022.
Bilanse klubów.
Licząc od początku historii rozgrywek do 2012 roku występy w Bundeslidze zaliczyło 52 kluby. SC Paderborn 07, który awansował do sezonu 2014/2015, jest 53. klubem w najwyższej niemieckiej klasie rozgrywkowej. W sezonie 2015/16 debiutantem było FC Ingolstadt 04, natomiast w sezonie 2016/17 RB Lipsk. 27 maja 2019 do Bundesligi awansował 1. FC Union Berlin jako 56. klub w historii. Do końca sezonu 2017/2018 jedynym klubem, który grał we wszystkich 55 edycjach Bundesligi, był Hamburger SV (następne są Werder Brema i Bayern Monachium – po 54, dalej VfB Stuttgart – 52, Borussia Dortmund – 51, oraz Borussia Monchengladbach i Schalke 04 – po 50 sezonów). 
Prawa telewizyjne w Polsce.
Prawa telewizyjne do Bundesligi w Polsce od sezonu 2021/2022 do 2028/2029 posiada platforma Viaplay.

</doc>
<doc id="727057" url="https://pl.wikipedia.org/wiki?curid=727057" title="Mártha Eggerth">
Mártha Eggerth

Mártha Eggerth, także Marta Eggerth (ur. 17 kwietnia 1912 w Budapeszcie, zm. 26 grudnia 2013 w Rye) – węgierska śpiewaczka operetkowa (sopran koloraturowy) i aktorka, żona Jana Kiepury.
Życiorys.
Urodziła się w Budapeszcie jako córka węgierskiego bankiera Paula Eggertha i śpiewaczki operowej i nauczycielki śpiewu Tilly "de domo" Herzog (Herezegh).
Występowała od najmłodszych lat, w 1922 roku w budapeszteńskim Teatrze Węgierskim (Magyar Színház), w 1923 roku w Węgierskiej Operze Państwowej (Magyar Állami Operaház), a w kolejnych latach we wszystkich ważniejszych operach europejskich (śpiewała lalkę Olimpię w "Opowieściach Hoffmanna" Jacques’a Offenbacha, a potem także partię Małgosi w "Jasiu i Małgosi" Engelberta Humperdincka).
Młodsza siostra Imre Kálmána, którą poznała po jednym z peszteńskich występów, przedstawiła ją swemu bratu pracującemu w Wiedniu. Kálmán obsadził ją w głównej roli w swojej operetce "Fiołek z Montmartre", wystawianej w wiedeńskim teatrze Johanna Straussa. Spektakl zaproszono m.in. do hamburskiej Volksoper, dzięki czemu Eggerth stała się słynna również w Niemczech.
W 1927 roku otrzymała z Berlina propozycję roli w filmie, która rozpoczęła jej karierę filmową. Na zaproszenie reżysera filmowego Richarda Eichberga brała udział w produkcji filmowej w Londynie, potem związała się z berlińską wytwórnią filmową UFA.
Jej nazwisko na stałe wpisało się do historii kina węgierskiego, ponieważ u boku Pála Jávora wystąpiła w głównej roli w pierwszym węgierskim filmie dźwiękowym "Csak egy kislány van a világon" ("Jedyna panna na świecie"). Ciekawostką jest, że produkcja pierwotnie miała być filmem niemym, co zresztą wyraźnie widać po grze aktorskiej.
W swojej ojczyźnie wystąpiła tylko w tym jednym filmie. W latach 1930–1936 była gwiazdą w 40 filmach. W węgierskim filmie wystąpiła jeszcze jako brunetka, później występowała jako blondynka.
W swych zagranicznych kontraktach miała zastrzeżone, że w każdym filmie zaśpiewa przynajmniej jedną piosenkę po węgiersku.
W 1936 roku poślubiła tenora Jana Kiepurę, którego poznała podczas współpracy z UFA. Odtąd często występowali razem. W 1938 roku przeprowadzili się na południe Francji, a w 1939 roku wyemigrowali do Stanów Zjednoczonych z powodu narastających w Europie nastrojów antysemickich (oboje po matkach mieli żydowskie pochodzenie).
W 1940 roku powróciła na deski teatru w musicalu "Higher and Higher". Regularnie występowała na nowojorskim Broadwayu. Od 1943 roku zagrała 2000 razy główną rolę w "Wesołej wdówce" w Majestic Theatre. Ponadto dużo koncertowała, m.in. w Rio de Janeiro, São Paulo, na Kubie i w Kanadzie.
Jej kariera w Hollywood trwała bardzo krótko, bo zaledwie rok (1942–1943). Zagrała w dwóch filmach wytwórni Metro-Goldwyn-Mayer z Judy Garland i Gene’em Kellym.
W 1947 roku wróciła z mężem do Europy, gdzie krótko występowała w Operze paryskiej. Zagrała też w czterech filmach.
W 1992 roku wystąpiła w wiedeńskiej Robert Stolz Revue "Servus Du", zaś 90. urodziny świętowała w wiedeńskim Theater an der Wien. W 2003 roku Patria Music wydała podwójną retrospektywną płytę CD z utworami śpiewanymi przez artystkę pt. "My Life My Song". 6 kwietnia 2006 roku wystąpiła w koncercie w nowojorskiej Scandinavia House/Victor Borge Hall. Wielokrotnie odwiedzała Polskę (w 1989 roku śpiewała m.in. na festiwalu w Łańcucie).
W 2012 roku została odznaczona przez prezydenta Bronisława Komorowskiego Krzyżem Kawalerskim Orderu Zasługi Rzeczypospolitej Polskiej.
Zmarła w grudniu 2013 roku w wieku 101 lat.
Miała dwóch synów – Jana Tadeusza Kiepurę (ur. 1944) i Mariana Wiktora Kiepurę (ur. 1950).

</doc>
<doc id="727059" url="https://pl.wikipedia.org/wiki?curid=727059" title="Bundesliga austriacka w piłce nożnej">
Bundesliga austriacka w piłce nożnej

Austriacka Bundesliga piłkarska (, również jako A Bundesliga lub tipico-Bundesliga) – najwyższa w hierarchii klasa męskich ligowych rozgrywek piłkarskich w Austrii, będąca jednocześnie najwyższym szczeblem centralnym (I poziom ligowy), utworzona w 1974 roku i zarządzana najpierw przez Austriacki Związek Piłki Nożnej (ÖFB), a od 1992 przez Verein Österreichische Fußball-Bundesliga. Zmagania w jej ramach toczą się cyklicznie (co sezon) i przeznaczone są dla 12 najlepszych krajowych klubów piłkarskich. Jej triumfator zostaje Mistrzem Austrii, zaś najsłabsze drużyny są relegowane do 2. Ligi.
Historia.
Mistrzostwa Austrii w piłce nożnej rozgrywane są od 1911 roku. W sezonie 1911/12 po raz pierwszy wystartowały rozgrywki o mistrzostwo na terenie Austro-Węgier, zwane 1. Klasse, które zostały zorganizowane przez "Niederösterreichischer Fußball-Verband" (Związek Piłki Nożnej Dolnej Austrii), a uczestnicy walczyli o tytuł "Niederösterreichische Landesmeister" (mistrza Dolnej Austrii). Od 1924 roku liga została uznana za zawodową i zmieniła nazwę na I. Liga. W 1929 roku po raz pierwszy rozegrano amatorskie mistrzostwo dla klubów z całej Austrii. Niejednokrotnie zmieniał się format rozgrywek. W sezonie 1936/37 została wprowadzona Nationalliga, ale w niej grało tylko 12 zespołów z Wiednia. Od 1938 po przyłączeniu Austrii do Niemiec rozgrywki ligowe stały się częścią niemieckiej struktury ligowej jako Gauliga XVII. W sezonie 1941/42 liga zmieniła nazwę na Gauliga Donau-Alpenland. W 1945 została założona 1. Klasse. W sezonie 1949/50 liga zmieniła nazwę na Staatsliga. W sezonie 1965/66 liga została przemianowana na Nationalliga. W sezonie 1974/75 po raz pierwszy została użyta nazwa Bundesliga, ale już od następnego sezonu nosiła nazwę 1. Division. Nazwę Bundesliga przywrócono w sezonie 1993/94.
System rozgrywek.
Obecny format ligi zakładający brak podziału na dwie rundy oraz na grupy mistrzowską i spadkową obowiązuje od sezonu 1993/94.
Rozgrywki składają się z 22 kolejek spotkań rozgrywanych pomiędzy drużynami systemem kołowym. Każda para drużyn rozgrywa ze sobą dwa mecze – jeden w roli gospodarza, drugi jako goście. Po dwóch rundach rozgrywek zespoły z miejsc 1-6 walczą w trzeciej rundzie o mistrzostwo i europejskie puchary. Zespoły z miejsc 7-12 grają w trzeciej rundzie o utrzymanie. Pierwsza szóstka rozgrywa ze sobą mecze – u siebie oraz na wyjeździe. Dolna szóstka również rozgrywa ze sobą mecze – u siebie oraz na wyjeździe. Od sezonu 2018/19 w lidze występuje 12 zespołów, wcześniej (od 1993/94) dziesięć. W przeszłości liczba ta wynosiła od 9 do 17. Drużyna zwycięska za wygrany mecz otrzymuje 3 punkty (do sezonu 1994/95 2 punkty), 1 za remis oraz 0 za porażkę.
Zajęcie pierwszego miejsca po ostatniej kolejce spotkań oznacza zdobycie tytułu Mistrzów Austrii w piłce nożnej. Mistrz Austrii oraz druga drużyna zdobywa prawo gry w eliminacjach do Ligi Mistrzów UEFA. Trzecia oraz czwarta drużyna zdobywają możliwość gry w Lidze Europy UEFA. Również zwycięzca Pucharu Austrii startuje w eliminacjach do Ligi Europy lub, w przypadku, w którym zdobywca krajowego pucharu zajmie miejsce w czołowej dwójce ligi – możliwość gry w eliminacjach do Ligi Europy otrzymuje również piąta drużyna klasyfikacji końcowej. Zajęcie 2 ostatnich miejsc wiąże się ze spadkiem drużyn do Erste Liga.
W przypadku zdobycia tej samej liczby punktów, klasyfikacja końcowa ustalana jest w oparciu o wynik dwumeczu pomiędzy drużynami, w następnej kolejności w przypadku remisu – różnicą bramek w pojedynku bezpośrednim, następnie ogólnym bilansem bramkowym osiągniętym w sezonie, większą liczbą bramek zdobytych oraz w ostateczności losowaniem.
Statystyka.
Tabela medalowa (od sezonu 1974/75).
Mistrzostwo Austrii zostało do tej pory zdobyte przez 15 różnych drużyn. 6 z nich zostało mistrzami od wprowadzenia obecnych zasad rozgrywek od sezonu 1974.
Stan po sezonie 2021/22.

</doc>
<doc id="727060" url="https://pl.wikipedia.org/wiki?curid=727060" title="Łańcuszek">
Łańcuszek



</doc>
<doc id="727061" url="https://pl.wikipedia.org/wiki?curid=727061" title="I liga czarnogórska w piłce nożnej">
I liga czarnogórska w piłce nożnej



</doc>
<doc id="727065" url="https://pl.wikipedia.org/wiki?curid=727065" title="I liga andorska w piłce nożnej">
I liga andorska w piłce nożnej



</doc>
<doc id="727066" url="https://pl.wikipedia.org/wiki?curid=727066" title="I liga angielska w piłce nożnej">
I liga angielska w piłce nożnej



</doc>
<doc id="727067" url="https://pl.wikipedia.org/wiki?curid=727067" title="I liga armeńska w piłce nożnej">
I liga armeńska w piłce nożnej



</doc>
<doc id="727070" url="https://pl.wikipedia.org/wiki?curid=727070" title="Daklizumab">
Daklizumab

Daklizumab () – organiczny związek chemiczny, lek immunosupresyjny będący rekombinowanym, humanizowanym (90% sekwencji jest pochodzenia ludzkiego) przeciwciałem IgG przeciwko receptorowi dla IL-2. Jest stosowany w terapii ostrego odrzucania przeszczepu.
Mechanizm działania.
Daklizumab wykazuje duże powinowactwo do podjednostki α (Tac) kompleksu receptora dla IL-2. Przeciwdziała w ten sposób wiązaniu IL-2 i powoduje spadek jej aktywności biologicznej. Receptor dla IL-2 znajduje się na limfocytach T. Podanie leku hamuje odpowiedź komórkową zależną od tych limfocytów, która stanowi główną przyczynę reakcji występowania odrzucania przeszczepu.
Dawkowanie.
Według zaleceń lekarza.

</doc>
<doc id="727072" url="https://pl.wikipedia.org/wiki?curid=727072" title="Zenapax">
Zenapax



</doc>
<doc id="727076" url="https://pl.wikipedia.org/wiki?curid=727076" title="Dąb Poganin">
Dąb Poganin

Dąb Poganin – pomnikowy dąb szypułkowy, rosnący w Węglówce, w województwie podkarpackim. To drugi najgrubszy (po Dębie Chrześcijaninie) dąb w województwie.
Wiek i rozmiary.
Poganin ma około 640 lat, zgodnie z badaniami dendrochronologicznymi, przeprowadzonymi przez dra Pacyniaka. Posiada potężny, regularnie walcowaty pień, o obwodzie 892 cm (w 2014) i 25,5 – 28 m wysokości (pomiary z 2009 i 2013 roku). Obwód tuż nad gruntem wynosi 1120 cm. Korona ma szerokość 20,5 x 18 m.
Poganin to jeden z najstarszych i największych dębów w Polsce.
Stan zdrowotny.
Pień posiada liczne ślady po wyłamanych konarach, a wewnątrz jest całkowicie wypróchniały (posiada ubytek kominowy), co wraz ze stosunkowo wąska koroną świadczy o tym, że dąb powoli zamiera. 
Lokalizacja i otoczenie.
Dąb rośnie na niewielkiej skarpie, tuż obok zabytkowej cerkwi Narodzenia Najświętszej Maryi Panny w Węglówce z 1898 roku, obecnie kościoła. Atrakcją tego miejsca jest grób admirała Nelsona Keitha, kierującego pracami poszukiwawczymi ropy naftowej w tym rejonie.
Zobacz też.
Dąb Chrześcijanin

</doc>
<doc id="727080" url="https://pl.wikipedia.org/wiki?curid=727080" title="Wytrzymałość na ściskanie">
Wytrzymałość na ściskanie



</doc>
<doc id="727083" url="https://pl.wikipedia.org/wiki?curid=727083" title="Region Wielka Akra">
Region Wielka Akra

Wielka Akra – jeden z 10 regionów administracyjnych Ghany. Według spisu z 2021 roku liczy ponad 5,4 mln mieszkańców i tym samym jest najbardziej i najgęściej zaludnionym regionem Ghany.
W jego skład wchodzi 10 dystryktów:
Demografia.
Według spisu w 2021 roku region zamieszkany jest głównie przez ludy Akan (41,1%), Ga-Dangme (24,6%), Ewe (20,2%) i Mole-Dagbani (5,8%). 
Religia.
Struktura religijna w 2021 roku według Spisu Powszechnego:

</doc>
<doc id="727089" url="https://pl.wikipedia.org/wiki?curid=727089" title="Przejście graniczne Kudowa Słone-Náchod">
Przejście graniczne Kudowa Słone-Náchod

Przejście graniczne Kudowa Słone-Náchod – polsko-czeskie drogowe przejście graniczne położone w województwie dolnośląskim, w powiecie kłodzkim, w Kudowie-Zdrój, w dzielnicy Słone, zlikwidowane w 2007 roku.
Opis.
Przejście graniczne Kudowa Słone-Náchod z miejscem odprawy po stronie polskiej w miejscowości Kudowa Słone, czynne było całą dobę. Dopuszczony był ruch pieszych, rowerzystów, motocykli, samochodów osobowych, autokarów, samochodów ciężarowych i mały ruch graniczny. Kontrolę graniczną osób, towarów i środków transportu wykonywała kolejno: Graniczna Placówkę Kontrolna Straży Granicznej w Kudowie-Zdroju (GPK SG w Kudowie-Zdroju), Placówka Straży Granicznej w Kudowie-Zdroju (PSG w Kudowie-Zdroju).
Po polskiej stronie do przejścia granicznego prowadziła droga krajowa nr 8, która następnie po czeskiej stronie przechodziła w drogę krajową nr 33. Również biegła tędy trasa E67.
21 grudnia 2007 roku na mocy układu z Schengen przejście graniczne zostało zlikwidowane.
W okresie istnienia Czechosłowackiej Republiki Socjalistycznej funkcjonowały w tym miejscu polsko-czechosłowackie przejścia graniczne:
W październiku 1945 roku na granicy polsko-czechosłowackiej, w ramach tworzących się Wojsk Ochrony Pogranicza utworzono Przejściowy Punkt Kontrolny Kudowa – kolejowy II kategorii.

</doc>
<doc id="727092" url="https://pl.wikipedia.org/wiki?curid=727092" title="Krakowiec">
Krakowiec

Krakowiec (ukr. Краковець, "Krakoweć"; Краківець, "Krakiweć") – osiedle typu miejskiego na Ukrainie, w obwodzie lwowskim, w rejonie jaworowskim, położone na Płaskowyżu Tarnogrodzkim, nad rzeką Szkło i Stawem Krakowieckim.
Do roku 1772 ziemia przemyska, województwo ruskie, do roku 1918 powiat Jarosław w austriackiej prowincji Galicja. Do 17 września 1939 w powiecie jaworowskim, województwie lwowskim. Pod okupacją niemiecką w Polsce pozbawiony praw miejskich, stając się siedzibą wiejskiej gminy Krakowiec.
Miasto leży przy drodze M10, między Jaworowem a Korczową. Znajduje się w nim polsko-ukraińskie przejście graniczne.
Historia.
Prawa miejskie Krakowca potwierdzone przywilejem w roku 1520, dobra krakowieckie były w tym okresie własnością Franciszka Fredry, następnie Jerzego Fredry (tzw. "krakowiecka linia Fredrów"), następnie od 1590 własność ks. Aleksandra Ostrogskiego wojewody wołyńskiego, kolejni właściciele Bełzeccy i Cetnerowie, do roku 1772 własność Ignacego Cetnera wojewody bełskiego. Po rozbiorach Polski własność książąt lotaryńskich (jako wiano księżnej Anny Cetner, od roku 1813), następnie hrabiów Potockich i książąt Lubomirskich, a od końca XIX do II wojny światowej - hrabiów Łubieńskich.
W roku 1880 miasto liczyło 1891 mieszkańców w tym Polaków, Rusinów, Ormian, Niemców i Żydów. Do roku 1945 Krakowiec otoczony był polskimi wsiami Czaplaki, Ruda Krakowiecka, Podborze, Morańce, Pyszówka, Gnojnice i Budzyń. W listopadzie 1945 wysiedlono mieszkających w Krakowcu Polaków.
Zamek.
W 1590 książę Aleksander Ostrogski wybudował w Krakowcu zamek obronny, który z czasem przebudowano w pałac otoczony rozległymi ogrodami. Z końcem XVIII w. notował Ewaryst Andrzej, hr. Kuropatnicki w swym "Opisaniu królestw Galicyi i Lodomeryi": "Pałac sam i wszelkie ekonomiczne budynki rządnego, gospodarnego a bogatego pana okazują umysł; ogród zaś zbiorem kwiatów, ziół, fruktów, jarzyn, warzyw, krzewów, zbiorem ze 4 części świata nazwać można". W tym czasie (1786 r.) na zamku Cetnerów znajdowała się bogata kolekcja dzieł sztuki oraz okazów przyrodniczych: "Tu są zbiory czyli kolekcye obrazów, portretów, kopersztychów, ksiąg, numizmatów, monet, nasion, tabakier, guzików nawet samych, marmurów, konch, ptaków i co tylko pomnożyć może wiadomość historyi krajów i naturalnej".
Religia.
Parafia Krakowiec, dekanat Jaworów, diecezja przemyska obejmowała prócz samego Krakowca: Broszki, Budzyń, Czaplaki, Gnojnice, Huki, Kochanówka, Lubienie, Młyny, Morańce, Przedborze, Pyszówka, Ruda Krakowiecka, Ruda Kochanowska, Sarny, Świdnica, Wola Gnojnicka i Wólka Rosnowska; łącznie 3308 parafian wg stanu z 1938 r. W połowie XVI wieku katolicki kościół został zamieniony przez Stanisława Fredrę na zbór kalwiński, w roku 1604 kościół został zwrócony katolikom, w okresie tym dziedziczką Krakowca była księżna Anna Ostrogska na Ostrogu. Murowany kościół katolicki wybudowano w roku 1785, a w roku 1854 został on konsekrowany. 
Parafia greckokatolicka w miejscu, dekanat jaworowski, diecezja przemyska, posiadała cerkiew oraz kaplice filialne w Przedborzu, Hukach i Budzyniu.

</doc>
<doc id="727094" url="https://pl.wikipedia.org/wiki?curid=727094" title="Region Wolta">
Region Wolta

Region Wolta – jeden z regionów administracyjnych Ghany. W 2019 roku wydzielono z niego Region Oti.
Podział administracyjny.
W jego skład wchodzi 18 dystryktów:
Demografia.
Według spisu w 2021 roku region zamieszkany jest głównie przez plemiona Ewe (90,3%), Akan (2,5%) i Guan (1,9%). 
Religia.
Struktura religijna w 2021 roku według Spisu Powszechnego:

</doc>
<doc id="727097" url="https://pl.wikipedia.org/wiki?curid=727097" title="Tell All Your Friends">
Tell All Your Friends

Tell All Your Friends – debiutancki studyjny album zespołu Taking Back Sunday. Materiał zarejestrowano w New Jersey w Big Blue Meanie Recording Studio. Krążek wydano we współpracy z wytwórnią Victory Records. Producentem płyty był Sal Villanueva, dźwiękiem zajął się Tim Gilles. Album pojawił się w sprzedaży 26 marca 2002 roku. Na krążku znajduje się 10 utworów. Całość trwa w sumie 33 minuty i 46 sekund. Na płycie znalazły się 4 single. Album pierwotnie miał nosić nazwę "Cute Without The 'E' (Cut From The Team)", ale ostatecznie grupa zdecydowała się nazwać go "Tell All Your Friends".
Lista utworów.
CD Bonus
DVD Bonus

</doc>
<doc id="727102" url="https://pl.wikipedia.org/wiki?curid=727102" title="Marian Dusza">
Marian Dusza

Marian Dusza (ur. 7 września 1948, zm. 9 kwietnia 2011 w Gliwicach) – polski obserwator i sędzia piłkarski klasy międzynarodowej.
Życiorys.
Karierę sędziowską rozpoczął w 1971, a od 1982 prowadził mecze w najwyższej klasie rozgrywkowej. W 1992 dziennik "Sport" uhonorował Mariana Duszę nagrodą "Kryształowy Gwizdek" dla najlepszego arbitra sezonu. Po zakończeniu kariery sędziowskiej w 1996 był obserwatorem meczowym Polskiego Związku Piłki Nożnej, a od czerwca 2004 przewodniczącym Śląskiego Kolegium Sędziów przy Śląskim Związku Piłki Nożnej.
21 maja 2005 został zatrzymany w związku z aferą korupcyjną w polskiej piłce nożnej. Razem z Antonim Fijarczykiem byli pierwszymi aresztowanymi w związku z tą sprawą. W listopadzie 2006 został ponownie aresztowany.
W tzw. procesie ws. Arki Gdynia 3 kwietnia 2009 został skazany przez sąd I instancji na karę 2,5 roku bezwzględnego ograniczenia wolności oraz 10-letni zakaz działalności w strukturach PZPN i grzywnę finansową. Ponadto sąd zgodził się na używanie pełnych nazwisk wszystkich skazanych, jak i ujawnianie wizerunków. Sąd II instancji 20 maja 2010 utrzymał wyrok skazujący dla Mariana Duszy, jednocześnie obniżając wymiar kary do 2 lat bezwzględnego pozbawienia wolności. Wyrok ten uprawomocnił się, jednakże 25 marca 2011 sąd odroczył wykonywanie wyroku o pół roku ze względu na stan zdrowia skazanego. Niecałe dwa tygodnie później Marian Dusza zmarł. Został pochowany na Cmentarzu Centralnym w Gliwicach.
3 lutego 2011 decyzją Wydziału Dyscypliny Polskiego Związku Piłki Nożnej wraz z Ryszardem Forbrichem ps. "Fryzjer" został wykluczony ze struktur związkowych w następstwie czynów korupcyjnych. Mieszkał w Gliwicach.

</doc>
<doc id="727104" url="https://pl.wikipedia.org/wiki?curid=727104" title="Synagoga w Bytomiu (plac Grunwaldzki 6)">
Synagoga w Bytomiu (plac Grunwaldzki 6)

Synagoga w Bytomiu – gminna sala modlitwy, która znajdowała się w Bytomiu w mieszkaniu prywatnym na I piętrze w kamienicy przy placu Grunwaldzkim 6.
Sala modlitw została założona po 1945 roku w mieszkaniu w jednej z kamienic. Nabożeństwa odbywały się do pierwszej dekady XXI w. Modlitewnia znajdowała się niedaleko miejsca, gdzie przed wojną znajdowała się główna synagoga. Na mocy aktu darowizny z 22 sierpnia 2017 Gmina Wyznaniowa Żydowska w Katowicach przekazała całe wyposażenie sali modlitw Muzeum Górnośląskiemu w Bytomiu. Wśród darów znalazły się m.in. bima, pulpit kantora, aron ha-kodesz ze zwojami Tory oraz kilkaset ksiąg hebrajskich. Zrekonstruowana sala modlitw ma być prezentowana w Muzeum Górnośląskim w ramach szerszej wystawy poświęconej wieloetniczności tego regionu i religiom mieszkańców Górnego Śląska w XIX i XX wieku, która ma powstać do 2021 roku.

</doc>
<doc id="727106" url="https://pl.wikipedia.org/wiki?curid=727106" title="Diego Colón">
Diego Colón

Diego Colón [kolon], Diego Columbus (ur. przed 1479/1480 w Porto Santo lub Lizbonie, zm. 23 lutego 1526 w La Puebla de Montalbán) – syn Krzysztofa Kolumba i Filipy Perestrello de Moniz, hiszpański admirał; gubernator, następnie wicekról Indii Zachodnich.
Jego synem był Luis Colón de Toledo.

</doc>
<doc id="727107" url="https://pl.wikipedia.org/wiki?curid=727107" title="Synagoga w Bielsku-Białej (ul. 3 Maja)">
Synagoga w Bielsku-Białej (ul. 3 Maja)

Synagoga w Bielsku-Białej – gminny dom modlitwy znajdujący się w Bielsku-Białej, przy ulicy 3 Maja 7.
Synagoga została założona w latach 90. XX wieku w budynku Gminy Wyznaniowej Żydowskiej w Bielsku-Białej. Została przeniesiona z dawnego lokalu mieszczącego się przy ulicy Adama Mickiewicza 26. Nabożeństwa odbywają się regularnie we wszystkie szabaty oraz święta.
We wnętrzu synagogi, na ścianie wschodniej, pomiędzy dwoma oknami znajduje się drewniany Aron ha-kodesz, który wieńczą dwa lichtarze oraz tablice Dekalogu. Drzwi szafy zasłania granatowy parochet z lambrekinem ufundowany przez Ashera i Shifrę Scharfów ze Stanów Zjednoczonych. Na środku sali stoi bima przykryta granatową kotarą, również ufundowaną przez rodzinę Scharfów. Na ścianie północnej znajduje się niewielkie podium, na którym zapalane są świece w rocznicę śmierci danej osoby. Na ścianie tej wyeksponowano również inny parochet.
W synagodze przechowywany jest obecnie oryginalny parochet pochodzący z nieistniejącej obecnie synagogi Maharszala w Lublinie.

</doc>
<doc id="727110" url="https://pl.wikipedia.org/wiki?curid=727110" title="Dawne polskie przejścia graniczne z Litwą">
Dawne polskie przejścia graniczne z Litwą

Polskie przejścia graniczne z Litwą – drogowe i kolejowe przejścia na wspólnej polsko-litewskiej granicy.
Na granicy Polski i Litwy do 20 grudnia 2007 znajdowały się cztery przejścia graniczne – trzy drogowe oraz jedno kolejowe. W związku z przystąpieniem Polski i Litwy do Strefy Schengen, z dniem 21 grudnia 2007 wszystkie przejścia graniczne na wspólnej granicy zostały zlikwidowane, a przekraczanie granicy dozwolone jest w dowolnym miejscu.

</doc>
<doc id="727114" url="https://pl.wikipedia.org/wiki?curid=727114" title="Menadion">
Menadion

Menadion ("Witamina K3") – organiczny związek chemiczny z grupy chinonów.
Jest to syntetyczna prowitamina rozpuszczalna w tłuszczach. Jest stosowana jako lek hemostatyczny.

</doc>
<doc id="727116" url="https://pl.wikipedia.org/wiki?curid=727116" title="Ependorfka">
Ependorfka



</doc>
<doc id="727119" url="https://pl.wikipedia.org/wiki?curid=727119" title="Marek Świerczewski">
Marek Świerczewski

Marek Świerczewski (ur. 2 marca 1967 w Nowym Sączu) – polski piłkarz, starszy brat Piotra Świerczewskiego, również piłkarza. 
Kariera piłkarska.
Kariera klubowa.
Wychowanek Sandecji Nowy Sącz oraz zawodnik Wisły Kraków, GKS Katowice, Sturm Graz, Austrii Wiedeń, Hutnika Kraków, VfB Admiry Wacker Mödling i 1.Simmeringer SC.
Kariera reprezentacyjna.
6-krotny reprezentant Polski w piłce nożnej.

</doc>
<doc id="727121" url="https://pl.wikipedia.org/wiki?curid=727121" title="Okres Banská Štiavnica">
Okres Banská Štiavnica



</doc>
<doc id="727122" url="https://pl.wikipedia.org/wiki?curid=727122" title="Okres Brezno">
Okres Brezno



</doc>
<doc id="727124" url="https://pl.wikipedia.org/wiki?curid=727124" title="Okres Detva">
Okres Detva



</doc>
<doc id="727125" url="https://pl.wikipedia.org/wiki?curid=727125" title="Okres Krupina">
Okres Krupina



</doc>
<doc id="727126" url="https://pl.wikipedia.org/wiki?curid=727126" title="Okres Lučenec">
Okres Lučenec



</doc>
<doc id="727128" url="https://pl.wikipedia.org/wiki?curid=727128" title="Okres Poltár">
Okres Poltár



</doc>
<doc id="727129" url="https://pl.wikipedia.org/wiki?curid=727129" title="Zbigniew Dychto">
Zbigniew Dychto

Zbigniew Dychto (ur. 1 grudnia 1945 w Chechle) – polski samorządowiec, od 2006 do 2014 prezydent Pabianic.
Życiorys.
Ukończył szkołę podstawową w Chechle, potem Technikum Mechaniczne w Pabianicach. Studiował na Politechnice Łódzkiej, w Wyższej Szkole Pedagogicznej w Opolu oraz w Akademii Ekonomicznej w Katowicach.
Pracował jako nauczyciel. Od sierpnia 1981 do grudnia 2006 pełnił funkcję dyrektora Zespołu Szkół nr 2 w Pabianicach. W latach 1994–2002 zasiadał w pabianickiej radzie miasta, zajmując m.in. stanowisko wiceprzewodniczącego.
26 listopada 2006 w drugiej turze wyborów samorządowych został wybrany na urząd prezydenta Pabianic, pokonując kandydata PO Krzysztofa Haburę. 13 grudnia 2009 odbyło się referendum w Pabianicach w sprawie odwołania prezydenta Pabianic i rady miasta, które zostało uznane za nieważne ze względu na zbyt małą frekwencję (10,82%). W 2010 uzyskał w pierwszej turze reelekcję w wyborach na urząd prezydenta, kandydując jako bezpartyjny z ramienia PO. W 2014 kandydował po raz kolejny z własnego komitetu wyborczego, przegrywając w pierwszej turze głosowania.
Żonaty (żona Ewa), ma córkę Katarzynę i syna Marcina.

</doc>
<doc id="727130" url="https://pl.wikipedia.org/wiki?curid=727130" title="Okres Revúca">
Okres Revúca



</doc>
