<doc id="815188" url="https://pl.wikipedia.org/wiki?curid=815188" title="Racibórz (Kolonia)">
Racibórz (Kolonia)

Racibórz – część wsi Kolonia w Polsce położona w województwie warmińsko-mazurskim, w powiecie szczycieńskim, w gminie Świętajno.
W latach 1975–1998 miejscowość należała administracyjnie do województwa olsztyńskiego.

</doc>
<doc id="815189" url="https://pl.wikipedia.org/wiki?curid=815189" title="OMXC20">
OMXC20

OMXC20 (OMX Copenhagen 20) to indeks giełdowy spółek notowanych na Giełdzie Papierów Wartościowych w Kopenhadze (Copenhagen Stock Exchange); wchodzi w skład grupy OMX. Wartość indeksu oblicza się na podstawie cen akcji 20 największych spółek.

</doc>
<doc id="815192" url="https://pl.wikipedia.org/wiki?curid=815192" title="Region Autonomiczny na Muzułmańskim Mindanao">
Region Autonomiczny na Muzułmańskim Mindanao



</doc>
<doc id="815193" url="https://pl.wikipedia.org/wiki?curid=815193" title="Piórkowanie">
Piórkowanie

Piórkowanie ("pikowanie") – technika strzyżenia włosów polegająca na przerzedzaniu ich w części środkowej i na końcach w celu nadania fryzurze lekko postrzępionego wyglądu. 
Piórkowanie nie zmniejsza objętości fryzury i gęstości owłosienia, w odróżnieniu od innej techniki strzyżenia - degażowania ("efilowania").

</doc>
<doc id="815194" url="https://pl.wikipedia.org/wiki?curid=815194" title="Bystrz (osada)">
Bystrz (osada)

Bystrz – osada w Polsce położona w województwie warmińsko-mazurskim, w powiecie szczycieńskim, w gminie Świętajno.
W latach 1975–1998 miejscowość należała administracyjnie do województwa olsztyńskiego.

</doc>
<doc id="815195" url="https://pl.wikipedia.org/wiki?curid=815195" title="Twierdza Różan">
Twierdza Różan

Twierdza Różan – zespół fortyfikacji wzniesiony przez Rosję w mieście Różan w pierwszych latach XX wieku.
Umocnienia zbudowano dla zabezpieczenia przepraw przez Narew. Twierdza składała się z trzech fortów tworzących pierścień wokół miasta oraz dwóch redut ziemnych w bezpośrednim pobliżu mostu, pełniących rolę śródszańca i baterii artyleryjskiej, nazywanych zbiorczo Fortem IV. Forty zachowały się w różnym stanie do dzisiaj.
Budowę twierdzy rozpoczęto w 1902 roku od usypania redut tzw. fortu IV. Betonowe umocnienia fortów I-III budowano w latach 1905-1910. Forty I i II posiadają narys trójkąta, fort III wybudowano na planie trapezu. Wszystkie forty posiadają identyczne koszary szyjowe z kaponierą oraz wolnostojącą studnię obudowaną schronem. Forty I i II wyposażono w czołową kaponierę, fort III posiada pełną przeciwskarpę z dwoma kaponierami.
W trakcie I wojny światowej twierdza w Różanie była atakowana przez wojska niemieckie od 22 lipca 1915 roku. Mimo wsparcia artylerii fortyfikacje nie zostały zdobyte ani uszkodzone. Rosjanie wycofali się w nocy z 23 na 24 lipca w związku z tym iż wojska niemieckie sforsowały Narew na innym odcinku. 
W 1939 roku forty zostały wzmocnione polskimi schronami bojowymi. Wzniesiono dwa takie obiekty (jeden z nich nie został w całości wybetonowany do momentu rozpoczęcia wojny).
Fort I w okresie powojennym był wykorzystywany na szkolne warsztaty, częściowo zasypano fosę budując boisko szkolne. W 2001 roku został wydzierżawiony prywatnemu inwestorowi. Teren został oczyszczony, wyburzono pozostałości warsztatów, budynki są remontowane. Docelowo fort będzie siedzibą muzeum garnizonu w Różanie oraz powiatu makowskiego.
Fort II jest własnością prywatnej firmy. Koszary są wykorzystywane do produkcji przemysłowej. Teren fortu został mocno zniszczony - zniwelowano wały, powstało wiele budynków skutecznie niszczących zabytkową strukturę umocnień.
Fort III mieści od 1961 roku Krajowe Składowisko Odpadów Promieniotwórczych. Umocnienia zostały mocno przekształcone w części podziemnej gdzie przechowywane są odpady. Zniwelowano część rowów fortecznych, gdzie także składowane są odpady zalewane betonem.
Fort IV jest tylko częściowo zachowany. Połowa ziemnej reduty została zniwelowana podczas budowy masztu. Druga połowa jeszcze jest czytelna w terenie.

</doc>
<doc id="815196" url="https://pl.wikipedia.org/wiki?curid=815196" title="Hajduk (wojsko)">
Hajduk (wojsko)



</doc>
<doc id="815198" url="https://pl.wikipedia.org/wiki?curid=815198" title="Groupe Rocher">
Groupe Rocher

Groupe Rocher – francuska grupa firm powstała na bazie założonego w 1959 przez Yves’a Rochera przedsiębiorstwa produkującego kosmetyki. Koncern używa nazwy fr. "Groupe Yves Rocher" i zatrudnia ok. 15,3 tys. pracowników, z czego 7,3 tys. we Francji a 4 tys. w pozostałej części Europy. Sprzedaż koncernu wyniosła ponad 2 miliardy € a dochód 80 milionów € (2005). Specjalizuje się w sprzedaży wysyłkowej – 44,9% obrotów, sprzedaży bezpośredniej – 15,1% obrotów oraz sprzedaży w sieci własnych sklepów – 29,5% obrotów (2005). Działa jako spółka akcyjna, pakiet kontrolny posiada Yves Rocher i jego rodzina.
Groupe Rocher.
W skład Groupe Rocher wchodzą:
Działalność.
Yves Rocher jest kosmetyczną firmą, zajmującą się produkcją naturalnych kosmetyków do pielęgnacji twarzy i ciała, a także kosmetyki zapachowej. Firma stara się być przyjazna dla natury. Już w 1965 została wydana pierwsza Zielona Księga Urody, która jest wydawana raz do roku i prezentuje produkty firmy. W 1986 laboratoria Yves Rocher wyodrębniły DNA roślinne, których zastosowane w kosmetykach daje teoretyczną możliwość reaktywowania naturalnej odporności skóry. W 1989 roku jako pierwsza firma w Europie zaprzestaje testowania swoich produktów na zwierzętach, zaczynając wykonywać testy In vitro. W 1990 roku zostaje otwarte pierwsze w Polsce Centrum Urody w Warszawie. W 2002 roku laboratoria firmy opracowują kompleks hormonów bio-roślinnych, stymulujących mechanizmy komórkowe skóry. W 2003 roku koncern Yves Rocher działał w 88 krajach, posiadając 1400 punktów sprzedaży i 5 fabryk.
Afera Yves Rocher.
Pod koniec 2012 roku Bruno Leproux dyrektor generalny rosyjskiej filii koncernu Yves Rocher Vostok oskarżył jednego z lokalnych dostawców, spółkę zarządzaną przez Aleksieja i Olega Nawalnych Glavpodpiska o niewywiązanie się z kontraktu i narażenie filii koncernu na straty. Bracia zostali oskarżeni o zdefraudowanie 0,5 mln USD. 30 grudnia 2014 roku nieprawomocnym wyrokiem sądu zostali oni uznani za winnych. Proces budzi jednak znaczne kontrowersje. Według doniesień medialnych oskarżenia są bezpodstawne i mają służyć zdyskredytowaniu Aleksieja Nawalnego, który zaangażował się w działalność polityczną, sytuując się w opozycji do Władimira Putina i jego partii Jedna Rosja. Wewnętrzny audyt w spółce Yves Rocher Vostok wykazał, że spółka nie poniosła strat w ramach współpracy z Glavpodpiska. Bruno Leproux jest obecnie zatrudniony w rosyjskiej firmie Ile de Beauté, uchodzącej za związaną z rosyjskimi elitami władzy.
Fundacja Yves Rocher.
Fundacja została założona w 1991 roku, a od roku 2001 znajduje się pod patronatem Instytutu Francuskiego. Przewodniczącym fundacji jest syn Yves Rochera – Jacques Rocher. Fundacja angażuje się w ochronę świata roślin, działa na rzecz zagrożonych gatunków, wspiera różnorodne badania naukowe. Fundacja prowadzi też we Francji program "Arboretum w każdej szkole", zajmujący się wsparciem finansowym, technicznym i pedagogicznym dla projektów przyrodniczych. Od 1991 biorący udział w tym programie zasadzili 300 000 drzew.Od 2001, a w Polsce od 2006 fundacja prowadzi akcję "Ziemia Planeta Kobiet" promującą proekologiczne działania kobiet na rzecz lokalnego środowiska. Projekt realizowany jest w formie konkursu, w którym wyłaniane są najciekawsze rozpoczęte projekty ekologiczne. W ramach nagrody przyznawane są dotacje na kontynuację prowadzonych działań. W ciągu kilkunastu lat trwania akcji fundacja nagrodziła już ponad 350 kobiet aktywnie walczących o środowisko naturalne.

</doc>
<doc id="815201" url="https://pl.wikipedia.org/wiki?curid=815201" title="Gemajn">
Gemajn

Gemajn (niem. "gemein" - zwyczajny, pospolity) – żołnierz, szeregowy w wojsku polskim autoramentu cudzoziemskiego w XVII i XVIII wieku. Uzbrojeni w pikę lub muszkiet rekrutowani byli przede wszystkim wśród chłopstwa i plebsu miejskiego. Miejscem werbunku była zazwyczaj Wielkopolska i Mazowsze. Odpowiednik polskiego draba i węgierskiego hajduka.

</doc>
<doc id="815202" url="https://pl.wikipedia.org/wiki?curid=815202" title="Anska Reka">
Anska Reka

Anska Reka (maced. "Анска Река") – rzeka w południowo-wschodniej Macedonii Północnej, lewy dopływ Wardaru w zlewisku Morza Egejskiego. Długość – 22 km, powierzchnia zlewni – 166 km².
Źródła Anskiej Reki znajdują się na zachodnich krańcach pasma górskiego Bełasica. Rzeka płynie na zachód przez Kotlinę Walandowską i wpada do Wardaru koło wsi Marwinci.

</doc>
<doc id="815205" url="https://pl.wikipedia.org/wiki?curid=815205" title="Kierwik">
Kierwik

Kierwik (niem. "Kurwig", w latach 1938–1945 "Kurwick") – wieś w Polsce położona w województwie warmińsko-mazurskim, w powiecie szczycieńskim, w gminie Świętajno. Miejscowość leży nad jeziorem Kierwik.
W latach 1975–1998 miejscowość należała administracyjnie do województwa olsztyńskiego.

</doc>
<doc id="815207" url="https://pl.wikipedia.org/wiki?curid=815207" title="Spychówko">
Spychówko

Spychówko (niem. "Klein Puppen", do 1960 roku "Pupki") – część wsi Spychowo w Polsce położona w województwie warmińsko-mazurskim, w powiecie szczycieńskim, w gminie Świętajno, leżąca nad Jeziorem Spychowskim. W latach 1975–1998 miejscowość należała administracyjnie do województwa olsztyńskiego.
Historia.
Wieś wspominana w dokumentach z 1357 roku, kiedy to Prus Tolnecken otrzymał wieś Damerau (późniejsze Tolnicken) oraz Pupki (dzisiejsze Spychówko). W roku 1392 wystawiono ponownie dokument lokacyjny na prawie chełmińskim, z 3 włókami wolnymi dla sołtysa. W 1426 r. kapituła warmińska umorzyła wszelkie opłaty i zaległe usługi.

</doc>
<doc id="815208" url="https://pl.wikipedia.org/wiki?curid=815208" title="Pogoń Ruda Śląska">
Pogoń Ruda Śląska

Klub Sportowy Pogoń Ruda Śląska – klub sportowy z Rudy Śląskiej.
Historia.
Klub sportowy został założony w 1920. Przez pierwsze lata działał pod nazwą "Siła", w połowie lat trzydziestych wielosekcyjny klub został przemianowany na "Pogoń".
Sekcje.
Sekcja koszykarska powstała w 1951. Przez wiele lat koszykarze grali w niższych klasach rozgrywkowych, po raz pierwszy do drugiej ligi awansowali dopiero w 1981. Awans do ekstraklasy przyszedł w następnej dekadzie – po raz pierwszy w najwyższej klasie rozgrywkowej Pogoń wystąpiła w sezonie 1995–1996. Wśród najlepszych utrzymywała się przez 7 lat, występy w ekstraklasie zakończyła w 2002; obecnie w II lidze.
Pogoń prowadzi także sekcję zapaśniczą i piłkarską.

</doc>
<doc id="815213" url="https://pl.wikipedia.org/wiki?curid=815213" title="Anushavan Danieljan">
Anushavan Danieljan



</doc>
<doc id="815217" url="https://pl.wikipedia.org/wiki?curid=815217" title="Thomas A. Wofford">
Thomas A. Wofford

Thomas Albert Wofford (ur. 27 września 1908, zm. 25 lutego 1978) – amerykański prawnik i polityk, który przez siedem miesięcy w roku 1956 reprezentował rodzinny stan Karolina Południowa w Senacie Stanów Zjednoczonych z ramienia Partii Demokratycznej.
Urodził się w Madden Station (hrabstwo Laurens, Karolina Południowa). Uczył się w miejscowych szkołach publicznych, po czym studiował prawo na University of South Carolina (dyplom w 1928), i wydziale prawa Uniwersytetu Harvarda, który ukończył w 1931. W tym samym roku został też przyjęty do palestry.
W latach 1935-1936 asystent przy sądzie okręgowym. Następnie (1937-1944) asystent federalnego prokuratora okręgowego. Członek zarządu Winthrop College (1944-1956).
Dotychczasowy senator z Karoliny Południowej, Strom Thurmond, który wygrał przedtem wybory przedterminowe dzięki akcji jego zwolenników dopisywania go na karcie do głosowania ("write-in"), zgodnie ze swoją obietnicą ustąpił przed wyborami na pierwszą pełną kadencję w 1956, w których brał udział. Gubernator stanu, George Bell Timmerman Jr., mianował tymczasowym senatorem, na czas wygaśnięcia wakatu, Wofforda, aktywnego w polityce stanowej.
Wofford sam nie ubiegał się o własny wybór i służył tylko jako „zastępca” Thurmonda, który został wybrany i zasiadał w Senacie do 2003 roku. Praktykował prawo, a w latach 1966-1972 był członkiem senatu stanowego, gdzie w pewnym momencie zmienił przynależność partyjną na republikańską.
Mieszkał w Greenville, gdzie zmarł. Pochowano go w Woodlawn Memorial Park.

</doc>
<doc id="815218" url="https://pl.wikipedia.org/wiki?curid=815218" title="Drab">
Drab

Drab – żołnierz, szeregowy piechoty w wojsku polskim XV i XVI wieku. Uzbrojony w rusznicę z zamkiem skałkowym albo w pikę lub też w szablę albo topór.

</doc>
<doc id="815226" url="https://pl.wikipedia.org/wiki?curid=815226" title="Produkt dolny">
Produkt dolny



</doc>
<doc id="815230" url="https://pl.wikipedia.org/wiki?curid=815230" title="Klasa dolna">
Klasa dolna

Klasa dolna - wszystkie ziarna mniejsze od otworu sita które w wyniku przesiewania przeszły przez sito. Klasa dolna występuje w produkcie dolnym.
Zobacz też: klasa górna

</doc>
<doc id="815233" url="https://pl.wikipedia.org/wiki?curid=815233" title="Klasa górna">
Klasa górna

Klasa górna – wszystkie ziarna które w wyniku przesiewania zostały na sicie. Klasa górna, ale także podziarna, występuje w produkcie górnym. W klasie górnej (grubszej) jest większa zawartość ziaren foremnych w przypadku kruszyw niż w klasie dolnej.

</doc>
<doc id="815234" url="https://pl.wikipedia.org/wiki?curid=815234" title="Ro (cząstka)">
Ro (cząstka)



</doc>
<doc id="815236" url="https://pl.wikipedia.org/wiki?curid=815236" title="Mariusz Lubomski">
Mariusz Lubomski

Mariusz Józef Lubomski (ur. 1962) – polski plastyk i muzyk, zaliczany do wykonawców piosenki autorskiej.
Tworzy specyficzny rodzaj piosenek o charakterystycznym akustycznym brzmieniu, korzystającym z rytmów bossa nowy, rytmów karaibskich i pieśni cygańskich, klasycznego bluesa z elementami funky, garażowego undergroundu, ostrych rockowych brzmień i piosenek aktorskich, klimatu francuskich kabaretów i nowojorskich klubów jazzowych, songów Weilla-Brechta i Toma Waitsa.
Życiorys.
Mariusz Lubomski jest potomkiem szlacheckiego rodu Lubomskich, którego jedna z gałęzi zamieszkuje w Toruniu, skąd artysta pochodzi.
Zadebiutował na Giełdzie Piosenki Studenckiej w Szklarskiej Porębie razem z zespołem "I z Poznania i z Torunia" w 1982. Zespół stał się znany dzięki piosence "Impreza w klubie harcerza". Od tej pory występował w wielu klubach studenckich w całej Polsce. W 1985 grupa wygrała pierwszą PaKĘ w Krakowie piosenką Rafała Bryndala "Indianie i kowboje". 
Początkowe fascynacje Mariusza Lubomskiego to twórczość Toma Waitsa. W roku 1987 zaistniał solo i zdobył pierwszą nagrodę na Festiwalu Piosenki Studenckiej w Krakowie. Później zaśpiewał w opolskim Kabaretonie własna wersję "Undergroundu" (ze słowami Sławomira Wolskiego).
W 1988 Lubomski miał swój recital na Przeglądzie Piosenki Aktorskiej. Od tamtego czasu nagrał kilka płyt i programów telewizyjnych. Na XVIII Przeglądzie zaprezentował recital "Lubomski - Conte'm".

</doc>
<doc id="815237" url="https://pl.wikipedia.org/wiki?curid=815237" title="Jan Długosz (historyk)">
Jan Długosz (historyk)



</doc>
<doc id="815239" url="https://pl.wikipedia.org/wiki?curid=815239" title="Kokornak wielkolistny">
Kokornak wielkolistny

Kokornak wielkolistny ("Aristolochia macrophylla" Lam.), nazywany także ze względu na duże rozmiary „krzewem szlacheckim” – gatunek rośliny z rodziny kokornakowatych ("Aristolochiaceae" Juss.). Występuje naturalnie w Stanach Zjednoczonych. Ponadto został naturalizowany w innych regionach świata, między innymi w Kanadzie i Europie.
Rozmieszczenie geograficzne.
Rośnie naturalnie w Stanach Zjednoczonych, w stanach Pensylwania, Wirginia Zachodnia, Karolina Południowa, Tennessee, północnej części Georgii, wschodniej części Kentucky, zachodniej części Marylandu, zachodniej części Karoliny Północnej oraz zachodniej części Wirginii. Ponadto gatunek ten został naturalizowany w Niemczech, Szwecji, Norwegii, kanadyjskiej prowincji Ontario oraz w Stanach Zjednoczonych w stanach Connecticut, Massachusetts, New Jersey, Nowy Jork, Vermont i pozostałej części Marylandu.
Biologia i ekologia.
Rośnie w lasach i na skalistych zboczach. Występuje na wysokości do 1300 m n.p.m. Kwitnie od maja do lipca, natomiast owoce pojawiają się od sierpnia do października.
Zastosowanie.
Roślina ozdobna, pnącze nadające się do sadzenia w miejscach półcienistych lub cienistych. Możliwe do uprawy na obszarach o ciepłym klimacie strefy 10-12, może być jednak uprawiany również w Polsce. Wymaga przepuszczalnej, próchnicznej gleby oraz rusztowania dla podtrzymania jego cienkich pędów. Rozmnaża się z nasion wysiewanych wczesną wiosną oraz z sadzonek wyprodukowanych przez ogrodników. Rozrasta się bardzo szybko. Roślina idealna do miejskich warunków: do sadzenia przy ogrodach, altanach, pergolach (pędy rośliny owijają się wokół podpór). Roślina odporna na mróz, przed zimą jednak zaleca się zabezpieczyć ją przed mrozem poprzez obsypanie ziemią, liśćmi lub igliwiem dolnej części rośliny do ~25-30 cm.

</doc>
<doc id="815243" url="https://pl.wikipedia.org/wiki?curid=815243" title="I liga argentyńska w piłce nożnej (1907)">
I liga argentyńska w piłce nożnej (1907)

Mistrzem Argentyny w roku 1907 został klub Alumni AC, a wicemistrzem Argentyny klub CA Estudiantes.
Z dalszej gry po rozegraniu 7 meczów i wycofaniu się z trzech meczów zrezygnował klub Barracas Athletic Buenos Aires, który został rozwiązany. W jego miejsce w następnym sezonie grać miał klub Nacional Buenos Aires.
Klub Quilmes Athletic Buenos Aires nie rozegrał swoich ostatnich dwóch meczów, gdyż wycofał się z mistrzostw tuż przed ich zakończeniem.
Primera División.
Mecze chronologocznie.
Klub Barracas Athletic Buenos Aires wycofał się 9 lipca 1907 roku z mistrzostw, a mecze z jego udziałem zweryfikowano na walkower dla rywali. Tuż przed końcem rozgrywek, 27 października 1907 roku, wycofał się klub Quilmes Athletic Buenos Aires. Pozostałe do rozegrania mecze uznano za walkower dla rywali.

</doc>
<doc id="815244" url="https://pl.wikipedia.org/wiki?curid=815244" title="Sprawstwo kierownicze">
Sprawstwo kierownicze

Sprawstwo kierownicze – w prawie karnym, jeden z rodzajów sprawstwa, jako formy zjawiskowej przestępstwa. Sprawstwo kierownicze jest działaniem polegającym na kierowaniu wykonaniem czynu zabronionego przez inną osobę lub osoby - sprawców wykonawczych. Sprawca kierowniczy organizuje przestępstwo i kieruje działaniami jego wykonawców. Nie uczestniczy w realizacji planu, jednakże ma kontrolę nad działaniami przestępczymi, od jego decyzji zależy przebieg zdarzeń i zachowanie wykonawców przestępstwa. Może on też w każdym czasie zdecydować o przerwaniu akcji przestępczej. 
Brak pełnej kontroli nad zachowaniami bezpośrednich sprawców oznacza, że nie zachodzi sprawstwo kierownicze. W takim wypadku może jednak zachodzić podżeganie lub pomocnictwo, bądź jedno i drugie. Sprawstwo kierownicze może zostać popełnione przez pojedynczą osobę, bądź we współsprawstwie.

</doc>
<doc id="815246" url="https://pl.wikipedia.org/wiki?curid=815246" title="Lista najwyższych budynków w Szanghaju">
Lista najwyższych budynków w Szanghaju

Szanghaj jest jednym z największych miast chińskich. Jak na centrum prężnie rozwijającego się kraju, już z daleka w panoramie tego miasta widać wysokie wieżowce. Obecnie jest tutaj co najmniej 88 wieżowców. 29 budynków przekracza 200 metrów wysokości, 2 przekraczają 300 metrów i dwa 400. Większość ze stojących tu budowli jest biurowcami. Niewiele budynków pełni inną funkcję, a nawet jeśli, to często jest to połączenie biurowca z innym typem organizacji przestrzeni.
Szanghaj jest jednym z nielicznych miast na świecie, w których znajduje się aż tak duża liczba wieżowców. Więcej mają jedynie Nowy Jork, Hongkong, Chicago oraz Dubaj. Jeszcze 20 lat temu w panoramie Szanghaju nie było ani jednego budynku, przekraczającego 150 metrów wysokości, podczas gdy w Chicago, było ich już około 57. W tym najwyższy liczył przeszło 400 metrów. W zaledwie 20 lat udało się Szanghajowi, dogonić jedno ze sztandarowych miast jeśli chodzi o budownictwo wysokościowców. W dalszym ciągu są tu budowane wysokie budynki.

</doc>
<doc id="815249" url="https://pl.wikipedia.org/wiki?curid=815249" title="Radika">
Radika

Radika (maced. "Радика") – rzeka w południowej Serbii (Kosowo) i w zachodniej Macedonii Północnej, prawy dopływ Czarnego Drinu w zlewisku Morza Adriatyckiego. Długość - 67 km, powierzchnia zlewni – 665 km². Rzeka nie jest żeglowna, ma natomiast spory potencjał energetyczny, częściowo wykorzystany w górnym biegu.
Źródła Radiki znajdują się na wysokości 2200 m n.p.m. pod szczytem Golema Vraca (2582 m n.p.m.) w masywie górskim Vraca w południowej części pasma Szar Planina. Źródłowy potok nosi nazwę "Crni Kamen" ("Црни Камен"). Początkowo płynie na zachód, po kilku kilometrach skręca na południe i przecina granicę serbsko-macedońską. Już jako Radika płynie na południe obniżeniem między pasmami Bistra i Stogovo na wschodzie oraz Korab i Dešat na zachodzie. Uchodzi do sztucznego zbiornika wodnego "Debar" na Czarnym Drinie niedaleko miasta Debar. Największe dopływy Radiki to Ribnica, Mavrovska Reka, Žirovnička Reka, Golema Reka i Mała Reka.
W górnym biegu na Radice znajduje się jedyna w Macedonii bifurkacja (sztucznego pochodzenia) – przez kanał część wód rzeki zasila sztuczne Jezioro Mawrowskie, z którego tunele odprowadzają wodę do Wardaru w zlewisku Morza Egejskiego.
W ciągu ostatnich kilku milionów lat Radika wycięła w skałach niezwykle malowniczy wąwóz. Wody rzeki są czyste, ale mają ciemnozielony kolor wywołany wysoką zawartością węglanu wapnia.
Wzdłuż rzeki biegnie droga łącząca Tetovo i Gostivar w kotlinie Polog z Debarem i Strugą w dolinie Czarnego Drinu.

</doc>
<doc id="815256" url="https://pl.wikipedia.org/wiki?curid=815256" title="Dziady Żoliborskie">
Dziady Żoliborskie

Dziady Żoliborskie – warszawska formacja powstała jesienią 1996 roku z inicjatywy Piotra Łojka (koordynatora projektu) i Tomasza Konopińskiego. Zarówno swą nazwą jak i formą wykonywanej muzyki nawiązuje do obrzędowych tradycji pogańskich. Łączy instrumentarium elektroniczne z dźwiękami naturalnymi. Muzycy równie chętnie budują swoje brzmienia na eksperymentach z oryginalną akustyką (jak np. podziemia zamku w Olsztynie, kościół przy ATK na warszawskich Bielanach), zapraszają do wykonań zwierzęta o ciekawych głosach, jak parają się parodiami paramedialnymi czy quasi-kabaretowymi, jednak pozbawionymi formy czysto wokalnej. Elementy kluczowe tej muzyki to improwizacja, polimetria, polifonia i melodyjność.
Skład.
Stały skład zespołu tworzą:
Do udziału w zespole często zapraszani są goście. Na podwójnym albumie "Najduchy" drugi krążek poświęcony jest autorskiej prezentacji poety Jacka Podsiadły, w nagraniach uczestniczyli też Daniel Rojek, Marcin Rybak, Tadeusz Sudnik, Jacek Onaszkiewicz, Piotr Wolski, Izabela Ziółek, Kuba Sienkiewicz, Bronisław Ejmont i Kimi Koziolini.
Dyskografia.
Dyskografia Dziadów składa się z kilkunastu płyt wydanych jako CD-R przez niezależną wytwórnię Polcud oraz CD "Liturgia dźwięku Dziadów Żoliborskich", wydana przez Polonia Records w 2001 r. Przeważającą większość nagrań zespołu dokonano podczas gry na żywo, zarówno w domu, na koncertach, w warunkach naturalnych, jak i w studiu. Pierwsze krążki zespołu to specyficzny akustyczno-elektryczny „noise” z elementami parodystycznymi, jak utwory "Wyprowadzanie M.O. w pole" czy "Bł. Andrzej Popiół, czyli wyścig wojny i pokoju", wypierany z czasem przez breakbeatowo-jazzowe łamańce, próby z muzyką klubową, a w końcu ambient, z początku elektroniczny, a na wspomnianej "Liturgii..." akustyczny. Podczas dwu wyjazdowych sesji - w roku 2004 i 2008 - zostały na żywo nagrane dwie płyty: ostatnia, WILGA II, z udziałem Indii Czajkowskiej oraz przedostatnia, WILGA I, dostępne są w postaci CD, a także do odsłuchania w całości bezpośrednio na stronie internetowej zespołu.

</doc>
<doc id="815258" url="https://pl.wikipedia.org/wiki?curid=815258" title="Barnacle">
Barnacle



</doc>
<doc id="815260" url="https://pl.wikipedia.org/wiki?curid=815260" title="Herbata Longjing">
Herbata Longjing

Herbata Longjing – jeden z rodzajów zielonej herbaty. Nazwa Longjing (dosł. "Smocza Studnia", ang. "Dragon Well") ma pochodzić od kołysania się liści herbacianych podczas zaparzania, które skojarzyło się Chińczykom z ruchami smoka. W regionie miasta Hangzhou w prowincji Zhejiang, gdzie uprawia się i zbiera ręcznie ten rodzaj herbaty istnieje kilka miejscowości o nazwie Longjing.
Herbata Longjing jest w Chinach znana od 1700 lat, jest jedną z najstarszych tradycyjnych herbat. Jej aromat uchodzi za łagodny, dobry dla nowicjuszy nie obeznanych z chińską tradycją herbacianą.
Badania wykazały, że Longjing zawiera duże ilości witaminy C, aminokwasów oraz katechin, związków wykazujących właściwości antyrakowe i obniżających poziom cholesterolu całkowitego. Wpływając jednocześnie na wzrost cholesterolu HDL, herbata hamuje proces arteriosklerozy naczyń wieńcowych i mózgowych.
Sposób przygotowania herbaty: 1 łyżeczkę/filiżankę zalewa się wodą o temperaturze około 65-80 stopni Celsiusza,herbata jest gotowa do spożycia po około 3 minutach parzenia. Liście można zalewać wodą wiele razy.

</doc>
<doc id="815267" url="https://pl.wikipedia.org/wiki?curid=815267" title="Kodeks Chimalpahin">
Kodeks Chimalpahin

Kodeks Chimalpahin – średniowieczny dokument opisujący społeczeństwo i politykę Azteków w Tenochtitlán, Tlatelolco, Texcoco, Culhuacan i innych miastach imperium. 
Historia Kodeksu.
Kodeks Chimalpahin jest przypisywany autorstwu siedemnastowiecznemu historykowi Don Domingo de San Anton Munon Chimalpahin Quauhtlehuanitzin. Manuskrypt przez wiele lat znajdował się w archiwum "Bible Society" przemianowanej później na Uniwersytecką Bibliotekę w Cambridge. W 1827 roku, jako część materiałów lingwistycznych, został przeniesiony do londyńskiego oddziału Brytyjskiego i Zagranicznego Towarzystwo Biblijnego. Dopiero w 1982 roku po ponownym przewiezieniu i skatalogowaniu zbiorów do Cambridge, został ponownie „odkryty”.
Na manuskrypty natrafił Wayne Ruiwet z Biblioteki College'u, Uniwersytetu Kalifornijskiego w Los Angeles, a następnie przekazał go znanemu tłumaczowi Arturowi J.O. Andersonowi. Naukowiec ten związany był z Amerykańską Szkołą Badawczą w Santa Fe i znany był z drobiazgowych tłumaczeń dokumentów z języka nahuatl oraz pism średniowiecznego franciszkanina, ojca Bernardino de Sahagúna, głównie jego dzieła "General History of the Things of New Spain". Anderson wraz z innym naukowcem Charles E. Dibble z Uniwersytetu w Utah, rozpoczął tłumaczenie manuskryptu bazując na swoich wcześniejszych tłumaczeniach. Tuż przez ukończeniem prac, Anderson zmarł (3 czerwca 1996 roku). Jego tłumaczenie zostało dokończone przez Susan Schroeder i opublikowane w 1997 roku. 
Treść kodeksu.
Kodeks Chimalpahin został napisany w języku nahuatl i składa się z trzech tomów. Pierwszy opisuje historię ludów Nahua w latach od 670 do 1631. Znajdują się w nim imiona doradców, autorów lub właścicieli rękopisów, z których korzystano w trakcie tłumaczenia pracy, i miejsca, gdzie znajdują się obecnie manuskrypty. W dziele tym znajdują się fragmenty prac Tezozomoc i oryginały Chimalphina skupiające się na dynastiach i historii nieznanego państwa lub krainy Altepetl. Teksty hiszpańskiego historyka główny nacisk kierują jednak na historię początku imperium Azteckiego w 1427 roku. Część pierwsza przedstawia ponadto migracje plemienne, początkowe osadnictwo, historie linii dynastycznych oraz zawiera ważne informację o kalendarzu Nahua i rachunki "Ayala" poczynając od roku 1243 aż do 1562. 
Drugi tom kodeksu datowany jest na rok 1547, składa się z 47 stron i w całości została zredagowana przez Andersona. Oryginał znajduje się obecnie w Bibliotece Newberry w Chicago (Ayer Special Collection MS 1484) Rozpoczyna się od wejścia Azteków do Doliny Meksykańskiej i od powstania miasta Tenochtitlán. Następnie przedstawiona jest historia podboju Tlatelolco Culhuacan i innych państw. W tej części przedstawiona jest genealogia królów i panów trójprzymierza, charakterystyka innych rodów, dynastyczne małżeństwa oraz obliczenia związane z kalendarzem azteckim i chrześcijańskim. 
Trzecia część manuskryptu jest kompilacją tekstu Sahaguna związanego z początkową historią kościoła w Nowej Hiszpanii oraz zbiorem epizodycznych tekstów o szesnastowiecznym podboju. Tom ten zawiera także opis królewskiego domu Nezalhualcoyotla i zmian zachodzących w Texcoco (w formie listu od Juan de San Antonio) i komentarze Corteza. 
Każdy tom jest zaopatrzony w trzy szczegółowe indeksy: Osób np. Axayacatl albo Gabriel de Ayala, Nazw miejsc i miejscowości i indeks tematyczny dotyczący np. pożywienia, chorób, obsydianu, muszli morza, cudzołóstwa czy opiece.

</doc>
<doc id="815270" url="https://pl.wikipedia.org/wiki?curid=815270" title="Lebnica">
Lebnica

Lebnica, Łebnica (t. "Lebnicka reka"; maced. i bułg. "Лебница", "Лебнишка река") – rzeka w południowo-wschodniej Macedonii Północnej i w południowo-zachodniej Bułgarii, lewy dopływ Strumy w zlewisku Morza Egejskiego. Długość – 50 km, powierzchnia zlewni – 318 km². Wody rzeki są używane do nawadniania.
Lebnica wypływa pod szczytem Ograżden w paśmie górskim o tej samej nazwie w Macedonii. Płynie na wschód, przecina granicę serbsko-macedońską i uchodzi do Strumy niedaleko miasta Sandanski. Dolina Lebnicy jest głęboko wycięta w skałach metarmorficznych i w granitach, u ujścia jest uformowany duży stożek napływowy.

</doc>
<doc id="815271" url="https://pl.wikipedia.org/wiki?curid=815271" title="Wojciech Orliński">
Wojciech Orliński

Wojciech Orliński (ur. 24 stycznia 1969 w Warszawie) – polski dziennikarz, publicysta i pisarz, działacz związkowy, autor książek podróżniczych, fantastycznych i publicystycznych. W latach 1997–2021 pracował w „Gazecie Wyborczej”, gdzie pisał głównie na tematy związane z kulturą masową i internetem.
Życiorys.
Absolwent XXII Liceum Ogólnokształcącego im. José Marti w Warszawie. Ukończył studia chemiczne na Uniwersytecie Warszawskim. Pracował w „Sztandarze Młodych”, Biuletynie Polskiej Akademii Nauk i „Wiadomościach Kulturalnych”, jeden z założycieli pisma „Lewą Nogą”. W latach 90. był działaczem Polskiej Partii Socjalistycznej. Publikował również w „Krytyce Politycznej”. W 2005 stypendysta wiedeńskiego Instytutu Nauk o Człowieku. Od sierpnia 2006 prowadzi blog „Ekskursje w dyskursie”.
W latach 2011–2021 był przewodniczącym związku zawodowego w Agora S.A., działającego w ramach NSZZ „Solidarność”.
W październiku 2020 Agora zwróciła się do związku zawodowego z wnioskiem o wyrażenie zgody na zwolnienie Wojciecha Orlińskiego. Powodem wymienionym przez spółkę było „straszenie pracowników zwolnieniami grupowymi”. Przeciwko zwolnieniu zaprotestował związek zawodowy „Solidarność”, publikując list do zarządu Agory, pod którym podpisała się niemal setka dziennikarzy, artystów, polityków i działaczy społecznych, m.in. Łukasz Lipiński, Agnieszka Holland, Franciszek Sterczewski czy Mariusz Szczygieł. W końcu również szefowie redakcji (poza redaktorem naczelnym Adamem Michnikiem) napisali list do pracowników, w którym wyrażają zrozumienie dla decyzji zwolnienia Wojciecha Orlińskiego, ale proszą zarząd od odstąpienia od tej decyzji. Pod naciskiem opinii publicznej, związków zawodowych, a także dziennikarzy i pracowników, zarząd Agory odstąpił od planu zwolnienia Wojciecha Orlińskiego. On sam skomentował sprawę na swoim blogu: „Ponieważ porozumieliśmy się z zarządem jak Polak z Polakiem, nie będę już do niczego wracać. Wielkodusznie puszczę wszystko w niepamięć”.
W grudniu 2020 felietony Wojciecha Orlińskiego powróciły do reporterskiego dodatku „Gazety Wyborczej” – „Dużego Formatu”. W 2020 podjął pracę jako nauczyciel chemii. W lutym 2021 odszedł z „Gazety Wyborczej”, publikuje nadal w „Gazecie Wyborczej” (stan na 2023 rok). 
Określa siebie jako ateistę.
Twórczość.
Znawca twórczości Stanisława Lema. Jest autorem książki "Co to są sepulki? Wszystko o Lemie" (2007), czyli encyklopedycznego przewodnika po twórczości Lema, a także biografii Lema zatytułowanej "Lem. Życie nie z tej ziemi" (2017), książki "Lem w PRL-u" (2021) i scenariusza do poświęconego Lemowi filmu dokumentalnego Borysa Lankosza "Autor Solaris". Nagrodzony Śląkfą (nagrodą Śląskiego Klubu Fantastyki) w kategorii Wydawca Roku za rok 2008, za wydanie z jego inicjatywy kolekcji dzieł Stanisława Lema przez wydawnictwo Agora.
Jako autor beletrystyki napisał powieść fantastyczną "Polska nie istnieje" (2015) oraz opowiadania science fiction publikowane w „Nowej Fantastyce” i antologiach. Jest również autorem książek podróżniczych śladami popkultury: "Ameryka nie istnieje" (2010), czyli relacji z podróży po Stanach Zjednoczonych śladami popkultury i jej kontynuacji "Route 66 nie istnieje" (2012) oraz "Sztokholm Stiega Larssona" (2013), czyli przewodnika po Sztokholmie śladami bohaterów trylogii "Millennium" Stiega Larssona i samego pisarza. Jest również współautorem przewodników "Wiedeń" (2013), "Chorwacja, Dalmacja" (2013), "Sztokholm" (2013) oraz "Wiedeń i dolina Dunaju" (2018) wydanych w wydawnictwie Pascal.
Jest też autorem książki "Internet. Czas się bać" (2013), poruszył w niej temat monopoli internetowych, inwigilacji i funkcjonowania wielkich korporacji w sieci. Opublikował również książkę "Człowiek, który wynalazł internet. Biografia Paula Barana" (2019) omawiającą założenia i idee stojące za początkiem sieci komputerowej. Otrzymał za nią nominację do Górnośląskiej Nagrody Literackiej „Juliusz” 2020.

</doc>
<doc id="815272" url="https://pl.wikipedia.org/wiki?curid=815272" title="Lebnicka Reka">
Lebnicka Reka



</doc>
<doc id="815273" url="https://pl.wikipedia.org/wiki?curid=815273" title="Orliński">
Orliński



</doc>
<doc id="815275" url="https://pl.wikipedia.org/wiki?curid=815275" title="Atrakurium">
Atrakurium

Atrakurium – pochodna izochinoliny, o działaniu niedepolaryzującym.
Działanie.
Środek blokuje przewodnictwo nerwowo-mięśniowe wywołując porażenie mięśni poprzecznie prążkowanych (zwiotczenie mięśni szkieletowych) poprzez działanie konkurencyjne w stosunku do acetylocholiny na receptory płytki motorycznej. Po podaniu dożylnym początek działania występuje po około 30 sekundach, zwiotczenie (umożliwiające intubację) – po około 90 sekundach, utrzymuje się do 35 minut. W organizmie w fizjologicznym pH i normalnej temperaturze ciała ulega nieenzymatycznemu rozkładowi do nieczynnych produktów (czwartorzędowego kwasu i laudanozyny), nie wpływających na przewodnictwo nerwowo-mięśniowe. Atrakurium jest stosunkowo bezpiecznym środkiem. W niewielkim stopniu uwalnia histaminę, nie blokuje receptorów muskarynowych i nie działa na zwoje wegetatywne. Nie wykazuje tendencji do kumulacji. Może być stosowany w znieczuleniu do cięcia cesarskiego, gdyż słabo przenika przez barierę łożyskową. Jest lekiem z wyboru stosowanym u chorych z niewydolnością wątroby i nerek – czas jego działania nie zależy od metabolizmu narządowego i nie ulega przedłużeniu u pacjentów z nieprawidłową czynnością nerek i wątroby.
Wskazania.
Zwiotczenie mięśni poprzecznie prążkowanych w celu: wykonania intubacji dotchawiczej podczas zabiegów operacyjnych, kontrolowanej wentylacji (np. u pacjentów sztucznie wentylowanych w OIT).
Przeciwwskazania.
Reakcje uczuleniowe na lek oraz brak możliwości podjęcia sztucznej wentylacji podczas zabiegu.
Działanie niepożądane.
Reakcje związane z uwolnieniem histaminy: zaczerwienienie skóry, obniżenie ciśnienia tętniczego, skurcz oskrzeli; wstrząs anafilaktyczny, kurcz głośni.
Interakcje.
Aminoglikozydy, polimyksyny, streptomycyna, tetracykliny, linkomycyna, klindamycyna, amfoterycyna B, furosemid, kwas etakrynowy, tiazydy, mannitol, acetazolamid, leki przeciwarytmiczne (chinidyna, propranolol, blokery kanału wapniowego, lidokaina, prokaiamid), ketamina, sole litu, sole magnezu i wapnia podawane parenteralnie, leki blokujące zwoje nerwowe (trimetafan, heksametonium), hipotermia – nasilają lub wydłużają działanie atrakurium na płytkę nerwowo-mięśniową. Halotan, enfluran, izofluran, metoksyfluran nasilają działanie relaksacyjne i wymagają modyfikacji dawki. Acetylocholina i pochodne oraz sole potasu zmniejszają intensywność bloku. Inhibitory esterazy acetylocholinowej, np. prostygmina, neostygmina odwracają działanie porażające złącze nerwowo-mięśniowe.
Dawkowanie.
Dożylnie – dorośli i dzieci powyżej 1. mż.: dawka umożliwiająca intubację – 0,5–0,6 mg/kg mc., dawka początkowa u chorych intubowanych z użyciem innego środka: 0,3–0,6 mg/kg mc., podtrzymująca 0,1–0,2 mg/kg mc.

</doc>
<doc id="815282" url="https://pl.wikipedia.org/wiki?curid=815282" title="Hrabstwo Fulton (Georgia)">
Hrabstwo Fulton (Georgia)

Hrabstwo Fulton (ang. "Fulton County") – hrabstwo w stanie Georgia. Według spisu w 2020 roku liczy ponad 1 milion mieszkańców i jest najludniejszym hrabstwem stanu. Obejmuje 90% miasta Atlanta, oraz kilka innych miast należących do obszaru metropolitalnego Atlanty.
Geografia.
Całkowita powierzchnia wynosi 1 386 km². Z tego 15 km² (1.11%) stanowi woda. Pozycja Atlanty jest dominująca. Znajduje się w samym centrum i dzieli je w połowie.
Historia.
Powstało w 1853 roku poprzez secesję zachodniej części hrabstwa DeKalb. W 1840 roku władze w stołecznym Decatur odmówiły pozwolenia na budowę terminalu kolejowego, gdyż hałas straszył zwierzęta. Miasto, w którym powstało po zmienie planów nazwano Terminus. 23 września 1843 roku zmieniono na Marthasville, a dwa lata później 29 września na Atlanta.
Powszechnie uważa się, że zostało nazwane na cześć Roberta Fultona, konstruktora statku parowego. Niektórzy uważają, że celem było uczczenie Hamiltona Fultona, inżyniera uczestniczącego w budowie Kolei Zachodniej i Atlantyckiej. Niemniej, władze hrabstwa potwierdzają, że chodziło o Roberta.
W 1864 roku podczas wojny secesyjnej generał major wojsk Unii William Sherman nakazał palenie wszystkich zasobów, plonów rolnych i innych zapasów, które znajdują się na drodze jego armii. Miało to zapobiec zaopatrywaniu się Konfederatów w potrzebne materiały na tych terenach. Była to taktyka spalonej ziemi. Kazał oszczędzić Roswell, ponieważ mieszkał tam jego kuzyn. Dlatego znajdują się tam zabytki sprzed wojny.
W 1931 roku podczas Wielkiego Kryzysu, zlikwidowano i przyłączono sąsiednie hrabstwa Campbell i Milton. Celem była oszczędność na administracji. Dało to Fulton dzisiejszy "niezgrabny" i długi kształt wzdłuż rzeki Chattahoochee. Aktualnie rozciąga się na 70 mil (112,65 km).
W 1952 roku odbyło się ostatnie na dużą skalę przyłączenie mniejszych miejscowości. Było to aż 118 mil kwadratowych. M.in. bogate Buckhead, by uzyskać jak najwięcej białych wyborców. W 2005 roku nadano prawa miejskie Sandy Springs, by zapobiec wcieleniu do Atlanty.
Demografia.
W latach 2010–2020 populacja hrabstwa wzrosła o 15,9% przekraczając 1 milion mieszkańców. Według danych z 2020 roku, 43,6% stanowili czarnoskórzy Amerykanie lub Afroamerykanie, 43,4% ludność biała (39,3% nie licząc Latynosów), 7,3% to Azjaci, 3,5% miało rasę mieszaną, 0,4% to rdzenna ludność Ameryki i 0,04% pochodziło z wysp Pacyfiku. Latynosi stanowili 7,2% ludności hrabstwa.
Poza osobami pochodzenia afroamerykańskiego, do największych grup w hrabstwie należą osoby pochodzenia angielskiego (7,6%), niemieckiego (6,6%), irlandzkiego (5,8%), „amerykańskiego” (5,2%), hinduskiego (3,9%), meksykańskiego (3,6%) i włoskiego (3,0%).
Afroamerykanie stanowią znaczną większość na południu hrabstwa, w South Fulton nawet stanowiąc ponad 90% populacji. Serce hrabstwa – Atlanta – w połowie jest zamieszkana przez społeczność afroamerykańską. Obszary na północ od Atlanty (w tym Johns Creek i Alpharetta) zamieszkane są w większości przez białe społeczności nielatynoskie, oraz posiadają duże populacje azjatyckie.
Religia.
W 2010 roku do największych denominacji w hrabstwie należą: Zjednoczony Kościół Metodystyczny (102,7 tys. członków), Kościół katolicki (91,4 tys.), Południowa Konwencja Baptystów (73,1 tys.) i Narodowa Konwencja Baptystyczna USA (60 tys.). Lokalne bezdenominacyjne zbory ewangelikalne zrzeszały 88,6 tys. członków. Wśród religii niechrześcijańskich (ponad 1% populacji) największe społeczności tworzyli żydzi i muzułmanie. 
Polityka.
Hrabstwo Fulton jest zarządzane przez siedmioosobową Radę Komisarzy, wybieranych na czteroletnią kadencję. Sześciu członków jest komisarzami okręgowymi, a przewodniczący reprezentuje całe hrabstwo Fulton. 
Hrabstwo jest postrzegane jako silnie demokratyczne, gdzie w 2020 roku 72,6% wyborców oddało głos na Joe Bidena, w porównaniu dla 26,2% na Donalda Trumpa. W 2022 roku Rada Komisarzy jest reprezentowana przez 4 Demokratów i 3 Republikanów.

</doc>
<doc id="815286" url="https://pl.wikipedia.org/wiki?curid=815286" title="Lepenac (rzeka)">
Lepenac (rzeka)

Lepenac (serb."Лепенац", maced. "Лепенец" - "Łepenec", alb. "Lepenci") – rzeka w południowym Kosowie i w północnej Macedonii Północnej, lewy dopływ Wardaru w zlewisku Morza Egejskiego. Długość - 75 km (60 km w Kosowie, 15 km w Macedonii), powierzchnia zlewni – 770 km² (695 km² w Kosowie, 75 km² w Macedonii).
Źródła Lepenaca znajdują się na wysokości 1820 m n.p.m. na wschodnich stokach pasma górskiego Kodža Balkan, na wschód od Prizrenu w Kosowie. Lepenac płynie na wschód wzdłuż północno-zachodniego krańca pasma Šar Planina i przepływa południowym skrajem kotliny Veliko Kosovo, gdzie przyjmuje swój największy dopływ - Nerodimkę. Następnie skręca na południowy wschód i tworzy Przełom Kaczanicki oddzielający Szar Płaninę od pasma Crnej Gory na wschodzie. Koło wsi Đeneral Janković rzeka przecina granicę kosowsko-macedońską. Koło wsi Secziszte przełom się kończy i Lepenac wypływa do kotliny Skopje, należącej do doliny Wardaru. Uchodzi do tej rzeki na północnych przedmieściach Skopja, na wysokości 262 m n.p.m.
Doliną Lepenaca w średnim i dolnym biegu przebiegają droga (trasa europejska E65) i linia kolejowa łączące Prisztinę ze Skopjem. Rzeka ma spory potencjał energetyczny, obecnie nie wykorzystywany.

</doc>
<doc id="815288" url="https://pl.wikipedia.org/wiki?curid=815288" title="Aileen Wuornos">
Aileen Wuornos

Aileen Wuornos, właśc. Aileen Carol Pittman (ur. 29 lutego 1956 w Rochester, zm. 9 października 2002 w Raiford) – amerykańska seryjna morderczyni, która w latach 1989–1990 zamordowała na Florydzie siedmiu mężczyzn. Za 6 z 7 popełnionych morderstw została skazana na sześciokrotną karę śmierci (jednego ciała nie odnaleziono). Wyrok wykonano poprzez wstrzyknięcie trucizny.
Na podstawie historii jej życia nakręcono film "Monster" z Charlize Theron w roli głównej. Jej postać pojawia się również w serialu grana przez Lily Rabe.
Aileen była biseksualna. Jej wieloletnią partnerką była Tyria Moore. Kobiety poznały się w South Daytona w 1986 roku. Podczas procesu Moore zeznawała przeciwko Wuornos.

</doc>
<doc id="815289" url="https://pl.wikipedia.org/wiki?curid=815289" title="Macaulay">
Macaulay

Osoby o nazwisku "Macaulay":
Osoby o imieniu "Macaulay":

</doc>
<doc id="815291" url="https://pl.wikipedia.org/wiki?curid=815291" title="Tomasz Konopiński">
Tomasz Konopiński

Tomasz Mieczysław Gabriel Konopiński – poeta, ironista, autor tekstów, pierwszy konferansjer warszawskiej Nocy Poetów, znawca kinematografii, wykonawca pieśni ludowych, zwłaszcza ukraińskich, łemkowskich i warszawskich, założyciel i główna postać zespołu Varsovyn, muzyk grupy Sstil, współpracownik zespołu Trawnik, często realizujący swoje wizje na taśmie video. Członek zespołu Dziady Żoliborskie.

</doc>
<doc id="815293" url="https://pl.wikipedia.org/wiki?curid=815293" title="Cisatracurium">
Cisatracurium



</doc>
<doc id="815297" url="https://pl.wikipedia.org/wiki?curid=815297" title="Babuna">
Babuna

 

</doc>
<doc id="815300" url="https://pl.wikipedia.org/wiki?curid=815300" title="Reibel">
Reibel



</doc>
<doc id="815303" url="https://pl.wikipedia.org/wiki?curid=815303" title="Shimao International Plaza">
Shimao International Plaza

Shimao International Plaza () – wieżowiec w Szanghaju w Chinach. Jest to obecnie drugi co do wysokości gmach w tym mieście. Mierzy 333 metry wysokości i 60 pięter. Poza tym ma jeszcze 3 piętra pod ziemią. Jego budowa rozpoczęła się w 2001 roku, zakończyła się natomiast w roku 2006. Jest dziełem East China Architectural Design &amp; Research Institute Co. Ltd. i Ingenhoven Overdiek und Partner. Wykonano go w stylu modernistycznym. Do jego budowy użyto głównie stali i zbrojonego betonu. Jego powierzchnia wynosi 170 000 m². 48 pięter zajmuje 5-gwiazdkowy hotel, 9 innych pięter zajmuje centrum handlowe, pozostałe 3 kondygnacje mieszczą ekskluzywne kluby. W 2001 roku Shanghai Shimao Group, zakupiło go od Wan Xiang Group. Wtedy też budynek zmienił swoją nazwę na obecną.

</doc>
<doc id="815304" url="https://pl.wikipedia.org/wiki?curid=815304" title="Aileen Carol Pittman">
Aileen Carol Pittman



</doc>
<doc id="815305" url="https://pl.wikipedia.org/wiki?curid=815305" title="Aileen Pittman">
Aileen Pittman



</doc>
<doc id="815306" url="https://pl.wikipedia.org/wiki?curid=815306" title="Babuna (rzeka)">
Babuna (rzeka)

Babuna (maced. "Бабуна") – rzeka w środkowej Macedonii Północnej, prawy dopływ Wardaru w zlewisku Morza Egejskiego. Długość – 53 km.
Babuna wypływa spod szczytu Sołunska Gława w paśmie górskim Jakupica. Płynie na południowy wschód, stopniowo skręca na północny wschód. Dolina rzeki oddziela pasma Jakupicy i Babuny. Rzeka obfituje w wodę dzięki śniegom z gór Jakupicy.
Doliną Babuny biegnie linia kolejowa łącząca Wełes i Prilep.

</doc>
<doc id="815309" url="https://pl.wikipedia.org/wiki?curid=815309" title="Piłka w grze">
Piłka w grze

 – manga oraz stworzony na jej podstawie serial anime produkcji Toei Animation, który w Polsce był emitowany przez Polsat 2 i TV4 z polskim lektorem w latach 2001–2002. Liczy 58 odcinków.
W 1994 "Piłka w grze" otrzymała Nagrodę Kōdansha Manga w kategorii "shōnen".
Fabuła.
Anime opowiadające o losach trzech przyjaciół (Toshihiko Tanaka, Kenji Shiraishi, Kazuhiro Hiramatsu), którzy postanawiają zostać najlepszymi piłkarzami na świecie. Bardzo chcą dorównać zdolnościami swojemu idolowi Yoshiharu Kubo. Razem grają w jednym klubie piłkarskim. Ich życie jest takie, jak życie każdego innego ucznia, do momentu, gdy sprawy zaczynają się komplikować. Toshihiko oraz Kazuhiro zakochują się w Kazumi, dziewczynie, która towarzyszy im i podziwia ich od bardzo dawna. Na dodatek, podczas meczu z Kakekita High w półfinałach umiera Yoshiharu... Dla całej drużyny jest to bardzo bolesny cios. Jednak się nie poddają. Kiedy Kamiya wybiera składy, wszyscy się zastanawiają, kto będzie nosił koszulkę z numerem 10. Wszyscy mówią, że to właśnie on będzie w niej grał. Jednak dostaje ją Toshihiko. Na początku nie za bardzo mu wychodzi, jednak z czasem idzie mu coraz lepiej. Kakegawa dostaje się na Mistrzostwa, gdzie spotykają przeciwników, którzy znali Yoshiharu. Kakegawa wygrywa Mistrzostwa, a Toshihiko wyznaje Kazumi miłość.

</doc>
<doc id="815311" url="https://pl.wikipedia.org/wiki?curid=815311" title="Wiktoria Eugenia Battenberg">
Wiktoria Eugenia Battenberg

Wiktoria Eugenia Julia Ena Battenberg (ur. 24 października 1887 w Balmoral, zm. 15 kwietnia 1969 w Lozannie) – królowa Hiszpanii.
Była wnuczką królowej Wiktorii i chrześnicą cesarzowej Eugenii. Imiona otrzymała na cześć babki, matki chrzestnej i drugiej babki – Julii Hauke. Jej rodzicami byli książę Henryk Battenberg i Beatrycze Brytyjska (córka królowej Wiktorii). W rodzinie nazywana była „Eną”.
Królowa Hiszpanii.
21 maja 1906 roku poślubiła króla Hiszpanii Alfonsa XIII. Przed zawarciem małżeństwa ostrzegał Eugenię jej wuj Edward VII, który uważał, że Hiszpania „jest krajem barbarzyńców”.
Po uroczystości doszło do zamachu, w którym zginęło 28 osób, a 40 zostało rannych. Anarchista Mateu Morral próbował zabić parę królewską i zrzucił z balkonu bombę na przejeżdżający królewski powóz. Wiktoria Eugenia ocaliła życie, ponieważ w momencie wybuchu odwróciła głowę, aby zobaczyć kościół Św. Marii, który pokazywał jej małżonek. Nie odniosła żadnych ran, ale całą suknię miała we krwi strażnika jadącego za powozem. Królowi Hiszpanii również nic się nie stało.
Od zamążpójścia mogła korzystać z prawa występowania w białym stroju podczas audiencji u papieża, tzw. przywilej bieli.
Od początku panowania Wiktoria Eugenia oddawała się działalności dobroczynnej. Była, jako pierwsza odznaczona po reformie z 1910, damą Krzyża Wielkiego Orderu Dobroczynności.
Potomstwo.
Alfons i Wiktoria doczekali się sześciorga dzieci:
Jej dwaj chorzy na hemofilię synowie – Alfonso i Gonzalo umarli tuż po ukończeniu trzydziestu lat. Jaime był głuchoniemy. Choroby synów oddaliły małżonków od siebie, król Alfons obwiniał żonę o stan zdrowia synów. W podobnej sytuacji znajdowała się kuzynka Wiktorii Eugenii, caryca Aleksandra Fiodorowna, która również przekazała synowi carewiczowi Aleksemu hemofilię.
I wojna światowa.
Królowa Wiktoria Eugenia nie miała większych zainteresowań intelektualnych, lubiła czytać romanse Elinor Glyn oraz prace ojca Colomy. Zawsze podziwiała wykształcenie i kulturę króla, chociaż nie były gruntowniejsze niż jej własne. Kontakty małżonków zaczęły się ograniczać do wspólnej lektury. Królowa pisała: "Król wciąż jest zmęczony".
Paradoksalnie najlepszy okres w życiu Wiktorii i Alfonsa zbiegł się z wybuchem I wojny światowej.
Z zysków z loterii królowa tworzy w 1916 roku Hiszpański Czerwony Krzyż, a później szkołę pielęgniarek i Ligę do Walki z Rakiem i Gruźlicą. Kulminacją tych inicjatyw jest założenie 2 sierpnia 1918 roku szpitala świętego Józefa.
Podczas I wojny światowej Ena i jej teściowa stały po przeciwnych stronach. Pierwsza popierała Anglię, a druga Austrię, każda swoją ojczyznę. "Królowa-matka nie ukrywa radości, gdy dowiaduje się, że na froncie zginął lord Kitchener, którego zawsze bardzo podziwiała jej synowa. Składa jej natomiast kondolencje z powodu śmierci pod Ypres brata Wiktorii Eugenii, Maurycego von Battenberg."
Kryzys monarchii.
Nowy premier Hiszpanii sugerował Wiktorii Eugenii możliwość tymczasowego przejęcia przez nią korony, oczywiście po abdykacji obecnego króla. Później Wiktoria Eugenia miałaby się zrzec tronu na rzecz infanta don Juana. Książę Asturii i jego brat, don Jaime, byliby wyłączeni z sukcesji: ten pierwszy ze względu na hemofilię, drugi – z powodu głuchoty. Oburzona i zaszokowana królowa odrzuciła tę propozycję.
Wygnanie.
Po ogłoszeniu republiki Alfons XIII opuścił kraj, a królowa kilka dni później dołączyła do niego w Paryżu. Począwszy od 1936 roku Wiktoria Eugenia Battenberg wraz z rodziną dzieliła swój czas wygnania pomiędzy Włochy i Szwajcarię.
Na wygnaniu królowej towarzyszyli jej najbliższa przyjaciółka diuczesa de la Victoria oraz diuk Jaime de Lecera z żoną Rosario (w Madrycie już od dłuższego czasu uważana była za biseksualistkę) – małżonkowie mieli kochać się w Wiktorii Eugenii. Król zażądał, aby Jaime i Rosario zostali usunięci z towarzystwa królowej, co spotkało się ze zdecydowaną odmową Eugenii. Gniew Alfonsa XIII ześrodkował się na jego żonie, która, według Ricardo da la Ciervy, miała w krwi truciznę. Królowa, wprost przeciwnie, wielokrotnie podejmowała próby pojednania.
Były król unikał żony i czynił jej publiczne afronty. Wiktoria Eugenia nie pojawiła się na ślubach trojga swoich dzieci: infantki Beatriz oraz infantów don Juana i Jaimiego. Oboje małżonkowie byli jednak obecni, gdy za mąż wychodziła infantka Cristina oraz przy chrzcie Juana Carlosa, syna don Juana i doni Marii de las Mercedes de Borbon y Orleans. W Rzymie traf zetknął ich w kinie: królowi towarzyszył książę Asturii, Wiktorii Eugenii – infantka Beatriz. Małżonkowie zamienili ze sobą tylko kilka słów. Zwyczajem króla było dzwonienie do klubu golfowego z pytaniem, o której przybędzie królowa, aby móc uniknąć spotkania z nią.
W styczniu 1941 roku, gdy sytuacja Wiktorii Eugenii w Rzymie była dość delikatna – królowa była Angielką, a Włochy znajdowały się w stanie wojny z Wielką Brytanią – Alfons XIII zemdlał w sklepie przy Via Veneto. Wiktoria Eugenia nie dzwoniła do króla, bo obawiała się, że król nie zechce z nią rozmawiać. Zdecydowała się na telefon dopiero 11 lutego. Przypomniała Alfonsowi XIII, że za dwa dni wypadają piąte urodziny ich wnuczki Sandry, najstarszej córki infantki Beatriz i Alessandra Torlonii. Następnego dnia chciała kupić dziecku prezent, zaproponowała Alfonsowi wizytę w hotelu. Po zastanowieniu król Hiszpanii zgodził się na wizytę żony. Ena zastała swojego męża już bardzo chorego.
Gdy syn Eny dostał propozycję walki na froncie, ta odpowiedziała: "Gdy toczy się wojna, obowiązkiem mężczyzn jest walczyć".
Do Hiszpanii wróciła dopiero na chrzciny księcia Filipa. Wiktoria Eugenia Battenberg zmarła 15 kwietnia 1969 w Lozannie.

</doc>
<doc id="815314" url="https://pl.wikipedia.org/wiki?curid=815314" title="Historia kolei w Ameryce Łacińskiej">
Historia kolei w Ameryce Łacińskiej

Sieci.
W krajach, gdzie wytworzyły się największe systemy kolejowe (przede wszystkim w Argentynie i południowej Brazylii), sieć kolejowa została oparta na więcej niż jednym rozstawie szyn. Stosowano przede wszystkim tor szeroki („iberyjski” lub „irlandzki”) oraz tor metrowy – ten drugi na większości kolei andyjskich. Nawet w Chile główna linia kolejowa przebiegająca południkowo jest na torze „szerokim” na południe od Santiago i była na torze „wąskim” w północnej części kraju. Ewenementem stały się koleje peruwiańskie, które wytworzyły rzadką sieć „toru normalnego”. Mimo różnic torów, a dzięki kolejom transandyjskim, w przededniu epoki motoryzacji i lotnictwa ukształtowała się sieć obejmującą całą południową część kontynentu. Za pośrednictwem parowca kursującego po Jeziorze Titicaca była ona połączona także z kolejami Peru.
Mimo wielkiego udziału w budowie kolei specjalistów z Europy i wielkich osiągnięć inżynierskich, koleje były budowane „oszczędnościowo” w obrębie miast: podobnie jak w Ameryce Północnej, nawet w śródmieściach linie przebiegały w poziomie ulic i obfitowały w jednopoziomowe skrzyżowania. Stworzyło to później presję na ich zamknięcie.
Argentyna.
System rozwinął się głównie jako inwestycje kapitału zagranicznego, przede wszystkim brytyjskiego. W 1914 r. sieć kolejowa liczyła 47 tys. km linii i należała do największych na świecie. W l. 20. nastąpiła ograniczona nacjonalizacja zbankrutowanych zarządów. Pełną nacjonalizację przeprowadzono w l. 1946-48 – powstały wówczas zarządy nazwane od nazwisk argentyńskich bohaterów narodowych, honorujące po części dawny układ sieci, a po części integrujące sieci tego samego rozstawu torów. Stan ten przetrwał do lat 90., kiedy rząd prezydenta C. S. Menem przeprowadził prywatyzację.
Główne grupy kolei na torze 1676 mm:
Główne grupy kolei na torze 1000 mm:
Grupa kolei na torze normalnym:
Inne.
Interesujące sieci kolejowe powstały na wielu karaibskich wyspach, poczynając od największej, Kuby, gdzie nasycenie liniami (zwykle na torze normalnym) było bardzo znaczne. Kolej Hawana – Güines (1837) była pierwszą koleją hiszpańskiego imperium (Kuba wyprzedziła metropolię). Region Hawany miał też dużą sieć kolei dojazdowych i tramwajów miejskich; wcześnie zelektryfikowanych. Niektóre kolejki wykorzystywały linie kolei sieci krajowej dla dojazdu do centrum stolicy. Niektóre linie na Kubie były poddane wczesnej elektryfikacji. W latach międzywojennych na Kubie istniało 15 zarządów kolejowych, z których największymi były:
Na Jamajce, wyspie o rozciągłości 210x65 km, istniała sieć kolei normalnotorowych długości 336 km i używano pełnogabarytowego taboru importowanego z Ameryki Północnej. Na Trynidadzie (60x80 km) sieć kolei, także na torze normalnym, liczyła 240 km, ale używano taboru lżejszego.
Pierwsze koleje miejskie.
Pierwsze koleje elektryczne miały charakter tramwajowy.
Pozostałe duże miasta uzyskują tramwaj elektryczny w pierwszych latach XX w. W Ameryce Łacińskiej było też stosunkowo dużo tramwajów akumulatorowych i spalinowych.
Regres kolei.
W latach 30. XX wieku rozpoczyna się okres masowych zamknięć sieci (linii) tramwajów elektrycznych. Do końca lat 70. zamknięto właściwie wszystkie (ostatni, w paragwajskim Asunción przestał jeździć w l. 90.). W drugiej kolejności likwidowano pasażerskie połączenia dalekobieżne, w tym te, które miały trakcję elektryczną. W końcu przeprowadzono też deelektryfikację sieci (zazwyczaj z wyjątkiem odcinków służących pociągom podmiejskim). Zamknięto m.in.: (1951 Caracas – La Guaira, 1974 Santos – Mayrink, 1984, 1996 Japeri – Três Rios koło Rio de Janeiro, 1998 ostatnia linia dalekobieżna w stanie São Paulo), niekiedy wraz z całą linią (1986 Santiago – Limache na linii do Valparaiso). Ostatnią elektryczną linią dalekobieżną, która jeszcze funkcjonuje z ruchem pasażerskim jest Santiago – Chillán w Chile (397 km). Koleje, jeśli przetrwały, nabrały charakteru przewoźnika towarowego. Tam, gdzie kolej sieci krajowej nie wykształciła bezkolizyjnych linii w obszarach zurbanizowanych, nie zachował się nawet ruch aglomeracyjny (Meksyk). Paradoksalnie, kolej pasażerska praktycznie nie istnieje w Urugwaju, kraju o najwyższym poziomie życia na kontynencie. Podczas gdy w jednych krajach próbuje się inwestować w rozwój sieci towarowej, w innych nawet ten sektor upada: w 2007 r. w Gwatemali wstrzymano całkowicie planowy ruch na kolei. W ostatnich latach prokolejową politykę zaczął prowadzić rząd Argentyny: w planach jest nawet budowa linii dużych prędkości.
Systemy kolei miejskich.
W tym samym czasie, gdy likwidowano pasażerskie sieci międzyregionalne, pojawiały się systemy SKM. Część z nich powstała niezależnie od linii kolejowych:
Jedyną SKM typu tramwajowego otwarto w 1989 r. w Guadalajarze (Meksyk); linia jest prowadzona tunelem w śródmieściu.
Część SKM stanowi efekt adaptacji węzłów kolei sieci krajowej. Elektryczne sieci podmiejskie funkcjonują jako SKR w São Paulo ("Companhia Paulista de Trens Metropolitanos") i Rio de Janeiro ("Supervia"). Są też nowe systemy (linie) elektryczne, które powstały w drodze modernizacji linii kolejowych m.in.:
Wśród największych miast Ameryki Łacińskiej Lima ma jedną, peryferyjnie położoną linię metra nadziemnego, której rozbudowa została powstrzymana, zaś Montevideo i Bogota właściwie nie mają transportu szynowego w ogóle (Bogota rozwija natomiast system szybkiego transportu autobusowego, tzw. BRT).

</doc>
<doc id="815318" url="https://pl.wikipedia.org/wiki?curid=815318" title="Kaczmarek">
Kaczmarek

Kaczmarek – polskie nazwisko pochodzi od staropolskiej nazwy osobowej zawodu "Karczmarz" (właściciel karczmy), "Karczmarek" (osoba pracująca w karczmie). Współczesne brzmienie nazwiska powstało na skutek zaniku od XVI wieku pierwszej głoski -r-. W 2009 Polskę zamieszkiwało 60 713 osób o nazwisku Kaczmarek, co daje 18. miejsce wśród najpowszechniej występujących nazwisk w Polsce i 2. miejsce wśród najpopularniejszych nazwisk w Wielkopolsce, którą zamieszkuje 24 185 osób o tym nazwisku, z czego najwięcej – 4 568. zameldowanych jest w Poznaniu.

</doc>
<doc id="815320" url="https://pl.wikipedia.org/wiki?curid=815320" title="Mój kraj (film)">
Mój kraj (film)

Mój kraj (hindi स्वदेस "Swades", tj. „Ojczyzna") – bollywoodzki dramat filmowy wyreżyserowany w 2004 roku przez Ashutosha Gowarikera, twórcę nominowanego do Oscara filmu "Lagaan" (2001). W roli głównej indyjski aktor Shah Rukh Khan. Tematem filmu jest przemiana duchowa i powrót do korzeni Hindusa od lat dostosowanego do życia w USA. Bohater, szukając swojego miejsca w społeczeństwie przy okazji zakochuje się.
Fabuła.
Mohan Bhagav (Shah Rukh Khan), Hindus żyjący w USA, ekspert od badań satelitarnych NASA czuje w swoim życiu pustkę. Jego rodzice nie żyją od wielu lat. Wyjeżdżając na studia do Ameryki pozostawił w Indiach piastunkę Kaveriammę, która się nim zajmowała, i która jest jedyną bliską mu osobą, jak matka lub babcia. Z czasem utracił z nią kontakt i teraz w rocznicę śmierci rodziców czuje się samotny i zagubiony. Przyjaciel doradza mu wyjazd do Indii podczas urlopu i odszukanie staruszki. Mohan chciałby Kaveriammę zabrać do USA, gdzie jest cenionym i dobrze opłacanym specjalistą i gdzie mógłby zapewnić jej dobre warunki życia. W Indiach Mohan nadal próbuje otaczać się komfortem, do którego przywykł w Ameryce nawet w wiosce, gdzie w końcu odnajduje nianię, która go wychowała po stracie rodziców. Zdecydowany jest wyrwać ją z Indii i sprowadzić do Ameryki, nie zdając sobie początkowo sprawy, że staruszka nawet z nim, ukochanym i latami wytęsknionym prawie synem, nie chce zostać częścią obcego jej świata i opuścić rodzinnej wioski. Mohan czekając, aż Kaveriamma zmieni decyzję, nie zauważa kiedy sam zaczyna stawać się częścią życia indyjskiej wioski. Także za sprawą pięknej Gity, niezależnie myślącej nauczycielki. Przedłużający się urlop zaczyna niepokoić jego amerykańskich zwierzchników. Potrzebują jego wiedzy i umiejętności do realizacji zadań związanych ze startem satelity meteorologicznego, mającego badać pogodę, by zapobiegać kataklizmom. Mohan należy do świata rozwiniętej technicznie cywilizacji, na potrzeby której się kształcił. Ale czy na pewno? Teraz wyjeżdża do Ameryki po to tylko by zakończyć, wywiązać się ze swojego zadania i wrócić z powrotem do Indii. Już wie kim jest i gdzie jest jego miejsce. Chce swoją wiedzę i umiejętności wykorzystywać w walce z zacofaniem, biedą i ciemnością, dosłowną – dotycząca braku elektryczności, jak i przenośną – obejmującą stosunki społeczne, np. „niedotykalnych” w rodzinnych Indiach.
Muzyka i piosenki.
Muzykę do filmu stworzył A. R. Rahman znany tamilski kompozytor, twórca muzyki do takich filmów, jak "Bombay", "Kolorowa", "Ogień", "Dil Se", a w ostatnim czasie "Lagaan" i "Rang De Basanti". On też napisał piosenki do filmu śpiewane przez takich wokalistów jak Udit Narayan, Alka Yagnik i inni:

</doc>
<doc id="815321" url="https://pl.wikipedia.org/wiki?curid=815321" title="Cieślak">
Cieślak

Osoby noszące nazwisko Cieślak:

</doc>
<doc id="815322" url="https://pl.wikipedia.org/wiki?curid=815322" title="Armia Polska na Wschodzie">
Armia Polska na Wschodzie

Armia Polska na Wschodzie – związek operacyjny Polskich Sił Zbrojnych w latach 1942–1947.
Historia AP na Wschodzie.
Armia Polska na Wschodzie została utworzona na podstawie rozkazu Naczelnego Wodza PSZ, gen. broni Władysława Sikorskiego z 12 września 1942, w Iraku, Iranie i Palestynie z połączenia Wojska Polskiego na Środkowym Wschodzie i Polskich Sił Zbrojnych w ZSRR.
Tym samym rozkazem anulowano nazwy: Polskie Siły Zbrojne w ZSRR, Dowództwo Wojska Polskiego na Środkowym Wschodzie i II Korpus Strzelców oraz wyznaczono obsadę personalną dowództwa armii.
Zgodnie z etatem armia miała liczyć 71 491 ludzi zorganizowanych w dwie dywizje strzelców (każda w składzie dwóch brygad), dywizję mieszaną złożoną z brygady czołgów i brygady strzelców, dywizji zapasowej oraz wojsk i służb armii.
Rzeczywisty stan na dzień 1 grudnia 1942 roku wynosił 62 082 żołnierzy.
W ramach organizacji armii (wrzesień – październik 1942 r.) rozformowano Dowództwo II KS, zalążki kadrowe 4 Dywizji Strzelców i 3 Brygadę Strzelców Karpackich. Nadwyżki 3 DSK włączono do 5 Dywizji Strzelców. Ponadto rozformowano 8, 9 i 10 DP, a pozostałe jednostki PSZ w ZSRR przeformowano na etaty brytyjskie. 6 Dywizję Piechoty przeformowano w 6 Samodzielną Brygadę Strzelców, a dywizjon rozpoznawczy 6 DP przekształcono w 6 Batalion Czołgów i włączono w skład 2 BCz. Obie brygady połączono w 6 Dywizję Strzelców. Sformowano tzw. Artylerię Ciężką Armii w składzie dwóch pułków. Poza artylerią ciężką, w bezpośrednim podporządkowaniu dowódcy artylerii armii pozostawały dwa pułki artylerii lekkiej i dwa pułki artylerii przeciwlotniczej (ciężki i lekki) oraz pułk artylerii przeciwpancernej i pułk pomiarów artylerii.
Pewnym problemem były masowe dezercje żołnierzy polskich wyznania mojżeszowego. W okresie od września 1941 do maja 1944 zdezerterowało 2972 żołnierzy – Żydów.
Wyposażenie.
Umundurowanie.
Żołnierze posiadali dwa rodzaje mundurów – tropikalne i sukienne. oficerowie dodatkowo posiadali mundury wyjściowe. Mundury tropikalne pochodziły z dostaw z USA i magazynów brytyjskich. Występowały pewne różnice w kroju.
Mundury sukienne oraz wyjściowe oficerskie szyte były na miarę i według jednolitego wzoru.
Regulamin przewidywał dwa kolory umundurowania, piaskowy i khaki.
Zestaw umundurowania tropikalnego zawierał: koszule lub kurtki oficerskie (bush jacket), spodnie drelichowe oraz szorty, pończochy bez stóp, owijki lub spinacze, buty zamszowe lub skórzane.
W nakryciach głowy panowała pewna różnorodność. Żołnierze nosili: hełmy korkowe, australijskie kapelusze khaki oraz płócienne furażerki.
Rękawy koszul podwijano.
Dystynkcje i oznaki naszywane były na podszycie w kolorze munduru i zapinane na zatrzaski lub przypinane guzikiem wsuwki.
Zestaw umundurowania sukiennego zawierał: battle dressy, swetry khaki, serdaki skórzane, płaszcze sukienne i buty. Oficerowie posiadali także płaszcze przeciwdeszczowe.
Nakrycie głowy stanowiła czapka typu angielskiego lub beret. Kolory beretów określały formacje. Czarny stosowany był w broni pancernej, a zielony w pozostałych jednostkach.
Mundur wyjściowy oficerski wzorowany był na mundurze brytyjskim. Nakryciem głowy oficerów była jednak rogatywka zbliżona do wzoru przedwojennego.
Uzbrojenie.
Żołnierze Armii Polskiej na Wschodzie uzbrojenie z magazynów brytyjskich otrzymali we wrześniu 1942.
Uzbrojenie było niejednorodne, głównie angielskie i amerykańskie, ale także francuskie, włoskie, radzieckie i niemieckie.
Broń strzelecka:
Działa i moździerze:
Czołgi, transportery, motocykle i samochody:
Pojazdy pomalowane były na barwy ochronne – kolor piaskowy oraz plamy czerwonobrunatne na piaskowym tle. Każdy pojazd posiadał tablice z oznaczeniem macierzystej jednostki.
Garnizony armii.
Rozmieszczenie jednostek na terenie Iraku na przełomie 1942 -1943
Dowództwo Armii Polskiej na Wschodzie,
Dowództwo 6 Dywizji Piechoty,
2 Batalion Czołgów,
6 Batalion Strzelców,
6 Pułk Artylerii Lekkiej,
Batalion Saperów Armii,
Batalion Łączności Armii,
12 Pułk Kawalerii Pancernej,
15 Pułk Kawalerii Pancernej,
3 Pułk Ułanów Karpackich,
III Szpital Wojskowy,
21 kompania transportowa,
27 kompania transportowa,
część jednostek transportowych i sanitarnych armii.
Dowództwo Artylerii Armii,
6 Pułk Artylerii Lekkiej,
7 Pułk Artylerii Lekkiej,
10 Pułk Artylerii Lekkiej,
11 Pułk Artylerii Ciężkiej,
7 Pułk Artylerii Pomiarowej,
7 Batalion Pancerny,
II Szpital Wojskowy,
Dowództwo 5 Kresowej Dywizji Piechoty,
3 Batalion Strzelców,
4 Batalion Strzelców,
5 Batalion Saperów,
5 Batalion Łączności,
4 Pułk Artylerii Lekkiej,
5 Pułk Artylerii Lekkiej,
6 Pułk Artylerii Lekkiej,
5 Pułk Pancerny,
5 Pułk Artylerii Polowej,
Dowództwo 7 Dywizji Piechoty,
7 Batalion Ciężkich Karabinów Maszynowych,
7 Batalion Łączności,
Centrum Wyszkolenia Artylerii,
jednostki zaopatrzenia, warsztaty i samochody dywizyjne.
Dowództwo 3 Dywizji Strzelców Karpackich,
2 Batalion Strzelców,
3 Batalion Strzelców,
3 Batalion Łączności,
2 Pułk Artylerii Lekkiej,
3 Pułk Artylerii Przeciwlotniczej,
IV Szpital Wojskowy,
jednostki zaopatrzenia, warsztaty i samochody dywizji.
8 Pułk Artylerii Przeciwlotniczej,
7 Pułk Artylerii Przeciwlotniczej Ciężkiej.
1 Batalion Strzelecki,
3 Batalion Ciężkich Karabinów Maszynowych,
3 Pułk Pancerny,
1 Pułk Artylerii Lekkiej,
3 Pułk Artylerii Lekkiej.
Dowództwo Etapów,
11 Brygada Saperów Kolejowych,
2 Etapowy Batalion Łączności,
Batalion Wartowniczy,
312 kompania transportowa,
320 kompania transportowa,
część jednostek materiałowo-warsztatowych, zaopatrzenia i ewakuacji armii.

</doc>
<doc id="815324" url="https://pl.wikipedia.org/wiki?curid=815324" title="Banshee (Linux)">
Banshee (Linux)

Banshee – odtwarzacz muzyki dla systemów z rodziny Linux, MacOS, Windows. Został napisany z użyciem platformy Mono i biblioteki GTK+. Do odtwarzania dźwięku oraz dekodowania i kodowania takich formatów jak Ogg Vorbis, MP3, FLAC itp., używa platform GStreamer i Helix. Banshee potrafi odtwarzać i importować muzykę, także z iPodów. Dzięki systemowi wtyczek możemy korzystać z raportowania granych utworów na liście Last.fm. Banshee jest wolnym oprogramowaniem, rozprowadzanym na licencji MIT.
10 czerwca 2008 r. ukazała się wersja 1.0 programu. Układ okna zawiera obecnie przeglądarkę artystów/albumów. Z pozostałych funkcji warto wyróżnić obsługę przenośnych odtwarzaczy muzycznych (także iPodów), integrację z programem do nagrywania Brasero, możliwość odtwarzania plików wideo, dostęp do opcji oferowanych przez Last.fm (scrobblowanie utworów, podgląd ostatnio ulubionych i odsłuchanych utworów i podgląd ulubionych wykonawców, pokazywanie wykonawców podobnych do wykonawcy aktualnie słuchanego utworu) oraz zmiany mające na celu zwiększenie wydajności programu. Dodatkowo program ma możliwość pobierania informacji o wykonawcy z Wikipedii oraz wyświetlania filmów wykonawcy udostępnionych w serwisie YouTube.

</doc>
<doc id="815326" url="https://pl.wikipedia.org/wiki?curid=815326" title="Banshee music player">
Banshee music player



</doc>
<doc id="815327" url="https://pl.wikipedia.org/wiki?curid=815327" title="Banshee (ujednoznacznienie)">
Banshee (ujednoznacznienie)



</doc>
<doc id="815333" url="https://pl.wikipedia.org/wiki?curid=815333" title="Pentametr jambiczny">
Pentametr jambiczny

Pentametr jambiczny (gr. ) – rodzaj metrum w poezji, w którym każdy wers zbudowany jest z pięciu stóp składających się z dwóch sylab – krótkiej i długiej (w metryce antycznej) lub nieakcentowanej i akcentowanej (w językach bez iloczasu). W tradycyjnym zapisie przedstawia się go następująco:
albo:
sSsSsSsSsS
Pentametr jambiczny stosowany był między innymi w klasycznej poezji angielskiej. Przykładem pentametru jambicznego w literaturze polskiej jest wiersz Marii Konopnickiej Gdzie jest mój dom.
Pentametr jambiczny jest najbardziej wyrazisty w przypadku zastosowania średniówki męskiej: sSsS||sSsSsSs. Użycie takiej średniówki można zaobserwować powyżej u Konopnickiej, jak też u Krzysztofa Kamila Baczyńskiego w wierszu Sny (II).
Jako pierwszy eksperymentował z pentametrem jambicznym Juliusz Słowacki, próbując przybliżyć polski wiersz dramatyczny do angielskiego blank verse'u.
Również Mieczysław Hertz zastosował pentametr jambiczny w utworze dramatycznym "Ananke".
Czysty pentametr jambiczny, akatalektyczny, z rymami męskimi, Jan Kasprowicz zastosował w przekładzie wiersza Roberta Browninga Spotkanie w nocy:
Jambicznym pięciostopowcem jest też wiersz Czesława Miłosza zaczynający się od słów: Ty silna noc. Do ciebie nie dosięga/ ni płomień ust, ni chmur przejrzystych cień. Klarownych jambicznych pięciostopowców jest w literaturze polskiej stosunkowo mało w porównaniu z sylabicznym jedenastozgłoskowcem i innymi formatami jambicznymi. O wiele częstsze są czterostopowce i trójstopowce, jak u A. Mickiewicza "Do B... Z...":
Pentametr jambiczny jest podstawowym formatem wiersza poezji angielskiej, gdzie występuje zarówno w postaci rymowanej, jak i bezrymowej (blank verse). W literaturze angielskiej pentametr jambiczny z reguły buduje strofy kunsztowne jak sekstyna, strofa królewska czy oktawa. Nierymowany pentametr jambiczny wprowadził do poezji angielskiej w szesnastym wieku Henry Howard, earl Surrey w tłumaczeniu fragmentów Eneidy Wergiliusza. W dramacie stosowali go autorzy elżbietańscy, w tym Thomas Kyd (Tragedia hiszpańska) i William Szekspir (Hamlet), a w epice John Milton (Raj utracony) i Robert Browning (Pierścień i księga). Pentametr jambiczny był też podstawowym rodzajem wiersza w poezji czeskiej drugiej połowy XIX wieku. Przykładem jego użycia jest wiersz Jaroslava Vrchlickiego "Odpověď".

</doc>
<doc id="815341" url="https://pl.wikipedia.org/wiki?curid=815341" title="Powołanie świętego Mateusza">
Powołanie świętego Mateusza

Powołanie św. Mateusza – obraz olejny włoskiego artysty barokowego, Caravaggia. Jest to jedno z trzech dzieł artysty, przedstawiających sceny z życia apostoła i namalowanych w latach 1597–1601 dla ozdobienia kaplicy Contarellich rzymskiego kościoła San Luigi dei Francesi. Było to pierwsze poważne zlecenie, które pozwoliło Caravaggiowi na samodzielną działalność artystyczną.
Opis obrazu.
Treścią dzieła jest scena, w której Chrystus powołuje do służby Mateusza (Mt 9, 9). Artysta umiejscawia ją w ciemnym pomieszczeniu, którym jest zapewne komora celna. Całość oświetlona jest strumieniem ostrego światła, wpadającym przez niewidoczny otwór z prawej strony.
Obraz podzielony jest na dwie części. Celnik Mateusz siedzi przy stole z czterema współpracownikami zajętymi liczeniem pieniędzy. Są to mężczyźni w różnym wieku, dostatnio i jaskrawo ubrani, dwóch z nich ma kapelusze z piórami na głowach, u boku mają szpady. W pewnym oddaleniu, z prawej strony Caravaggio namalował Chrystusa, który właśnie wszedł do środka ze św. Piotrem. Jezus wyciągniętą ręką wskazuje na Mateusza, jego twarz wyraża zdecydowanie, zapewne przed chwilą padły słowa "Pójdź za Mną!". Mateusz siedzący w środku grupy przy stole, jest zaskoczony, niezdarnie naśladuje gest Chrystusa i kieruje rękę na własną pierś, jakby upewniał się czy to o niego chodzi. Dwaj starsi celnicy nie dostrzegają przybyszów i nadal zajęci są liczeniem pieniędzy. Młodsi, siedzący bliżej drzwi ze zdumieniem, ale i pewnym zrozumieniem patrzą w stronę Jezusa.
Caravaggio posługujący się światłocieniem wykorzystał wszystkie walory ostrego i ukośnego oświetlenia sceny. Światło wyodrębnia jedynie fragmenty twarzy i postaci podkreślając ich emocje, zdziwienie Mateusza, zachłanność starych celników i zuchwałość młodych. W oknie przedstawionym nad sceną dominuje ciemny znak krzyża, również układ postaci układa się w ten znak zapowiadający męczeńską śmierć Jezusa i trud czekający wybranego Mateusza.
Interpretacje i nawiązania.
Obrazy Caravaggia z kaplicy Contarellich rzymskiego kościoła San Luigi dei Francesi przyniosły malarzowi uznanie i sławę. Doceniano mistrzowskie przedstawianie dramatyzmu i uczuć, lecz krytykowano dosłowny realizm. Odbiorcom nie podobały się bose nogi Jezusa i św. Piotra i nadawanie świętym rysów pospolitych ludzi. Jeden z obrazów przeznaczonych do kaplicy Contarellich został odrzucony właśnie z powodu niestosowności ("Święty Mateusz i anioł") i zastąpiony innym, bardzo klasycznym w formie.
Obraz często mylnie interpretowano – sądzono, że scena ma miejsce w karczmie, a Mateusz został przyłapany na pijaństwie z łotrzykami liczącymi pieniądze. Za rozpowszechnienie się tego błędnego przekonania odpowiedzialny jest malarz i historyk sztuki Sandrart (1606–1688), którego zapewne zmylił realizm przedstawienia grupy celników. Gest Chrystusa wskazującego Mateusza jest porównywany do gestu Boga Ojca z fresku Michała Anioła w kaplicy Sykstyńskiej. Dzieło Caravaggia często inspirowało następców Caravaggia; scenę "Powołania św. Mateusza" malowali m.in. Hendrick ter Brugghen i Bernardo Strozzi.

</doc>
<doc id="815344" url="https://pl.wikipedia.org/wiki?curid=815344" title="Powołanie św. Mateusza">
Powołanie św. Mateusza



</doc>
<doc id="815345" url="https://pl.wikipedia.org/wiki?curid=815345" title="Nawrócenie w drodze do Damaszku (obraz Caravaggia)">
Nawrócenie w drodze do Damaszku (obraz Caravaggia)

Nawrócenie w drodze do Damaszku – obraz namalowany przez włoskiego artystę barokowego Caravaggia.
Prześladujący chrześcijan Szaweł z Tarsu jechał właśnie do Damaszku. Po drodze "olśniła go nagle światłość z nieba. A gdy upadł na ziemię, usłyszał głos, który mówił: Szawle, Szawle, dlaczego Mnie prześladujesz?" (Dz 9, 1–6). Nawrócenie św. Pawła miało miejsce w południe. A jednak tło obrazu Caravaggia pogrążone jest w mroku nocy. Wszystko dlatego, że artysta chciał uzyskać wrażenie kontrastu między spływającym z nieba światłem a mrocznym tłem. Zrezygnował bowiem z obowiązującej w jego czasach maniery malowania Boga i aniołów. Obecność Boga jest w dziele Caravaggia pokazana właśnie jako niezwykłe światło ogarniające postać leżącego na ziemi młodzieńca. Artysta skontrastował nie tylko nadnaturalne światło ze zwykłą ciemnością nocy. Pogrążonemu w ekstazie, wznoszącemu ręce ku niebu Pawłowi przeciwstawił bardzo realistyczne wizerunki służącego i konia. Współcześni skrytykowali Caravaggia, oburzając się, że widz patrzy nie na twarz świętego, lecz na potężny zad koński, również częściowo skąpany w Boskim świetle.
W jednym z rzymskich muzeów zachowała się wcześniejsza wersja dzieła, zupełnie odmienna. Jezus w towarzystwie aniołów nachyla się nad Pawłem, który znajduje się na pierwszym planie. Służący i koń stoją dalej, pogrążeni w mroku. Wszystko tradycyjne, zgodne z gustami ówczesnych odbiorców.
Caravaggio nie był konformistą i zrezygnował z osiągnięcia łatwego efektu. Uznał, że istotą jego dzieła jest ukazanie nawrócenia jako wewnętrznego przeżycia. Stąd tak wielki nacisk na wyeksponowanie zwyczajnego otoczenia, kontrastującego z tym, co duchowe. Na początku nie widzi się nic. Żeby cokolwiek zobaczyć, trzeba przyzwyczaić wzrok do ciemności.

</doc>
<doc id="815346" url="https://pl.wikipedia.org/wiki?curid=815346" title="Nawrócenie św. Pawła w drodze do Damaszku">
Nawrócenie św. Pawła w drodze do Damaszku



</doc>
<doc id="815351" url="https://pl.wikipedia.org/wiki?curid=815351" title="Wieczerza w Emmaus (1606)">
Wieczerza w Emmaus (1606)

Wieczerza w Emmaus – obraz namalowany w 1606 przez włoskiego artystę barokowego Caravaggia.
Tutaj malarz odzwierciedlił to, co w historii życia Jezusa i jego zmartwychwstania jest najbardziej charakterystyczne; niezwykłą prostotę i umiar, skupienie na tym, co najważniejsze. Dzieło to otwiera ostatni, najbardziej dojrzały okres twórczości Caravaggia. Obrazy zostają pozbawione przewrotnej kompozycji, cielesność człowieka przestaje być wiodącym tematem, pojawiają się rozległe monochromatyczne, ciemne przestrzenie, w których rozgrywa się ludzki dramat.

</doc>
<doc id="815360" url="https://pl.wikipedia.org/wiki?curid=815360" title="Lukáš Hlava">
Lukáš Hlava

Lukáš Hlava (ur. 10 września 1984 w Turnovie) – czeski skoczek narciarski, reprezentant klubu Dukla Liberec.
Przebieg kariery.
W lutym 1999 zadebiutował w zawodach Pucharu Kontynentalnego, zajmując 14. miejsce w Titisee-Neustadt. W styczniu 2003 zadebiutował w konkursie Pucharu Świata, zajmując 47. pozycję w Libercu. Pierwsze punkty zdobył w styczniu 2007 w Vikersund, gdzie zajął 27. miejsce. 4 marca 2012 w Lahti po raz pierwszy (i zarazem ostatni) stanął na podium zawodów PŚ, zajmując 3. lokatę.
Swój rekord życiowy w długości skoku wynoszący 217,5 metra ustanowił w 2013 roku w Planicy.
W maju 2019 roku zakończył karierę sportową.

</doc>
<doc id="815365" url="https://pl.wikipedia.org/wiki?curid=815365" title="Jure Bogataj">
Jure Bogataj

Jure Bogataj (ur. 26 kwietnia 1985 w Kranju) – słoweński skoczek narciarski. Reprezentant klubu narciarskiego SK Triglav Kranj. W Pucharze Świata zadebiutował w 2004 w Libercu. 
Swój rekord życiowy ustanowił 17 marca 2005 w Planicy i wynosi on 199,5 metra.

</doc>
<doc id="815366" url="https://pl.wikipedia.org/wiki?curid=815366" title="Św. Jan Boży">
Św. Jan Boży



</doc>
<doc id="815367" url="https://pl.wikipedia.org/wiki?curid=815367" title="Konwersi">
Konwersi

Konwersi (łac. conversi) – bracia zakonni – pierwotnie termin ten dotyczył dorosłych, którzy, wstępując do zakonu, czynili pokutę. Odrzucenie rzeczywistości świata świeckiego znane było jako conversio a saeculo, natomiast zmiana trybu życia – jako conversio morum. Analogicznym pojęciem dotyczącym kobiet było conversae (konwerski).
Termin konwers/konwerska dość szybko zaczął oznaczać zakonnika II kategorii, przeznaczonego przede wszystkim do ciężkich prac i pozbawionego możliwości pełnego uczestnictwa w życiu zakonnym. W środkowym średniowieczu osoby wstępujące do klasztorów, niezależnie od pochodzenia, w dużej mierze były niewykształcone (nawet osoby pochodzenia szlacheckiego bywały niepiśmienne), przez co nie mogły w pełni uczestniczyć w życiu zakonnym (np. nie znali dobrze modlitw łacińskich, nie potrafili śpiewać chorałów etc.) zanim nie nabyły stosownego wykształcenia w klasztorze. Równocześnie w tym okresie (aż do czasu wypraw krzyżowych) konwersja stała się dość popularna wśród osób pochodzenia szlacheckiego, które po śmierci małżonka oddawały majątek potomkom i wstępowały do klasztorów, aby tam spędzić resztę życia. Osoby takie z racji często dość zaawansowanego wieku oraz niewielkiej motywacji przeważnie nie mogły uzupełnić wykształcenia (inni zakonnicy wstępowali do zakonów młodo i przez lata kształcili się). Dlatego też zaczęto z nich tworzyć tzw. II Chór, którego członkowie musieli się nauczyć tylko kilku prostych modlitw i pieśni. Zwyczaj ten najdłużej przetrwał w zakonach rycerskich. Warunkiem zostania Krzyżakiem II Chóru było wyuczenie się na pamięć, przez pół roku, trzech modlitw łacińskich w tym: "Zdrowaś Maryjo..." i "Ojcze nasz...".
W zakonach zawsze istniało zapotrzebowanie na osoby niższego pochodzenia (chłopów). Najjaskrawiej zróżnicowanie społeczne było widoczne w zakonach cysterskich. Już w połowie XII w. zreformowano tam regułę i pozwolono na przyjmowanie do klasztoru konwersów (pierwotnie, zakonnicy mogli korzystać tylko z tego, co sami wytworzyli). Aby zostać zakonnikiem chórowym (I Chóru), a potem opatem bądź przeorem należało być szlachcicem, co zwykle wiązało się z posiadaniem funduszy lub dóbr przekazywanych zakonowi w momencie wstępowania. Okazało się, że cystersi potrzebują osób mogących należycie uprawiać otrzymaną ziemię, do czego szlachta nie była zbytnio chętna. Konwersami zostawały zatem osoby z niższych warstw społecznych, głównie chłopi, których przyjmowano do zakonu bez dóbr. Byli oni zakonnikami II kategorii. Mieli pracować w polu, przy transporcie, na budowach oraz wykonywać wszelkie prace związane z obsługą mnichów pełnoprawnych. U cystersów na 4-6 konwersów przypadał jeden pełnoprawny zakonnik. Konwersi nosili habity i składali śluby zakonne, lecz zwykle nie mieli dostępu do szlachty zakonnej. Nie uczestniczyli w kolegiach i innych zgromadzeniach. Osobno jedli i spali w dużych dormitoriach bez indywidualnych cel. W razie choroby osobno też byli leczeni. W oddalonych od klasztoru miejscach, tam gdzie były dobra zakonne, często powstawały dla nich miniatury klasztoru: kuchnia, dormitorium, refektarz. Wobec niekompletności dokumentacji takie miejsca omyłkowo mogą być brane za oddzielne opactwa. W innych zakonach (męskich i żeńskich) zjawisko to nie występowało w tak jaskrawej formie.
W późniejszym okresie w zakonach męskich podział na chóry zaczął zanikać, ponieważ z powodu utraty przez nie dóbr ziemskich nie byli już potrzebni chłopi do uprawy ziemi. W zakonach żeńskich natomiast podział ten w XIX w. nasilił się i przybrał formy podobne do cysterskich. Wynikało to z tego, że zakony żeńskie zaczęły prowadzić wtedy masowo takie instytucje, jak szkoły, sierocińce etc. – okazało się, że potrzeba było stosunkowo nielicznych wychowawczyń i nauczycielek oraz licznych osób obsługi (pranie, sprzątanie etc.). Dlatego też zakonnice I Chóru („chórowe”) zaczęły pełnić role nauczycielek (tym bardziej, że z racji pochodzenia były wykształcone), podczas gdy liczniejsze zakonnice II Chóru (konwerski) zaczęły zajmować się obsługą. Niektóre zakony męskie (np. Pijarzy) także prowadziły szkoły, ale w tym przypadku nie byli potrzebni zakonnicy do obsługi, ponieważ do tych szkół (w przeciwieństwie do instytucji prowadzonych przez zakony żeńskie) wstępowali chłopcy w starszym wieku (np. kilkanaście lat), którzy mogli zajmować się takimi pracami, jak również szkoły takie korzystały w razie potrzeby z pracy świeckich pracowników najemnych. W zakonach żeńskich w XX w. podział na chóry także zaczął tracić rację bytu, ponieważ w tym okresie zaczął zmieniać się charakter instytucji prowadzonych przez te zgromadzenia – zamiast sierocińców (i innych instytucji przeznaczonych dla małych dzieci) zakony te zaczęły (podobnie do zakonów męskich) prowadzić szkoły dla starszych dziewcząt, które nie wymagały obsługi.
Podział na chóry formalnie istniał do soboru watykańskiego II, który go zniósł.

</doc>
<doc id="815373" url="https://pl.wikipedia.org/wiki?curid=815373" title="Peroksydaza">
Peroksydaza



</doc>
<doc id="815378" url="https://pl.wikipedia.org/wiki?curid=815378" title="Eric Moussambani">
Eric Moussambani



</doc>
<doc id="815379" url="https://pl.wikipedia.org/wiki?curid=815379" title="Éric Moussambani">
Éric Moussambani

Éric Moussambani Malonga (ur. 31 maja 1978) – pływak z Gwinei Równikowej. W mediach nadano mu przydomek "Węgorz" (ang. "Eric The Eel").
Moussambani zyskał sobie światową sławę, kiedy podczas letnich Igrzysk Olimpijskich w Sydney w 2000 pokonał 100 metrów stylem dowolnym w czasie 1.52.72 – dwukrotnie wolniejszym od najszybszych rywali, gorszym także od rekordu świata Iana Thorpe’a na 200 metrów.
Moussambani nie musiał osiągać minimum olimpijskiego, aby zakwalifikować się na Igrzyska – był jednym z beneficjentów tak zwanej dzikiej karty. Pewnym usprawiedliwieniem olimpijskiej postawy Moussambaniego mógł być fakt, że do olimpijskiego finału nigdy nie widział basenu o 50-metrowej długości, a więc obiektu takiego, na jakim przyszło mu rywalizować. Moussambani trenował głównie w najlepszym w swoim kraju obiekcie – basenie w stołecznym hotelu o długości 20 m.
Moussambani w ciągu czterech lat dzielących go od następnych Igrzysk uczynił znaczące postępy – uzyskał rekord życiowy niższy niż 60 sekund. Pomimo tego, nie wystąpił na nich z powodu kłopotów związanych z uzyskaniem wizy wjazdowej.
W 2020 r. został trenerem kadry narodowej pływaków Gwinei Równikowej, przygotowując ich do startu w Igrzyskach Olimpijskich w Tokio

</doc>
<doc id="815380" url="https://pl.wikipedia.org/wiki?curid=815380" title="Zespół Klippel-Feila">
Zespół Klippel-Feila



</doc>
<doc id="815381" url="https://pl.wikipedia.org/wiki?curid=815381" title="Wybory w Izraelu">
Wybory w Izraelu

Wybory w Izraelu – ten artykuł omawia temat wyborów w państwie Izrael.
Wybory parlamentarne.
Posłowie są wybierani według ordynacji proporcjonalnej, która przewiduje 3,25% próg wyborczy. Specyfiką Izraela jest to, że całe państwo tworzy jeden okręg wyborczy. Czynne prawo wyborcze przysługuje obywatelom, którzy ukończyli 18 lat, a bierne – 21 lat. Mandaty dodatkowe są przydzielane według metody D’Hondta.
Przed wyborami parlamentarnymi w Izraelu odbywają się wewnętrzne wybory w poszczególnych partiach politycznych i listach wyborczych, które pokazują, kto ewentualnie zajmie konkretne miejsca w parlamencie i rządzie po wyborach. W praktyce polega na tym, że do rządu wchodzą osoby z pierwszych miejsc na liście zwycięskiej partii.
Nigdy w historii izraelskiego parlamentaryzmu nie zdarzyło się, żeby któraś z partii zdobyła zdecydowaną większość (więcej niż 50%). Wszystkie rządy musiały powstawać na zasadzie zawieranych koalicji, bardzo często z małymi ugrupowaniami politycznymi (mającymi zaledwie kilka mandatów). Zawarta w ten sposób koalicja musi dysponować przynajmniej 61 miejscami w Knesecie. Wymusza to na partii zwycięskiej podejmowanie czasami dziwnych sojuszy i prowadzenie polityki kompromisu. W ten sposób, nawet małe polityczne ugrupowania mogą wetować i dyktować warunki ważnych decyzji politycznych podejmowanych w państwie. A wszystko tylko w imię utrzymania koalicji rządowej.
Taka sytuacja kilka razy umożliwiła prawicowym ekstremistycznym działaczom zablokowanie inicjatyw pokojowych. Nie dopuszczono także do rozdzielenia państwa od religii.
Do 2015 roku próg wyborczy wynosił 2%. Obecnie partia, aby uzyskać choćby jedno miejsce w parlamencie, musi przekroczyć próg 3,25%. Ten wymóg wprowadzono, aby zmniejszyć rozdrobnienie partyjne Knesetu.
Prawo nie zezwala na rejestrację w Izraelu partii lub listy wyborczej, która miałaby w programie hasła antydemokratyczne albo rasistowskie.
Bezpośrednie wybory premiera.
W 1992 roku w Izraelu wprowadzono bardzo oryginalny system wyłaniania osoby premiera. Od uchwalenia w tymże roku Ustawy Zasadniczej O Rządzie, każdy wyborca oddawał dwa głosy. Jeden na partię polityczną, a drugą na osobę premiera. W tym systemie odbyły się trzy wybory premiera: 1996, 1999 i w 2001 roku. W tym ostatnim przypadku wybory szefa rządu odbywały się niezależnie od wyborów do parlamentu (z tego powodu, w latach 2001–2003 Ariel Szaron (wówczas Likud) był premierem, pomimo że Partia Pracy posiadała większość w Knescie). Po wyborze premier elekt miał 45 dni na uformowanie rządu, przedstawienie Knesetowi składu i programu działania.
Stwierdzono jednak, iż taki system nie sprawdził się, ponieważ wygrywająca partia mogła nie tworzyć rządu. W 2001 roku wprowadzono więc nową Ustawę Zasadniczą, przywracającą stare uregulowania. Dzięki temu, od wyborów w 2003 roku, premier jest liderem najsilniejszej partii w Knesecie.

</doc>
<doc id="815383" url="https://pl.wikipedia.org/wiki?curid=815383" title="Maria Krystyna Austriacka">
Maria Krystyna Austriacka

Maria Krystyna Austriacka, Maria Krystyna Habsburg, niem. "Maria Christina Désirée Henriette Felicitas Rainiera von Habsburg-Lothringen" (ur. 21 lipca 1858 w Židlochovicach, zm. 6 lutego 1929 w Madrycie) – arcyksiężniczka austriacka, królowa Hiszpanii, regentka Hiszpanii w latach 1885-1902 w imieniu Alfonsa XIII.
Zarys biografii.
Urodziła się w Židlochovicach (niem. Gross Seelowitz), niedaleko Brna. Jej rodzicami byli arcyksiążę Karol Ferdynand oraz jego żona, arcyksiężniczka Elżbieta Franciszka. W rodzinie znana była jako „Christa”. 
29 listopada 1879 w Madrycie poślubiła króla Hiszpanii Alfonsa XII. Została jego drugą żoną. Urodziła dwie córki, a gdy była w ciąży z trzecim dzieckiem, jej mąż zmarł. Tron Hiszpanii pozostał nieobsadzony aż do 17 maja 1886, kiedy to Maria Krystyna urodziła pogrobowego syna. 
Jako wdowa, matka i regentka (do 1902), Maria Krystyna w wieku 27 lat zrezygnowała z pełnego przepychu życia dworskiego. Zupełnie oddała się opiece nad małoletnim synem (królem). Jej doradcą został Práxedes Mateo Sagasta. Rola Marii Krystyny polegała na zabezpieczeniu korony do czasu osiągnięcia pełnoletniości przez Alfonsa XIII; gdy w 1906 Alfons XIII ożenił się, straciła swoją dotychczasową pozycję pierwszej damy na dworze królewskim. Resztę życia poświęciła pomocy potrzebującym. Została osiemdziesiątą damą Orderu Królowej Marii Luizy.
Zmarła w pałacu królewskim w Madrycie. Jako matka króla Hiszpanii została pochowana w Escorialu.

</doc>
<doc id="815385" url="https://pl.wikipedia.org/wiki?curid=815385" title="UA Maracaibo">
UA Maracaibo

Unión Atlético Maracaibo jest wenezuelskim klubem piłkarskim z siedzibą w mieście Maracaibo.
Historia.
Klub Unión Atlético Maracaibo założony został 16 stycznia 2001 roku i gra obecnie w pierwszej lidze wenezuelskiej Primera división venezolana. Stadion klubowy Estadio José Pachencho Romero oddany został do użytku w roku 1969.
Jako beniaminek w swoim pierwszym pierwszoligowym sezonie 2002/03 UA Maracaibo wygrał turniej Clausura, co dało mu prawo zmierzenia się z mistrzem turnieju Apertura Caracas o mistrzostwo Wenezueli. Po remisie 1:1 u siebie UA Maracaibo przegrał 0:3 na wyjeździe i musiał się zadowolić jedynie wicemistrzostwem, co jak na debiut i tak było wielkim osiągnięciem. Za to tytuł mistrza w sezonie 2004/05 klub zdobył w imponującym stylu wygrywając zarówno turniej Apertura jak i turniej Clausura.

</doc>
<doc id="815387" url="https://pl.wikipedia.org/wiki?curid=815387" title="Siedemnasty Kneset">
Siedemnasty Kneset

Siedemnasty Kneset obradował od 2006 do 2009 roku.
Wybory parlamentarne odbyły się 28 marca 2006.
Posłowie.
Posłowie wybrani w wyborach:
Zmiany.
Zmiany w trakcie kadencji:
Trzydziesty pierwszy rząd (2006–2009).
Trzydziesty pierwszy rząd został sformowany przez Ehuda Olmerta.

</doc>
<doc id="815388" url="https://pl.wikipedia.org/wiki?curid=815388" title="Unión Atlético Maracaibo">
Unión Atlético Maracaibo



</doc>
<doc id="815389" url="https://pl.wikipedia.org/wiki?curid=815389" title="Goryczka Klusjusa">
Goryczka Klusjusa



</doc>
<doc id="815390" url="https://pl.wikipedia.org/wiki?curid=815390" title="Rösli Streiff">
Rösli Streiff

Rosa "Rösli" Streiff (ur. 16 stycznia 1901 w Glarus, zm. 7 lutego 1997 tamże) – szwajcarska narciarka alpejska, 2-krotna mistrzyni świata. 
Wzięła udział w mistrzostwach świata w Mürren w 1931 roku, które były pierwszą edycją tej imprezy. Zajęła tam ósme miejsce w slalomie i dwunaste w zjeździe. Na rozgrywanych rok później mistrzostwach świata w Cortina d’Ampezzo wywalczyła złote medale w slalomie i kombinacji, zostając pierwszą Szwajcarką, która zdobyła złote medale mistrzostw świata. Nigdy więcej nie stanęła na podium zawodów tego cyklu. Była też między innymi piąta w slalomie na mistrzostwach świata w Innsbrucku w 1933 roku oraz szósta w biegu zjazdowym na mistrzostwach świata w Sankt Moritz (1934) i w slalomie podczas mistrzostw świata w Mürren (1935).

</doc>
<doc id="815392" url="https://pl.wikipedia.org/wiki?curid=815392" title="Primera división venezolana">
Primera división venezolana



</doc>
<doc id="815394" url="https://pl.wikipedia.org/wiki?curid=815394" title="Maciej Zieliński (kompozytor)">
Maciej Zieliński (kompozytor)

Maciej Zieliński (ur. 29 marca 1971 w Warszawie) – polski kompozytor.
Życiorys.
W 1996 ukończył z wyróżnieniem warszawską Akademię Muzyczną w klasie kompozycji Mariana Borkowskiego. W latach 1993–1997 brał udział w Międzynarodowych Kursach dla Młodych Kompozytorów organizowanych przez Polskie Towarzystwo Muzyki Współczesnej oraz w I Międzynarodowych Spotkaniach Młodych Kompozytorów w Apeldoorn w Holandii, gdzie doskonalił swoje umiejętności pod kierunkiem Louisa Andriessena, Osvaldasa Balakauskasa, , Petera Michaela Hammela, Zygmunta Krauzego, Hanny Kulenty, Daryla Runswicka, Witolda Szalonka, Jōjiego Yuasy i innych. W latach 1998–1999 odbył studia podyplomowe w Royal Academy of Music w Londynie w klasie kompozycji Paula Pattersona.
W 1996 uczestniczył w duńskim projekcie pod nazwą „96 Churches”, komponując utwór "tractus" będący polską częścią "European Requiem". W 2000 jego utwór "Lutosławski in memoriam" został wybrany przez Associated Board of Royal Schools of Music do programu egzaminacyjnego szkół angielskich na lata 2000–2006.
Jego utwory były wykonywane na wielu festiwalach, m.in. na Gdańskich Spotkaniach Młodych Kompozytorów „Droga” (1994), Festiwalu „Warszawska Jesień” (1994, 1995, 1998, 2004), Forum Młodych Kompozytorów w Krakowie (1994), Festiwalu Muzyki Elektronicznej w Pradze (1995), Synthesizer-Musik-Festival w Brunszwik w Niemczech (1995), Dniach Muzyki Ryszarda Bukowskiego we Wrocławiu (1995, 1996), International Festival of Choral Art „Jihlava ’96” w Czechach (1996), „Musica Polonica Nova” we Wrocławiu (1996), Międzynarodowym Festiwalu Muzyki Współczesnej „Two Days and Two Nights in Odessa” (1996), European Youth Music Festival Copenhagen ’96 w Danii (1996), Forum Lutosławskiego w Warszawie (1996, 1998), Międzynarodowy Festiwal Muzyki Sakralnej „Gaude Mater” w Częstochowie (1997), Musica del Novocento w Rzymie (1998), Park Lane Festival w Londynie (1999), 200 Years of Russian Music w Londynie (1999), Commemorative Concert for Witold Lutosławski w Londynie (1999), Audio Art w Warszawie (1999), World Music Days w Bukareszcie (1999), Warszawskie Spotkania Muzyczne (1999, 2000, 2004, 2005).
Maciej Zieliński otrzymał wiele nagród na konkursach kompozytorskich w kraju i za granicą, m.in.: II nagrodę Kapituły Krytyków II Forum Młodych Kompozytorów w Krakowie (1994), II nagrodę w I Konkursie Młodych Kompozytorów „Musica Sacra” (1995), II nagrodę w Międzynarodowym Konkursie Muzyki Syntezatorowej i Komputerowej w Brunszwiku (1995) za "Alone in a Crowd...", III nagrodę w Międzynarodowym Konkursie Kompozytorskim „Jihlava ’96” w Czechach (1996) za "Domine, quis habitabit", III nagrodę w Ogólnopolskim Konkursie Kompozytorskim w Gdańsku (1997), Josiah Parker Composition Prize w Wielkiej Brytanii (1999), Alan Bush Composition Prize w Wielkiej Brytanii (1999), nagrodę główną w Konkursie Polskiego Towarzystwa Muzyki Współczesnej na Projekt Multimedialny (Clouds)(1999). Otrzymał również Stypendium Ministra Kultury i Sztuki (1995) oraz British Council Fellowship Award (1998).
Jego kompozycje wydawały takie wytwórnie fonograficzne, jak Dux, Acte Préalable, Polskie Nagrania Edition, a także były emitowane przez wiele radiofonii europejskich. Płyta z jego "I Kwartetem smyczkowym" (1994) w wykonaniu żeńskiego kwartetu DAFÔ i wydana przez wytwórnię Dux otrzymała nagrodę Fryderyk 2002.
Jako juror i moderator uczestniczył w wielu konkursach kompozytorskich, m.in. im. Tadeusza Bairda, „Musica Sacra”, w międzynarodowym konkursie kompozytorskim w Radziejowicach (2000) oraz w ISCM World Music Days 2002 i 2004. Jest członkiem Związku Kompozytorów Polskich, Polskiego Towarzystwa Muzyki Współczesnej, Stowarzyszenia Artystów i Wykonawców Polskich oraz Stowarzyszenia Autorów ZAiKS. Od 2002 pełni funkcję wiceprezesa Polskiego Towarzystwa Muzyki Współczesnej. Od 2004 jest członkiem Zarządu Oddziału Warszawskiego Związku Kompozytorów Polskich, a od 2005 członkiem Komisji Rewizyjnej ZAiKS-u.
Twórczość.
Ważne miejsce w jego twórczości zajmuje muzyka poważnej. Jego idiomem jest wyrazista ekspresja, dbałość o szczegóły formy i języka muzycznego, przy zróżnicowaniu obsady i środków wykonawczych. Stosuje nieregularne grupy rytmiczne (także polirytmię) i techniki glissandowe ("Shining", 1996). W "Concerto inquieto" (2010) sięgnął po technikę dodekafoniczną, rozbijając równocześnie serie na nieregularne grupy, przez co uzyskał poszarpany i „neurotycznie” niepokojący tok narracji.
Jednak twórczość Zielińskiego to w dużej części muzyka filmowa, teatralna i rozrywkowa. Skomponował i zaaranżował wiele piosenek do produkcji telewizyjnych. Jego najbardziej znaną piosenką jest "Kto wie?" w wykonaniu zespołu De Su, która przez dwa lata z rzędu gościła na pierwszych miejscach list przebojów (2000, 2001), stając się jedną z najczęściej emitowanych piosenek świątecznych w Polsce.
Skomponował także muzykę do kilkuset reklam wielu znanych firm i brandów. Do jego największych sukcesów na tym polu należy piosenka "Najmilsza chwila poranka", temat przewodni ERY GSM i kilka kampanii dla tej firmy (1997-1999) oraz nagrody Tytan '93 (Kawa Jacobs), Tytan '96 (Coca-Cola "Christmas Charity") i Kreatura 2000 za najlepszą muzykę (Procter&amp;Gamble "Ciepło-Zimno").

</doc>
<doc id="815396" url="https://pl.wikipedia.org/wiki?curid=815396" title="Młodzieżowa reprezentacja Polski w piłce nożnej">
Młodzieżowa reprezentacja Polski w piłce nożnej



</doc>
<doc id="815397" url="https://pl.wikipedia.org/wiki?curid=815397" title="Anny Rüegg">
Anny Rüegg

Anny Rüegg (ur. 1912 w Chur, zm. 1 maja 2011 w Zurychu) – szwajcarska narciarka alpejska, pięciokrotna medalistka mistrzostw świata. 
Wzięła udział w mistrzostwach świata w Innsbrucku w 1933 roku, gdzie zajęła 20. miejsce w zjeździe, 25. w slalomie i 20. w kombinacji. Na rozgrywanych rok później mistrzostwach świata w Sankt Moritz wywalczyła złoty medal w zjeździe. Została tym samym pierwszą w historii reprezentantką Szwajcarii, która została mistrzynią świata w tej konkurencji. Wyprzedziła tam dwie reprezentantki III Rzeszy: Christl Cranz i Lisę Resch. Dzień później zajęła szesnaste miejsce w slalomie, w kombinacji jednak wywalczyła brązowy medal. Wyprzedziły ją tylko Cranz i Resch. Brała też udział w mistrzostwach świata w Mürren w 1935 roku, stając na podium we wszystkich konkurencjach, Najpierw zwyciężyła w slalomie, wyprzedzając Cranz i jej rodaczkę - Käthe Grasegger. Następnie była trzecia w zjeździe, za Cranz i Hadwig Pfeifer z III Rzeszy. Ponadto w kombinacji zdobyła srebrny medal, plasując się za Cranz a przed Grasegger.
Znalazła się w kadrze Szwajcarii na igrzyska olimpijskie w Garmisch-Partenkirchen w 1936 roku, jednak w zawodach ostatecznie nie wystartowała.
Była dwukrotną mistrzynią Szwajcarii: w slalomie (1935) i kombinacji (1935) oraz mistrzynią Austrii w kombinacji (1935).
Była ciotką Yvonne Rüegg.

</doc>
<doc id="815401" url="https://pl.wikipedia.org/wiki?curid=815401" title="Perdento">
Perdento

Perdento, perdendosi (wł.) – zanikając; określenie dynamiczne stosowane czasem przy zakończeniach utworu; oznacza stopniowe ściszanie, zamieranie dźwięku przy równoczesnym zwalnianiu tempa.

</doc>
<doc id="815404" url="https://pl.wikipedia.org/wiki?curid=815404" title="Mickiewicze (obwód brzeski)">
Mickiewicze (obwód brzeski)

Mickiewicze (biał. "Міцкевічы") – wieś na Białorusi w rejonie baranowickim obwodu brzeskiego, 25 km na zachód od Zaosia i 25 km na północny zachód od Baranowicz. Wchodzi w skład mołczadzkiej rady wiejskiej.
Wieś magnacka położona była w końcu XVIII wieku w powiecie słonimskim województwa nowogródzkiego.
Znajduje tu się stacja kolejowa Mickiewicze, leżąca na linii Równe – Baranowicze – Lida – Wilno.

</doc>
<doc id="815405" url="https://pl.wikipedia.org/wiki?curid=815405" title="Evelyn Pinching">
Evelyn Pinching

Evelyn Amie Pinching (ur. 18 marca 1915 w Norwich, zm. 24 grudnia 1988 w Westminster) – brytyjska narciarka alpejska, trzykrotna medalistka mistrzostw świata.
Wzięła udział w mistrzostwach świata w Mürren w 1935 roku, gdzie najpierw zajęła piąte miejsce w slalomie. Dzień później była czwarta w zjeździe, przegrywając walkę o medal z Anny Rüegg ze Szwajcarii. Czwarte miejsce zajęła także w kombinacji, w której uplasowała się nieznacznie za Käthe Grasegger z III Rzeszy. Na rozgrywanych rok później mistrzostwach świata w Innsbrucku wywalczyła trzy medale. W zjeździe była najlepsza, wyprzedzając dwie Szwajcarki: Elvirę Osirnig i Nini von Arx-Zogg. Następnie była druga w slalomie, za Gerdą Paumgarten, a przed Margarethe Weikert. Dało jej to także złoty medal w kombinacji, przed Osirnig i Paumgarten. Był to pierwszy w historii złoty medal dla Wielkiej Brytanii w tej konkurencji. Brała też udział w mistrzostwach świata w Aspen w 1950 roku, gdzie zajęła 22. miejsce w zjeździe i slalomie oraz 23. w kombinacji.
Wystartowała również na igrzyskach w Garmisch-Partenkirchen, gdzie zajęła 9. miejsce w kombinacji alpejskiej.

</doc>
<doc id="815406" url="https://pl.wikipedia.org/wiki?curid=815406" title="Armia Ludowo-Wyzwoleńcza">
Armia Ludowo-Wyzwoleńcza



</doc>
<doc id="815407" url="https://pl.wikipedia.org/wiki?curid=815407" title="Tadeusz Dajczer">
Tadeusz Dajczer

Tadeusz Józef Dajczer (ur. 10 sierpnia 1931 w Pruszkowie, zm. 8 września 2009 w Warszawie) – polski prezbiter katolicki, religioznawca, kanonik, profesor teologii.
Życiorys.
Ukończył studia na Wydziale Teologii Katolickiej Uniwersytetu Warszawskiego i otrzymał święcenia prezbiteratu z rąk biskupa Wacława Majewskiego w 1955. Następnie studiował na Papieskim Uniwersytecie Gregorianum w Rzymie (1966–1972), gdzie uzyskał stopień doktora. Po powrocie do Polski został pierwszym kierownikiem Katedry Fenomenologii Religii utworzonej na Wydziale Teologicznym Akademii Teologii Katolickiej w Warszawie przez ks. dr. hab. Władysława Kowalaka. Habilitował się na ATK 14 grudnia 1981. W 1985 założył Ruch Rodzin Nazaretańskich, który działa obecnie w około 40 krajach świata. W 1994 otrzymał z rąk prezydenta Lecha Wałęsy tytuł naukowy profesora nauk teologicznych. Do śmierci był rezydentem w parafii Św. Teresy od Dzieciątka Jezus na Tamce.
W 1972, w Parafii Najświętszego Zbawiciela założył koło życia wewnętrznego. W 1983 grupa przeszła do Parafii Św. Teresy od Dz. Jezus na ul. Tamka, gdzie przyjęła nazwę Ecclesia. W 1985 powstały struktury Ruchu Rodzin Nazaretańskich, z inicjatywy świeckich, szczególnie Sławomira Bieli (jednym z założycieli był Dajczer, który nie ingerował w zarządzanie Ruchem). Na jesieni 1995 ks. Dajczer poważnie zachorował, co bardzo ograniczyło jego możliwości fizyczne i wyłączyło go z działalności publicznej do tego stopnia, że otrzymał pisemne pozwolenie Kurii Metropolitalnej Warszawskiej na sprawowanie Mszy św. u siebie w mieszkaniu zamiast w kościele. W 1999 przestał być wykładowcą na ATK w Warszawie. Dalej współredagował materiały formacyjne RRN i wraz ze Sławomirem Bielą oraz dwoma kapłanami był w zespole do którego należało kierowanie Ruchem, jednak członkowie Ruchu, którzy weszli do wspólnoty później, nie mieli szansy poznać założyciela.
W latach 2007-2009 Ruch Rodzin Nazaretańskich założony przez ks. Dajczera znalazł się w poważnym kryzysie. Po przeprowadzonym na polecenie metropolity warszawskiego abp. Kazimierza Nycza śledztwa kanonicznego od moderowania i działalności w Ruchu odsunięto ks. Dajczera wraz z najbliższymi współpracownikami: ks. Bolesławem Szewcem, ks. Jarosławem Piłatem i Sławomirem Bielą. Oceniono, że w RRN popełniono poważne błędy teologiczno-doktrynalne oraz, że w nieprawidłowy sposób sprawowano kierownictwo duchowe. W 2009 Komisja Teologiczno-Prawna, powołana przez arcybiskupa Kazimierza Nycza, stwierdziła, że „ks. Dajczer – co wynika z oświadczenia p. S. Bieli z 28 II 2008 r. – wykreował (w początkowej fazie trwania Ruchu) dla potrzeb własnych i RRN "charyzmat maryjny" w osobie p. S. Bieli". Tadeusz Dajczer w czasie prac komisji, 8 kwietnia 2008, stwierdził o Sławomirze Bieli, że „nic nadprzyrodzonego w nim nie odkrył, poza tym, że jest to człowiek, znający treści duchowe świętych (np. św. Jana od Krzyża), umiejący przemawiać, i jako animator mający dobry kontakt z ludźmi”. 
Wniósł istotny wkład w badania naukowe w dziedzinie religioznawstwa w Polsce, a zwłaszcza fenomenologii religii. „Można mówić o [jego] mistrzostwie (...) i kompetencji, szczególnie w odniesieniu do problematyki religii Dalekiego Wschodu i ich porównaniu do chrześcijaństwa. Tworzył w opozycji do relatywizmu dominującego w epoce światopoglądu marksistowskiego. Był uważany za największy religioznawczy autorytet w Polsce w dziedzinie inicjacji.
Jest autorem dzieł z dziedziny duchowości, które przez dziesięciolecia stanowią inspirację do życia chrześcijańskiego dla wielu ludzi. W 1992 roku opublikował światowy bestseller "Rozważania o wierze". "Z zagadnień teologii duchowości", przetłumaczony na 29 języków i wydany w 36 krajach, który stał się ogromnie cenionym „podręcznikiem” życia chrześcijańskiego.
W latach 2007-2009 wydał cykl sześciu książek "Rozważania o Eucharystii" ukazujący teoretyczną i praktyczną teologię prowadzącą na szczyty przeżyć mistycznych. Do opisu życia duchowego wprowadził termin „relacji spotkania” zaczerpnięty z filozofii dialogu. Dzięki temu przedstawił w sposób prekursorski drogę do zjednoczenia człowieka z Bogiem „z perspektywy rozwoju relacji Ja – Ty do osoby Chrystusa obecnego w Eucharystii”. Ukazał, że relacja z osobowym Bogiem jest w istocie relacją spotkania..
Współpraca ks. Tadeusza Dajczera z SB.
Ksiądz Dajczer w zainteresowaniu aparatu bezpieczeństwa znalazł się w 1964 r., w momencie gdy złożył wniosek o paszport na wyjazd do Rzymu. Wtedy rozpoczęły się jego regularne kontakty z funkcjonariuszami SB, które trwały z pewnymi przerwami aż do 1985 r. Początkowo rozmowy z funkcjonariuszem Dept. I MSW Stanisławem Kubatem nie przyniosły efektu w postaci werbunku. Duchowny nie zrezygnował jednak z ubiegania się o paszport na studia rzymskie. Miał nadzieję, że uda mu się uzyskać dokument bez pośrednictwa aparatu bezpieczeństwa. Kolejne odmowy spowodowały, że Dajczer zwrócił się telefonicznie do oficera, który prowadził z nim rozmowy i poprosił o spotkanie. W czasie kilku kolejnych rozmów z funkcjonariuszami bezpieki zdecydował się na podjęcie współpracy agenturalnej. Decyzja kapłana spowodowała zmianę decyzji o odmowie paszportu. Deklaracje ks. Dajczera o zgodzie na współpracę oficerowie bezpieki potraktowali poważnie. Uwiarygodniało ją także przyjęcie przez duchownego zadań postawionych przez SB, w tym przekazywania informacji o znanych mu duchownych. Od tego momentu stał się współpracownikiem bezpieki. Zarejestrowano go pod ps. "Marcinek" (używano także ps. "Marcin"). Dokładny przebieg współpracy w okresie studiów ks. Dajczera w Rzymie trwających od 1966 do 1972 r. nie jest znany, ze względu na zniszczenie części dokumentacji. Duchowny starał się unikać kontaktów z funkcjonariuszami Departamentu I MSW, ale ich jednak nie przerwał. Z tego względu postanowiono podtrzymywać z nim kontakty również po powrocie do Polski w 1972 r., jak zauważył Rafał Łatka, autor artykułu na temat współpracy duchownego z SB: "Funkcjonariusz prowadzący sprawę ks. Dajczera był przekonany, iż kapłan może być użyteczny dla SB także po powrocie do Polski w lipcu 1972 r. Z tego względu zdecydował że należy przekazać go" "na kontakt" "do Departamentu IV MSW . Warto dodać, iż do innej jednostki przekazywano tylko osoby, które w rzeczywisty sposób podjęły współpracę agenturalną i/lub rokowały swoją przydatność dla aparatu bezpieczeństwa (w charakterze poważnych kandydatów na TW)" . 
Po powrocie do Polski duchowny nie potrafił odmówić dalszych kontaktów z SB, które poskutkowały współpracą agenturalną z antykościelnym Departamentem IV MSW trwającą w latach 1975-1985. Podobnie jak w przypadku „rzymskiego” etapu współpracy Dajczer starał się minimalizować ilość informacji przekazywanych funkcjonariuszom. Wiedza jaką przekazał swoim oficerom prowadzącym na temat osób ze swojego otoczenia nie miała dla SB kluczowego znaczenia, ale była przydatna, o czym wprost pisano w raportach funkcjonariuszy bezpieki. Kapłan donosił m.in. na sekretarzy prymasa Wyszyńskiego: ks. Józefa Glempa i ks. Bronisława Piaseckiego, pracowników Akademii Teologii Katolickiej, czy też ks. Waldemara Wojdeckiego redaktora naczelnego "Przeglądu Katolickiego". W czasie współpracy z Dept. IV MSW regularnie otrzymywał prezenty od funkcjonariuszy SB. Współpracę z TW ps. „Marcinek” zakończono w 1985 r. ze względu na zły stan zdrowia ks. Dajczera. 

</doc>
<doc id="815412" url="https://pl.wikipedia.org/wiki?curid=815412" title="Cyryl Jerozolimski">
Cyryl Jerozolimski

Cyryl Jerozolimski (; ur. ok. 315 w Jerozolimie, zm. 18 marca 386 tamże) – grecki biskup Jerozolimy (348–386), doktor Kościoła, święty Kościoła katolickiego, ormiańskiego, koptyjskiego, prawosławnego, ewangelickiego, anglikańskiego.
Życiorys.
Pochodził z chrześcijańskiej rodziny. Święcenia diakonatu przyjął w 334 r. z rąk biskupa Jerozolimy, św. Makarego, a z rąk św. Maksyma w 344 otrzymał święcenia kapłańskie. W 348 został wybrany na następcę Maksyma w katedrze jerozolimskiej.
Trzykrotnie był zsyłany na wygnanie z powodu zdecydowanej postawy wobec arian. Najpierw wystąpił przeciwko niemu ariański metropolita Cezarei Palestyńskiej Akacjusz. Skłonił on ariańskiego cesarza Konstancjusza, żeby ten skazał Cyryla jako heretyka na wygnanie. Święty został zesłany do Tarsu, rodzinnego miasta Pawła Apostoła w 351. Po 9 latach synod w Seleucji potępił arianizm, Akacjusza skazał na wygnanie, a Cyryla odwołał z banicji. Na synodzie w Konstantynopolu Cyryl został ponownie potępiony i skazany na wygnanie. Tym razem tułaczka biskupa nie trwała długo, bo w kilka miesięcy potem kolejny cesarz, Julian Apostata, pozwolił mu powrócić. Nie niepokojono go przez 19 lat. W tym czasie rozwinął pełną działalność, aby przywrócić jedność Kościołowi w Jerozolimie. Wtedy powstała większość jego katechez. Po śmierci Juliana Apostaty rządy objął znowu cesarz ariański, Walens (364–378). Cyryl musiał po raz trzeci opuścić Jerozolimę i pozostał na wygnaniu aż do swojej śmierci.
Dzieła.
Cyryl brał udział w Soborze Konstantynopolitańskim I w r. 381, który biskupom Konstantynopola przyznał pierwsze miejsce po Rzymie. Zostawił po sobie dwie serie katechez, które, jeszcze jako prezbiter, wygłosił dla katechumenów i dla ochrzczonych. Jest to bodajże pierwszy tak wyczerpujący zapis nauczania chrześcijańskiego, m.in. o Eucharystii. Są to w sumie 24 katechezy, spisane metodą stenograficzną przez jednego ze słuchaczy.
Katechezy są podzielone na dwie grupy:
W katechezie pierwszej mówi o przygotowaniu do chrztu, zachęca do porzucenia trosk ziemskich, pogodzenia się z wrogami i lektury Pisma Świętego. W drugiej mówi o pokucie i odpuszczeniu grzechów, o szatanie i jego zasadzkach. W trzeciej o chrzcie, zbawieniu, rycie chrzcielnym, jego znaczeniu i skutkach. W czwartej streszcza naukę chrześcijańską. W piątej o wierze. W 12 następnych (6–18) wykłada kolejno poszczególne artykuły Jerozolimskiego wyznania wiary.
Zachował się też list Cyryla do cesarza Konstancjusza opisujący niezwykłe zjawisko, jakim było ukazanie się wielkiego świetlistego krzyża nad Jerozolimą 7 maja 351. Zachował się też w całości tekst homilii na temat uzdrowienia paralityka (J 5,2–16) oraz fragmenty czterech innych homilii.
Kult świętego.
W 1882 papież Leon XIII ogłosił go Doktorem Kościoła.
Wspomnienie liturgiczne w Kościele katolickim (ewangelickim, anglikańskim) obchodzone jest w dzienną rocznicę śmierci (18 marca).
Kościoły wschodnie, z uwagi na liturgię według kalendarza juliańskiego wspominają świętego 18/31 marca, tj. 31 marca według kalendarza gregoriańskiego.
Kościół koptyjski, z uwagi na własny kalendarz podzielony na 13 miesięcy, wspomina świętego analogicznie do 18 marca.

</doc>
<doc id="815413" url="https://pl.wikipedia.org/wiki?curid=815413" title="Burbank (Ohio)">
Burbank (Ohio)

Burbank – wieś w USA, w stanie Ohio, w hrabstwie Wayne.
Liczba mieszkańców w 2000 roku wynosiła 279.

</doc>
<doc id="815414" url="https://pl.wikipedia.org/wiki?curid=815414" title="Gregorianum">
Gregorianum



</doc>
<doc id="815415" url="https://pl.wikipedia.org/wiki?curid=815415" title="Sierzenko">
Sierzenko

Sierzenko – (dawniej "Sierzno Szlacheckie", kaszb. "Szlachecczé Serzno", niem. "Adelig Zerrin") – przysiółek wsi Sierzno w Polsce, położony w województwie pomorskim, w powiecie bytowskim, w gminie Bytów. na Pojezierzu Bytowskim. Wchodzi w skład sołectwa Sierzno.
W latach 1975–1998 przysiółek administracyjnie należał do województwa słupskiego.

</doc>
<doc id="815420" url="https://pl.wikipedia.org/wiki?curid=815420" title="Burgoon">
Burgoon

Burgoon – wieś w USA, w stanie Ohio, w hrabstwie Sandusky. Nazwa miasto Burgoon pochodzi od nazwiska filantropa Isadore H. Burgoon (1839-1917), (Rutherford Hayes Presidential Center).
W roku 2010, 25,6% mieszkańców było w wieku poniżej 18 lat, 7,6% było w wieku od 18 do 24 lat, 25,1% było od 25 do 44 lat, 26,1% było od 45 do 64 lat, a 15,7% było w wieku 65 lat lub starszych. We wsi było 48,8% mężczyzn i 51,2% kobiet.
Liczba mieszkańców w 2010 roku wynosiła 172, a w roku 2012 wyniosła 171.

</doc>
<doc id="815422" url="https://pl.wikipedia.org/wiki?curid=815422" title="Ruch Rodzin Nazaretańskich">
Ruch Rodzin Nazaretańskich

Ruch Rodzin Nazaretańskich (RRN) – maryjny ruch w Kościele katolickim, założony w 1985 r. w Warszawie przez ks. Tadeusza Dajczera. Obecnie istnieje w ok. 40 krajach świata. Należy do niego 45 tysięcy osób (2007), a w archidiecezji warszawskiej, skąd się wywodzi, ok. 3 tysięcy. Posiada sekcje dla dzieci, młodzieży, studentów i dorosłych. Działa przy parafiach.
Historia.
Powstanie RRN.
Genezy powstania RRN-u można dopatrywać się w trzydziestoletnim doświadczeniu duchowym ks. Tadeusza Dajczera, jego nieustannym poszukiwaniu kierownictwa duchowego (spowiedź u mistyka i późniejszego świętego katolickiego Pio z Pietrelciny), zestawieniu sekularyzacji społeczeństw zachodnich i istnienia większego otwarcia na "sacrum" w cywilizacjach Wschodu ("żyznej gleby" pomimo nie w pełni dobrego "ziarna"), a także w jego studiach religioznawczych nad buddyzmem, czy twórczością M. Eliadego). W wywiadzie z Dorotą Narewską ks. Dajczer wspomina o spotkaniu z buddyjskim mnichem, który stwierdził, "że poświęca na medytację dziewięć godzin dziennie". Z refleksji nad problemem doskonałego “ziarna” Ewangelii i łaski trafiającego na zsekularyzowaną “glebę” kultury zachodniej zrodziło się jego wewnętrzne powołanie do pracy nad glebą ludzkich dusz, co wyraziło się w jego posłudze stałego spowiednika lub kierownika duchowego. W 1975 miał głębokie doświadczenie wewnętrzne w którym zrozumiał, "że wiara to inne, zupełnie inne widzenie świata". Swoim osobistym odkryciem, czym jest wiara, starał się dzielić z innymi i zaowocowało to jego głębokim zaangażowaniem się w tworzenie i prowadzenie grup życia wewnętrznego.
Od 1977 r. z ks. Dajczerem współpracował Sławomir Biela, wówczas student fizyki na PW i wspólnie położyli podstawy duchowości Ruchu Rodzin Nazaretańskich. Sławomir Biela stwierdził wobec Komisji kościelnej w Archidiecezji Warszawskiej powołanej w 2007 r. i kierowanej przez ks. Biskupa Tadeusza Pikusa, że ks. Dajczer rozpoznał u niego tzw. charyzmat maryjny i rozpowszechnił wiedzę o nim w gronie wybranych osób świeckich. W 2008 r. komisja stwierdziła, że "wieść o 'charyzmacie Maryi' lub o jakimś innym 'nadprzyrodzonym darze - charyzmacie' związanym z Panem Sławomirem Bielą nie miała i nie ma żadnego potwierdzenia przez Władze kościelne". W roku 2009 Komisja stwierdziła, że „charyzmat maryjny” u P. Sławomira Bieli jest nieprawdziwy.
Dzięki większemu zaangażowaniu wiernych w 1985 r. założony został przez ks. Dajczera Ruch Rodzin Nazaretańskich. Jego współzałożycielem był ks. Andrzej Buczel, doktor psychologii, zmarły na chorobę nowotworową w 1994 r. Dynamiczny rozwój Ruchu nastąpił w 1987 r., gdy pod koniec roku liczba członków w Polsce przekroczyła tysiąc, a wkrótce potem grupy wspólnotowe zaczęły powstawać w wielu krajach świata (już w 1989 r. abp Rosendo Huesca erygował Ruch w archidiecezji Puebla w Meksyku).
Pomimo charakteru międzynarodowego Ruch funkcjonuje w oparciu o strukturę diecezjalną. Nieformalną opiekę nad wszystkimi członkami pełnią jednak moderatorzy w Archidiecezji Warszawskiej, którymi byli kolejno: ks. prof. Tadeusz Dajczer, ks. dr Andrzej Buczel, ks. dr Jarosław Piłat (1993-2006), ks. dr Bolesław Szewc (2006-2007), ks. Przemysław Ćwiek (2007-2008) i ks. Robert Wyszomirski (od 2008).
Według ks. Dajczera w 1998 r. z Ruchem, a zwłaszcza z jego duchowością związanych było kilkaset tysięcy osób na wszystkich kontynentach.
Kryzys Ruchu (2007-2009).
Kuria warszawska poinformowała o rozpowszechnionej od wielu lat wśród członków Ruchu opinii na temat nadprzyrodzonego daru Sławomira Bieli, współredagującego serię zeszytów formacyjnych tego stowarzyszenia wiernych od 1986 r. Charyzmat maryjny, który bywał różnie określany, m.in. jako "wcielenie Matki Bożej", ma swoich wyznawców. Istnieniu charyzmatu zaprzeczają władze kościelne, odżegnują się od niego również założyciel ks. Dajczer i sam zainteresowany, który odpowiedzialnością za wykreowanie go obarcza założyciela. Komisja kurialna kontynuuje kompleksowe prace mające ocenić działalność Ruchu.
W dekrecie Arcybiskupa Nycza z 29 stycznia 2009 znajduje się 12 działań do podjęcia przez RRN w celu poprawy jego sytuacji, m.in.
Po opublikowaniu dekretu Metropolity Warszawskiego biskup płocki Piotr Libera powołał Zespół Weryfikacyjny ds. działalności
Ruchu Rodzin Nazaretańskich na terenie Diecezji Płockiej w dniu 23 lutego 2009 r. W jego skład weszli ks. prof. Wojciech Góralski, ks. prof. Ireneusz Mroczkowski i ks. dr Sławomir Zalewski. Ma on dokonać "rozeznania, czy zawarte w dekrecie Metropolity Warszawskiego zarzuty są obecne w działalności Ruchu Rodzin Nazaretańskich na terenie Diecezji Płockiej. Zespół powinien dokonać oceny działalności zaangażowanych w prace Ruchu kapłanów, a także osób świeckich, pełniących funkcje animatorów. Należy również dokonać oceny dokumentów formacyjnych i prawnych Ruchu." Zakończenie prac zespołu wyznaczono na 1 maja 2009 r. Według wniosków komisji "zarzuty postawione RRN (...) generalnie nie odnoszą się do działalności Ruchu Rodzin Nazaretańskich na terenie Diecezji Płockiej."
Sprawę RRN w archidiecezji warszawskiej skomentował również metropolita lubelski Józef Życiński po rozmowach z członkami lubelskiego RRN. "Dzielili się ze mną swoim niepokojem i pytali, czy te sankcje, które nałożył na warszawską grupę abp Nycz, dotyczą także grup innych diecezji. Na szczęście problem jest pozorny. W Lublinie nie mieliśmy nikogo, kto by występował w roli wcielenia Matki Bożej, ani księdza, który by to wcielenie uzasadniał".
Reforma.
Po publikacji dekretu w sprawie Ruchu jego liderzy w archidiecezji warszawskiej rozpoczęli reformę stowarzyszenia. Na nowo powstałej stronie internetowej znalazły się oświadczenia księży oraz świeckich zaangażowanych w RRN, przyjmujące zalecenia metropolity. Podjęto również prace nad stworzeniem nowego statutu i udostępniono kilka jego projektów. 18 marca 2009 Abp Nycz mianował ks. dra Pawła Gwiazdę asystentem kościelnym tego ruchu. 9 marca 2010 Episkopat Polski wydelegował dla Ruchu Rodzin Nazaretańskich ogólnopolskiego opiekuna, którym został bp. Andrzej Siemieniewski, a na jego pomocnika-asystenta mianowany został ks. dr. Paweł Gwiazda. Zapowiedziano również opracowanie jednolitych materiałów formacyjnych RRN, obowiązujących we wszystkich polskich diecezjach.
Obecnie.
Obecnie (2018) Ruch w Polsce istnieje jako federacja ponad dwudziestu stowarzyszeń diecezjalnych, działając w oparciu o statut zatwierdzony przez Konferencję Episkopatu Polski w czerwcu 2013 r. Delegatem Episkopatu do spraw Ruchu jest Ks. Bp Andrzej Siemieniewski.
Duchowość.
"Podstawowym dążeniem ruchu jest droga radykalnego oddania się Bogu. Ks. Dajczer wspomina, że przełomowym punktem jego życia była spowiedź u włoskiego kapucyna - mistyka, o. Pio. spowiednik pytał go wówczas z wielkim naciskiem, dlaczego nie chce iść za Bogiem aż do końca.
U podstaw ruchu leży odkrycie, że w świetle wiary każde życiowe wydarzenie ma głęboki sens. Członkowie wspólnot starają się naśladować Jezusa szczególnie w jego ubóstwie i pokorze. Podkreśla się też bardzo rys maryjny".
Twórcy duchowości RRN inspirację czerpali z pism klasyków Karmelu (Jana od Krzyża, Teresy z Ávila, Teresy z Lisieux, Edyty Stein), a także Faustyny Kowalskiej, Maksymiliana Kolbego, Juana Diego oraz ojców pustyni.
Wspólnoty powiązane.
Świecki Instytut Maryi Służebnicy Pańskiej (Secolare).
Jedną ze wspólnot związanych z RRN-em jest Świecki Instytut Maryi Służebnicy Pańskiej (wcześniej Dzieło Maryi Służebnicy Pańskiej, Secolare), żeński instytut świecki życia konsekrowanego na prawie diecezjalnym, który rozpoczął działalność w 1986 r.
Stowarzyszenie Apostolskie św. Juana Diego (SAJD).
Wspólnotą męską zainicjowaną w łonie RRN w marcu 2005 r., której współzałożycielami byli ks. Piłat i ks. Szewc, mającą być zaczątkiem męskiego zgromadzenia zakonnego, jest Stowarzyszenie Apostolskie św. Juana Diego (SAJD). Stowarzyszenie to zostało erygowane przez prymasa Józefa Glempa 22 maja 2006 r. Opiekunem SAJD-u jest obecnie ks. Jarosław Piłat.

</doc>
<doc id="815423" url="https://pl.wikipedia.org/wiki?curid=815423" title="Burkettsville">
Burkettsville

Burkettsville – wieś w USA, w stanie Ohio, w hrabstwie Darke. Miejscowość istnieje od roku 1883.
Liczba mieszkańców w 2010 roku wynosiła 244, a w roku 2012 wynosiła 245.

</doc>
<doc id="815426" url="https://pl.wikipedia.org/wiki?curid=815426" title="Burton (Ohio)">
Burton (Ohio)

Burton – wieś w USA, w stanie Ohio, w hrabstwie Geauga. Burton zostało założone w 1798 roku i jest najstarszą osadą powiatu. Odbywają się tu targi "Geauga County Fairpod" pod hasłem: „Coś dla każdego od 1823 roku”.
W roku 2010, 21,9% mieszkańców było w wieku poniżej 18 lat, 7,8% było w wieku od 18 do 24 lat, 23,2% od 25 do 44 lat, 26,1% od 45 do 64 lat, a 21,1% było w wieku 65 lat lub starszych. We wsi 48,4% mężczyzn i 51,6% kobiet.
Liczba mieszkańców w 2010 roku wynosiła 1 455, a w 2012 wynosiła 1458.

</doc>
<doc id="815428" url="https://pl.wikipedia.org/wiki?curid=815428" title="Butler (Ohio)">
Butler (Ohio)

Butler – wieś w USA, w stanie Ohio, w hrabstwie Richland.
Liczba mieszkańców w 2000 roku wynosiła 921.

</doc>
<doc id="815429" url="https://pl.wikipedia.org/wiki?curid=815429" title="Jurij Nieświeski">
Jurij Nieświeski

Jurij Nieświeski, Jurij Jaropołkowicz (zm. 1223) – książę ruski żyjący na przełomie XII/XIII w. wiązany z Nieświeżem.
Pierwszy i jedyny raz wymieniany w latopisach przy okazji bitwy nad rzeką Kałką jako jeden z sześciu książąt ruskich, którzy zginęli w tym starciu. Przypuszczalnie był wnukiem kniazia z Turowa Jurija Jarosławicza i synem kniazia pińskiego Jaropełka.
Wymienienie przez kronikarza przydomka księcia jest równocześnie pierwszą wzmianką na temat Nieświeża, choć kwestia czy rzeczywiście ów kniaż miał związek z tym miastem nie jest do końca udowodniona , a wręcz bywa negowana .
Niezależnie od prawdziwości danych o kniaziu, jest on popularnie wskazywany jako pierwszy znany ze źródeł mieszkaniec Nieświeża i pośrednio jako pierwsza wzmianka o mieście, toteż w Nieświeżu znajduje się jego pomnik wzniesiony w 1992 r.

</doc>
<doc id="815430" url="https://pl.wikipedia.org/wiki?curid=815430" title="Pyszno">
Pyszno

Pyszno (dodatkowa nazwa w j. kaszub. Pëszno) – przysiółek wsi Sierzno w Polsce, położony w województwie pomorskim, w powiecie bytowskim, w gminie Bytów. Leży na Pojezierzu Bytowskim, w bezpośrednim sąsiedztwie rezerwatów Bukowa Góra nad Pysznem i Lisia Kępa, a takżenad północnym brzegiem jeziora Pyszne. Wchodzi w skład sołectwa Sierzno.
W latach 1975–1998 przysiółek administracyjnie należał do województwa słupskiego.
Zabytki.
Według rejestru zabytków NID na listę zabytków wpisany jest cmentarz ewangelicki zasłużonych leśników na Bukowej Górze, 1837-1939, nr rej.: A-327 z 29.11.1994.

</doc>
<doc id="815432" url="https://pl.wikipedia.org/wiki?curid=815432" title="Butlerville">
Butlerville

Butlerville – wieś w USA, w stanie Ohio, w hrabstwie Warren.
Liczba mieszkańców w 2012 roku wynosiła 164.

</doc>
<doc id="815434" url="https://pl.wikipedia.org/wiki?curid=815434" title="Eugeniusz Zadrzyński">
Eugeniusz Zadrzyński

Eugeniusz Zadrzyński (ur. 24 grudnia 1915 w Wyszkowie, zm. 12 marca 2002) – polski inż. elektryk, polityk, pułkownik ludowego Wojska Polskiego, zastępca szefa Głównego Zarządu Informacji Wojska Polskiego od sierpnia 1945 do 1946.
W latach 1933–1939 studiował na Politechnice Warszawskiej i jednocześnie był członkiem ZNMS „Życie”, krótko pracował w warszawskiej elektrowni jako technik, 1939–1941 studiował na Politechnice Lwowskiej, w 1941 wstąpił do Komsomołu. Po ataku Niemiec na ZSRR pracował jako kierownik laboratorium elektrycznego w kombinacie naftowym w Gurjewie, od 1943 służył w ludowym WP, w 1945 był zastępcą szefa Departamentu Poboru i Uzupełnień MON, następnie zastępcą dyrektora Państwowego Urzędu Wychowania Fizycznego i Przysposobienia Wojskowego. Od 1944 należał do PPR/PZPR. Od 7 lipca 1956 był tymczasowym kierownikiem resortu energetyki w rządzie Józefa Cyrankiewicza, w 1959 został delegatem na III Zjazd PZPR. Został pochowany na wojskowych Powązkach (kwatera BII30-1-27/28)

</doc>
<doc id="815435" url="https://pl.wikipedia.org/wiki?curid=815435" title="Byesville">
Byesville

Byesville – wieś w USA, w stanie Ohio, w hrabstwie Guernsey.
Liczba mieszkańców w 2010 roku wynosiła 2 438, a w roku 2012 wynosiła 2 420.

</doc>
<doc id="815443" url="https://pl.wikipedia.org/wiki?curid=815443" title="Biały Dzień">
Biały Dzień

 – Biały Dzień przypada na dzień 14 marca, czyli miesiąc po walentynkach. Według japońskiego obyczaju w walentynki to kobiety dają prezenty mężczyznom, zwyczajowo coś czekoladowego, zaś w Biały Dzień mężczyźni mają okazję odwdzięczyć się, dając prezenty płci żeńskiej.
Zasięg.
Biały Dzień jest obchodzony w Japonii, Korei Południowej i na Tajwanie.
Pochodzenie.
Zwyczaj ten został zaproponowany w 1978 roku przez jako „odpowiedź” na jednostronne obchody walentynek, w których tylko kobiety wręczały upominki. Początkowo za najlepszy podarunek uważane były pianki, od których pochodzi pierwotna nazwa – "Dzień Pianek" (ang. "Marshmallow Day"), później zmieniono ją na bieżącą. Obecnie zakres wręczanych upominków nie ogranicza się już wyłącznie do słodyczy i obejmuje również takie prezenty, jak: kwiaty, biżuteria, bielizna itd.

</doc>
<doc id="815445" url="https://pl.wikipedia.org/wiki?curid=815445" title="Poronin (stacja kolejowa)">
Poronin (stacja kolejowa)

Poronin – stacja kolejowa w Poroninie, w województwie małopolskim, w Polsce. Według klasyfikacji PKP ma kategorię dworca lokalnego.
W roku 2017 stacja obsługiwała 50–99 pasażerów na dobę.

</doc>
<doc id="815448" url="https://pl.wikipedia.org/wiki?curid=815448" title="Skype Unlimited Calling">
Skype Unlimited Calling



</doc>
<doc id="815449" url="https://pl.wikipedia.org/wiki?curid=815449" title="Muchawiec">
Muchawiec



</doc>
<doc id="815452" url="https://pl.wikipedia.org/wiki?curid=815452" title="SkypeOut">
SkypeOut



</doc>
<doc id="815453" url="https://pl.wikipedia.org/wiki?curid=815453" title="Muchawiec (wieś)">
Muchawiec (wieś)

Muchawiec (biał. i ros. "Мухавец") – agromiasteczko na Białorusi w rejonie brzeskim obwodu brzeskiego, centrum sielsowietu Muchawiec, ok. 10 km na południowy wschód od Brześcia.
Do 1969 miejscowość nosiła nazwę Futory Romanowskie (biał. Рама́наўскія Хутары́).
Znajdują tu się parafialna cerkiew prawosławna pw. św. Włodzimierza oraz przystanek kolejowy Muchawiec, położony na linii Kijów – Chocisław – Brześć.

</doc>
<doc id="815458" url="https://pl.wikipedia.org/wiki?curid=815458" title="Robert Miles">
Robert Miles

Robert Miles, właśc. Roberto Concina (ur. 3 listopada 1969 w Fleurier, zm. 9 maja 2017 w Ibizie) – włosko-szwajcarski DJ i producent muzyczny. Prekursor gatunku dream trance.
Życiorys.
Urodził się w szwajcarskiej miejscowości Fleurier jako syn Antonietty i Albino Concina, włoskich emigrantów zamieszkałych w Szwajcarii. W młodości uczył się gry na fortepianie, w latach 80. XX wieku był didżejem w kilku włoskich klubach. 
W roku 1996 wydał singiel „Children”, który zyskał popularność w Europie i USA. Tylko w Europie sprzedał się on w nakładzie ponad 1,5 miliona egzemplarzy, zajmując drugie miejsce na brytyjskich oraz pierwsze miejsce na niemieckich listach przebojów. W 1997 roku zdobył Brit Award w kategorii najlepszy debiutujący artysta zagraniczny.
W 2013 roku założył radio OpenLab, które nadawane jest na Ibizie i Formenterze.
9 maja 2017 zmarł w wieku 47 lat po 9-miesięcznej walce z nowotworem. O śmierci artysty poinformował na Facebooku jego przyjaciel Joe T. Vannelli.

</doc>
<doc id="815459" url="https://pl.wikipedia.org/wiki?curid=815459" title="Konrad von Jungingien">
Konrad von Jungingien



</doc>
<doc id="815462" url="https://pl.wikipedia.org/wiki?curid=815462" title="Jorge Daponte">
Jorge Daponte

Jorge Daponte (ur. 5 czerwca 1923 w Buenos Aires, zm. 1 marca 1963 tamże) – argentyński kierowca wyścigowy.
Rozpoczął karierę sportową na początku lat 50. XX wieku, startując głównie w samochodach Maserati.
W 1954 roku uczestniczył w dwóch wyścigach Grand Prix Mistrzostw Świata Formuły 1. Podczas Grand Prix Argentyny wycofał się wskutek awarii układu paliwowego, natomiast w Grand Prix Włoch zajął jedenaste, ostatnie, miejsce.
Ponadto w 1954 roku brał udział w dwóch wyścigach niezaliczanych do punktacji MŚ (zajął czwarte miejsce we włoskiej Pescarze, oraz piąte w francuskim Rouen).
Zmarł nagle w wieku 39 lat.

</doc>
<doc id="815463" url="https://pl.wikipedia.org/wiki?curid=815463" title="Kikinda">
Kikinda

Kikinda (cyr. Кикинда, węg. "Nagykikinda", rum. "Chichinda Mare", słow. "Kikinda") – miasto w północnej Serbii, w Wojwodinie, stolica okręgu północnobanackiego, siedziba miasta Kikinda. Leży przy granicy z Rumunią. W 2011 roku liczyło 38 065 mieszkańców.
Geografia.
Miasto znajduje się w północnej części Banatu, w niewielkiej odległości od granicy serbsko-rumuńskiej. Teren płaski, głównie rolniczy. Klimat ciepły umiarkowany. Miejscowości w niedalekiej odległości Kikindy: Mokrin, Iđoš, Bašaid, Bikač, Banatska Topola, Rusko Selo, Novi Kozarci, Banatsko Veliko Selo, Nakovo i Sajan.
Gospodarka.
W mieście rozwinął się przemysł metalowy, maszynowy, chemiczny, tekstylny oraz spożywczy. Znajduje się tu port lotniczy Kikinda.
Historia.
Wykopaliska archeologiczne ujawniły stare osady na terenie dzisiejszego miasta. W 1423 r. miasto wchodziło w skład dóbr Królów Węgierskich jako Nađ Kekenj. W XVIII w. miasto było ośrodkiem dystryktu, a w 1893 r. otrzymuje status wolnego królewskiego miasta. W 1941 r., podczas wojny narodowowyzwoleńczej, ma miejsce organizacja specjalnych grup oporu, w których skład wchodziły partyzantki Kikindy, Mokrinu oraz inne.
Kultura.
Miasto posiada takie zabytki i obiekty z możliwością zwiedzania, jak: Muzeum Narodowe, Archiwum Historyczne, Prawosławne cerkwie z pracami Teodora Ilića Češljara, budowle z I poł. XIX w., tablica poświęcona pamięci rozstrzelanym partyzantom walczącym o wolność miasta, która znajduje się na dziedzińcu budynku władz, replika mamuta Kiki, którego kości znajdują się w Muzeum. Od roku 1982 istnieje Międzynarodowe Sympozjum Rzeźb Terakotowych Terra, której kolekcja ponad tysiąca rzeźb stanowi unikatową kolekcję nowoczesnej rzeźby terakotowej na świecie.
Gospodarka.
Najbardziej rozwinięty jest sektor budowlany, dzięki rozwojowi produkcji materiałów budowlanych, a także zakłady przetwórstwa spożywczego w rolnictwie. W mieście działa również odlewnia żeliwa i tempery. Dochody przynoszą także centrum rekreacji, miejsca udostępnione do polowań oraz kanał DTD udostępniony dla wędkarstwa.

</doc>
<doc id="815466" url="https://pl.wikipedia.org/wiki?curid=815466" title="David Bradley (brytyjski aktor ur. 1942)">
David Bradley (brytyjski aktor ur. 1942)

David John Bradley (ur. 17 kwietnia 1942 w Yorku) – brytyjski aktor teatralny, telewizyjny i filmowy, występował w roli Argusa Filcha w filmach o Harrym Potterze i jako Walder Frey z serialu "Gra o tron". Wystąpił też jako pierwszy Doktor w serialu "Doktor Who".
Życiorys.
Urodził się w Yorku, w hrabstwie North Yorkshire, gdzie uczęszczał do katolickiej szkoły średniej im. św. Jerzego i śpiewał w chórze. Jako członek klubu młodzieżowego występował w produkcji muzycznej na scenie Rowntree Youth Theatre.
W 1966 przeprowadził się do Londynu, gdzie studiował w Royal Academy of Dramatic Art. Przez szesnaście lat był związany z Royal Shakespeare Company. W latach 70. grał w Royal National Theatre Laurence’a Oliviera. W 1991 został uhonorowany Laurence Olivier Award za drugoplanową rolę błazna w tragedii Williama Shakespeare’a "Król Lear" w Royal National Theatre.
17 lipca 2012 został uhonorowany tytułem doctor honoris causa University of Warwick, a 19 listopada 2015 także Uniwersytetu St John York.

</doc>
<doc id="815467" url="https://pl.wikipedia.org/wiki?curid=815467" title="Aristolochia macrophylla">
Aristolochia macrophylla



</doc>
<doc id="815469" url="https://pl.wikipedia.org/wiki?curid=815469" title="Richard Fanshawe">
Richard Fanshawe

Sir Richard Fanshawe (ur. 1608 w Ware Park w Hertfordshire, zm. 1666) – angielski dyplomata oraz poeta i tłumacz. 
Miał wykształcenie klasyczne, studiował w Jesus College na Uniwersytecie Cambridge i w Londynie, a naukę języków kontynuował za granicą. W 1635 roku został sekretarzem ambasadora w Madrycie. W okresie angielskiej wojny domowej był zwolennikiem króla i walczył po jego stronie. Był sekretarzem do spraw wojskowych księcia Walii Karola. W 1647 roku przebywał w Irlandii, organizując pomoc wojskową. Wziął udział w bitwie pod Worcester, gdzie został wzięty do niewoli. 
Po odzyskaniu tronu przez Stuartów król Karol II w 1662 roku mianował Fanshawe'a ambasadorem w Portugalii, a w 1664 w Hiszpanii. 
Żona Fanshawe'a, lady Anne Fanshawe z domu Harrison, poślubiona w 1644 roku, opisała ich wspólne życie w wydanych w 1829 roku pamiętnikach. 
Richard Fanshawe zajmował się także twórczością poetycką, swoje wiersze wydał w 1648 roku łącznie z przekładem "Il Pastor Fido" Giovanniego Battisty Guariniego. Przełożył także "Luzjady" Camõesa.

</doc>
<doc id="815475" url="https://pl.wikipedia.org/wiki?curid=815475" title="Hamer-Młyn">
Hamer-Młyn

Hamer-Młyn (dodatkowa nazwa w j. kaszub. Hamer Młin; niem. "Hammermühle") – osada kaszubska w Polsce na Równinie Charzykowskiej w rejonie Kaszub zwanym Gochami położona w województwie pomorskim, w powiecie bytowskim, w gminie Lipnica nad Kłonecznicą. Wieś wchodzi w skład sołectwa Luboń. Okolice Borów Tucholskich, Pojezierza Bytowskiego i położenie na szlaku spływów kajakowych sprzyjają rozwojowi agroturystyki w Hamer-Młynie.
W latach 1975–1998 miejscowość administracyjnie należała do województwa słupskiego.

</doc>
<doc id="815478" url="https://pl.wikipedia.org/wiki?curid=815478" title="Cyanobacteria">
Cyanobacteria



</doc>
<doc id="815479" url="https://pl.wikipedia.org/wiki?curid=815479" title="Otyłość brzuszna">
Otyłość brzuszna

Otyłość brzuszna, otyłość centralna, otyłość trzewna, otyłość androidalna, otyłość typu jabłka, otyłość typu męskiego, otyłość wisceralna – otyłość częściej spotykana u mężczyzn niż u kobiet. Jej powikłaniami mogą być: 
Otyłość brzuszna występuje głównie w krajach wysoko rozwiniętych, w tym w Polsce.
Rozpoznanie.
Pierwszy stopień otyłości brzusznej rozpoznaje się, gdy obwód pasa wynosi co najmniej 94 cm u mężczyzny i 80 cm u kobiety, a stopień drugi od 102 cm u mężczyzny i 88 u kobiety. Do określenia rozmieszczenia tkanki tłuszczowej wykorzystuje się również stosunek obwodu talii do obwodu bioder (jego wartość większa niż 1 u mężczyzn i 0,85 u kobiet świadczy o otyłości brzusznej).
Przyczyny.
Głównymi przyczynami otyłości brzusznej są nieodpowiedni styl życia, złe odżywianie, nieuprawianie sportu. Choroba ta może mieć również podłoże genetyczne, hormonalne oraz psychiczne.
Określenia slangowe.
Istnieje pogląd, że otyłość brzuszna może być powodowana dostarczaniem organizmowi zbyt dużej ilości tzw. pustych kalorii przez picie dużych ilości alkoholu, zwłaszcza piwa, systematycznie przez długi okres. Trunek ten dodatkowo powoduje zwiększony apetyt, szczególnie na tłuste i słone posiłki. W taki sposób u osób konsumujących ten trunek powstaje zwykle otyłość brzuszna nazywana żartobliwie "mięśniem piwnym", "brzuszkiem piwnym" lub "beercepsem". W jednym z badań wykazano jednak, że osoby pijące piwo nie są bardziej podatne na otyłość brzuszną niż osoby niepijące lub pijące wino albo alkohole wysokoprocentowe, w tym różnego rodzaju wódki.

</doc>
<doc id="815484" url="https://pl.wikipedia.org/wiki?curid=815484" title="Mołdawia w Konkursie Piosenki Eurowizji">
Mołdawia w Konkursie Piosenki Eurowizji

Mołdawia uczestniczy w Konkursie Piosenki Eurowizji od 2005 roku. Od czasu debiutu konkursem w kraju zajmuje się mołdawski nadawca publiczny TeleRadio-Moldova (TRM).
Najwyższym wynikiem kraju w konkursie jest trzecie miejsce, zajęte w 2017 roku przez zespół SunStroke Project z piosenką „Hey, Mamma!”
Uczestnictwo.
Mołdawia uczestniczy w Konkursie Piosenki Eurowizji od 2005 roku i do tej pory wzięła w nim udział piętnaście razy. Poniższa tabela uwzględnia nazwiska wszystkich mołdawskich reprezentantów, tytuły konkursowych piosenek oraz wyniki w poszczególnych latach.
Historia głosowania w finale (2005–2022).
Poniższe tabele pokazują, którym krajom Mołdawia przyznaje w finale najwięcej punktów oraz od których państw mołdawscy reprezentanci otrzymują najwyższe noty.
Kraje, którym Mołdawia "przyznała" najwięcej punktów:
Kraje, od których Mołdawia "otrzymała" najwięcej punktów:
Legenda: 
 

</doc>
<doc id="815488" url="https://pl.wikipedia.org/wiki?curid=815488" title="Chińska wojna domowa">
Chińska wojna domowa

Chińska wojna domowa (1927–1949) – wojna domowa między chińskimi komunistami i nacjonalistami z Kuomintangu, która trwała od sierpnia 1927 do października 1949 roku. Przebieg wojny skomplikowało wkroczenie do Republiki Chińskiej Japończyków, którzy w 1931 roku zajęli Mandżurię, a w 1937 roku zaatakowali centralne Chiny. Ostatecznie przeciwne strony zjednoczyły się w walce z agresorem i wojna domowa została na dziewięć lat wstrzymana.
Wojna wkroczyła w decydującą fazę po zakończeniu II wojny światowej i kapitulacji Japonii latem 1945 roku. Komuniści stopniowo zdobyli przewagę i 1 października 1949 roku Mao Zedong proklamował w Pekinie powstanie Chińskiej Republiki Ludowej. Dzień ten jest uważany za formalny koniec chińskiej wojny domowej, choć walki trwały do maja 1950 roku. Związany z Kuomintangiem pokonany rząd Republiki Chińskiej ewakuował się na Tajwan, razem z ok. 1,5 milionem swoich zwolenników.
Tło.
Dynastia Qing będąca ostatnią z rządzących w Chinach dynastii załamała się w 1911 roku i ostatecznie upadła w 1912 roku po abdykacji ostatniego cesarza. Chiny weszły wtedy w okres znany jako "epoka watażków" w trakcie której znaczna część kraju znalazła się pod kontrolą niezależnych watażków – przywódców militarnych dysponujących prywatnymi armiami. Antymonarchistyczna i zjednoczeniowa partia Kuomintang i jej lider Sun Jat-sen w celu pokonania watażków zajmujących znaczną część północnych Chin rozpoczęli szukanie pomocy wśród światowych mocarstw. Zachodnie mocarstwa ignorowały wysiłki Suna co skłoniło go w 1921 roku do zwrócenia się w stronę Rosji sowieckiej. Kierownictwo radzieckie rozpoczęło dwutorową politykę wspierania zarówno Suna jak i nowo powstałej Komunistycznej Partii Chin. W 1923 roku Sun i przedstawiciel ZSRR Adolf Joffe wynegocjowali w Szanghaju radziecką pomoc dla zjednoczenia Chin. Obydwaj politycy wydali wspólny manifest w którym zadeklarowano współpracę między Kuomintangiem, KPCh i Kominternem. Jeszcze w tym samym roku do Chin przybył delegat Kominternu Michaił Borodin, który pomógł w reorganizacji i konsolidacji KMT według wzorców Rosyjskiej Partii Komunistycznej (bolszewików). W tym czasie KMT i KPCh utworzyły między sobą koalicję znaną jako Pierwszy Zjednoczony Front.
W 1923 roku Sun Jat-sen wysłał jednego ze swoich zastępców jeszcze z czasów Tongmenghui, Czang Kaj-szeka na kilkumiesięczne studia wojskowe i polityczne do Moskwy. Po powrocie do kraju Czang został dyrektorem Republikańskiej Akademii Wojskowej. Była to rola tak prestiżowa, że jego znaczenie w KMT wzrosło, aż w końcu wybrano go na następcę Suna na stanowisku przewodniczącego partii. Sowieci dostarczyli akademii zaopatrzenie, wyposażenie oraz broń. Dzięki tej pomocy KMT był w stanie utworzyć wewnątrzpartyjną armię. W akademii obecni byli również członkowie KPCh którzy niekiedy zajmowali w niej kluczowe stanowiska instruktorów (był nim m.in. Zhou Enlai).
W 1923 roku KMT liczyło 50 tysięcy członków, KPCh natomiast tylko 300 w 1922 i 1500 w 1925 roku, niemniej jednak wielu komunistów indywidualnie wstępowało w szeregi KMT.
Ekspedycja północna i rozłam między KPCh a KMT.
Na początku 1927 roku rozpoczęła się rywalizacja między KPCh a KMT. KPCh i lewicowe skrzydło KMT utworzyło odrębny rząd kuomintangowski w Wuhanie będącym miastem o silnie komunistycznych wpływach. Na czele lewicowego rządu KMT stanął Wang Jingwei. Po pokonaniu watażki Suna Chuanfanga, prawica KMT z Czangiem i Li Zongrenem przeniosła się natomiast na wschód w stronę Jiangxi, gdzie Czang utworzył odrębny rząd. Lewica KMT potępiła Czanga za chęć eliminacji wpływów komunistów z KMT i za mające ich zdaniem miejsce pogwałcenie trzech zasad ludowych KMT opracowanych przez Suna.
7 kwietnia Czang i kilku innych przywódców KMT odbyło spotkanie, na którym zdecydowano, że komuniści są społeczno-ekonomicznie uciążliwi i muszą zostać dla dobra rewolucji narodowej odsunięci od władzy. 12 kwietnia prawica KMT przeprowadziła w Szanghaju masakrę, w wyniku której zginęło 5000 lewicowych, a wielu innych zostało aresztowanych. Za przeprowadzanie masakry odpowiedzialny był ówczesny stronnik Czanga generał Bai Chongxi. Wydarzenie to przeszło do historii jako "incydent 12 kwietnia" lub "masakra szanghajska". Armia Czanga powędrowała następnie na Wuhan jednak została odparta przez dowódcę wojskowego z KPCh, generała Ye Tinga. Sojusznicy Czanga zaatakowali również komunistów w Pekinie gdzie 19 czołowych komunistów zostało zabitych przez lokalnego watażkę Zhang Zuolina a w mieście Changsha oddziały He Jiana zmasakrowały setki chłopskich milicjantów sprzyjających KPCh. W wyniku czystek z rąk nacjonalistów zginęły dziesiątki tysięcy komunistów i ich sympatyków. KPCh utraciło 15 tysięcy spośród 25 tysięcy członków. Masakry pogłębiły przepaść między rządem Czanga a Wanga. KPCh nadal popierała rząd KMT w Wuhanie co zmieniło się po V Kongresie partii komunistycznej a 15 lipca 1927 roku rząd Wuhanu wydalił wszystkich komunistów z Kuomintangu a rząd ten następnie został obalony przez Czanga. Wzmocniona prawica KMT poszerzała stopniowo swoje tereny i kontynuowała kampanię przeciwko watażkom zdobywając w czerwcu 1928 roku Pekin i kontrolę nad pokaźnymi obszarami wschodnimi.
Powstanie komunistyczne.
Po masakrze szanghajskiej działacze KPCh wycofali się na wieś lub rozpoczęli działalność podziemną. Komuniści zaatakowani przez KMT rozpoczęli próby przygotowania zbrojnej rebelii. Komuniści założyli armię rebeliancką która przyjęła nazwę Robotniczo-Chłopskiej Armii Czerwonej Chin a później Chińskiej Armii Ludowo-Wyzwoleńczej. Batalion pod dowództwem Zhu De 1 sierpnia 1927 roku zaatakował miasto Nanchang rozpoczynając powstanie. Początkowo powstanie odniosło sukces jednak stopniowo komunistyczne oddziały zmuszono do odwrotu na południe do Shantou a następnie na pustynię Fujian. Mao Zedong mianowany został dowódcą naczelnym Armii Czerwonej i poprowadził cztery pułki do Changsha celem wywołania powstania chłopskiego w całym Hunan. W międzyczasie komuniści w liczbie 1000 żołnierzy zajęli górskie regiony prowincji Jiangxi. Komuniści rozpoczęli w Jiangxi budowę własnego niezależnego od rządu terytorium. Armia Czerwona stale powiększała swoją liczebność, aż osiągnęła ona około 1800 żołnierzy.
Po wkroczeniu Mao do Hunan wiosną 1928 roku sytuację wykorzystał Kuomintang, który najechał obszary w Jiangxi. Siły Mao pozbawione bazy wypadowej zjednoczyły się z oddziałami generałów Zhu De i Lin Biao. Trzej dowódcy wspólnymi siłami odbili górskie regiony Jiangxi, jednak w ciągu najbliższych tygodni Kuomintang ponownie wysłał w ten region oddziały, wywołując w górach zaciekłe walki partyzanckie. Siły Zhu po odparciu KMT w górach ponownie udały się do Hunan. Kuomintang, wykorzystując nieobecność Zhu, ponownie zaatakował bazę Mao. Po 25 dniach obrony Mao wymknął się w nocy z obozu w celu uzyskania wsparcia. Mao przekonał do powrotu w góry Zhu, który pomógł odzyskać bazy Armii Czerwonej. Komuniści zyskali dodatkowo wsparcie pułku dezerterów z Kuomintangu i Piątej Armii Czerwonej Peng Dehuaia. Mimo ucieczki sił Kuomintangu z regionu, komuniści w dalszym ciągu pozostawali w trudnej sytuacji spowodowanej niedoborami żywności w okresie zimowym (górzyste tereny nie nadawały się do upraw). W styczniu 1929 roku Mao i Zhu ewakuowali swoją bazę i przenieśli swoje wojska na południe w okolice Tonggu i Xinfeng w Jiangxi, gdzie zbudowali nową bazę. Siły Mao i Zhu liczyły 2000 żołnierzy, po czym zostały wzmocnione o 800 osobowy oddział dostarczony przez Penga. Ewakuacja spowodowała spadek morale armii a wielu żołnierzy stało się nieposłusznych co spowodowało incydenty przestępcze z ich udziałem. Komuniści w trakcie powstania nie zyskali wsparcia ze strony ZSRR a ponadto ich przywódcy popadli w konflikt z Kominternem. Moskwa chcąc podporządkować sobie partie wysłała do Chin grupę przeszkolonych w ZSRR chińskich komunistów znanych jako 28 bolszewików. Obecność 28 bolszewików w partii (dwóch z nich trafiło do Komitetu Centralnego) pogłębiło spory wewnątrzpartyjne i rywalizację o władzę w KPCh.
Chińska Republika Rad.
W lutym 1930 roku oddziały Mao utworzyły rząd radziecki w regionie południowo-zachodniego Jiangxi. Mao spotkał się na swoich obszarach z problemami wewnętrznymi podsycanymi przez proradzieckich członków partii. Proradzieccy komuniści oskarżyli go o to że jest zbyt umiarkowany a następnie o kontrrewolucyjność wskazując na jego domniemane powiązania z Ligą Antybolszewicką i trockizmem. W grudniu 1930 roku doszło do próby obalenia Mao. Mao udało się pokonać rebeliantów. W starciach zginęło od dwóch do trzech tysięcy przeciwników Mao w ruchu komunistycznym. Po opanowaniu sytuacji przez Mao, KC KPCh widząc Jiangxi jako bezpieczną okolicę przeniosło się w ten region a w listopadzie komuniści ogłosili tam utworzenie Chińskiej Republiki Rad będącej niezależnym państwem. Chociaż Mao został ogłoszony przewodniczącym Rady Komisarzy Ludowych to w praktyce jego władza została pomniejszona a kontrolę nad Armią Czerwoną przejął Zhou Enlai. Armie Kuomintangu próbując pokonać komunistów wykorzystując przewagę liczebną przyjęły strategię okrążenia ich w republice radzieckiej. Mao w walce zastosował taktyki partyzanckie zapożyczone z dzieł starożytnych strategów wojskowych tj. Sun Zi, Zhou i nowe kierownictwo ukróciło te praktyki i przyjęło politykę otwartej konfrontacji i konwencjonalnej wojny. Niemniej jednak Armii Czerwonej udało się rozbić pierwszą i drugą ofensywę Kuomintangu. Czang rozwścieczony niepowodzeniami armii Kuomintangu osobiście przejął prowadzenie nad operacją jednak także i jemu nie udało się pokonać Armii Czerwonej. Przywódca wycofał się z regionu po kolejnym wtargnięciu Japończyków na ziemie Chin. W wyniku zmian strategii Kuomintangu który przyjął doktrynę skupieniu się na obronie przed japońskim ekspansjonizmem, Armia Czerwona rozszerzyła obszar nad którym rządziła do obejmującego populacją trzy miliony osób.
Komuniści na kontrolowanych przez siebie terenach ruszyli programem reformy rolnej, która rozpoczęła się w listopadzie 1931 roku i została poszerzona w czerwcu 1933 roku. Ponadto wprowadził w życie programy edukacyjne i zmierzające na zwiększeniu udziału kobiet w polityce. Z czasem Czang wrócił do Jiangxi uważając komunistów za większe zagrożenie od Japończyków. Czang zainicjował kampanię okrążenia i bombardowań które przyczyniły się do osłabienia morale Armii Czerwonej. Osaczeni czerwonoarmiści utracili dostęp do lekarstw i żywności w rezultacie czego przywódcy KPCh zdecydowali się na ewakuację.
Długi Marsz.
14 października 1934 roku Armia Czerwona osłabiona przez atak Kuomintangu rozpoczęła "Długi Marsz" – przegrupowanie z prowincji Jiangxi w południowo-wschodnich Chinach do Chin północno-zachodnich. Wraz z liczącą 85 tysięcy żołnierzy Armią Czerwoną wyruszyły kadry partyjne w liczbie 15 tysięcy. Ci którzy pozostali na miejscu organizowali oddziały partyzanckie mające obronić tych którzy nie wyruszyli na północny zachód, opór nie przyniósł większych rezultatów a partyzanci wraz z wieloma rannymi, chorymi a także kobietami i dziećmi zostało zmasakrowanych przez oddziały wierne Kuomintangowi. Sto tysięcy zwolenników KPCh udało się najpierw na południe do Hunan gdzie stoczyli oni ciężkie walki z nacjonalistami a następnie przez rzekę Wu do prowincji Kuejczou. Komuniści w styczniu 1935 roku zajęli miejscowość Zunyi. W Zunyi odbyła się konferencja na której Mao objął kierownicze stanowiska stając się przewodniczącym Biura Politycznego (a więc de facto przywódcą partii i Armii Czerwonej). Mao sprecyzował nowy cel – budowa władzy radzieckiej w Shaanxi w północnych Chinach skąd komuniści mogliby się skoncentrować na walce z Japończykami. Siły ACz znalazły się w cięższej sytuacji i zostały zmuszone do walki o most w Luding. Bitwa udała się a marsz kontynuowany był wokół pasm górskich wokół Ma’anshan. W Mokuang w Zachodnim Syczuanie ACz napotkała silną Czwartą Armię Zhanga Guotao liczącą 50 tysięcy żołnierzy. Zhang będący jednym z liderów KPCh nie zgodził się na kurs obrany przez Mao i udał się w osobną podróż do Tybetu lub Sikkimu a więc z dala od strefy wpływów Kuomintangu. Obaj przywódcy ostatecznie powędrowali w swoje strony a do Zhanga dołączył Zhu De. Siły Mao nie zmieniły planu i dalej szły na północ mijając setki mil. Na bagnistych obszarach Armia Czerwona była atakowana przez plemiona Mandżurów a wielu żołnierzy zachorowało, poważnym problemem okazało się też wyczerpanie zapasów które doprowadziło do głodu. Po dotarciu do pasma Min Shan i gór Liupan Armia Czerwona została wciągnięta zarówno w walki z Kuomintangiem jak i islamską milicją konną. Gdy oddziały KPCh dotarły na miejsce okazało się, że cały marsz wytrzymało jedynie od 7000 do 8000 żołnierzy. Długi Marsz zacementował Mao jako dominującą postać w partii.
W trakcie tych starć Kuomintang używał często najemnych bandytów z regionu Kham wiernych lokalnym watażkom. Było to celowe posunięcie mające na celu oszczędzanie sił KMT.
Rozejm i sojusz antyjapoński.
Po przybyciu do Yan’an w październiku 1935 roku żołnierze ACz ze zgrupowania Mao osiedli w Bao’an. Pozostali tam do wiosny 1936 roku a w trakcie swojej obecności nawiązali współpracę z lokalnymi społecznymi, zaoferowali mieszkańcom pomoc medyczną i rozpoczęli program alfabetyzacji. Liczba wojsk Mao wzrosła do 15 tysięcy żołnierzy wspartych przez przybycie ludzi He Longa z Hunan i armii Zhu De i Zhanga Guotao którzy powrócili z Tybetu. Czang zignorował wiadomość komunistów i kontynuował samodzielną wojnę, wkrótce został jednak aresztowany przez własnego generała Zhang Xuelianga (incydent Xi’an). Zhang zmusił Czanga do rozmów z komunistami, a w ich wyniku i ustępstw z obu stron 25 grudnia 1936 roku utworzono jednolity front antyjapoński. Sam Zhang został później umieszczony przez Czanga w areszcie domowym, gdzie spędził większość swojego życia, a sojusz zawieszono, wstrzymując jednak wzajemnie ataki. Po ataku W styczniu 1937 roku rozpoczęła się "ekspedycja antyjapońska" polegająca na wysyłaniu oddziałów partyzanckich na terytoria okupowane przez Japończyków. 5 maja a więc już po rozpoczęciu drugiej wojny chińsko-japońskiej, KPCh wysłała do Rady Wojskowej Rządu KMT propozycje sojuszu wojskowego.
Japończycy zdobyli zarówno Szanghaj i Nankin (czego skutkiem była masakra nankińska) w efekcie czego rząd Kuomintangu wycofał się w głąb lądu do Chongqing. Japońska brutalność przyczyniła się do zwiększenia liczby żołnierzy chińskich, sama Armia Czerwona urosła z 50 do 500 tysięcy żołnierzy. W sierpniu 1938 roku Armia Czerwona założyła Nową Czwartą Armię i Ósmą Armię które znalazły się pod nominalnym dowództwem Narodowej Armii Rewolucyjnej Czanga. W sierpniu 1940 roku Armia Czerwona rozpoczęła Kampanię Stu Pułków w której 400 tysięcy chińskich wojskowych zaatakowała Japończyków w pięciu prowincjach jednocześnie. Kampania okazała się sukcesem Chińczyków i spowodowała śmierć 20 tysięcy żołnierzy japońskich oraz utratę przez Japonię szlaków kolejowych i kopalń.
Pomimo formalnego sojuszu KPCh wykorzystało okazję do poszerzenia swoich obszarów i przygotowań do nadchodzącej walki z Kuomintangiem. W 1939 roku KMT zaczął ograniczać ekspansję KPCh co doprowadziło do częstych starć między KPCh a KMT. Starcia te nie trwały długo ponieważ żadna ze stron nie była wówczas zdolna prowadzić wojnę na dwóch frontach. W 1943 roku KPCh ponownie aktywnie rozpoczął poszerzanie obszarów kosztem KMT. Jeszcze w trakcie trwania wojny z Japonią, w 1943 roku rząd Czanga obawiając się zbytniego rozrostu wpływu komunistów rozpoczął akcje propagandową wymierzoną w KPCh. Komuniści zareagowali na akcje oskarżając Czanga o skłonności do faszyzmu. Wojna okazała się wielkim sukcesem KPCh szczególnie po japońskiej operacji operacji Ichi-gō, która znacznie osłabiła siły Kuomintangu i umożliwiła przejęcie przez KPCh pierwszeństwa w prowadzeniu walk. Choć formalny sojusz trwał do 1945 roku, współpraca de facto ustała już w 1940 roku.
Okres przejściowy po wojnie z Japonią.
Po bezwarunkowej kapitulacji Japonii, Stany Zjednoczone Ameryki nakazały, by wojska japońskie poddały się wojskom KMT, a nie do KPCh. Sytuacja inaczej wyglądała w Mandżurii, gdzie KMT nie miała swoich sił więc Japończycy poddali się wojskom ZSRR. W pierwszych powojennych negocjacjach pokojowych w Chongqing w dniu 28 sierpnia 1945 roku uczestniczyli zarówno Czang i Mao. 10 października 1945 roku obaj przywódcy zawarli pokój co nie przyniosło jednak żadnych konkretnych rezultatów – walki między stronami wywiązały się na nowo. Walki na wielką skalę wywiązały się gdy ZSRR odmówił KMT oddania władzy nad Mandżurią a wycofując się umożliwił wkraczanie na obszar regionu wojsk KPCh. Wojska KMT wsparte przez lotnictwo amerykańskie rozpoczęło walki z siłami komunistycznymi na północy kraju. 14 listopada 1945 roku siły KMT rozpoczęły ofensywę mającą na celu umożliwienie KPCh zwiększenia kontrolowanych obszarów.
Działania Czanga który wraz ze swoimi wojskami ruszył do Jinzhou były nieumiejętne i umożliwiły komunistom przeprowadzenie kontrofensywy w wyniku której KPCh objęło kontrolę nad niemal całym półwyspem Szantung (z wyjątkiem miejsc znajdujących się pod kontrolą armii USA). Mimo rzeczywistego trwania wojny rozejm oficjalnie rozwiązano w czerwcu 1946 roku.
Wznowienie walk.
W chwili rozpoczęcia kolejnego etapu wojny domowej na prowadzenie z góry wysuwali się komuniści. Ich armia wzrosła do 1,2 miliona żołnierzy, milicja z kolei do dwóch milionów. Komuniści kontrolowali jedną czwartą terytorium kraju i jedną trzecią ludności. Ponadto ZSRR przekazał KPCh znaczną ilość dostaw broni przechwyconej od Japończyków. Komuniści znacznie zwiększyli swoje poparcie obiecując reformę rolną – w ten sposób do wojsk KPCh dołączyła ogromna liczba bezrolnych i głodujących chłopów. KPCh zyskała niemalże nieograniczoną liczbę ludzi przeznaczonych zarówno do walki jak i celów logistycznych. Na przykład w trakcie kampanii o Xuzhou komuniści byli w stanie zmobilizować do walki 5 430 000 chłopów.
Na niekorzyść KMT wpływał też fakt że celowo wykorzystywali oni z udziałem Amerykanów wojska japońskie do osłabienia komunistów oraz polityka wewnętrzna wdrażana przez to ugrupowanie. Chaos spowodowało przejmowanie przez KMT większości banków, fabryk i nieruchomości komercyjnych które wcześniej zostały zajęte przez armie japońską. Coraz większą niechęć ludności cywilnej budziło też przymusowe odbieranie cywilom zaopatrzenia które miało być wykorzystywane przez armie do walki z komunistami. Takie działania KMT spowodowały również utrudnienia dla mieszkańców wielu miast w tym Szanghaju gdzie na skutek gospodarczego kryzysu bezrobocie gwałtownie wzrosło do aż 37,5%. Kryzys wywołał masowe protesty studentów i intelektualistów na które KMT odpowiadało brutalnymi represjami. Kolejną przyczyną kryzysu KMT były wewnętrzne walki frakcyjne. Kryzys spowodował masowe dezercje w wyniku których z dwumilionowej armii KMT uciekło aż milion żołnierzy.
USA ciągle wspierało słabnące siły Kuomintangu. Ponad 50 tysięcy marines zostało wysłanych do ochrony strategicznych punktów a 100 tysięcy żołnierzy amerykańskich do przybrzeżnej prowincji Szantung. Armia amerykańska ponadto przeszkoliła ponad 500 tysięcy wojskowych KMT i przerzucała siły narodowców na przechwycone od komunistów strefy. Rząd narodowców otrzymał kredyty warte setki milionów dolarów – w ciągu mniej niż dwóch lat po wojnie chińsko-japońskiej, KMT otrzymał 4,43 miliardy dolarów z których większość przeznaczona była na wojsko.
Ostatnia faza wojny.
20 lipca 1946 roku Czang rozpoczął atak na terytorium komunistów z użyciem 113 brygad wojsk (1,6 miliona żołnierzy). Kampania ta była ostatnią fazą chińskiej wojny domowej. Pomimo początkowych symbolicznych sukcesów KMT wzmocnionego przez amerykańskie zaopatrzenie, komuniści przeprowadzili kontratak i 30 czerwca 1947 roku przekroczyli rzekę Huang He. Jednocześnie do kontrataku przystąpiły siły komunistów w północno-wschodnich, północnych i wschodnich Chinach. Jeszcze w 1948 roku KPCh zajęło znajdujące się na północy miasta Shenyang i Changchun (po sześciomiesięcznym oblężeniu). Na wiosnę i jesieni tego roku komuniści przejęli znaczne tereny na południe od Wielkiego Muru, w kwietniu zajęli miasto Luoyang a na jesieni prowincję Shandong i Jinan. Na początku 1949 roku niemal całe Środkowo-Wschodnie Chiny znalazły się pod rządami KPCh. W wyniku kampanii Pingjin trwającej od 21 listopada 1948 do 31 stycznia 1949 roku komunistom udało się podbić całe północne Chiny. 22 stycznia 1949 r. kapitulowały oddziały Kuomintangu w Pekinie, po czterdziestodniowym oblężeniu. Wojska Armii Ludowo-Wyzwoleńczej wkroczyły do miasta ostatniego dnia stycznia 1949 r. Druga kluczowa kampania rozegrała się w pobliżu miasta i węzła kolejowego Xuzhou, w prowincji Jiangsu, w listopadzie 1948 - styczniu 1949 r., również zakończonej zwycięstwem komunistów i otwarciem drogi na Nankin.
21 kwietnia siły komunistów przekroczyły rzekę Jangcy a 23 zdobyły stolicę rządu KMT, Nankin. KMT po utracie stolicy wycofał się do Kantonu. Również ta siedziba padła pod naporem komunistów w obliczu czego KMT 25 listopada przeniósł się do Chongqing a następnie Chengdu. Po zajęciu niemal całych kontynentalnych Chin wojska KMT wraz z około dwoma milionami zwolenników partii w grudniu wycofały się na wyspę Tajwan. W tym czasie komunistyczna Armia Ludowo-Wyzwoleńcza rozbiła resztki sił KMT na południu. W rezultacie poza rządami komunistów na kontynencie pozostał (poza małymi enklawami) jedynie Tybet.
Faktyczne zjednoczenie kraju.
1 października 1949 roku Mao Zedong proklamował Chińską Republikę Ludową ze stolicą w Pekinie. Po utworzeniu ChRL pozostało jedynie kilka kuomintangowskich punktów oporu które zostały jednak zdobyte do maja 1950 roku. W grudniu 1949 roku Czang ogłosił Tajpej na Tajwanie tymczasową stolicą kuomintangowskiej Republiki Chińskiej i w dalszej mierze rościł sobie prawo do sprawowania władzy w całych Chinach. W przeciągu 1950 roku komuniści ruszyli na kontrolowane przez KMT przybrzeżne wyspy Hajnan, Wanshan i Zhoushan. Wszystkie z tych wysp zostały podporządkowane KPCh.
Powojenne zgrzyty na linii ChRL-Tajwan.
Od początku istnienia na Tajwanie rządu Kuomintangu stosunki między oboma państwami chińskimi pozostały negatywne. Pod kontrolą nacjonalistów po ofensywie komunistów z 1950 roku pozostały oprócz Tajwanu archipelagi Zhoushan, Dachen, Peskadory, Kinmen i Mazu. W maju 1950 roku wojska Kuomintangu wycofały się z Zhoushan Qundao celem wzmocnienia obrony Tajwanu. Chiny Ludowe bardziej odważne czuły się ze względu na fakt iż większość Chińczyków była negatywnie nastawiona do Kuomintangu a Amerykanie będący dotychczasowym sojusznikiem partii byli niechętnie osobie Czang Kaj-szeka, sprzyjając ugodowemu prezydentowi Li Zongrenowi (odsuniętemu od władzy przez Czanga po ewakuacji na Tajwan). Prezydent USA Harry Truman ogłosił, że Stany Zjednoczone nie będą mieszać się w spór wokół Cieśniny Tajwańskiej i nie będą interweniować w przypadku inwazji komunistów na Tajwan. Sytuację zmienił wybuch wojny koreańskiej – Truman wysłał wówczas flotę z zadaniem neutralizacji Cieśniny Tajwańskiej. Zapobiegło to ewentualnej komunistycznej inwazji, a jednocześnie uniemożliwiało głoszony przez Czanga „powrót na kontynent”. Rząd ChRL oskarżył oficjalnie USA o okupację chińskiego terytorium. Wokół Cieśniny narastał coraz ostrzejszy kryzys. 2 grudnia 1954 roku USA i rząd w Tajpej zawarły traktat sojuszniczy, w którym Stany Zjednoczone zobowiązały się do obrony Tajwanu i Peskadorów, nie uwzględniając jednak kontrolowanych przez KMT wysepek u wybrzeży Chin. Mao wykorzystał lukę w tajwańsko-amerykańskim sojuszu i 18 stycznia następnego roku jego oddziały dokonały desantu na wysepkę Yijiangshan u wybrzeży Zhejiangu. Oddziały wierne ChRL rozbiły tajwański garnizon. Kongres Stanów Zjednoczonych upoważnił prezydenta Eisenhowera do użycia sił zbrojnych w celu zabezpieczenia suwerenności Tajwanu do czego jednak nie doszło a Tajwańczycy z pomocą USA ewakuowali cały archipelag Dachen, który w ten sposób przeszedł bez walki pod kontrolę komunistów. Chińska interwencja zakończona sukcesem wzmogła wojowniczą retorykę Mao który określił wówczas USA mianem „papierowego tygrysa, na którego należy patrzeć z góry”.
Konflikt odżył w sierpniu 1958 roku gdy nadbrzeżne baterie ChRL niespodziewanie otworzyły intensywny ogień na wyspy Kinmen i Mazu. W odpowiedzi rząd Stanów Zjednoczonych natychmiast skierował do Cieśniny Tajwańskiej ciężką flotę; USA znalazły się na granicy konfliktu zbrojnego z Chinami. Do konfrontacji obu stron jednak nie doszło, a Chińczycy ograniczyli ostrzał do dni parzystych i udzielili rządowi amerykańskiemu łącznie ponad 400 „poważnych ostrzeżeń”. Niespodziewanie największy sojusznik Chin, ZSRR, zadeklarował, że solidarność z ChRL dotyczy jedynie obrony jej terytorium, ale nie inwazji na Tajwan, co później stało się jedną z przyczyn rozłamu chińsko-radzieckiego. Konfrontacja zbrojna ograniczyła się do walk myśliwców chińskich MiG-15 z tajwańskimi F-86. Dążący do zachowania status quo Amerykanie ogłosili w stosunku do Tajpej podobną deklarację jak Moskwa wobec Pekinu, zobowiązując się bronić niezależności rządu na Tajwanie, lecz nie pozwalając na inwazję na kontynent. W obliczu patowej sytuacji armia chińska 5 października zaprzestała ostrzału pozycji tajwańskich kończąc tym samym trwającą od początku lat 50. groźbę chińskiej inwazji na wyspę.

</doc>
<doc id="815492" url="https://pl.wikipedia.org/wiki?curid=815492" title="Edmund Pszczółkowski">
Edmund Pszczółkowski

Edmund Pszczółkowski (ur. 25 października 1904 w Warszawie, zm. 3 stycznia 1997 tamże) – polski ekonomista, generał brygady i polityk. Poseł do Krajowej Rady Narodowej, na Sejm Ustawodawczy oraz Sejm PRL I, II i III kadencji, w latach 1954–1956 minister rolnictwa, w 1956 przewodniczący Komitetu do spraw Bezpieczeństwa Publicznego przy Radzie Ministrów.
Życiorys.
Syn Józefa i Janiny. W latach 1924–1927 studiował w Szkole Głównej Handlowej w Warszawie. Od 1924 należał do Organizacji Młodzieży Towarzystwa Uniwersytetu Robotniczego, w latach 1926–1930 do Polskiej Partii Socjalistycznej, a w latach 30. do Komunistycznej Partii Polski (sekretarz komitetów dzielnicowych Radom i Pruszków-Grodzisk). W latach 1936–1939 więziony za działalność komunistyczną.
W latach 1923–1928 pracował jako urzędnik u notariusza w Warszawie, następnie do 1930 lustrator w „Społem”, do 1932 kierownik spółdzielni „Naprzód”, a do 1936 buchalter w Fabryce Kabli w Ożarowie. Od września 1939 przebywał we Lwowie, gdzie do 1941 był buchalterem w Truście Solnym. Po ataku Niemiec na Związek Radziecki pracował w batalionach pracy w Czelabińsku, od 1943 działał w Związku Patriotów Polskich. W lipcu 1943 został oficerem bez stopnia w korpusie polityczno-wychowawczym w 1 Dywizji Piechoty im. Tadeusza Kościuszki, uczestnik bitwy pod Lenino. Od stycznia do maja 1944 instruktor oddziału polityczno-wychowawczego w 2 Dywizji Piechoty im. Henryka Dąbrowskiego. Następnie był zastępcą dowódcy 8 Pułku Piechoty ds. polityczno-wychowawczych. Uczestnik walk pod Warką i o zajęcie Pragi we wrześniu 1944. 11 września 1944 został zastępcą dowódcy 2 Armii Wojska Polskiego ds. polityczno-wychowawczych w stopniu podpułkownika, a od kwietnia 1945 pułkownika. Brał udział w forsowaniu Nysy Łużyckiej w kwietniu 1945.
Od połowy lat 40. należał do Polskiej Partii Robotniczej, z którą w 1948 przystąpił do Polskiej Zjednoczonej Partii Robotniczej. W Komitecie Centralnym PZPR był zastępcą kierownika (1950) i kierownikiem Wydziału Rolnego (1950–1952, 1957–1963), zastępcą członka (1948–1953) i członkiem (1953–1968) KC, a także od 1953 do 1954 członkiem sekretariatu biura organizacyjnego KC.
W latach 1944–1965 pełnił mandat poselski kolejno do Krajowej Rady Narodowej (był przewodniczącym Komisji Wojskowej), na Sejm Ustawodawczy oraz na Sejm PRL I, II i III kadencji. Od 18 marca 1954 do 30 marca 1956 był ministrem rolnictwa w rządzie Józefa Cyrankiewicza. Od 30 marca 1956 do 28 listopada 1956 był przewodniczącym Komitetu do spraw Bezpieczeństwa Publicznego przy Radzie Ministrów.
W latach 1948–1950 prezes Zarządu Centrali Rolniczych Spółdzielni „Samopomoc Chłopska”. W latach 1963–1964 był ambasadorem PRL w Związku Radzieckim, następnie do 1967 w Pakistanie. W październiku 1980 awansowany do stopnia generała brygady w stanie spoczynku. Nominację wręczył mu w Belwederze przewodniczący Rady Państwa prof. Henryk Jabłoński.
Został pochowany wraz z żoną Jadwigą Pszczółkowską (1907–1992) na Cmentarzu Komunalnym Północnym na Wólce Węglowej w Warszawie. Miał dwóch synów.

</doc>
<doc id="815495" url="https://pl.wikipedia.org/wiki?curid=815495" title="I liga argentyńska w piłce nożnej (1906)">
I liga argentyńska w piłce nożnej (1906)

Mistrzem Argentyny w roku 1906 został klub Alumni AC, a wicemistrzem Argentyny klub Lomas Athletic Buenos Aires.
Belgrano AC Extra, będący właściwie drugim zespołem klubu Belgrano AC, stracił prawo gry w lidze. Na jego miejsce awansował klub Porteño Buenos Aires.
Primera División.
Finał.
Decydujący o mistrzostwie Argentyny mecz rozegrali zwycięzcy grup A i B.
Mistrzem Argentyny został klub Alumni AC, a wicemistrzem - klub Lomas Athletic Buenos Aires.

</doc>
<doc id="815496" url="https://pl.wikipedia.org/wiki?curid=815496" title="Ronda">
Ronda

Ronda – miasto w Andaluzji, w prowincji Malaga; 36 tys. mieszkańców. Położone po obu stronach wąwozu rzeki Guadalevín miasto składa się z dwóch dzielnic: Ciudad, czyli części arabskiej i Mercadillo, czyli nowszej części powstałej po rekonkwiście.
Historia.
Starożytność.
Obszar wokół miasta był zamieszkany już w okresie neolitu, o czym świadczą pozostałości osad, czy malowidła skalne. Pierwszą osadą założoną na miejscu Rondy była w VI w p.n.e. celtycka Arunda. W późniejszym okresie na ten obszar przybyli feniccy osadnicy, którzy założyli Acinipo, obecnie nazywane Ronda la Vieja (Stara Ronda). Po wojnach punickich obszar ten został przejęty przez Rzymian, którzy na polecenie Scypiona Afrykańskiego Starszego ufortyfikowali miasto na wzgórzu. Za czasów Juliusza Cezara otrzymała tytuł miasta i weszła w skład prowincji Betyka.
Średniowiecze.
W V w n.e. miasto zostało zdobyte przez germańskie plemiona Swebów pod dowództwem Rechila. W następnym stuleciu miasto zostało zajęte przez Cesarstwo Bizantyńskie, a następnie przeszło pod władanie królestwa Wizygotów. W 713 roku zostało podbite przez Berberów, którzy przemianowali miasto na "Hisn Ar-Rundah" i uczynili z niego stolicę prowincji Takurunna w Kalifacie Kordoby. Po rozpadzie kalifatu Ronda stała się stolicą małego królestwa, taify Rondy. W 1065 miasto zostało pokonane przez Abbada II al-Mutadida, władcy Sewilli.
Z miasta pochodził słynny arabski poeta, astronom i konstruktor Abbas ibn Firnas.
Nowożytność.
Panowanie muzułmańskie w mieście zakończyło się w 1485 roku, kiedy to zostało podbite przez markiza Kadyksu, Ferdynanda III. Nowe władze chrześcijańskie rozpoczęły prześladowania wyznawców islamu. Wszystkie meczety zostały zburzone lub przebudowane na kościoły. W 1572 została zbudowana w mieście arena korridy. Założono również dwie nowe dzielnice, Mercadillo i San Francisco. W XVIII wieku został zbudowany "Puente Nuevo" – most łączący starą i nową część miasta, który obecnie jest wizytówką miasta.
W 1492 po zakończeniu inkwizycji Hiszpania ogłosiła, że wszyscy muzułmanie muszą opuścić kraj lub przejść na katolicyzm. Osoby, które zdecydowały się na zmianę wiary nazywano "morisco." Na przełomie XV i XVI wieku dochodziło do licznych buntów i wystąpień. W 1566 król Filip II zakazał posługiwania się językiem arabskim, co doprowadziło do dużego buntu w mieście pod dowództwem Al-Fihreya. Zdołał on pokonać armię hiszpańską wysłaną w celu stłumienia rebelii. Po jej zakończeniu wszyscy moryskowie zostali wygnani z miasta.
XIX i XX wiek.
Miasto bardzo ucierpiało podczas wojen napoleońskich z początków XIX wieku. W przeciągu trzech lat liczba ludności zmniejszyła się z 15 600 do 5 000. Gospodarka Rondy opierała się w tym okresie głównie na działalności rolniczej. W 1918 roku w mieście zaprojektowaną andaluzyjską flagę, herb i hymn. Hiszpańska wojna domowa i walki toczące się w regionie spowodowały znaczny odpływ mieszkańców. W mieście dochodziło do prześladowań zwolenników frankistów oraz kościoła katolickiego.

</doc>
<doc id="815497" url="https://pl.wikipedia.org/wiki?curid=815497" title="Beatragus">
Beatragus



</doc>
<doc id="815499" url="https://pl.wikipedia.org/wiki?curid=815499" title="Beatragus hunteri">
Beatragus hunteri



</doc>
<doc id="815500" url="https://pl.wikipedia.org/wiki?curid=815500" title="Calando">
Calando

Calando (wł. zwalniając, ściszając) - określenie wykonawcze oznaczające jednoczesne zwolnienie tempa utworu i jego ściszenie.

</doc>
<doc id="815501" url="https://pl.wikipedia.org/wiki?curid=815501" title="Odartey Lamptey">
Odartey Lamptey

Odartey Lamptey (ur. 18 stycznia 1981) – ghański piłkarz grający na pozycji napastnika.
Grał w Stay Cool FC, Dyskobolii Grodzisk Wielkopolski, a także w Liberty Professionals FC.
W polskiej I lidze rozegrał w barwach Dyskobolii 24 mecze i zdobył 8 bramek.

</doc>
<doc id="815515" url="https://pl.wikipedia.org/wiki?curid=815515" title="Miłość jest za darmo">
Miłość jest za darmo

Miłość jest za darmo, (ang.) "Love Don't Cost a Thing" – komedia romantyczna produkcji USA w reżyserii Troya Beyera.
Film jest remakiem popularnej komedii romantycznej dla nastolatków „Nie kupisz miłości” z 1987 roku. 
Fabuła.
Alvin Johnson (Nick Cannon) to niezbyt popularny wśród rówieśników, ale niezwykle inteligentny uczeń liceum. Paris Morgan (Christina Milian) jest piękną cheerleaderką, która ma poważny problem, ponieważ zniszczyła samochód swojej matki. Alvin zgadza się naprawić auto, pod warunkiem, że Paris będzie udawać przez jakiś czas jego dziewczynę, co ma znacznie poprawić jego reputację i przysporzyć popularności w szkole. W efekcie prowadzi to do wielu zarówno romantycznych jak i komicznych wydarzeń.
Obsada.
i inni.

</doc>
<doc id="815519" url="https://pl.wikipedia.org/wiki?curid=815519" title="Antoni Kuligowski">
Antoni Kuligowski

Antoni Kuligowski (ur. 1 kwietnia 1910 w Warszawie, zm. 28 października 1992) – polski ślusarz, technik-metalowiec i polityk. Minister rolnictwa w latach 1956–1957, poseł na Sejm PRL I, III, IV i V kadencji.
Życiorys.
Syn Ludwika i Józefy, uzyskał wykształcenie średnie techniczne. Był młodzieżowym działaczem socjalistycznym sympatyzującym z Komunistyczną Partią Polski. W czasie II wojny światowej był żołnierzem Polskich Sił Zbrojnych w ZSRR. Członek Polskiej Partii Robotniczej, a następnie Polskiej Zjednoczonej Partii Robotniczej, pracował w aparacie partyjnym. W PPR był sekretarzem (1945–1947) i I sekretarzem Komitetu Wojewódzkiego w Bydgoszczy oraz zastępcą członka Komitetu Centralnego (1947–1948). W PZPR był I sekretarzem KW w Bydgoszczy (1948–1949), Szczecinie (1949), Wrocławiu (1951–1952) i w Koszalinie (1960–1968). W Komitecie Centralnym tej partii był kierownikiem (1952–1953) i zastępcą kierownika (1959–1960) Wydziału Rolnego, a także zastępcą członka (1948–1954, 1964–1968) i członkiem KC (1954–1959). Od 1959 do 1964 członek Centralnej Komisji Kontroli Partyjnej, a w latach 1968–1971 jej przewodniczący.
Pełnił mandat poselski na Sejm PRL I, III, IV i V kadencji. W latach 1953–1956 podsekretarz stanu w Ministerstwie Państwowych Gospodarstw Rolnych, a następnie do stycznia 1957 minister rolnictwa. W okresie 1957–1959 sekretarz Głównego Komitetu Organizacyjnego Związku Kółek i Organizacji Rolniczych.
Żonaty z Eugenią Kuligowską. Pochowany na Cmentarzu Wojskowym na Powązkach Warszawie (kwatera G-11-11).

</doc>
<doc id="815520" url="https://pl.wikipedia.org/wiki?curid=815520" title="Bajkał (ujednoznacznienie)">
Bajkał (ujednoznacznienie)



</doc>
<doc id="815521" url="https://pl.wikipedia.org/wiki?curid=815521" title="Phantasy Star Online">
Phantasy Star Online

Phantasy Star Online (PSO) – gra komputerowa z gatunku MMORPG, wydana w 2000 roku na konsolę Dreamcast i w 2001 na komputery PC przez firmę Sega. W grze dostępny jest rozbudowany tryb jednego gracza, w którym można rozwijać swoją postać, oraz tryb wieloosobowy, w którym można zmierzyć się z innymi graczami. Najnowsza gra z serii ("Phantasy Star Universe") również posiada rozbudowany tryb jednego gracza, jednak nie jest on powiązany z rozgrywką sieciową.

</doc>
<doc id="815524" url="https://pl.wikipedia.org/wiki?curid=815524" title="Księga Przykazań">
Księga Przykazań

Księga Przykazań – zbiór najstarszych objawień, które według świętych w dniach ostatnich Bóg przekazał prorokowi Josephowi Smithowi, Jr. Dzieło to zostało wydane po raz pierwszy w 1833 r., obejmując wszystkie dotychczas przekazane zalecenia dla Kościoła. W miarę upływu czasu i dalszej posługi Józefa Smitha jako proroka, liczba objawień powiększała się, co skutkowało zredagowaniem nowego dzieła – Nauk i Przymierzy – opartego na Księdze Przykazań i uzupełnionego dalszymi przekazami. Treść Księgi Przykazań niemal w całości (z wyjątkiem kilku rozdziałów) została włączona do Nauk i Przymierzy i stanowi pierwsze 64 sekcje tej publikacji.
Obecnie zarówno Kościół Jezusa Chrystusa Świętych w Dniach Ostatnich, jak i Społeczność Chrystusa posługują się Księgą Nauk i Przymierzy w oficjalnych publikacjach i nauczaniu, co nie oznacza odrzucenia wartości historycznych tego dzieła. Niektóre z pomniejszych wspólnot Świętych, m.in. Kościół Chrystusa – Obszar Świątyni, które mają zastrzeżenia co do późniejszego nauczania Smitha, do dziś posługują się Księgą Przykazań, odrzucając Nauki i Przymierza.

</doc>
<doc id="815525" url="https://pl.wikipedia.org/wiki?curid=815525" title="Bhubaneśwar">
Bhubaneśwar



</doc>
<doc id="815529" url="https://pl.wikipedia.org/wiki?curid=815529" title="Cosina">
Cosina

 – japoński producent aparatów i obiektywów fotograficznych z siedzibą w Nakano (prefektura Nagano) w Japonii.
Cosina jest sukcesorem Nikō, firmy wytwarzającej soczewki założonej w 1959 roku. W 1966 firma zaczęła produkować aparaty małoobrazkowe i kamery 8mm, a w 1969 – lustrzanki. W 1973 roku nazwa została zmieniona z Nikō na Cosina.
Firma produkowała aparaty dla czołowych producentów sprzętu fotograficznego na świecie (m.in. Nikona). Obecnie koncentruje się na wytwarzaniu obiektywów (pod marką Voigtländer oraz dla Zeissa). Produkuje też dalmierzowe aparaty fotograficzne Voigtälnder Bessa oraz Zeiss Ikon.
Aparat kompaktowy firmy Cosina typu CX-1 stał się wzorem dla aparatu Łomo LC-A (Łomo-Kompakt-Automat).

</doc>
<doc id="815530" url="https://pl.wikipedia.org/wiki?curid=815530" title="Wyspa Ptasia">
Wyspa Ptasia

Wyspa Ptasia (hiszp. "Isla de Aves") – wyspa na Morzu Karaibskim, leżąca na zachód od archipelagu Wysp Nawietrznych. Wyspa ma 375 metrów długości i poniżej 50 m szerokości, najwyższe wzniesienie osiąga 4 m n.p.m. Formalnie należy do Wenezueli wchodząc w skład Dependencji Federalnych, jednakże roszczenia wobec wyspy zgłasza także Dominika. Od 1978 jest stale zamieszkana przez naukowców, głównie ornitologów oraz personel wojskowy; istnieje na niej baza "Simón Bolívar".
Nazwa wyspy nawiązuje do licznych na niej kolonii ptaków, wyspa jest także schronieniem dla żółwi zielonych ("Chelonia mydas").
Historia.
Wyspa została odkryta w 1584 roku przez Avarro Sanzze, lecz nie została zasiedlona. Roszczenia do niej zgłaszały Wielka Brytania, Hiszpania, Portugalia i Holandia. W latach 1878-1912 była okupowana przez Amerykanów, którzy pozyskiwali na niej guano. Opuścili ją po wyczerpaniu złóż. Wyspa Ptasia została formalnie przyłączona do Wenezueli w 1895 roku, a od 1905 jest częścią Dependencji Federalnych. Dominika i inne państwa karaibskie podnoszą na forum ONZ, iż roszczenia Wenezueli do rozszerzenia strefy ekonomicznej (200 mil morskich wokół wyspy) są nielegalne z punktu widzenia prawa międzynarodowego. W roku 1980 huragan Allen podzielił wyspę na dwie części, jednakże naturalne procesy scaliły ją wkrótce ponownie.

</doc>
<doc id="815536" url="https://pl.wikipedia.org/wiki?curid=815536" title="Indywidualne Mistrzostwa Świata na Żużlu 1973">
Indywidualne Mistrzostwa Świata na Żużlu 1973

Indywidualne Mistrzostwa Świata na Żużlu 1973 – cykl turniejów żużlowych mających wyłonić najlepszych żużlowców na świecie bez udziału w eliminacjach polskich żużlowców z tego powodu, iż Finał Światowy odbywał się na Stadionie Śląskim w Chorzowie.
Jerzy Szczakiel jako pierwszy Polak wywalczył tytuł indywidualnego mistrza świata. Tak opisał dodatkowy bieg o złoty medal z Nowozelandczykiem Ivanem Maugerem: 
Eliminacje europejskie.
Eliminacje kontynentalne.
Ćwierćfinały.
Pardubice (1).
Awans: 8 do Półfinału Kontynentalnego
Krumbach (2).
Awans: 8+1 do Półfinału Kontynentalnego
Miszkolc (3).
Awans: 8+1 do Półfinału Kontynentalnego
Krsko (4).
Awans: 8 do Półfinału Kontynentalnego
Półfinały.
Rodenbach (1).
Awans: 8 do Finału Kontynentalnego
Slany (2).
Awans: 8 do Finału Kontynentalnego
Finał Kontynentalny.
Awans: 8 do Finału Europejskiego
Eliminacje skandynawsko-brytyjskie.
Skandynawia.
Kwalifikacja szwedzka.
Visby (1).
Awans: 8 do kwalifikacji skandynawskiej
Målilla (2).
Awans: 8 do kwalifikacji skandynawskiej
Lindesberg (3).
Awans: 8+1 do kwalifikacji skandynawskiej
Kwalifikacja skandynawska.
Sztokholm (1).
Awans: 5 do Finału Skandynawskiego
Skien (2).
Awans: 5 do Finału Skandynawskiego
Selskov (3).
Awans: 5 do Finału Skandynawskiego oraz Reidar Eide z Norwegii
Finał Skandynawski.
Awans: 8 do Finału Skandynawsko-Brytyjskiego
Eliminacje brytyjskie.
Półfinały.
Leicester (1).
Awans: 8 do Finału Brytyjskiego
Wimbledon (2).
Awans: 8 do Finału Brytyjskiego
Finał Brytyjski.
Awans: 8 do Finału Skandynawsko-Brytyjskiego
Finał Skandynawsko-Brytyjski.
Awans: 8 do Finału Europejskiego
Uwaga! Po finale John Louis został zdyskwalifikowany
Finał Europejski.
Awans: 11+1 do Finału Światowego

</doc>
<doc id="815537" url="https://pl.wikipedia.org/wiki?curid=815537" title="Szwedzkie eliminacje IMŚ na Żużlu 1973">
Szwedzkie eliminacje IMŚ na Żużlu 1973



</doc>
<doc id="815538" url="https://pl.wikipedia.org/wiki?curid=815538" title="Albert Barillé">
Albert Barillé

Albert Barillé (ur. 14 lutego 1920 w Warszawie, zm. 5 lutego 2009 w Neuilly-sur-Seine) – francuski producent telewizyjny, scenarzysta, karykaturzysta i założyciel studia filmowego Procidis. 
Był twórcą takich seriali animowanych jak "Colargol" oraz serii "Było sobie...". Był również autorem programów medycznych i dokumentalnych, sztuk teatralnych, a także popularyzatorem filozofii.

</doc>
<doc id="815539" url="https://pl.wikipedia.org/wiki?curid=815539" title="Jeziorna (Piotrków Trybunalski)">
Jeziorna (Piotrków Trybunalski)

Osiedle Jeziorna – osiedle w Piotrkowie Trybunalskim.
Na osiedlu znajdują się wyłącznie domy jednorodzinne. Graniczy z osiedlem Wierzeje.

</doc>
<doc id="815541" url="https://pl.wikipedia.org/wiki?curid=815541" title="Dulówka">
Dulówka

Dulówka – potok, prawostronny dopływ Krzeszówki o długości 12,56 km.
Potok płynie w powiatach chrzanowskim i w krakowskim. Wypływa z Wyżyny Olkuskiej w Psarach. W górnym biegu wpada do niego Psarka. Płynie przez Karniowice w kierunku południowym do Rowu Krzeszowickiego. W Dulowej skręca na wschód i płynie skrajem Puszczy Dulowskiej poprzez Wolę Filipowską do Krzeszowic, gdzie przyjmuje Filipówkę i uchodzi do Krzeszówki.
Dulówka w XIX wieku i wcześniej nazywana była również Pazdewnikiem.

</doc>
<doc id="815543" url="https://pl.wikipedia.org/wiki?curid=815543" title="Sejm czteroletni">
Sejm czteroletni



</doc>
<doc id="815546" url="https://pl.wikipedia.org/wiki?curid=815546" title="Chilpancingo de los Bravo">
Chilpancingo de los Bravo

Chilpancingo de los Bravo – miasto w południowo-środkowym Meksyku. Stolica stanu Guerrero.
Chilpancingo leży nad rzeką Huacapa, która wypływa z gór "Sierra Madre del Sur".
Chilpancingo (dosłownie "Miejsce os") zostało założone w 1591 r. Stało się słynne głównie z powodu zjazdu meksykańskich działaczy niepodległościowych (był to pierwszy kongres meksykański) w 1813 r. W czasie walk niepodległościowych (1810-1821) i rewolucji meksykańskiej (1910) teren ten był areną wielu bitew.
Chilpancingo oprócz swoich funkcji administracyjnych pozostaje ważnym ośrodkiem gospodarczym. Transportowane są tu głównie produkty z pobliskich rejonów rolniczych a także drzewo. W mieście istnieje wytwórnia słynnego alkoholu mezcal. Główna uczelnią Chilpancingo jest założony w 1960 r. uniwersytet. Miasto leży przy autostradzie łączącej Acapulco z miastem Meksyk.

</doc>
<doc id="815547" url="https://pl.wikipedia.org/wiki?curid=815547" title="Przysięga oczyszczająca">
Przysięga oczyszczająca

Przysięga oczyszczająca () – środek dowodowy o charakterze samoprzekleństwa. Była składana przez osobę oskarżoną, czasem (jeśli prawo tego wymagało) wespół z innymi "coniuratores" (wspomina o tym Księga elbląska). W polskim prawie rycerskim był to najważniejszy z dowodów.
Przysięgę oczyszczającą złożyli m.in.:
Samoprzekleństwo.
Przysięgający rzucał na siebie warunkową klątwę w razie krzywoprzysięstwa. Przykładem takiej klątwy jest "Niech mi Pan to uczyni i tamto dorzuci jeśli coś innego niż śmierć oddzieli mnie od ciebie!" (Księga Rut 1,17 ) czy "Jeżeli dochowam tej przysięgi i nie złamię jej, obym osiągnął pomyślność w życiu i pełnieniu swej sztuki, ciesząc się uznaniem ludzi po wszystkie czasy; w razie jej przekroczenia i złamania niech mię los przeciwny dotknie." (Przysięga Hipokratesa)
Przysięga oczyszczająca wespół z innymi.
Przysługiwała ona pozwanemu w tych przypadkach, gdy prawo przyznawało mu "bliższość do dowodu". Przeważnie przysięga samej strony była niewystarczająca. Prawo z reguły wymagało jej składania wespół z innymi osobami, współprzysiężnikami ("coniuratores", "consacramentales"), których liczba wynosić mogła od dwóch do siedemdziesięciu dwóch — w zależności od wagi przestępstwa i od stanu społecznego przysięgającego.
Im przestępstwo było cięższe, tym wymagana była większa liczba współprzysiężników; np. według prawa rypuarskiego zabójstwo wolnego pociągało karę 200 solidów lub gdy pozwany zaprzeczył — przysięgi z 12 przysiężnikami. Zabicie kobiety w wieku do lat 40 pociągało karę 600 solidów lub przysięgi oczyszczającej wraz z 72 współprzysiężnikami itp. Z kolei przysięga osoby wyższego stanu miała większy walor niż przysięga człowieka z pospólstwa. Zdarzało się, że z przestępstwa wymagającego liczby 12 przysiężników rycerz mógł się oczyścić przysięgą "samotrzeć", a więc z dwoma przysiężnikami, a nawet mógł być w ogóle przez sąd od przysięgi zwolniony.
Współprzysiężnicy nie składali przysięgi co do prawdziwości twierdzenia strony, tj. co do faktów mających być przedmiotem dowodu, a tylko świadczyli swą przysięgą o wiarygodności osoby przysięgającego (...) Podobną, co współprzysiężnicy rolę w procesie odgrywali świadkowie, których znaczenie było ówcześnie bardzo ograniczone. Przede wszystkim początkowo świadkami mogli być tylko ci, którzy kiedyś byli specjalnie zaproszeni do uczestnictwa przy jakimś akcie prawnym, a obecnie potwierdzali ten fakt przed sądem, jako tzw. świadkowie przywołani ("testes rogati"), a nie przypadkowi uczestnicy zdarzeń.
Zeznania swoje świadkowie składali w formie przysięgi, która w odróżnieniu od przysięgi współprzysiężników stanowiła potwierdzenie podanej przez stronę tezy ("iuramentum assertorium"). Nie mogli oni natomiast twierdzeń strony zmieniać lub uzupełniać. Zeznanie ich miało więc charakter czysto formalny. Dopiero w późnym średniowieczu, wraz z dążeniami do poznania prawdy w procesie, ważnym środkiem dowodowym staną się zeznania świadków w ścisłym tego słowa znaczeniu, tj. przypadkowych obserwatorów faktów i zdarzeń będących przedmiotem dowodu.

</doc>
<doc id="815548" url="https://pl.wikipedia.org/wiki?curid=815548" title="Chilpancingo">
Chilpancingo



</doc>
<doc id="815550" url="https://pl.wikipedia.org/wiki?curid=815550" title="Olivia Lewis">
Olivia Lewis

Olivia Lewis (ur. 18 października 1978 w Qormi) – maltańska piosenkarka, reprezentantka Malty w 52. Konkursie Piosenki Eurowizji w 2007 roku.
Kariera muzyczna.
Lewis zaczęła karierę wokalną jako dziecko, brała wówczas udział w musicalach i festiwalach muzycznych. W 1997 roku wzięła udział w krajowych eliminacjach eurowizyjnych "Malta Song for Europe" z utworem „Falling (for Your Love)”, który nagrała w duecie ze swoją siostrą Marvic. Para zajęła siódme miejsce w finale selekcji. Rok później Olivia wystartowała w eliminacjach z piosenką „You’re the One”, z którą zajęła piętnaste miejsce, zaś w 1999 roku uplasowała się na siódmej pozycji z numerem „Autumn of My Love”.
W 2000 roku po raz czwarty zakwalifikowała się do stawki finałowej krajowych eliminacji eurowizyjnych "Malta Song for Europe 2000", tym razem z dwoma utworami: „I Wanna Love You” i „Only for You”, z którymi zajęła – kolejno – dziewiąte i piąte miejsce. W 2001 roku wystąpiła w selekcjach z piosenkami „Love Will See Me Through” i „Hold Me Now”, z którymi zajęła siódme i dziesiąte miejsce. Rok później uplasowała się na 11. pozycji z utworem „Give Me Wings”, a w 2002 roku – szóste miejsce z piosenką „Starting Over” wykonanym w duecie z IQ’s Verse-One.
W 2004 roku wzięła udział w eliminacjach "Malta Song for Europe 2004" z utworem „Take a Look”, z którym zajęła drugie miejsce (w tym pierwsze w notowaniach jurorskich). Rok później znów zakończyła udział na drugiej pozycji, tym razem z numerem „Deja vu”, za który otrzymała 11 369 głosów telewidzów, o 600 mniej niż zwyciężczyni – Chiary. W 2006 roku trzeci raz z rzędu zajęła drugie miejsce, tym razem z piosenką „Spare a Moment”, za który uzyskała 106 głosów telewidzów mniej od Fabrizio Faniellego.
W 2007 roku po raz jedenasty zakwalifikowała się do udziału w krajowych eliminacjach eurowizyjnych "Malta Song for Europe", do których zgłosiła się z utworem „Vertigo”. 1 lutego wystąpiła w półfinale selekcji i z pierwszego miejsca awansowała do finału, który dwa dni później ostatecznie wygrała po uzyskaniu 30 977 głosów od telewidzów (i przewagą 23 330 głosów nad zdobywcą drugiego miejsca), dzięki czemu została wybrana na reprezentantkę Malty w 52. Konkursie Piosenki Eurowizji organizowanym w Helsinkach. 10 maja wystąpiła w półfinale widowiska i zajęła w nim dwudzieste piąte miejsce (na 28 uczestników), przez co nie awansowała do finału.
Lewis była pierwszą kobietą, która wzięła udział w Maltańskim Festiwalu Jazzu razem z trio Paula Giordimaina. Lewis wzięła także udział w Międzynarodowym Festiwalu Piosenki Maltańskiej, w którym zajęła trzecie miejsce. Wygrała takie konkursy jak Litewski Festiwal Piosenki i Bułgarski Festiwal Piosenki.

</doc>
<doc id="815552" url="https://pl.wikipedia.org/wiki?curid=815552" title="Amerykański smok Jake Long">
Amerykański smok Jake Long

Amerykański smok Jake Long () – serial animowany stworzony przez The Walt Disney Company, emitowany na kanale Disney Channel od 3 grudnia 2006, a także Disney XD (wcześniej na Jetix).
Fabuła.
Większość ludzi wyobraża sobie smoki jako potwory, które żyją, by zabijać. Prawdziwe smoki są jednak inne, na co dzień są zwykłymi ludźmi. Stanowią granicę między światem ludzkim i magicznym. Smocze moce dziedziczy się w co drugim pokoleniu. Jednym ze smoków jest 13-letni Jake Long. Jego moce pomaga mu opanować jego dziadek, Lao Shi (chiński smok) wraz z mówiącym psem, Fu Hau. Jake jest pierwszym w historii amerykańskim smokiem. Dodatkowo w Nowym Jorku działa tajna organizacja Łowców, zajmująca się unicestwianiem smoków oraz tępieniem istot magicznych.
Uczniowie szkoły im. Millarda Fillmore’a.
Szkoła Jake’a nazywa się "Millard Fillmore Middle School" ("Gimnazjum im. Millarda Fillmore’a"). Jake uczęszcza do klasy Ia, zaś pod koniec drugiej serii zaczyna naukę w klasie drugiej.
Wersja amerykańska.
Seria pierwsza.
Producenci:
Dyrekcja:
Emisja odcinków:
Producent serii:
Seria druga.
Producenci:
Dyrekcja:
Wersja polska.
Seria pierwsza.
Wersja polska: na zlecenie Disney Character Voices International – Master FilmReżyseria: Krzysztof KołbasiukDialogi: Agnieszka FarkowskaDźwięk:
Montaż: Krzysztof Podolski
Kierownictwo produkcji: Dariusz Falana
Wystąpili:
Teksty piosenek: Andrzej BrzeskiKierownictwo muzyczne: Piotr GogolPiosenki śpiewali:
Lektor: Maciej Gudowski
Seria druga.
Wersja polska: na zlecenie Disney Character Voices International – Sun Studio Polska
Reżyseria:
Dialogi:
Dźwięk:
Montaż:
Kierownictwo produkcji:
Wystąpili:
Lektor: Grzegorz Pawlak
Tekst piosenki: Jan Jakub Wecsile
Kierownictwo muzyczne: Piotr Gogol
Śpiewali:
Nominacje.
Serial został nominowany do nagrody Annie Awards w 2007 roku.

</doc>
<doc id="815553" url="https://pl.wikipedia.org/wiki?curid=815553" title="Macedonia Północna w Konkursie Piosenki Eurowizji">
Macedonia Północna w Konkursie Piosenki Eurowizji

Macedonia Północna jako niezależny kraj uczestniczy w Konkursie Piosenki Eurowizji od 1998. Od czasu debiutu konkursem w kraju zajmuje się Makedonska Radio Televizija (MKRTV).
Kraj próbował zadebiutować podczas 41. Konkursu Piosenki Eurowizji w 1996, jednak Kaliopi z utworem „Samo ti” nie przeszła rundy kwalifikacyjnej.
Najwyższym wynikiem kraju w konkursie jest siódme miejsce, które w 2019 zajęła Tamara Todewska z piosenką „Proud”.
Uczestnictwo.
Macedonia Płn. uczestniczy w Konkursie Piosenki Eurowizji od 1998 roku. Poniższa tabela uwzględnia nazwiska wszystkich macedońskich reprezentantów, tytuły konkursowych piosenek oraz wyniki w poszczególnych latach.
Historia głosowania w finale (1998–2022).
Poniższe tabele pokazują, którym krajom Macedonia Płn. przyznaje w finale najwięcej punktów oraz od których państw macedońscy reprezentanci otrzymują najwyższe noty.
Kraje, którym Macedonia "przyznała" najwięcej punktów:
Kraje, od których Macedonia "otrzymała" najwięcej punktów:
Legenda:
Komentatorzy i sekretarze.
Spis poniżej przedstawia wszystkich komentatorów konkursu oraz krajowych sekretarzy podających punkty w finale.

</doc>
<doc id="815555" url="https://pl.wikipedia.org/wiki?curid=815555" title="Antoni Mierzwiński">
Antoni Mierzwiński

Antoni Mierzwiński (ur. 15 lutego 1915 w Staroporczynie, zm. 27 sierpnia 1997 w Warszawie) – polski inżynier rolnik i polityk, minister skupu w latach 1953–1957.
Życiorys.
Syn Stanisława. Uzyskał wykształcenie wyższe, z zawodu inżynier rolnik. Po wojnie pracował w administracji państwowej, do 1949 był głównym pełnomocnikiem ds. podatku gruntowego.
Od 1944 należał do Polskiej Partii Robotniczej, następnie od 1948 do Polskiej Zjednoczonej Partii Robotniczej. Delegat na II Zjazd PPR oraz I i II Zjazd PZPR. W 1949 został podsekretarzem stanu w Ministerstwie Handlu Wewnętrznego, następnie od 1951 do 1953 był prezesem Centralnego Urzędu Skupu i Kontraktacji. W latach 1953–1957 minister skupu, następnie do 1958 był podsekretarzem stanu w Ministerstwie Przemysłu Spożywczego i Skupu.
W okresie 1958–1965 przewodniczący prezydium Wojewódzkiej Rady Narodowej w Warszawie, a do 1968 pełnił analogiczną funkcję w Kielcach. Następnie do 1972 wiceprezes Urzędu Rezerw Państwowych.
W latach 1960–1966 prezes Naczelnej Rady Łowieckiej Polskiego Związku Łowieckiego.
Od 1943 był mężem Marii córki Andrzeja.
Został pochowany na Cmentarzu w Pyrach.

</doc>
<doc id="815557" url="https://pl.wikipedia.org/wiki?curid=815557" title="Grand Theft Auto 4">
Grand Theft Auto 4



</doc>
<doc id="815559" url="https://pl.wikipedia.org/wiki?curid=815559" title="W12">
W12

W12 „Wskaźnik parowozowy” – wskaźnik kolejowy oznaczający konieczność zakropienia popielnika i zamknięcia jego klap.
Wskaźnik ten ustawia się w odległości 200 m przed mostami, wiaduktami i podobnymi budowlami. Przy przejeżdżaniu obok tego wskaźnika należy zakropić popielnik parowozu i zamknąć jego klapy. Na stacji wskaźnik W12 ustawia się po prawej stronie toru, do którego się odnosi, patrząc w kierunku jazdy. Na szlaku zasady ustawiania wskaźnika są takie same jak wskaźnika W8.
Obecnie wskaźnik ten jest rzadko spotykany.

</doc>
<doc id="815560" url="https://pl.wikipedia.org/wiki?curid=815560" title="Scott Dobie">
Scott Dobie

Robert Scott Dobie (ur. 10 października 1978 w Workington) – szkocki piłkarz grający na pozycji napastnika. Od 2010 roku jest piłkarzem St. Johnstone. W swojej karierze grał też w: Carlisle United, Clydebank, West Bromwich Albion, Millwall, Nottingham Forest, ponownie w Carlisle United i Bradford City.
W Reprezentacji Szkocji w latach 2002-2003 rozegrał 6 meczów i strzelił 1 gola.

</doc>
<doc id="815561" url="https://pl.wikipedia.org/wiki?curid=815561" title="Havasupai">
Havasupai



</doc>
<doc id="815566" url="https://pl.wikipedia.org/wiki?curid=815566" title="Preston North End">
Preston North End



</doc>
<doc id="815572" url="https://pl.wikipedia.org/wiki?curid=815572" title="Guri Schanke">
Guri Schanke

Guri Annika Schanke (ur. 14 grudnia 1961 w Østlandet) – norweska aktorka i piosenkarka, reprezentantka Norwegii w 52. Konkursie Piosenki Eurowizji w 2007 roku. 
Kariera.
Guri Schanke zadebiutowała jako aktorka w 1982 roku podczas występu w Oslo Nye Teater. Ma na swoim koncie udział w takich produkcjach, jak "Les Misérables", "Summer in Tyrol" i "Annie Get Your Gun". Zagrała także w norweskim serialu "Hotel Cæsar" oraz użyczyła swojego głosu tytułowym postaciom w krajowych wersjach językowych filmów animowanych "Pocahontas" i "Mała Syrenka". 
W 2006 roku wzięła udział w pierwszej edycji programu "Skal vi danse" będącego norweską wersją formatu "Dancing with the Stars". Jej partnerem tanecznym został Tom Arild Hansen, z którym zajęła ostatecznie drugie miejsce. 
W 2007 roku zgłosiła się do udziału w krajowych eliminacjach eurowizyjnych "Melodi Grand Prix" z utworem „Ven a bailar conmigo”. Pod koniec stycznia wystąpiła w drugim półfinale selekcji i awansowała do finału, który ostatecznie wygrała po zdobyciu największego poparcia telewidzów, dzięki czemu została wybrana na reprezentantkę Norwegii w 52. Konkursie Piosenki Eurowizji organizowanym w Helsinkach. 10 maja wystąpiła w półfinale widowiska i zajęła ostatecznie 18. miejsce z 48 punktami na koncie.
Życie prywatne.
W 1991 roku wyszła za mąż za swojego partnera Øivinda Bluncka. Małżeństwo zakończyło się rozwodem w 2008 roku.

</doc>
<doc id="815573" url="https://pl.wikipedia.org/wiki?curid=815573" title="Czesław Bąbiński">
Czesław Bąbiński

Czesław Bąbiński nazwisko rodowe "Bomba" (ur. 14 lipca 1915 w Łodzi, zm. 5 września 1997) – polski inżynier chemik, profesor Politechniki Warszawskiej i polityk, minister budownictwa przemysłowego w latach 1952–1956.
Życiorys.
W latach 1937–1939 studiował na Politechnice Lwowskiej, następnie do 1941 w Moskiewskim Instytucie Chemiczno-Technologiczny im. Mendelejewa, gdzie uzyskał tytuł inżynierski, w 1945 doktoryzował się w naukach chemicznych na Politechnice Łódzkiej. W 1935 pracował jako technik w Śląskich Technicznych Zakładach Naukowych, następnie do 1937 był praktykantem w Hucie „Pokój”, w latach 1942–1943 majster w uzbeckiej Kopalnia Szoguńsko-Ozorkiertowej, a następnie inżynier w tadżyckiej fabryce ekstrakcyjnej. W 1945 został zastępcą dyrektora Centralnego Zarządu Przemysłu Hutniczego, w 1946 objął analogiczne stanowisko w Centralnym Zarządzie Przemysłu Włókienniczego. W 1948 został dyrektorem departamentu inwestycyjnego Ministerstwa Przemysłu i Handlu, a w 1949 dyrektorem generalnym w Państwowej Komisji Planowania Gospodarczego.
W 1945 wstąpił do Polskiej Partii Robotniczej, a w 1948 do Polskiej Zjednoczonej Partii Robotniczej, delegat na II Zjazd PZPR. W latach 1951–1952 podsekretarz stanu i kierownik Ministerstwa Budownictwa Przemysłowego, a od 15 stycznia 1952 do 11 lipca 1956 jego minister, w 1956 pełnił funkcję podsekretarza stanu w Ministerstwie Budownictwa.
Od 1956 w pracy naukowej, był profesorem Politechniki Warszawskiej. W latach 1966–1968 kierownik Zakładu Metod Projektowania i Programowania Centrum Obliczeniowego Polskiej Akademii Nauk.
Zarządzeniem prezydenta Bolesława Bieruta z 22 lipca 1950 został odznaczony Orderem Sztandaru Pracy II klasy "za wybitne zasługi położone dla Narodu i Państwa w szczególności przy opracowaniu planu 6-letniego". Uchwałą Rady Państwa z dnia 29 lipca 1953 "za zasługi położone przy budowie i uruchomieniu zakładu wielkopiecowego huty im. Bolesława Bieruta Częstochowie" odznaczony został Orderem Sztandaru Pracy I klasy.
Pochowany na cmentarzu komunalnym Północnym w Warszawie.

</doc>
<doc id="815574" url="https://pl.wikipedia.org/wiki?curid=815574" title="Zaosie (Białoruś)">
Zaosie (Białoruś)

Zaosie (biał. Завоссе, Завосьсе, ros. Заосье) – wieś na Białorusi, w obwodzie brzeskim, w rejonie baranowickim.
Zaścianek szlachecki położony był w końcu XVIII wieku w powiecie nowogródzkim województwa nowogródzkiego.
W Zaosiu, będącym szlacheckim zaściankiem, znajdował się dwór i folwark należący do rodziny Mickiewiczów, uchodzący, obok Nowogródka, za najbardziej prawdopodobne miejsce narodzin Adama Mickiewicza (metryka chrztu nie zawiera dokładnej informacji o miejscu urodzenia).
W 1750 roku oboźny połocki Jakub Beraźniewicz sprzedał folwark Zaosie Pawłowi Janowiczowi za 2950 zł. Po jego śmierci majątek odziedziczył jego syn Józef, który za długi musiał przekazać majątek stryjom Mikołaja Mickiewicza (ojca Adama). W lecie 1799 roku Zaosie w spadku po stryju Bazylim Mickiewiczu otrzymał Mikołaj Mickiewicz i jego siostra Barbara. We wrześniu 1799 roku w Zaosiu zamieszkał Mikołaj ze swoją żoną i dziećmi. W kwietniu 1801 roku Mickiewiczowie przeprowadzili się do Nowogródka, oddając Zaosie na 5 lat w dzierżawę Janowi i Agacie Majewskim. Po upłynięciu w 1806 roku okresu dzierżawy, ojciec Adama Mickiewicza przekazał swoje prawa do Zaosia mężowi swojej siostry Barbary Wincentemu Stypułkowskiemu. Za uzyskane w ten sposób pieniądze wybudował w Nowogródku murowany dom dla swojej rodziny. Jednak młody Adam Mickiewicz razem z braćmi przyjeżdżał do Zaosia spędzić u cioci wakacje w latach 1801–1810. Zamieszkiwali wtedy na piętrze spichlerzyka (świronka). Adam Mickiewicz przyjeżdżał do Zaosia także później, gdy był już nauczycielem w Kownie.
W latach 1841–1847 Zaosie dzierżawił dr Ignacy Zan i wtedy też w 1841 roku odwiedził Zaosie po powrocie z zesłania jego brat Tomasz Zan.
W 1853 roku Zaosie zostało skonfiskowane Stypułkowskim przez rząd Rosji. W 1897 roku odnotowano, że dworek był już zniszczony i zamieszkały tylko częściowo. Zabudowania dworskie zostały zniszczone podczas walk pozycyjnych prowadzonych przy znajdującym się w tej okolicy froncie niemiecko-rosyjskim w latach 1915–1918 podczas I wojny światowej.
W 1927 Wojsko Polskie wystawiło w Zaosiu obelisk ku czci wieszcza. W okresie ZSRR obelisk został odnowiony w 1955 roku. W latach 1996–1998 dwór i obejście zostały zrekonstruowane w oparciu o rycinę Edwarda Pawłowicza z 1843 roku i wykopaliska archeologiczne.

</doc>
<doc id="815576" url="https://pl.wikipedia.org/wiki?curid=815576" title="Wojna chińsko-indyjska">
Wojna chińsko-indyjska

Wojna chińsko-indyjska (hindi: भारत-चीन युद्ध Bhārat-Chīn Yuddh, zwana też sino–indyjskim konfliktem granicznym) – konflikt zbrojny między Chińską Republiką Ludową a Indiami. Przyczyną konfliktu był spór graniczny o dwa niewielkie obszary: Aksai Chin i tzw. NEFA. Pierwsze poważne działania wojenne rozpoczęła strona chińska 20 października 1962 roku, atakując siły indyjskie, stacjonujące na tzw. Linii McMahona. Choć walki toczono na dwóch frontach, to należy zaznaczyć, że głównym celem strony chińskiej było Aksai Chin. Wojna zakończyła się po miesiącu zwycięstwem ChALW i przyłączeniem Aksai Chin do ChRL.
Obszary sporne.
Konflikt dotyczył dwóch obszarów spornych: Aksai Chin i tzw. NEFA.
Aksai Chin to niewielki obszar, obecnie będący częścią ChRL, leżący przy regionie autonomicznym Xinjiang i Tybecie. Tereny te uznawane były przez Indie za część Kaszmiru. Strategiczne znaczenie Aksai Chin zawdzięcza przecinającej te tereny drodze z Xinjiangu do Lhasy – wprawdzie była to droga dość okrężna, ale jedna z najdogodniejszych i najbardziej przystępnych.
NEFA (Północno-Wschodni Obszar Graniczny; z ang. North–Eastern Frontier Area) to część indyjskiego stanu Arunachal Pradesh, graniczącego z Bhutanem i Mjanmą.
Zarówno Aksai Chin, jak i NEFA to obszary górzyste, położone w pasie Himalajów i Karakorum. Są całkowicie pozbawione znaczenia gospodarczego, jak również większego znaczenia strategicznego.
Przyczyny.
Bezpośrednią przyczyną konfliktu było nieuregulowanie kwestii granic między Indiami a Chinami. Początków takiego stanu rzeczy należy szukać w połowie XIX wieku, w czasie kolonialnej dominacji Wielkiej Brytanii w regionie. Wzmożona ekspansja państw europejskich, głównie Rosji, w Azji Środkowej doprowadziła Brytyjczyków do przekonania, że Indie są zagrożone. W celu ochrony własnych interesów wojska brytyjskie zajmowały kolejno terytoria w strefie Himalajów i Karakorum, tworząc tam szereg formalnie niezależnych państw buforowych. Zgodnie z tą linią polityki wkroczono na tereny należące do Chin – przykładowo, w 1904 roku Brytyjczycy na krótko zajęli Lhasę.
Inne przyczyny to:
Linia Johnsona i linia McMahona.
Zachodni odcinek granicy chińsko-indyjskiej został uformowany w 1834 roku, wraz z podbojem krainy Ladakh przez Konfederację Sikhów. W 1846 roku Sikhowie ulegli naporowi wojsk angielskich, w wyniku czego obszary te zostały włączone do Indii. W 1865 roku brytyjski geodeta W.H. Johnson zawarł porozumienie z maharadżą Kaszmiru dotyczące ustalenia przebiegu granic. Wytyczył linię graniczną (linia Johnsona), według której obszar Aksai Chin został włączony do Kaszmiru. Chiny odrzuciły to porozumienie. Wraz z dalszą ekspansją brytyjską w Azji Środkowej, wyznaczano kolejne linie graniczne – do 1918 roku władze brytyjskie wyznaczyły ok. 11 różnych linii granicznych między Indiami a Chinami, z których Chiny były skłonne zaakceptować linię MacCartneya-MacDonalda z 1899 (linia ta jest prawie identyczna ze współczesną linią graniczną oddzielającą Indie od Chin). W 1935 r. jednak ostatecznie przyjęto jako obowiązującą linię Johnsona z 1865 roku, według której prowincja Aksai Chin została włączona do Kaszmiru – przyczyną wyboru tej linii była chęć władz brytyjskich zrobienia symbolicznego „prezentu” maharadży Kaszmiru. Decyzja ta nie została uznana przez Chiny, a ponadto miejscowe władze brytyjskie w praktyce posługiwały się linią MacCartneya-MacDonalda, jako wygodniejszą do obsadzenia.
Południowa granica Chin z Indiami w dużej mierze była wynikiem aneksji dokonywanych w trakcie wojen angielsko-birmańskich. Brak konkretnych regulacji himalajskiej granicy pchnęło Brytyjczyków do zajęcia Tybetu na początku XX wieku, co spotkało się z ostrą reakcją Pekinu. W 1910 roku wojska chińskie wkroczyły do Lhasy. W 1913 roku przedstawiciele Wielkiej Brytanii, Chin i Tybetu wzięli udział w konferencji w Simli, w celu ustalenia przebiegu granic. Ostatecznie, w czerwcu 1914 roku Brytyjczycy podpisali układ z Tybetem, wytyczający granicę zgodnie z linia wykreśloną przez Henry’ego McMahona – linia ta była oparta na linii działu wodnego i niezbyt odpowiadała linii wyznaczonej przez majora Jamesa Baileya (starannie zbadał te tereny), która na tyle odpowiadała miejscowym stosunkom, że Chiny mogły się zgodzić. Zgodnie z tymi ustaleniami sporna część regionu Arunachal Pradesh – zwana odtąd NEFA, została włączona do Indii. Strona chińska – w tym czasie suweren Tybetu, nigdy nie zaakceptowała tego układu. W okresie międzywojennym lokalne władze brytyjskie obsadziły linię wytyczoną przez Baileya, ponieważ uznano, że obsadzenie linii MacMahona jest zbyt kosztowne – konieczne byłoby wytyczenie wielu dodatkowych dróg, żeby możliwe było zaopatrywanie posterunków granicznych (podczas gdy na linii Baileya zaopatrywanie ich było łatwe).
Z chwilą odzyskania niepodległości, Indie stały się spadkobiercami wytyczonych przez Wielką Brytanię granic – rząd indyjski uznał Aksai Chin i NEFA za swoje terytorium. Z wyjątkiem Tybetu nikt nie protestował. W Chinach w tym czasie toczyła się wojna domowa i jej uczestników bardziej interesowało zdobycie i umocnienie władzy niż odległe terytoria o stosunkowo małym znaczeniu.
Do 1954 roku temat granicy indyjsko-chińskiej nie był poruszany, a problem zdawał się nie istnieć. Poza deklaracjami słownymi władza Indii nad tym terytorium właściwie nie istniała – nie rozciągnięto na te tereny ani wojskowej ani cywilnej administracji. Młode państwo borykało się z problemami wewnętrznymi. Ponadto w latach 1947–1953 dominującą kwestią pozostawał konflikt z Pakistanem. Tymczasem w Chinach w 1949 roku zakończyła się wojna domowa, przynosząc zwycięstwo komunistom.
W 1950 roku nowe władze chińskie ogłaszają zamiar „wyzwolenia Tybetu z rąk zachodnich imperialistów”. Wkroczenie armii chińskiej do Lhasy doprowadziło do krótkiego wzrostu napięcia w stosunkach z Indiami. Szybko jednak doszło do ich poprawy, głównie w wyniku przyjaznej Chinom polityki indyjskiego premiera Jawaharlala Nehru. Ostatecznie Indie uznały zasadność roszczeń chińskich wobec Tybetu. Tymczasem od zajęcia Tybetu strona chińska podjęła budowę drogi do Lhasy przez Aksai Chin – terytorium uznawane przez rząd Indii za własne. Droga miała łączyć Xinjiang z Tybetem. Indie nie były świadome budowy do 1957 roku.
24 kwietnia 1954 roku Indie i ChRL zawarły traktat o przyjaźni. W czasie podpisywania układu w ogóle nie poruszono kwestii granic. Natomiast w traktacie po raz pierwszy sformułowano pięć zasad pokojowego współistnienia, znanych pod indyjską nazwą Pańcza Sila. Przewidywały one:
Pierwsze oznaki zaniepokojenia związane były z opublikowaniem map kartograficznych przez Pekin, na których granice nie zgadzały się z wersją indyjską. Zhou Enlai zbagatelizował problem, uznając go za nieistotny. W odpowiedzi, 1 lipca 1954 roku premier Indii podjął temat granicy indyjsko–chińskiej, oświadczając, że Aksai Chin należy do terytorium Indii od wieków, oraz że granice nie podlegają negocjacji. Oprócz słów nie zrobiono nic, aby rozciągnąć kontrolę nad spornymi terenami. Strona chińska nie odpowiedziała na to oświadczenie. Natomiast w 1955 roku podczas konferencji w Bandungu delegacja ChRL po raz kolejny zapewniała sąsiadów o respektowaniu tradycyjnych granic. Jeszcze w 1956 roku chiński premier Zhou Enlai oznajmił, że ChRL nie ma żadnych roszczeń wobec terenów znajdujących się pod kontrolą Indii. Później tłumaczył, że Chiny nigdy nie zaakceptowały brytyjskich ustaleń granicznych, stąd granice nigdy nie zostały jasno określone.
Kwestia Tybetu.
W 1951 roku rząd chiński zawarł porozumienie z przedstawicielami władz Tybetu, nadające mu szeroką autonomię, zobowiązując się do przestrzegania swobody religii i do nienaruszania tradycyjnej organizacji społecznej. Wkrótce jednak porozumienie przestało być przestrzegane, zgodnie z chińską polityką ograniczania władzy dalajlamy i potęgi klasztorów buddyjskich. Doprowadziło to do kolejnych wybuchów społecznych. Do pierwszych wystąpień antychińskich doszło już w 1953 roku. Od 1957 roku początkowo lokalne powstanie ogarnęło wszystkie prowincje Tybetu. W 1959 roku walki podjęto w tybetańskiej stolicy. Krwawe stłumienie powstania zmusiło dalajlamę do opuszczenia Lhasy 17 marca 1959 roku. 31 marca tybetański przywódca dotarł do Indii.
W związku z wzrastającą aktywnością militarną Chin w Tybecie Indie postanowiły zaznaczyć swoje panowanie na obszarach, gdzie granica nie była uregulowana. Do Aksai Chin i NEFA wysłano wzmocnione patrole wojskowe i to one odkryły chińską budowę drogi. Wywołało to gorące protesty. Wtedy też po raz pierwszy wyszło na jaw, że Chiny również zgłaszają pretensje do tych terenów. Ponadto z powodu kontroli nad Tybetem Chiny zainstalowały swoje wojska w Aksai Chin i NEFA wcześniej i w dużo większej sile niż Indie.
Premier Nehru postanowił, w imię dobrosąsiedzkich kontaktów, podjąć rokowania dyplomatyczne. Zhou odmówił wzięcia udziału w negocjacjach – według propozycji Nehru miały się one odbyć w Lhasie, tam jednak wciąż trwało powstanie.
Wydarzenia poprzedzające konflikt.
Kolejnym skandalem okazało się opublikowanie w czerwcu 1958 roku w czasopiśmie chińskim mapy, na której w granicach chińskich znalazły się nie tylko sporne obszary Aksai Chin i NEFA, lecz również tereny bezsprzecznie indyjskie, jak Ladakh, część Kaszmiru. Spowodowało to ostre wystąpienia polityków indyjskich, w tym indyjskiego premiera. Jednocześnie Chińczycy jasno dawali do zrozumienia, że zależy im tylko na Aksai Chin, a co do reszty gotowi są do pertraktacji. Nehru oznajmił, że granice zostały już jasno określone w międzynarodowych traktatach oraz przez tradycję. By wzmocnić swoją pozycję, Hindusi rozpoczęli budowę dróg strategicznych w kierunku Himalajów. Zwiększono również wydatki na zbrojenia.
Trudno jednoznacznie określić bezpośrednie przyczyny wojny. Decyzja o rozpoczęciu otwartego konfliktu zapadła po stronie chińskiej. Była natomiast odpowiedzią na wkroczenie przez Indie na drogę "forward policy". Oczywiście, wiele innych czynników wpłynęło na taki obrót sprawy – poparcie indyjskiej opinii publicznej dla tybetańskiego powstania i gorące powitanie dalajlamy w 1959 roku, czy dogodna sytuacja międzynarodowa. W 1962 roku wybuchł kryzys kubański, kiedy zarówno Stany Zjednoczone, jak i ZSRR, pochłonięte groźbą konfliktu nuklearnego, nie zwracały uwagi na niewielki spór terytorialny w Azji.
Od 1961 roku ChRL przystąpiła do szerokiej ofensywy dyplomatycznej i propagandowej na arenie międzynarodowej. Głównym jej celem był Pakistan. Rok później podpisano chińsko-pakistańskie porozumienie w sprawie granic. Pakistan wykazał zainteresowanie chińskimi roszczeniami, gdyż stały w sprzeczności również z jego dążeniami. Zbliżenie chińsko-pakistańskie wzbudziło ostry sprzeciw Delhi. Nehru dowodził, że formalnie nie ma nawet granicy między Chinami a Pakistanem, jak więc można uznać takie porozumienie za wiążące.
Przyczyny przyjęcia przez Indie tzw. "forward policy".
Z początkiem 1961 roku Nehru wyznaczył gen. Brija Mohana Kaula na głównodowodzącego indyjską armią, zlecając mu reorganizację sztabu głównego przez usunięcie z niego wszystkich przeciwników idei tzw. "forward policy". Polityka ta miała na celu zaznaczenie indyjskiej obecności na spornych obszarach przez wysłanie tam patroli. Patrole indyjskie zaczęły penetrować obszary obsadzone przez Chińczyków. Miały w miarę możliwości doprowadzić do odcięcia dostaw dla armii chińskiej stacjonującej w NEFA i Aksai Chin. Początkowo działania te przynosiły rezultaty, jednak w dłuższej perspektywie doprowadziły do wybuchu otwartego konfliktu. Pierwsze sukcesy spotęgowały poczucie pewności wśród elit indyjskich, choć pojawiały się głosy, że armia Indii jest za słaba, by wygrać wojnę z Chinami. Euforię wśród polityków pogłębiło zajęcie w 1961 roku portugalskiego Goa, co wpłynęło na to, że na premiera Nehru wywierano coraz większe naciski, aby zrezygnował ze zbyt „miękkiej” polityki.
Interesująca jest tutaj postać generała Kaula. Pochodził on z rodziny żony premiera Nehru (z domu Kaul). Do 1947 r. pełnił on funkcje oficera prasowego, zajmował się organizacją imprez kulturalnych dla żołnierzy indyjskich w armii brytyjskiej w Indiach etc. Po uzyskaniu przez Indie niepodległości dzięki rekomendacji żony premiera Nehru, zyskał jego poparcie, tak że w 1961 r. został głównodowodzącym.
Równocześnie entuzjazm Delhi szedł w parze z przekonaniem, że Chiny nie zdecydują się na ostrzejszą reakcję. Patrole indyjskie ograniczały się do strefy obszarów spornych, nie wkraczając na terytorium bezsprzecznie chińskie – wyjątek stanowiło miejsce początku chińskiej ofensywy przy granicy Bhutanu, gdzie okazało się, że punkt na linii MacMahona nie nadaje się do postawienia posterunku, wtedy gen. Kaul wydał rozkaz pójścia dalej i zajęcia linii rzeki Namka Chu, a potem jej przekroczenia i zajęcia kilku wiosek na kwatery dla żołnierzy – wtedy doszło tam do pierwszych starć, ponieważ Chińczycy po przekroczeniu rzeki przez indyjski oddział zwiadowczy w sile plutonu ogniem artyleryjskim uniemożliwili przejście dalszych oddziałów, ale pozwolili oddziałowi zwiadowczemu na wycofanie się. Miała to być wyłącznie demonstracja zaanektowania przez Indie Aksai Chin i NEFA. Kaul nie wierzył, że wysłanie wojsk na te tereny zostanie uznane przez Pekin za jawną agresję wobec ich terytorium, a więc za "casus belli".
Przekonanie to wynikało z analizy sytuacji politycznej w Chinach – po niepowodzeniu wielkiego skoku doszło tam do walki frakcyjnej o władzę, więc Chiny starały się uniknąć konfliktów zewnętrznych.
Należy też dodać, że armia indyjska nie była przygotowana do walki. Brakowało jej uzbrojenia, amunicji, nawet umundurowania. Miała natomiast walczyć w warunkach wysokich gór Himalajów i Karakorum. Żołnierze indyjscy nie byli przyzwyczajeni do przebywania na takich wysokościach. Z drugiej strony, armia chińska była dobrze uzbrojona, wyposażona, dysponowała doskonałym zapleczem, a żołnierze, od kilku lat stacjonujący w Tybecie, nie mieli problemów z aklimatyzacją.
Pierwsze militarne zatargi miały miejsce na początku 1962 roku. Wzmogły się nastroje wojenne w Indiach. Do najpoważniejszych należał incydent w Galwan w czerwcu 1962 roku, gdzie Chińczycy otoczyli pluton armii indyjskiej. Po odmowie złożenia broni, oddziały chińskie zablokowały ten oddział. Ostatecznie jednak nie zdecydowały się na atak i wycofały się na inne pozycje. Prasa indyjska szeroko komentowała to wydarzenie, przedstawiając je jako powstrzymanie chińskiej agresji.
Działania wojenne.
Ofensywa chińska.
Po dalszych incydentach na granicy strona chińska zdecydowała się podjąć bardziej radykalne działania. Miały one zarówno spowodować rozwiązanie problemu, jak i stanowić swoistą manifestację siły Państwa Środka. W nocy z 19 na 20 X 1962 roku wojska chińskie przystąpiły do ofensywy odrębnie w dwóch kierunkach: w Aksai Chin i w NEFA. Generał B.M. Kaul był nieobecny w rejonie, kontynuował leczenie serca w Delhi. Jego następca, generał – porucznik Harbaksh Singh zastał wybuch wojny w drodze do NEFA.
Przebieg działań wojennych na obu frontach nie był jednakowy, jednak łączyło je jedno podobieństwo – znaczna przewaga chińskiej armii. Według oficjalnych źródeł w NEFA naprzeciw korpusu chińskiego stanął IV Korpus indyjski, jednak faktycznie były to tylko dwie brygady. Analogicznie, w Aksai Chin – przeciwko korpusowi chińskiemu wystawiono jedną indyjską brygadę.
Na froncie wschodnim, w NEFA, wojska chińskie zaatakowały południowe brzegi rzeki Namka Chu. Napotkały niewielki opór zaskoczonych oddziałów indyjskich. Indusi spodziewali się, że siły armii chińskiej przekroczą rzekę jednym z pięciu mostów, więc zajęli pozycje umożliwiające ich obronę. Tymczasem Chińczycy nocą z 19 na 20 X 1962 roku przekroczyli płytką o tej porze roku rzekę w bród. Wraz z nastaniem świtu, odcięto indyjskie linie telefoniczne, uniemożliwiając kontakt ze sztabem głównym. Następnie przypuszczono niespodziewany atak, który zakończył się zepchnięciem Hindusów poza linię rzeki. 22 X rozpoczęto walki o Walong, na linii McMahona. Początkowo atak chińskiej armii został odparty przez indyjską artylerię. Ataki ponawiano więc przez kolejne dni. 23 X armia chińska zajęła Tawang.
Na froncie zachodnim, w Aksai Chin, Chiny kontrolowały większość terenów jeszcze przed rozpoczęciem walk. Jednak część tego obszaru wciąż znajdowała się w rękach patroli indyjskich. Atak przypuszczono w dolinie Chip Chap, Galwan oraz w rejonie jeziora Pangong. Większość potyczek trudno nazwać bitwami, gdyż polegały zwykle na rozbrajaniu małych patroli, czy zdobywaniu niewielkich posterunków granicznych. Do 22 X wszystkie pozycje indyjskie na północ od doliny Chushul uległy naporowi chińskiego wojska. Wieczorem 24 X, do sektora Chushul przerzucono 120 oficerów i żołnierzy sił indyjskich. Ich zadaniem była obrona niewielkiego pasa startowego, położonego na wysokości 5200 m n.p.m., istotnego ze względów strategicznych. Dowództwo tą jednostką objął major Shaitan Singht. Ich postawa wobec przeważającej siły armii chińskiej, choć z góry skazana na niepowodzenie, została doceniona w Indiach, dzięki czemu stała się symbolem odwagi na polu walki. Równocześnie, utrata dużej liczby punktów garnizonowych zmusiła Hindusów do ewakuacji bardziej wysuniętych stanowisk.
Wojska chińskie zakończyły ofensywę w dniu 24 X, kiedy to ogłoszono jednostronne zawieszenie działań wojennych i wystosowano do Delhi propozycje rokowań pokojowych. Zhou przedstawił Nehru ofertę negocjacji. Do warunków osiągnięcia pokoju należały:
Rząd indyjski odrzucił ofertę, żądając najpierw wycofania wojsk chińskich z zajętych terenów. Mimo że nie doszło do porozumienia, przerwa w działaniach wojennych trwała do 14 listopada. Okres ten umożliwił Indiom odbudowę i wzmocnienie swoich sił. Bierna postawa Pakistanu wobec konfliktu chińsko-indyjskiego pozwoliła na ściągnięcie posiłków z Kaszmiru. Później Indie przyjęły również amerykańską propozycję pomocy, która pozwoliła na unowocześnienie uzbrojenia i wyposażenia.
Ofensywa indyjska i kontrofensywa chińska.
14 listopada Indie podjęły na nowo działania wojenne. Uderzenie sił indyjskich nastąpiło głównie w obszarze Aksai Chin, a w obszarze NEFA gen. Kaul osobiście dowodził ofensywą niedaleko granicy Birmy. Jednak po dwóch dniach zażartych walk atak załamał się – w obszarze NEFA Indie straciły wskutek zarządzonych przez gen. Kaula czołowych ataków na silniejszych Chińczyków jednostki specjalnie szkolone do walk górskich. Chińczycy w Aksai Chin przeszli do kontrofensywy, w wyniku której pluton indyjski, wytrwale broniący okolic Rezang La podczas październikowych walk, został rozbity. Podobnie było na froncie wschodnim, gdzie 17 listopada Chińczycy przeszli do kontrofensywy i do 20 listopada reszta wojsk indyjskich uległa rozproszeniu – główną przyczyną tutaj była decyzja gen. Kaula o niebronieniu szlaku Baileya (wytyczonej przez majora Baileya górskiej dróżki równoległej do głównej drogi), ponieważ uznał on, że szlak ten nie nadaje się do przerzutu wojsk; wskutek tego duże siły chińskie (2 tys.–4 tys. żołnierzy) mogły spokojnie przejść na tyły Hindusów broniących głównej drogi.
Po miesięcznej wojnie, w dwóch kilkudniowych ofensywach, Chiny odniosły militarne zwycięstwo. Nie zostało ono jednak wykorzystane. 21 listopada Pekin po raz drugi ogłosił jednostronne przerwanie ognia, a także uznanie Aksai Chin za część terytorium chińskiego. Równocześnie zapowiedziano wycofanie wojsk z NEFA od 1 grudnia. Powróciła tam, aż po linię McMahona, administracja indyjska – jednakże tym razem nie przekroczono jej w kierunku rzeki Namka Chu.
Konsekwencje wojny.
Pomimo niewielkich strat terytorialnych, skutki konfliktu dla Indii były stosunkowo poważne. Przede wszystkim odsłonięta została militarna słabość tego państwa. Delhi przekonało się, że bezpieczeństwo kraju leży w rękach ich własnej armii. Spowodowało to odejście od polityki premiera Nehru, opartej na zasadach nieagresji i wiary w możliwość dyplomatycznego rozwiązywania sporów. Pozycja Nehru, prowadzącemu politykę zbliżenia z ChRL, uległa silnemu osłabieniu. Wzrosło poczucie zagrożenia ze strony północnego sąsiada, stymulując jednocześnie ogromny wybuch poczucia patriotyzmu w społeczeństwie indyjskim.
Na osłabienie pozycji Nehru wpłynęło także jego poparcie dla gen. Kaula, trwające nawet po wykazaniu jego niekompetencji. Dzięki poparciu premiera, gen. Kaul uniknął sądu wojennego i ewentualnej degradacji, a jedynie został wysłany na wcześniejszą emeryturę. Prezydent Indii Sarvepalli Radhakrishnan na pytanie o to, czy prawdą jest, że gen. Kaul dostał się do niewoli, odpowiedział „Niestety to nieprawda.”. Opinia publiczna obwiniała oprócz Nehru, ministra obrony V.K.K. Menona (1896–1974).
Konflikt z Chinami zapoczątkował w Indiach okres rozwoju potęgi militarnej. W celu dynamicznej modernizacji armii, Delhi wykorzystało zarówno dostawy amerykańskiej pomocy wojskowej, wsparte dostawami z krajów Europy Zachodniej, jak również zaciągnęło w Moskwie szereg pożyczek na zakup radzieckiej broni. Wtedy też rozpoczęto starania o uzyskanie broni jądrowej.
Równocześnie, wojna 1962 roku miała niebagatelny wpływ na kształtowanie konfliktu o Kaszmir. Konflikt Indii z najludniejszym państwem świata ukazał kruchość sojuszu amerykańsko-pakistańskiego. Państwa zachodnie były zaniepokojone rozwojem wydarzeń na granicy chińsko-indyjskiej. Polityka Zachodu wywierania presji na Pakistan, aby ten nie podejmował żadnych działań zaczepnych skierowanych przeciwko Indiom, odniosła zamierzony efekt. Pasywna postawa Islamabadu pozwoliła Indusom przerzucić część swych sił związanych na granicy pakistańskiej do walki z wojskami chińskimi.
Dla Chin wojna z Indiami przyniosła głównie potępienie ze strony opinii światowej. Społeczność międzynarodowa jednoznacznie uznała ChRL jako agresora, który dla osiągnięcia niewielkich korzyści terytorialnych ucieka się do rozwiązań siłowych. Konflikt ten odbierano bowiem jako swoistą manifestację potęgi komunistycznego państwa. Niezrozumiałe pozostają przyczyny zaprzestania działań wojennych i wycofania wojsk chińskich w sytuacji, gdy odniesiono zdecydowane zwycięstwo.
Zakończenie stanu wojny.
W 1993 i 1996 roku strony konfliktu podpisały traktat pokojowy, według którego granicą między państwami miała być tzw. linia aktualnej kontroli. Na mocy traktatu utworzono mieszaną komisję, której zadaniem było dokładne wyznaczenie przebiegu granicy, jednak nie osiągnięto wyraźnych rezultatów.
Późniejsze konflikty.
W 2017 r. oba kraje po raz kolejny uczestniczyły w starciach wojskowych, w których rannych zostało kilku żołnierzy. W 2020 r. doszło do kolejnego konfliktu, gdy żołnierz zginął w potyczce po raz pierwszy od zakończenia wojny, na chwilę obecną nie żyje 20 żołnierzy indyjskich (3 zginęło podczas starć, 17 zmarło w wyniku otrzymanych ran), kilkudziesięciu następnych miało trafić do chińskiej niewoli. Chiński dziennikarz przekazał w mediach społecznościowych, że wojsko chińskie również poniosło straty. Władze ChLR jednak stanowczo zaprzeczają, aby informacje dotyczące śmierci jakichkolwiek chińskich żołnierzy były prawdziwe.

</doc>
<doc id="815577" url="https://pl.wikipedia.org/wiki?curid=815577" title="Jan Fryderyk Wilhelm Malcz">
Jan Fryderyk Wilhelm Malcz

Jan Fryderyk Wilhelm Malcz (ur. 30 listopada 1795 w Warszawie, zm. 28 września 1852 tamże) – polski lekarz, powstaniec listopadowy.
Rodzina.
Syn lekarza pochodzącego z Saksonii (Lommatzsch), Konstantego Bogumiła (1767–1809) Malscha (Malcza), oraz córki warszawskiego złotnika Jana Bandaua, Anny Doroty (1775–1811). W roku 1822 ożenił się z Maryanną Julianną Eckelt (1797–1864). Mieli siedmioro dzieci, oraz wychowywali dwie osierocone dziewczynki. Jego brat Karol Filip był znanym artystą złotnikiem i fabrykantem sreber, drugi brat Jan Bogumił Konstanty, znanym prawnikiem.
Życiorys.
Studiował w Liceum Warszawskim, potem medycynę w Warszawie. Doktorat uzyskał w 1818 w Berlinie, a później doskonalił się w Berlinie, Wiedniu, Paryżu, Londynie oraz we Włoszech. Po trzyletniej podróży po Europie (Niemcy, Francja, Włochy i Austria) w roku 1821 powrócił do Warszawy.
W 1828 został naczelnym lekarzem szpitala św. Rocha w Warszawie i był nim aż do śmierci. Od 1828 roku był członkiem Towarzystwa Przyjaciół Nauk, jednym z założycieli i wiceprezesem Towarzystwa Dobroczynności, a także założycielem i redaktorem pisma „Pamiętnik Lekarski Warszawski”.
Ok. 1827 za posag żony nabył jednopiętrowy dom nr hip. 1339 przy ul. Świętokrzyskiej k. Nowego Światu. W tym domu mieszkał i przyjmował chorych aż do swej śmierci. Wysokie przychody z praktyki lekarskiej pozwoliły mu w roku 1829 zakupić kamienicę przy Krakowskim Przedmieściu nr 372, która od tego czasu była nazywana domem Malcza. W 1836 nabył kamienicę nr 2690b przy ul. Bednarskiej. W roku 1841 kupił majątek Mniszew, który uprzemysłowił – z jego inicjatywy powstały tu gorzelnia, cukrownia, fabryka serów. W latach 1832–1840 dzierżawił pałacyk w Ursynowie, który był jego letnim domem. W 1843 kupił po zmarłym bracie Bogumile dom nr 736 przy ulicy Leszno.
Do przyjaciół doktora Malcza należeli Józef Elsner, Kazimierz Brodziński i dr Ferdynand Dworzaczek.
W latach 1834–1852 pełnił funkcję Prezesa Kolegium Kościelnego ewangelicko-augsburskiej parafii Świętej Trójcy w Warszawie.
Leczył bezpłatnie ubogich (przede wszystkim w Instytucie Głuchoniemych i Ociemniałych), często wspierając ich finansowo. Prowadził badania nad cholerą, która nawiedzała Warszawę. Za przepisy skutecznego leczenia tej choroby w Indiach otrzymał podziękowanie od królowej Wiktorii. Malcz pierwszy wprowadził polskie nazwy takich chorób zakaźnych, jak dur, ospa, szkarlatyna i odra.
W czasie powstania listopadowego Malcz został naczelnym lekarzem Gwardii Narodowej miasta Warszawy. Za zasługi w powstaniu odznaczony został w 1831 Krzyżem Złotym Orderu Virtuti Militari.
W 1840 roku przyznano mu Order św. Anny III klasy. W 1850 uzyskał szlachectwo Królestwa Polskiego.
W czasie epidemii cholery (w 1852 roku) pospieszył z pomocą chorym, przy tym sam zachorował i zmarł 28 września 1852 roku. Prawdziwą przyczyną był rak wątroby. Został pochowany na cmentarzu ewangelicko-augsburskim w Warszawie w alei 9 nr 41. Na grobowcu Malcza znajduje się marmurowe popiersie, którego autorem jest J. Tatarkiewicz.

</doc>
<doc id="815581" url="https://pl.wikipedia.org/wiki?curid=815581" title="Odwzorowanie równokątne">
Odwzorowanie równokątne

Odwzorowanie równokątne, wiernokątne lub konforemne – funkcja zachowująca kąty. Zwykle jest to funkcja między obszarami płaszczyzny zespolonej.
Definicja.
Odwzorowanie ciągłe formula_1 jest nazywane równokątnym, wiernokątnym, konforemnym lub zachowującym kąty (z zachowaniem orientacji) w punkcie formula_2 jeśli zachowuje kąt zorientowany między krzywymi w formula_2 czyli orientację. Odwzorowanie, które zmienia orientację nazywane jest antykonforemnym lub równokątnym, wiernokątnym bądź zachowującym kąty ze zmianą orientacji.
Niektórzy autorzy odwzorowaniami konforemnymi (jak i antykonforemnymi) nazywają takie odwzorowania zachowujące kąty (odwzorowania wiernokątne), które są różnowartościowe.
Własność równokątności może być wyrażona w języku macierzy Jacobiego pochodnej przekształcenia układu współrzędnych. Jeżeli macierz Jacobiego tego przekształcenia ma w każdym punkcie postać pomnożonej przez skalar macierzy obrotu (czyli iloczynu parzystej liczby macierzy symetrii), to przekształcenie jest konforemne. Jeżeli macierz ta dodatkowo jest pomnożona przez macierz symetrii, czyli ma postać iloczynu nieparzystej liczby macierzy symetrii, to odwzorowanie jest wtedy antykonforemne.
Odwzorowania konforemne mogą być definiowane między obszarami z wyższych wymiarów przestrzeni euklidesowej lub, ogólniej, na rozmaitościach riemannowskich.
Analiza zespolona.
Ważna rodzina przykładów odwzorowań konforemnych wyrasta z analizy zespolonej. Jeżeli formula_4 jest otwartym podzbiorem płaszczyzny zespolonej formula_5 to funkcja
jest konforemna wtedy i tylko wtedy, gdy jest holomorficzna, a jej pochodna nie zeruje się na formula_7 Ostatni warunek jest spełniony, gdy formula_8 jest jednokrotna. Jeżeli formula_8 jest antyholomorficzna (tzn. sprzężona do funkcji holomorficznej), to jest antykonforemna.
Twierdzenie Riemanna o przekształceniu, jedno z głębokich osiągnięć analizy zespolonej, gwarantuje, iż każdemu niepustemu, otwartemu, jednospójnemu właściwemu podzbiorowi formula_10 odpowiada wzajemnie jednoznaczne odwzorowanie konforemne w koło jednostkowe w formula_11 Efektywne wyznaczenie funkcji odwzorowującej za pomocą funkcji elementarnych dany obszar jednospójny na koło jednostkowe jest możliwe jedynie dla bardzo specjalnych obszarów, np. dla półpłaszczyzny, koła, jego zewnętrza lub obszaru kątowego (obszaru ograniczonego ramionami kąta).
Odwzorowanie rozszerzonej płaszczyzny zespolonej (która jest konforemnie równoważna sferze) na siebie jest konforemne wtedy i tylko wtedy, gdy jest to przekształcenie Möbiusa (homografia). Dla sprzężenia rozpatrywane odwzorowanie jest antykonforemne (zachowuje kąty, ale odwraca orientację).
Przykładem takiego odwzorowania antykonforemnego jest odwrotność sprzężenia, która odpowiada inwersji względem okręgu jednostkowego. Można to też wyrazić jako wzięcie odwrotności współrzędnej promienia we współrzędnych biegunowych przy zachowaniu kąta.
Geometria riemannowska.
W geometrii riemanowskiej dwie metryki riemannowskie formula_19 na gładkiej rozmaitości formula_20 nazywa się konforemnie równoważnymi, jeżeli formula_21 dla pewnej dodatniej funkcji formula_22 określonej na formula_23 nazywanej współczynnikiem konforemności.
Dyfeomorfizm między dwiema rozmaitościami riemannowskimi nazywa się odwzorowaniem konforemnym, jeżeli metryka po operacji cofnięcia ("pullback") jest konforemnie równoważna oryginalnej. Na rozmaitości gładkiej można również zdefiniować strukturę konforemną jako klasę konforemnie równoważnych metryk riemannowskich.
Przykładowo rzut stereograficzny sfery na płaszczyznę powiększoną o punkt w nieskończoności jest przekształceniem konforemnym.
Przestrzeń euklidesowa wyższego wymiaru.
Każde przekształcenie konforemne określone na części przestrzeni euklidesowej wymiaru większego niż dwa może być złożone z trzech typów przekształceń: homotetii, izometrii i szczególnego przekształcenia konforemnego (jest ono złożeniem symetrii i inwersji). Dlatego grupa przekształceń konforemnych w przestrzeniach o wymiarze większym niż dwa jest dużo bardziej ograniczona niż w przypadku płaszczyzny, gdzie twierdzenie Riemanna o przekształceniu dostarcza dużą grupę przekształceń konforemnych.

</doc>
<doc id="815585" url="https://pl.wikipedia.org/wiki?curid=815585" title="Feliks Baranowski">
Feliks Baranowski

Feliks Baranowski (ur. 28 maja 1915 w Zarzeczewie, zm. 21 czerwca 1992) – polski nauczyciel, związkowiec i polityk. Poseł do Krajowej Rady Narodowej oraz na Sejm Ustawodawczy oraz na Sejm PRL I i II kadencji oraz minister gospodarki komunalnej (1952–1956) i minister oświaty (1956).
Życiorys.
Syn Jana i Stanisławy, brat Bronisława, uzyskał wykształcenie średnie, z zawodu nauczyciel. W latach 30. należał do Organizacji Młodzieży Towarzystwa Uniwersytetu Robotniczego. Od 1936 członek Polskiej Partii Socjalistycznej, w okresie 1941–1943 Polskich Socjalistów, następnie do 1945 Robotniczej Partia Polskich Socjalistów, od 1945 „lubelskiej” PPS, a następnie od 1948 Polskiej Zjednoczonej Partii Robotniczej.
Pracował w strukturach partyjnych, w 1945 kierownik wydziału okóglnoorganizacyjnego Centralnego Komitetu Wykonawczego PPS, a w 1948 wydziału samorządowo-organizacyjnego. W okresie 1945–1948 członek Rady Naczelnej i CKW. W latach 1946–1947 I sekretarz wojewódzkiego komitetu PPS Warszawa-województwo, od czerwca do października 1948 pełnił funkcję przewodniczącego WK PPS Warszawa-województwo, a następnie do grudnia sekretarz stołeczny PPS. W PZPR członek Komitetu Centralnego (1948–1964), członek biura organizacycjnego KC (1948–1954) i kierownik wydziału oświaty KC w 1956. Ponadto był I sekretarzem komitetu wojewódzkiego w Poznaniu (1950–1951) i w Bydgoszczy (1951–1952, 1956–1958). Członek Centralnej Komisji Rewizyjnej w latach 1964–1968.
Pełnił mandat poselski do Krajowej Rady Narodowej oraz na Sejm Ustawodawczy oraz na Sejm PRL I i II kadencji, w latach 1958–1961 sekretarz Klubu Poselskiego PZPR. W latach 1949–1950 podsekretarz stanu w Ministerstwie Administracji Publicznej, od 1952 do 1956 minister gospodarki komunalnej, a następnie w 1956 minister oświaty.
Od 1961 do 1969 był ambasadorem PRL w Niemczech Wschodnich. Na emeryturze był działaczem ZBoWiD, w maju 1985 na kongresie tej organizacji został wybrany w skład Prezydium Rady Naczelnej ZBoWiD.
Pochowany na Cmentarzu Wojskowym na Powązkach w Warszawie (kwatera D35-7-7).

</doc>
<doc id="815588" url="https://pl.wikipedia.org/wiki?curid=815588" title="Aleksander Antoni Le Brun">
Aleksander Antoni Le Brun

Aleksander Antoni Le Brun (ur. 12 maja 1803 w Warszawie, zm. 3 czerwca 1868 tamże) – polski lekarz, chirurg.
Życiorys.
Urodził się 12 maja 1803 roku w Warszawie jako najmłodszy syn Tomasza Le Brun h. Zgoda (1752-1805) księgarza i Adelajdy z d. Demimuid (1781-1848). Był studentem Uniwersytetu Warszawskiego (1820). Żonaty z Pauliną Celińską.
Od 1840 był naczelnym lekarzem szpitala Dzieciątka Jezus, następnie został profesorem Akademii Medyko-Chirurgicznej oraz Szkoły Głównej w Warszawie. Zasłynął jako jeden z pierwszych chirurgów, którzy zastosowali chloroform i eter jako środek znieczulający podczas operacji. W 1847 założył wspólnie z Natansonem i Helbichem pierwsze czasopismo lekarskie w Królestwie Kongresowym, „Tygodnik Lekarski”, w którym umieścił z biegiem lat około 80 artykułów.
Obronił doktorat na Sorbonie z pracy poświęconej kołtunowi polskiemu.
Jako wszechstronny i uzdolniony manualnie chirurg, z innowacyjnym podejściem do medycyny, przeprowadził pomyślnie sporo operacji przypadków bardzo trudnych.
Wprowadził też sporo innowacji w szpitalu, nietypowych na tamte czasy: np. wydzielił osobną salę operacyjną zamiast przeprowadzania operacji w pokojach szpitalnych, stworzył ambulatorium przyszpitalne, wprowadził codzienne wizyty lekarzy i obowiązek zapisywania obserwacji klinicznych w kartach chorego umieszczonych na łóżkach.
Był też pionierem rynolaryngologii i otolaryngologii, gdy w XIX wieku te specjalności były dopiero w początkowej fazie rozwoju, także zasłużył się w tych dziedzinach jako wybitny chirurg.
Pochowany na Starych Powązkach w Warszawie (kwatera 157-1-1/2/3).

</doc>
<doc id="815589" url="https://pl.wikipedia.org/wiki?curid=815589" title="Namiętność (film 2000)">
Namiętność (film 2000)

Namiętność (hindi जोश, Joś, [ʤoɕ]) – bollywoodzki musical wyreżyserowany w 2000 roku przez Mansoor Khana. Film jest indyjską adaptacją amerykańskiego musicalu z lat 60. „West Side Story”. Główne role bardzo ze sobą związanych bliźniąt grają najpopularniejsi aktorzy Indii Shah Rukh Khan i Aishwarya Rai. Tematem filmu są rozgrywki dwóch gangów młodzieżowych i przedstawiona na ich tle miłość młodych należących do przeciwnych obozów. To historia wypełniona tańcem, śpiewem, ale i śmiertelnymi bójkami, spojrzeniami pełnymi miłości, ale i bolesną tajemnicą z przeszłości.
Opis.
Dwa młodzieżowe gangi podzieliły małe nadmorskie miasteczko Goa na dwie strefy wpływów, dwa wrogie obozy. Dzieli ich różnica wyznań: „Eagles” (Orły) są chrześcijanami, a „Bichhu” (Skorpiony) to wyznawcy hinduizmu. Dzielą ich też przyzwyczajenia, uprzedzenia i wzajemna podejrzliwość oraz umowa. Jeśli ktoś z wrogiego obozu wejdzie na terytorium drugiej strony, dochodzi do bójki. Daremnie, policja siłą, a ksiądz perswazją, próbują uciszyć wrogość między młodymi. Wzajemna nienawiść nie sprzyja miłości, a jednak brat przywódcy „Bichhu” Rahul zakochuje się w Shirley, siostrze Maxa, kierującego gangiem „Eagles”.
Muzyka i piosenki.
Muzykę do filmu skomponował Anu Malik, twórca muzyki do takich filmów jak "Akele Hum Akele Tum", "Aśoka Wielki" czy "Jestem przy tobie". Piosenki śpiewają Udit Narayan, Alka Yagnik i inni:

</doc>
<doc id="815591" url="https://pl.wikipedia.org/wiki?curid=815591" title="Diariusz">
Diariusz

Diariusz () – rodzaj pamiętnika lub dziennika, w którym opisane wydarzenia są uporządkowane w sposób chronologiczny. Podane w nim informacje opisują najważniejsze wydarzenia z życia codziennego danego człowieka, który je opisuje. Diariusze charakteryzują się tym, że nie jest w nich ważna literacka forma przekazu.
Słowo początkowo oznaczało "dzienny przydział żywności". Z czasem poczęto je stosować do określenia zapisków bieżących nieposiadających starannej formy, odnoszących się do życia prywatnego, splecionych z informacjami o polityce, wojnach, zjawiskach pogodowych, itp. Z reguły zapiski diariuszowe cechują się osobistym charakterem i brakiem autocenzury (nie były przeznaczane do upublicznienia), a więc są cenne z obyczajowego punktu widzenia.

</doc>
<doc id="815601" url="https://pl.wikipedia.org/wiki?curid=815601" title="Michaliszki (rejon ostrowiecki)">
Michaliszki (rejon ostrowiecki)

Michaliszki (biał. "Міхалішкі"; ros. "Михалишки") – wieś na Białorusi w rejonie ostrowieckim obwodu grodzieńskiego. Za II Rzeczypospolitej siedziba gminy Michaliszki.
Michaliszki posiadały prawa miejskie od 1689 roku i utraciły je w bliżej niesprecyzowanym momencie. Miasto magnackie położone było w końcu XVIII wieku w powiecie wileńskim województwa wileńskiego.
Były typowym małym prywatnym miasteczkiem. Hrabia Konstanty Tyszkiewicz pisał o nich tak: 
"Michaliszki, miasteczko na lewym brzegu dosyć nizkim i piasczystym Wilij położone, jest jednem z tych miasteczek, jakie się po Litwie zwykle napotykać zdarza; niczem ono od innych się nie różni: małe, drewniane, ubogie (...) Rynek w niem kwadratowy, nieporządnie utrzymany, w środku którego są małe kramiki." 
W Michaliszkach znajduje się kościół katolicki pw. św. Michała Archanioła z ok. 1670 roku, ponadto kaplica cmentarna z 1885 roku, cmentarz żydowski i dwór Brzostowskich - byłych dziedziców miasteczka i dóbr okolicznych.
W Michaliszkach urodzili się:

</doc>
<doc id="815606" url="https://pl.wikipedia.org/wiki?curid=815606" title="Maria Magdalena pokutująca">
Maria Magdalena pokutująca

Maria Magdalena – obraz namalowany przez włoskiego artystę barokowego, Caravaggia.
Obraz powstał dla nieznanego mecenasa, przypuszczalnie kogoś z kręgu kardynała Francesca del Monte. W kolekcji kardynała del Monte znajdowała się kopia "Marii Magdaleny" autorstwa Tycjana. Wówczas było to najbardziej znane ujęcie tego tematu.
Przedstawienie.
Tycjanowskie przedstawienie świętej (nagie piersi i ramiona wyłaniające się spod bujnej kaskady złoto-rudych włosów, przepełnione łzami, zwrócone ku niebu oczy) było zbyt zmysłowe i świeckie dla duchowieństwa i teoretyków sztuki w czasach Caravaggia. Sprzeciwiając się nagości, niechętni też byli ukazywaniu Magdaleny w bogatym stroju kurtyzany.
Liryczna, ciepła wizja Caravaggia spełniała postulaty skromności wymaganej przez duchowieństwo. Jego Magdalena ma na sobie, co prawda, wyszukaną suknię współczesnej kurtyzany, ale odrzuciła kosztowne klejnoty, które leżą obok niej, a rude włosy odrzuciła na plecy. Jej poza wyraża melancholię, przygnębienie, a postać jest bezsilna, przytłoczona poczuciem winy i żalu, po policzku spływa łza. Wzór na adamaszkowej sukni ukazuje kształt alabastrowego naczynia na święte oleje.
Artysta umieszcza scenę religijną w realnym, codziennym kontekście. Obraz jest tak realistyczny, że istniało przekonanie, iż w założeniu była to scena rodzajowa i dopiero później nadano jej tytuł "Maria Magdalena". Caravaggio nie ukazuje urodziwej, archetypowej pokutnicy na pustyni, lecz zamyśloną dziewczynę w momencie, gdy zrozumiała, że rozkosze ziemskie są zgubną pokusą.
Modelka.
Osobą pozującą do obrazu była dziewczyna o imieniu Giulia, która występuje również i na innych obrazach m.in. "Odpoczynku w czasie ucieczki do Egiptu". Sugerowano, że mogła nią być Anna Bianchini, przyjaciółka Fillide Melandroni lub któraś inna dziewczyna ze środowiska pięknej rzymskiej kurtyzany.

</doc>
<doc id="815608" url="https://pl.wikipedia.org/wiki?curid=815608" title="Osip Andriejewicz Igelström">
Osip Andriejewicz Igelström



</doc>
<doc id="815611" url="https://pl.wikipedia.org/wiki?curid=815611" title="Michaił Wasiljewicz Kachowski">
Michaił Wasiljewicz Kachowski



</doc>
<doc id="815612" url="https://pl.wikipedia.org/wiki?curid=815612" title="Ładawy">
Ładawy

Ładawy, w użyciu również nazwa Kolonia Ładawy – wieś w Polsce położona w województwie łódzkim, w powiecie łęczyckim, w gminie Świnice Warckie. Miejscowość wchodzi w skład sołectwa Tolów.
W latach 1954-1959 wieś należała i była siedzibą władz gromady Ładawy, po jej zniesieniu w gromadzie Biernacice. W latach 1975–1998 miejscowość należała administracyjnie do województwa konińskiego.

</doc>
<doc id="815613" url="https://pl.wikipedia.org/wiki?curid=815613" title="Polusin">
Polusin

Polusin – wieś w Polsce położona w województwie łódzkim, w powiecie łęczyckim, w gminie Świnice Warckie. Miejscowość wchodzi w skład sołectwa Kaznów.
W latach 1975–1998 miejscowość należała administracyjnie do województwa konińskiego.

</doc>
<doc id="815614" url="https://pl.wikipedia.org/wiki?curid=815614" title="Złotowłos strojny">
Złotowłos strojny

Złotowłos strojny ("Polytrichastrum formosum") – gatunek mchu z rodziny płonnikowatych.
Morfologia.
Rozległe, luźne darnie niebieskozielonej barwy. Łodyżka osiągająca u osobników męskich 9-12 mm, u żeńskich 4-8 cm wzniesiona ze spiralnie ułożonymi liśćmi przypominającymi gwiazdki. Starsze rośliny mają często duże, żółtawe liście ochronne. Puszki wzniesione i często pokryte jasnym, włóknistym czepkiem. Zarodniki brązowe, dojrzewają od marca do sierpnia.
Ekologia.
Mech bardzo częsty w lasach liściastych i iglastych, na omszałych skałach i próchniejącym drewnie.
Biologia.
Złotowłos strojny jest wskaźnikiem cienistych, suchych do umiarkowanie wilgotnych lasów rosnących na słabo kwaśnym podłożu. Ponieważ w liściach komórki zawierające chlorofil znajdują się na górnej stronie, liście lśnią ciemnozielono.

</doc>
<doc id="815617" url="https://pl.wikipedia.org/wiki?curid=815617" title="Corinne Niogret">
Corinne Niogret

Corinne Mireille Dominique Niogret (ur. 20 listopada 1972 w Nantui) – francuska biathlonistka, dwukrotna medalistka olimpijska i wielokrotna medalistka mistrzostw świata.
Kariera.
W Pucharze Świata zadebiutowała 14 grudnia 1989 roku w Obertilliach, zajmując 37. miejsce w biegu indywidualnym. Pierwsze punkty (w sezonach 1984/1985-1999/2000 punktowało 25. najlepszych zawodniczek) wywalczyła 13 grudnia 1990 roku w Les Saisies, gdzie w tej samej konkurencji zajęła 25. miejsce. Pierwszy raz na podium zawodów pucharowych stanęła 17 grudnia 1992 roku w Pokljuce, kończąc rywalizację w biegu indywidualnym na trzeciej pozycji. W zawodach tych wyprzedziły ją tylko rodaczka - Anne Briand i Eva Háková z Czechosłowacji. W kolejnych startach jeszcze 36 razy stawała na podium, odnosząc przy tym osiem zwycięstw: 16 lutego 1995 roku w Anterselvie, 22 lutego 2000 roku w Oslo i 30 listopada 2000 roku w Anterselvie była najlepsza w biegach indywidualnych, 5 marca 1998 roku w Pokljuce i 22 stycznia 1999 roku w Anterselvie wygrywała sprinty, 23 stycznia 1999 roku w Anterselvie i 4 grudnia 1999 roku w Hochfilzen wygrywała biegi pościgowe, a 21 stycznia 2001 roku w Anterselvie zwyciężyła w biegu masowym. Najlepsze wyniki osiągnęła w sezonie 1999/2000, kiedy była trzecia w klasyfikacji generalnej, za Szwedką Magdaleną Forsberg i Ołeną Zubryłową z Ukrainy. W tym samym sezonie była też druga w klasyfikacjach biegu indywidualnego i pościgowego. Ponadto w sezonie 1997/1998 była trzecia w klasyfikacjach tych biegu pościgowego i sprintu, a w sezonie 2000/2001 była druga w klasyfikacji biegu indywidualnego.
Pierwszy medal wywalczyła na igrzyskach olimpijskich w Albertville w 1992 roku, gdzie wspólnie z Anne Briand i Véronique Claudel zwyciężyła w sztafecie. Był to debiut tej konkurencji w programie olimpijskim, Francuzki zostały więc pierwszymi w historii mistrzyniami olimpijskimi w sztafecie. Niogret zajęła tam też siódme miejsce w biegu indywidualnym i 17. miejsce w sprincie. Na rozgrywanych dwa lata później igrzyskach w Lillehammer wywalczyła brązowy medal w sztafecie, startując razem z Briand, Claudel i Delphyne Burlet. W biegu indywidualnym była piąta a sprint ukończyła na 27. miejscu. Podczas igrzysk olimpijskich w Nagano w 1998 roku indywidualnie plasowała się poza czołową dziesiątką, a w sztafecie była ósma. Brała też udział igrzyskach w Salt Lake City w 2002 roku, gdzie była między innymi dziewiąta w sprincie i sztafecie.
W 1993 roku wystąpiła na mistrzostwach świata w Borowcu, gdzie zdobyła złoty medal w biegu drużynowym oraz srebrny w sztafecie. Najlepsze wyniki osiągnęła podczas rozgrywanych dwa lata później mistrzostw świata w Anterselvie, gdzie cztery razy stawała na podium. Najpierw zdobyła brązowy medal w biegu drużynowym. Następnie zwyciężyła w biegu indywidualnym, zostając pierwszą w historii Francuzką, która tego dokonała. W zawodach tych wyprzedziła Niemkę Uschi Disl i Ekaterinę Dafowską z Bułgarii. Dwa dni później była trzecia w sprincie, ulegając Anne Briand i Uschi Disl. Ponadto razem z koleżankami zajęła drugie miejsce w sztafecie.
Na mistrzostwach świata w Ruhpolding w 1996 roku, gdzie była druga w sztafecie i trzecia w biegu drużynowym. Na rozgrywanych w 1998 roku mistrzostwach świata w Pokljuce/Hochfilzen zdobyła srebrny medal w biegu pościgowym. Rozdzieliła tam Magdalenę Forsberg i Niemkę Martinę Zellner. Srebrny medal zdobyła także w biegu indywidualnym podczas mistrzostwach świata w Kontiolahti/Oslo w 1999 roku, tym razem plasując się między Ołeną Zubryłową i Rosjanką Albiną Achatową. Na tej samej imprezie zdobyła ostatni w swojej karierze medal drużynowy, zajmując trzecie miejsce w sztafecie.
Swój drugi indywidualny tytuł mistrzowski, ponownie w biegu indywidualnym, zdobyła na mistrzostwach świata w Oslo/Lahti w 2000 roku. Tym razem na podium wyprzedziła Chinkę Yu Shumei i Magdalenę Forsberg. Cztery dni później zajęła także trzecie miejsce w biegu masowym, ulegając Liv Grete Skjelbreid z Norwegii i Rosjance Galinie Kuklewej. Ostatni medal zdobyła podczas rozgrywanych rok później mistrzostw świata w Pokljuce, gdzie była druga w biegu pościgowym.
W międzyczasie wywalczyła złote medale w sprincie i sztafecie na mistrzostwach Europy w Grand-Bornand w 1995 roku. Ponadto 22 razy zdobywała mistrzostwo kraju. W 2001 roku odznaczona orderem Mérite.

</doc>
<doc id="815618" url="https://pl.wikipedia.org/wiki?curid=815618" title="Stille Nacht I">
Stille Nacht I

Dramolet – animacja braci Quay z 1988 roku. Powstała na zamówienie MTV jako „MTV Art Break” i stała się pierwszą częścią Quayowskiego cyklu "Stille Nacht".
Podtytuł animacji brzmi "Dramolet für R.W. in Herisau" co jest pierwszym nawiązaniem braci do twórczości Robera Walsera. Kolejne znalazły się w animacji "Grzebień" i w "Instytucie Benjamenta". Dorobek szwajcarskiego pisarza obejmował wiersze, opowiadania i inne krótkie formy – angielskie słowo "dramolet" oznacza krótki dramat. Ostatnie lata życia Walser spędził w sanatorium w Herisau, gdzie zmarł. 
Muzyka (utwór "Stille Nacht") użyta w animacji jest autorstwa Izydora Hoffmana, dyrygenta Blata Gimnasium Children′s Orchestra. Sama animacja jest wysublimowaną, czarno-białą impresją, w której główne role odgrywają zniszczona, wielkooka lalka, metalowe łyżki i metalowe wióry, obdarzone własnym życiem i zachowujące się jak szron.
Na zamówienie MTV bliźniacy stworzyli jeszcze rok później animację "Ex-Voto" i logo.

</doc>
<doc id="815620" url="https://pl.wikipedia.org/wiki?curid=815620" title="Southend United F.C.">
Southend United F.C.

Southend United Football Club – angielski klub piłkarski z miasta Southend-on-Sea, leżącego 65 km na wschód od Londynu. Zespół występuje w National League. Największymi sukcesami klubu są mistrzostwo Football League One w sezonie 2005/2006 oraz awans do ćwierćfinału Pucharu Ligi Angielskiej w sezonie 2006/2007 (po pokonaniu Manchesteru United w 4. rundzie tych rozgrywek). W ćwierćfinale Southend United spotkał się z Tottenhamem Hostpur; na White Hart Lane zwyciężyli gospodarze wygrywając po dogrywce 1:0. 
Najwyższą pozycją osiągniętą w rozgrywkach ligowych jest 12. miejsce w rozgrywkach dawnej Division Two. W sezonie tym zespół na krótko (1 stycznia 1992) znajdował się na szczycie tabeli zaplecza późniejszej Premier League. 

</doc>
<doc id="815621" url="https://pl.wikipedia.org/wiki?curid=815621" title="Marta i Maria Magdalena (obraz Caravaggia)">
Marta i Maria Magdalena (obraz Caravaggia)

Marta i Maria Magdalena (lub "Nawrócenie Marii Magdaleny") – obraz namalowany przez włoskiego artystę barokowego, Caravaggia.
Opis.
Zwrócona twarzą do swej siostry Marty, Maria, we fioletowej sukni, nałożonej na białą obramowaną złotym haftem bluzkę, z zieloną draperią przerzuconą przez lewe ramię, siedzi przy stole, na którym znajdują się przedmioty służące do codziennej toalety, w tym duże, wypukłe lustro o przyciemnionej powierzchni – bardzo kosztowny przedmiot w czasach Caravaggia, do którego artysta mógł mieć dostęp w domu kardynała del Monte.
Na płótnie przedstawiony jest moment, w którym Maria, pod wpływem Marty, przyjmuje do swego serca światło Chrystusa, symbolizowane przez kwiat pomarańczy, który przyciska do lewej piersi.

</doc>
<doc id="815633" url="https://pl.wikipedia.org/wiki?curid=815633" title="Arystokrata">
Arystokrata



</doc>
<doc id="815634" url="https://pl.wikipedia.org/wiki?curid=815634" title="Primus inter pares">
Primus inter pares

Primus inter pares (łac. „pierwszy wśród równych sobie”) – określenie osoby, która posiada pewien autorytet wśród pozostałych członków grupy, do której należy, jednak nie wiąże się on z żadnymi specjalnymi przywilejami. Czasem określa się w ten sposób osobę, która jest nieoficjalnym liderem danej grupy.
W Imperium Rzymskim w czasach pryncypatu, tytuł ten nosiła osoba zasiadająca na tronie cesarskim. 
W polityce zwrotem "primus inter pares" i jego odpowiednikami określa się premiera.
Tytuł ten przysługiwał biskupowi Rzymu (papieżowi) w czasach istnienia pentarchii. Obecnie prymas (także prymas Polski) nie posiada uprawnień jurysdykcyjnych, a jedynie honorowe pierwszeństwo wśród biskupów kraju – jest wśród nich "primus inter pares".

</doc>
<doc id="815640" url="https://pl.wikipedia.org/wiki?curid=815640" title="Portret Alofa de Wignacourta">
Portret Alofa de Wignacourta

Portret Alofa de Wignacourta – obraz namalowany w 1607 r. przez włoskiego artystę barokowego Caravaggia.
Przedstawienie.
Malując portret Alofa de Wignacourta wielkiego mistrza zakonu joannitów, Caravaggio ukazał świetność i militarną potęgę. Typ portretu przypomina heroiczne przedstawienia renesansowych rycerzy, autorstwa Tycjana czy Veronesego. Okryty zbroją Wignacourt stoi przodem do nas, wygląda groźnie, jego rysy są tylko z lekka wyidealizowane (brodawka na nosie pomniejszona).
Wydźwięk dzieła.
Wignacourtowi tak przypadły do gustu portrety namalowane przez Caravaggia (było ich więcej, choć zachował się tylko ten jeden), że uczynił go Kawalerem Magistralnym, przyjmując tym samym do zakonu.

</doc>
<doc id="815642" url="https://pl.wikipedia.org/wiki?curid=815642" title="Ajihad">
Ajihad



</doc>
<doc id="815643" url="https://pl.wikipedia.org/wiki?curid=815643" title="Xisha">
Xisha



</doc>
<doc id="815645" url="https://pl.wikipedia.org/wiki?curid=815645" title="Royale">
Royale



</doc>
<doc id="815647" url="https://pl.wikipedia.org/wiki?curid=815647" title="Wymysłów (Katowice)">
Wymysłów (Katowice)

Wymysłów − osiedle w południowo-zachodniej części Katowic, w jednostce pomocniczej Ligota-Panewniki, powstałe w XIV wieku. Graniczy z Kochłowicami (dzielnica Rudy Śląskiej), Panewnikami i Starymi Panewnikami (dzielnice Katowic). Zabudowa mieszana, bloki mieszkalne, ale i stare budownictwo (tzw. familoki). Osiedle leży po południowej stronie ulicy Panewnickiej, od północy i południa otoczone jest lasem. Główne ulice to ul. Bałtycka i ul. Panewnicka.

</doc>
<doc id="815648" url="https://pl.wikipedia.org/wiki?curid=815648" title="Primus Inter Pares">
Primus Inter Pares



</doc>
<doc id="815650" url="https://pl.wikipedia.org/wiki?curid=815650" title="Baeza">
Baeza

Baeza – miasto w Andaluzji (południowa Hiszpania), w prowincji Jaén, od 2003 roku wraz z pobliską Úbedą na liście światowego dziedzictwa kulturowego i przyrodniczego UNESCO; uchodzi za perłę architektury renesansowej; ok. 15 tys. mieszkańców.
Historia miasta.
Za panowania rzymskiego istniała na miejscu Baezy miejscowość "Baetia", co znaczyło "szczęśliwe miasto". Następnie w VII wieku ustanowiona została siedzibą biskupstwa, a w czasie podboju Płw. Iberyjskiego przez Maurów, dostała się pod panowanie króla Bayyani, stając się stolicą małego państewka. W 1227 została wyzwolona spod panowania arabskiego przez Ferdynanda III Świętego. Jednocześnie na polecenie papieża Honoriusza III arcybiskup Toledo Rodrigo Ximenez ogłosił Baezę siedzibą odradzającego się biskupstwa, jednak już w 1246 przeniesiono dwór biskupi do Jaén. Rozkwit Baezy przypada na XVI wiek, w 1542 założono tu uniwersytet, wtedy też w mieście działał znany architekt Andrés de Vandelvira. W pierwszej dekadzie XX wieku mieszkańcem Baezy był słynny poeta Antonio Machado y Ruiz. Miasto słynie z uroczystych obchodów Wielkiego Tygodnia.

</doc>
<doc id="815653" url="https://pl.wikipedia.org/wiki?curid=815653" title="I LO w Chełmie">
I LO w Chełmie



</doc>
<doc id="815654" url="https://pl.wikipedia.org/wiki?curid=815654" title="I Liceum Ogólnokształcące w Chełmie">
I Liceum Ogólnokształcące w Chełmie



</doc>
<doc id="815657" url="https://pl.wikipedia.org/wiki?curid=815657" title="Shane Battier">
Shane Battier

Shane Courtney Battier (ur. 9 września 1978 w Birmingham) – amerykański koszykarz, grający na pozycji niskiego skrzydłowego, dwukrotny mistrz NBA.
W 1997 wystąpił w meczu wschodzących gwiazd – Nike Hoop Summit oraz McDonald’s All-American.
College.
Jeden z 4 w historii zawodników NCAA, którzy uzyskali ponad 1500 pkt., 500 zbiórek, 200 przechwytów, 200 asyst i 200 bloków w karierze (pozostali zawodnicy którzy tego dokonali to Lionel Simmons, Danny Manning, George Evans). Zajmuje 8 miejsce na liście najlepszych strzelców wszech czasów (1984 pkt.). Jest drugi na liście wszech czasów Duke w ilości zablokowanych piłek (254), trzeci w skuteczności za trzy (41%), lider w przechwytach (266). Zdobył nagrodę NCAA Final Four Most Outstanding Player. Wybrany NABC Obrońcą roku 3 razy z rzędu. Uzyskał największą liczbę głosów do składu defensywnego ACC. Notował średnio 22,5 pkt. i 10,2 zbiórki na mecz i doprowadził Duke do mistrzostwa NCAA.
NBA.
W lutym 2011 brał udział w wymianie, w ramach której trafił Memphis Grizzlies.
Po sezonie 2010/2011 jako wolny agent podpisał 3-letni kontrakt z Miami Heat.
W czerwcu 2012 wraz z drużyną Miami Heat sięgnął po mistrzostwo NBA. We wszystkich pięciu finałowych meczach,przeciwko Oklahoma City Thunder, występował w pierwszej piątce i notował średnio 11,6 punktów i 3,4 zbiórek na mecz przy skuteczności z gry 61,3% i skuteczności w rzutach za 3 57,7%,a jego średnia minut w finałowych starciach wynosiła 37.4 na mecz.
Po play-offach w 15 czerwca 2014 zakończył karierę w NBA.
Jest jednym z ponad 40 zawodników w historii, którzy zdobyli zarówno mistrzostwo NCAA, jak i NBA.

</doc>
<doc id="815659" url="https://pl.wikipedia.org/wiki?curid=815659" title="Wróżenie z ręki">
Wróżenie z ręki

Wróżenie z ręki ("Cyganka wróżąca") – obraz namalowany w 1595 r. przez włoskiego artystę barokowego Caravaggia.
Znane są dwie wersje tego obrazu: obecnie jedna znajduje się w paryskim Luwrze, druga w Pinacoteca Capitolina w Rzymie.
"Wróżenie z ręki" jest pierwszym grupowym obrazem Caravaggia i przedstawia młodego człowieka wpatrującego się zakochanym wzrokiem w Cygankę, podczas gdy ona ukradkiem zdejmuje pierścionek z jego palca. Pięknie ubrana Cyganka nie ma nic wspólnego z brudem szynków i ulicy. Zwraca uwagę częsta u Caravaggia delikatna koronka wokół jej szyi. Młodzieniec ma na sobie strój bogaty i wyszukany. Na twarzy dziewczyny igra światło, przywołując atmosferą omamienia i oczarowania z commedia dell’arte.

</doc>
<doc id="815661" url="https://pl.wikipedia.org/wiki?curid=815661" title="Mistrzostwa Związku Radzieckiego w szachach">
Mistrzostwa Związku Radzieckiego w szachach

Mistrzostwa Związku Radzieckiego w szachach – turnieje rozgrywane w latach 1920–1991, mające na celu wyłonienie mistrzów i mistrzyń Związku Radzieckiego w szachach.

</doc>
<doc id="815663" url="https://pl.wikipedia.org/wiki?curid=815663" title="Kościół św. Marii Magdaleny w Bełku">
Kościół św. Marii Magdaleny w Bełku

Kościół pw. św. Marii Magdaleny w Bełku – drewniany kościół konstrukcji zrębowej zbudowany w poł. XVIII w., wieża konstrukcji słupowej zwieńczona barokowym hełmem baniastym. Świątynię otaczają zadaszenia zwane sobotami.
Kościół znajduje się na Szlaku Architektury Drewnianej województwa śląskiego w pętli rybnickiej.
Wyposażenie warte uwagi stanowi bogato zdobiony późnorenesansowy ołtarz główny (1610), odnowiony w 1670 r. z inicjatywy proboszcza Fabera, w którym znajduje się obraz patronki kościoła (dzieło Jana Fahnortha z 1849 r.) oraz dwie wkomponowane późnogotyckie rzeźby św. Katarzyny i św. Barbary datowane na początek XVI w. Do najstarszego wyposażenia należy także barokowa ambona z figurami Ewangelistów z II poł. XVII w. oraz żegnaczki na wodę święconą ufundowane w 1657 r. przez właściciela miejscowości Wojciecha (Adalberta) Holly, z wyrytymi na nich inicjałami fundatora (A.H. – Adalbert Holly). Ołtarze boczne pochodzące z 1870 r. wykonane są w stylu eklektycznym, obrazy znajdujące się w nich przedstawiają Matkę Boską oraz św. Antoniego Pustelnika. Ponadto warte uwagi są XIX-wieczne stacje drogi krzyżowej, ufundowane przez ówczesnego właściciela miejscowości Antoniego Gemander – wcześniej zarządcę u Karola Goduli oraz pochodzące z początku XIX. stulecia, posiadające klasycystyczną obudowę, organy – dzieło organmistrza Havla z Pyskowic.
Wokół kościoła położony jest stary cmentarz parafialny z nagrobkami w większości z XIX wieku. Cmentarz otacza zabytkowy, kamienny mur z wmurowanymi kunami, służącymi w zamierzchłych czasach do zakuwania, wystawionych na widok publiczny, grzeszników. Znajdują się na nim nagrobki m.in. dzieci Johna Baildona – Wilhelm i Maria, proboszczowie parafii w Bełku: Ludwig Blaszczyk (zm. II poł. XIX w.) oraz Henryk Kańczyk (zm. 1908), jak także przedstawiciele dawnej szlachty śląskiej (Jan Menzel zm. 1825 oraz Johann Teodor Muller zm. 1826). Podziwiać można także XIX-wieczną kolumnę ufundowaną przez Richarda Holtze – jednego z założycieli miasta Katowice na cześć jego ojca Fryderyka oraz neogotyckie żeliwne krzyże nagrobne zmarłych z rodziny Martin (z lat 1845 i 1848). Ozdobą otoczenia kościoła są również dwa krzyże kamienne pochodzące z lat 1874 i 1878. Ponadto na terenie przykościelnym rośnie dąb szypułkowy o obwodzie ok. 460 cm – pomnik przyrody.
Obok kościoła znajduje się plebania zbudowana rzekomo w 1745 r., przebudowana w XIX w., XIX-wieczny budynek gospodarczy oraz ogród z licznymi starymi okazami drzew i krzewów ozdobnych. Warta uwagi jest także neogotycka kaplica z 1860 r. ufundowana przez Antona Gemandera znajdująca się na, porośniętym starodrzewem dębowo-lipowym, kopcu, będącym prawdopodobnie śladem średniowiecznego grodziska.
W 2008 rozważano przeniesienie kościoła do Wodzisławia Śląskiego, ale zaprotestowała część mieszkańców Bełku, również konserwatorzy zabytków wyrazili swój sprzeciw. Współcześnie kościół pozostaje zamknięty, a nabożeństwa odbywają się w nowym kościele.
W 2012 zakończył się pierwszy etap renowacji zabytkowej świątyni.
Decyzją z 15 listopada 2019 do rejestru zabytków (nr rej. A/577/2019) wpisano mur z kamienia polnego, nakryty dwuspadowym daszkiem podbitym gontem, zlokalizowany wokół drewnianego kościoła parafialnego.

</doc>
<doc id="815664" url="https://pl.wikipedia.org/wiki?curid=815664" title="Życie jest muzyką">
Życie jest muzyką

Życie jest muzyką (ang. "Crossing the Bridge: The Sound of Istanbul") — niemiecko-turecki film dokumentalny z 2005 roku w reżyserii Fatiha Akına.
Obraz opisuje podróż niemieckiego awangardowego muzyka Aleksandra Hacke'a (członka Einstürzende Neubauten) do Stambułu i próbę ukazania przez niego muzyki tego miasta, pokazując przy tym różne aspekty i problemy życia kulturalnego w Turcji. Hacke posiadając przenośne studio nagrań, spotyka się z przedstawicielami różnych nurtów muzyki popularnej, od rapu, poprzez indie rock, aż do bardziej tradycyjnej muzyki tureckiej. W nagranych utworach ukazane są inspiracje muzyką kultury zachodu i wschodu, pomiędzy którymi położony jest Stambuł.
Do artystów i zespołów pojawiających się w filmie należą: Sertab Erener, Baba Zula, Sezen Aksu, Orhan Gencebay, Erkin Koray, Ceza, Duman, Replikas, Mercan Dede, Brenna MacCrimmon, Selim Sesler i Müzeyyen Senar.

</doc>
<doc id="815665" url="https://pl.wikipedia.org/wiki?curid=815665" title="Arnulf z Karyntii">
Arnulf z Karyntii

Arnulf z Karyntii (ur. wrzesień lub październik 850, zm. 8 grudnia 899 w Ratyzbonie) – król wschodniofrankijski z dynastii Karolingów w latach 887–899. Król Włoch w latach 894–895 i od 896 cesarz rzymski.
Życie.
Arnulf był nieślubnym synem Karlomana. Możliwe jest, że Karloman i matka Arnulfa – Liutswinda (?) – mogli później wziąć ślub. Arnulf dorastał w Moosburgu. W 875 został prefektem Marchii Wschodniej i do śmierci swojego ojca w 880 księciem Karyntii. Prowadził wiele wojen z Świętopełkiem I morawskim, podczas których sprzymierzył się z plemionami madziarskimi. Walczył również z wikingami.
Arnulf w listopadzie 887 brał udział w wojnie przeciwko swojemu stryjowi Karolowi III Otyłemu, królowi wschodniofrankijskiemu. W 888 przybył do Italii po śmierci Karola III i walczył z Berengarem I o władzę w królestwie Włoch. Berengar I został lennikiem Arnulfa, gdy w 889 stracił swoje włości na rzecz księcia Gwidona III ze Spoleto. Po śmierci Gwidona Arnulf w 894 został królem Włoch, abdykując w 895 na rzecz Berengara i syna Gwidona – Lamberta II. Dopiero po abdykacji Lamberta w 896 Arnulf został cesarzem rzymskim. Pod koniec lutego tego samego roku został koronowany przez papieża Formozusa, jednakże ta koronacja nie została uznana po odejściu i śmierci papieża przez jego następcę Jana IX.
W roku 888 zatwierdził Odona z Paryża jako króla zachodniofrankijskiego; nie zaakceptował tego Karol III Prostak i w 893 został drugim królem. W 895 Arnulf stanął po stronie Odona. Dopiero w 898 Karol, po śmierci Odona, zasiadł samodzielnie na tronie zachodniofrankijskim z aprobatą Arnulfa. W 891 Arnulf odniósł znaczące zwycięstwo nad wikingami w bitwie nad rzeką Dijle.
Arnulf cierpiał prawdopodobnie jak inni Karolingowie na epilepsję. Umarł w 899 w wyniku ataku apopleksji, został pochowany w klasztorze św. Emmerama w Ratyzbonie, gdzie także pochowano jego syna Ludwika IV Dziecię i jego małżonkę Odę Konradównę.
Tablica pamiątkowa z podobizną Arnulfa znajduje się w Walhalli koło Ratyzbony.
Rodzina.
Arnulf ożenił się w 888 z Odą, pochodzącą z rodu Konradynów – (zm. po 30 listopada 903). Miał z nią jednego syna:
Ponadto miał jeszcze czworo nieślubnych dzieci: 

</doc>
<doc id="815668" url="https://pl.wikipedia.org/wiki?curid=815668" title="Komedia małżeńska">
Komedia małżeńska

Komedia małżeńska – polski film fabularny (komedia obyczajowa) z 1993 roku w reżyserii Romana Załuskiego.
Plenery: Wrocław (m.in. ul. Świdnicka, Rynek Główny, ul. Drzewieckiego na osiedlu „Kosmonautów”), Warszawa (m.in. Dworzec Centralny, hotel „Sobieski”).
Opis fabuły.
Małżeństwo Marii (Ewa Kasprzyk) i Wiktora (Jan Englert) przeżywa kryzys. Maria jest kobietą wykształconą, nie chce dłużej grać roli kury domowej. Pewnego dnia Wiktor bez uprzedzenia zaprasza do domu gości i zamiast pomóc w przygotowaniach miło gawędzi z kolegą i jego przyjaciółkami. Maria buntuje się i opuszcza dom. W pociągu zostaje okradziona przez Cyganki; przyjaciele Marii, których zamierzała odwiedzić w Warszawie, wyjechali za granicę. Nie załamuje się jednak ani nie rozpacza. Zaprzyjaźnia się z poznanym na dworcu kloszardem, Remkiem (Zdzisław Wardejn), doktorem filozofii. Następnie znajduje w gazecie ofertę pracy dla osoby znającej języki angielski i włoski.

</doc>
<doc id="815669" url="https://pl.wikipedia.org/wiki?curid=815669" title="Elżbieta Maria Habsburg (1883–1963)">
Elżbieta Maria Habsburg (1883–1963)

Elżbieta Maria Henrietta Stefania Gizela, Elisabeth Marie von Österreich (ur. 2 września 1883 w Laxenburgu, zm. 16 marca 1963 w Wiedniu) – arcyksiężniczka austriacka.
Była jedynym dzieckiem arcyksięcia Rudolfa i Stefanii Klotyldy Koburg. W 1889 roku straciła ojca, który razem ze swoją kochanką Marią Vetserą popełnił samobójstwo.
Przez rodzinę nazywana była „Erzsi”, węgierska, pieszczotliwa forma od imienia Elżbieta. Po śmierci ojca arcyksiężniczki jej dziadek, Franciszek Józef, zaczął poświęcać małej Erzsi więcej uwagi. Była ukochaną wnuczką cesarza, podczas gdy jej babka cesarzowa Elżbieta, po której arcyksiężniczka otrzymała imię, odnosiła się do niej dość chłodno.
W 1900 roku matka Erzsi wyszła ponownie za mąż, i tym samym przestała być członkiem dynastii Habsburgów Lotaryńskich. Teraz córka miała minimalny kontakt z matką. Dodatkowo arcyksiężniczka obwiniała Stefanię za samobójstwo ojca.
23 stycznia 1902 roku poślubiła księcia Ottona zu Windisch-Graetz. Urodziła mu czwórkę dzieci: Franciszka Józefa, Ernesta, Rudolfa i Stefanię. Rozwiodła się z nim w 1948 roku, by poślubić Leopolda Petzneka – nauczyciela i polityka socjaldemokratycznego (sama również była członkinią partii). Elżbieta przeszła do historii jako „czerwona arcyksiężniczka”.
Zmarła w Wiedniu. Została pochowana na Hütteldorfer Friedhof w mogile pozbawionej nazwiska.

</doc>
<doc id="815672" url="https://pl.wikipedia.org/wiki?curid=815672" title="Puchar Wielkich Mistrzów">
Puchar Wielkich Mistrzów

Puchar Wielkich Mistrzów – turniej siatkarski rozgrywany przez męskie reprezentacje narodowe od 1993 roku. Puchar organizowany jest co cztery lata w Japonii, rok po letnich igrzyskach olimpijskich.
Cel utworzenia turnieju.
Organizacja FIVB zdecydowała się na przeprowadzanie Pucharu Wielkich Mistrzów po to, by nie było siatkarskiego sezonu bez rozgrywek tej federacji. Jest to jedyny turniej, który nie daje punktów w rankingu FIVB.
Reguły.
Puchar Wielkich Mistrzów rozgrywany jest na zasadach:

</doc>
<doc id="815674" url="https://pl.wikipedia.org/wiki?curid=815674" title="Lista typów lotniskowców United States Navy">
Lista typów lotniskowców United States Navy

To lista wszystkich typów lotniskowców, lekkich lotniskowców i lotniskowców eskortowych jakie służyły w United States Navy.
Lotniskowce.
Przed reformą w 1975 roku w Marynarce występowały następujące oznaczenia lotniskowców:
Po reformie w roku 1975 wszystkie pozostające w służbie lotniskowce otrzymały oznaczenie rozpoczynające się od
Lotniskowce eskortowe.
Wiele Lotniskowców eskortowych zostało na mocy Lend-Lease Act przekazanych Wielkiej Brytanii, dlatego ta lista opisuje ile okrętów danego typu służyło w US Navy.

</doc>
<doc id="815675" url="https://pl.wikipedia.org/wiki?curid=815675" title="Lista typów lotniskowców eskortowych United States Navy">
Lista typów lotniskowców eskortowych United States Navy



</doc>
<doc id="815676" url="https://pl.wikipedia.org/wiki?curid=815676" title="Manali">
Manali

Manali – miasto w północnych Indiach w stanie Himachal Pradesh, w zachodnich Himalajach.
Położone jest nad rzeką Beas, przepływającą przez dolinę Kullu. Dolina ta jest otoczona trzema pasmami górskimi: Himalajami Wysokimi, Pir Panjal, Dhaula Dhar. Prowadzi przez nią górska droga do Ladakhu. 
Populacja miasta w 2001 roku wynosiła 6265 mieszkańców.
Manali jest ważnym ośrodkiem handlowym (ryż, owoce, wyroby wełniane). Stanowi również bazę turystyczną, ponieważ zaczyna się w nim wiele szlaków trekingowych. Znajdują się tam hinduistyczne świątynie: Hadimba Devi Temple (drewniane rzeźbienia) i Vashisti Temple.
Manali można zobaczyć jako tło wydarzeń w tollywoodzkim filmie "Desamuduru".

</doc>
<doc id="815677" url="https://pl.wikipedia.org/wiki?curid=815677" title="Faustyn Piasek">
Faustyn Piasek

Faustyn Piasek (ur. 16 lutego 1877 w Głowaczowie, zm. 31 października 1955) – nauczyciel, muzyk-instrumentalista i kompozytor, dramaturg i poeta, rzeźbiarz i malarz, autor wielu książek do nauki muzyki, zasłużony działacz w Płocku. Twórca trójdźwiękowej metody nauki śpiewu, którą wykorzystywano na lekcjach śpiewu w całej Polsce.
Życiorys.
Faustyn Piasek urodził się w 1877 roku w Głowaczowie w rodzinie chłopskiej. W latach 1892–1898 studiował muzykę w Warszawskim Instytucie Muzycznym. Ukończył wydział dyrygentury i uzyskał dyplom kapelmistrza orkiestr dętych. Pracował jako kierownik i kapelmistrz w Starachowicach, a potem jako dyrygent chóru i orkiestry wojskowej w Łucku. Od 1900 roku do 1915 roku był nauczycielem muzyki i śpiewu w Seminarium Nauczycielskim w Wymyślinie. Tu rozwinął działalność patriotyczną przeciw polityce rusyfikacji. Uczestniczył w strajku szkolnym 1905–1906 roku. W 1913 roku w czasie koncertu orkiestry odegrano pieśń "Jeszcze Polska nie zginęła". Orkiestrą dyrygował Faustyn Piasek. Przeprowadzono w tej sprawie śledztwo. Prowadzącym śledztwo wytłumaczono, że odegrano utwór muzyczny pt. "Marsz gwardii cesarskiej pułku ułanów", który był zamieszczony w rosyjskim albumie z nutami. Obie pieśni były do siebie bardzo podobne. Faustyn Piasek jako pierwszy założył w domu w Wymyślinie elektryczne oświetlenie. Następnie założono je w niektórych izbach w budynkach seminarium i w klasztorze. W czasie I wojny światowej ewakuowano go z rodziną do Rosji. W 1921 roku powrócił do Polski i osiedlił się w Płocku. Pracował jako nauczyciel muzyki w Państwowym Seminarium Nauczycielskim Męskim im. B. Krzywoustego, a także w szkole żeńskiej. Był aktywnym działaczem Towarzystwa Naukowego Płockiego. Pełnił funkcję prezesa Towarzystwa Muzycznego. Prowadził orkiestry i chóry. Opracowywał śpiewniki szkolne i audycje muzyczne dla Polskiego Radia. Opracował metodę nauki śpiewu opartą na trójdźwięku. Napisał muzykę i opracował pieśni ludowe do sztuki scenicznej "Wesele na Kurpiach" Władysława Skierkowskiego. Był twórcą "Suity Kurpiowskiej". Opracował i ogłosił drukiem w 1939 roku w Płocku pracę "Materiały do dziejów Seminarium Nauczycielskiego w Wymyślinie (1867–1916)". 
Upamiętnienie.
W Płocku, na osiedlu Międzytorze znajduje się ulica Faustyna Piaska.

</doc>
<doc id="815680" url="https://pl.wikipedia.org/wiki?curid=815680" title="Kościół Najświętszej Maryi Panny z Lourdes w Krakowie">
Kościół Najświętszej Maryi Panny z Lourdes w Krakowie

Kościół Najświętszej Maryi Panny z Lourdes – rzymskokatolicki kościół parafialny oraz konwentualny misjonarzy znajdujący się w Krakowie w dzielnicy V przy ul. Misjonarskiej 37, na Nowej Wsi.
Zbudowany w latach 1892–1894. Zaprojektowany przez Stefana Żołdaniego w stylu neoromańskim i neogotyckim. 
Historia kościoła.
Powstanie kościoła jest związane z historią Zgromadzenia Księży Misjonarzy, sprowadzonych do Krakowa przez biskupa Jan Małachowskiego w 1682. Pierwotnie domy misjonarskie ulokowano w podwawelskim grodzie. W 1861 utworzono ośrodek misjonarski na Kleparzu, który wkrótce znacznie się rozrósł. Ze względu na brak miejsca dla nowych seminarzystów podjęto decyzję o budowie nowego gmachu na terenie Nowej Wsi. Dom misjonarzy powstał w 1892. Równolegle z domem misjonarskim postanowiono wznieść kościół, którego budowę ukończono w 1894, rok później zakończono budowę domu misjonarzy.
Dopiero w 1913 bp Adam Stefan Sapieha wydał zarządzenie o powołaniu przy kościele NMP z Lourdes parafii pod tym samym wezwaniem.
W 1929, przy kościele, powstał szpital sióstr miłosierdzia. Od 1931 przy parafii działa Chór Mariański.
Wygląd i wnętrze kościoła.
Kościół ma 42,92 m długości, 16,50 m szerokości, 20,8 m wysokości wraz z dachem, 45,50 m wysokości do szczytu krzyża na wieży. Ma trzy nawy: główną i boczne, oddzielone od głównej filarami i kolumnami.
Ołtarz zaprojektowany przez Edwarda Kowalczyka w 1913. W jego centralnym punkcie znajduje się wierna kopia figurki Madonny z Lourdes. 
Organy.
W 1895, na chórze, stanęły organy firmy Rieger Orgelbau (opus 513). W 1971 firma Włodzimierza Truszczyńskiego z Warszawy dokonała koniecznej przebudowy instrumentu. Z dawnych organów zostało jedynie kilka głosów i część prospektu. 17 maja 1972 roku instrument poświęcił ks. bp Albin Małysiak CM, który w latach 1959–1970 sprawował funkcję proboszcza tej parafii.
Długoletnim organistą w kościele był dr Jan Rybarski.

</doc>
<doc id="815682" url="https://pl.wikipedia.org/wiki?curid=815682" title="Badanie Aktywności Ekonomicznej Ludności">
Badanie Aktywności Ekonomicznej Ludności

Badanie Aktywności Ekonomicznej Ludności (BAEL) – prowadzone od maja 1992 r. zgodnie z metodyką Międzynarodowej Organizacji Pracy co kwartał przez Główny Urząd Statystyczny badanie polegające na ankietowaniu ogólnopolskiej próby gospodarstw domowych. Jest to specyficzne badanie panelowe, w którym w każdej kolejnej fali badania wymieniana jest 1/4 składu próby (tzw. panel rotacyjny).
Badanie zgodne z metodyką Międzynarodowej Organizacji Pracy zapewnia porównywalność uzyskanych danych w skali międzynarodowej. Badania dotyczą reprezentatywnej próby osób w wieku 15 i więcej lat. W trakcie BAEL zostaje ustalona liczba osób aktywnych zawodowo, równa sumie pracujących i bezrobotnych. Wyszczególniona jest również grupa biernych zawodowo czyli osoby nie są zatrudnione i jednocześnie nie poszukują pracy. W 2019 roku odsetek osób biernych zawodowo w Polsce wynosił 16.4%. 
Zgodnie z metodyką BAEL pracującymi są osoby, które w badanym tygodniu co najmniej przez 1 godzinę wykonywały pracę zarobkową, tzn. prowadziły własną działalność gospodarczą, były zatrudnione w charakterze pracownika najemnego na podstawie stosunku pracy, pomagały bez umownego wynagrodzenia w prowadzeniu rodzinnej działalności gospodarczej lub uczyły się zawodu otrzymując wynagrodzenie. Osoby, które akurat nie pracowały z powodu urlopu, choroby lub innych powodów (do 3 miesięcy lub powyżej 3 miesięcy przy równoczesnym otrzymywaniu co najmniej 50% wynagrodzenia) również są zaliczane do pracujących.
Aby osoba została uznana za bezrobotną według BAEL, musi spełniać następujące warunki łącznie:
Do bezrobotnych zalicza się także osoby, które znalazły pracę, czekają na jej rozpoczęcie (do 3 miesięcy) i jednocześnie deklarowały chęć jej podjęcia.

</doc>
<doc id="815683" url="https://pl.wikipedia.org/wiki?curid=815683" title="Źródełka rzeki Stok">
Źródełka rzeki Stok

Źródełka – potocznie używana nazwa niewielkiego obszaru leśnego położonego w miejscowości Wola Duża, znajduje się tam malowniczy wąwóz z licznymi źródłami rzeki Stok.
Ze względu na walory krajobrazowe tego miejsca, przez "Źródełka" przebiega żółty szlak turystyczny ("Szlak roztoczański") oraz utworzony w 2005 r. szlak rowerowy ("Wzgórze Polak-pogranicze regionów").
Źródełka leżą w głęboko wciętym parowie na wysokości 219 m n.p.m. Na odcinku 150 m występuje aż siedem źródeł z których woda wypływa szczelinowo-warstwowo. Z sześciu nisz źródlanych położonych w zboczach parowu woda wypływa ze szczelin skał trzeciorzędowych. Jedno źródło znajdujące się w piaszczystym dnie i charakteryzuje się silnym pulsującym wypływem. 
Zgodnie z badaniami prowadzonymi przez Zakład Hydrografii UMCS w Lublinie w latach 1971 i 1973 łączna wydajność źródeł zmierzona 5km poniżej głównego źródła wynosi 75 do 110l/s. Temperatura wody wykazuje niewielkie roczne zróżnicowanie i wynosi od 8,7C do 9,7C. Mineralizacja wody utrzymuje się na poziomie 300mg/l, odczyn jest słabo zasadowy 7,36pH, twardość wody na poziomie średnim. W składzie chemicznym dominują wodorowęglany i wapń. 

</doc>
<doc id="815686" url="https://pl.wikipedia.org/wiki?curid=815686" title="Śmierć Marii (obraz Caravaggia)">
Śmierć Marii (obraz Caravaggia)

Śmierć Marii (lub Zaśnięcie Marii) – obraz namalowany w 1601 przez włoskiego artystę barokowego Caravaggia. Dzieło powstało na zlecenie karmelitów bosych, którym papież Klemens VIII przydzielił nowo powstały kościół Santa Maria della Scala in Trastevere.
Tematyka.
Caravaggio, malując swój obraz, oparł się na apokryficznej opowieści zawartej w tzw. Złotej legendzie. Według niej, w dniu śmierci Marii apostołowie rozproszeni po świecie, w cudowny sposób stanęli u jej łoża śmierci w Jerozolimie i byli obecni przy jej pogrzebie.
Obraz ukazuje 11 uczniów zebranych wokół zmarłej przed chwilą Marii, której ciało zostało przykryte brązowym płaszczem.
Scena rozgrywa się w pustym pomieszczeniu z łóżkiem, krzesłem i misą. Jedyną ozdobą tego otoczenia jest czerwona zasłona, przewieszona przez belkę pod sufitem. Matka Boska ma na sobie suknię ubogiej kobiety z Zatybrza, leży na prostym drewnianym łożu. Niekonwencjonalna, odważna czerwień sukni koresponduje z czerwoną zasłoną pod sufitem, której fałdy nawiązują z kolei do draperii brązowego płaszcza przykrywającego ciało. Światło padające z lewej strony oświetla twarze zebranych, koncentrując się na postaci zmarłej Marii.
Wydźwięk dzieła.
Magdalena przypomina o kobietach, którymi opiekował się kościół Santa Maria della Scala. Całość nastrojem przypomina skromny pogrzeb, jaki mógłby się odbyć na otaczającym kościół Zatybrzu.
Zleceniodawcy nigdy nie zakupili obrazu. Uznali go za rozwiązły, niestosowny, a całość przedstawienia za zbyt szorstką i ubogą. Ciało zmarłej wyglądało tak, jakby śmierć przyszła po chorobie. Na pierwszym planie widoczna jest misa z octem przygotowana do umycia ciała, co było sprzeczne z ideą zmartwychwstania. Ponadto do namalowania postaci Magdaleny pozowała prostytutka. Obraz uznano za bluźnierczy. Karmelitów irytował zapewne również fakt, że obraz wzbudził ogromne zainteresowanie w środowisku artystycznym. Obraz za radą Petera Paula Rubensa został zakupiony dla kolekcji Wincentego Gonzagi, księcia Mantui. W 1628 roku został pozyskany przez króla Karola I, po jego śmierci trafił do kolekcji paryskiego bankiera Jabacha. Ostatecznie w 1671 roku, za sprawą Ludwika XIV trafił do Luwru.

</doc>
<doc id="815688" url="https://pl.wikipedia.org/wiki?curid=815688" title="Droga wojewódzka nr 425">
Droga wojewódzka nr 425

Droga wojewódzka nr 425 (DW425) – droga wojewódzka w województwach śląskim i opolskim o długości 24 km. Droga wojewódzka nr 425 wraz z drogą wojewódzką 920 i drogą wojewódzką 408 stanowi najkrótsze połączenie Kędzierzyna-Koźla z Rybnickim Okręgiem Węglowym.

</doc>
<doc id="815689" url="https://pl.wikipedia.org/wiki?curid=815689" title="Bigelow Aerospace">
Bigelow Aerospace

Bigelow Aerospace – przedsiębiorstwo przemysłu kosmicznego z siedzibą w Las Vegas (Nevada). Celem firmy jest komercyjna eksploracja bliskiej przestrzeni kosmicznej. Najbardziej znane są prace firmy nad technologią elastycznych (nadmuchiwanych) modułów stacji kosmicznej mającej służyć jako kosmiczny hotel.
Przedsiębiorstwo zostało założone w 1999 roku przez Roberta Bigelowa, który finansuje je dzięki dochodom z własnej sieci hoteli (Budget Suites of America) w Stanach Zjednoczonych. Do 2015 roku miał zainwestować w Bigelow Aerospace 500 milionów dolarów.
Projekty.
W planach firmy Roberta Bigelowa jest budowa stacji kosmicznej przeznaczonej dla celów komercyjnych (np. turystyka kosmiczna i udostępnienie miejsc dla prywatnych firm oraz agencji kosmicznych mniejszych państw). Pierwotna stacja miała nazywać się CSS Skywalker.
Eksperymentalne moduły stacji kosmicznej, których koncepcja została zapożyczona z programu NASA Transhab, mają służyć astronautom lub turystom kosmicznym do badań lub wypoczynku. Przed rozpoczęciem programu firma Bigelow Aerospace zawarła trzy kontrakty z NASA, dzięki czemu otrzymała prawa do wyłącznego korzystania z technologii wypracowanych w ramach Transhab.
Bigelow Aerospace pracuje nad grupą prototypów i modułów stacji orbitalnej:
Później pojawiły się również koncepcje większego modułu BA 660 o pojemności 660 m3. Na początku 2011 r. firma ogłosiła bardzo ambitne plany wybudowania najpierw w 2015 roku mniejszej, a następnie w 2017 roku większej stacji, które byłyby oparte na modułach Sundancer i BA 330. W dalszych planach był większy moduł BA 2100 o pojemności 2100 m3. Dalsze plany mówiły o budowie przyszłej bazy księżycowej opartej na podobnych technologiach.
Wkrótce jednak w firmie pojawiły się trudności, w związku z czym plany Bigelow Aerospace uległy znacznemu ograniczeniu. W lipcu 2011 roku firma zrezygnowała z modułu Sundancer, niedługo potem w przekazywanych informacjach przestały pojawiać się większe moduły BA 660 i BA 2100.
Pod koniec 2011 roku gdy okazało się, że ze względu na mniejsze finansowanie w stosunku do potrzeb opóźnia się program NASA Commercial Crew Program, w ramach którego są projektowane i budowane przez prywatne firmy statki załogowe, firma postanowiła wstrzymać prace nad swoimi modułami do czasu, gdy będzie już znana w przybliżeniu data wejścia do służby nowych statków. Statki te, w szczególności Starliner Boeinga i Dragon SpaceX, mają być wykorzystane również do transportu załóg na stację Bigelow Aerospace. Prace zostały częściowo wznowione na wiosnę 2012 r..
Pod koniec 2013 roku firma podpisała porozumienie z NASA, na mocy którego Bigelow Aerospace zbudował eksperymentalny moduł BEAM (Bigelow Expandable Activity Module), który zostanie w 2016 r. dołączony do ISS na okres dwóch lat.
Działalność.
12 lipca 2006 roku został wysłany w przestrzeń kosmiczną za pomocą rakiety Dniepr prototyp modułów stacji kosmicznej noszący nazwę Genesis I. Okrąża on Ziemię na wysokości 550 km z inklinacją 64°. 28 czerwca 2007 roku wystrzelono kolejny prototyp – Genesis II. Pierwszym modułem przyszłej stacji umożliwiającym pobyt ludzi na orbicie miał być Sundancer, jednak projekt ten został zarzucony.
Obecnie firma koncentruje się na produkcji dwóch pierwszych egzemplarzy modułu B330 dla przyszłej stacji kosmicznej. We wrześniu 2006 roku został zawarty kontrakt z firmą Lockheed Martin, na podstawie którego ma zostać sprawdzona możliwość transportu na orbitę dużych modułów B330 za pomocą rakiety Atlas V. Moduły te będą stanowić główne człony mieszkalne stacji.
Bigelow Aerospace współpracuje z NASA przy testach modułu BEAM, który stanowi demonstrator technologiczny elastycznych modułów orbitalnych. Moduł został 16 kwietnia 2016 r. dołączony do Międzynarodowej Stacji Kosmicznej.
Ponadto Bigelow Aerospace współpracuje z Boeingiem przy budowie statku załogowego Starliner.

</doc>
<doc id="815691" url="https://pl.wikipedia.org/wiki?curid=815691" title="Dwight Howard">
Dwight Howard

Dwight David Howard (ur. 8 grudnia 1985 w Atlancie) – amerykański koszykarz występujący na pozycji środkowego, obecnie zawodnik Taoyuan Leopards.
Po ukończeniu szkoły średniej nie zdecydował się na podjęcie studiów i zgłosił się do draftu NBA, w którym został wybrany z pierwszym numerem przez Orlando Magic. Po ośmiu sezonach występów w Magic został wymieniony do Los Angeles Lakers. Rok później jako wolny agent podpisał kontrakt z Houston Rockets. W dalszych latach kariery grał jeszcze w Atlancie Hawks, Charlotte Hornets i Washington Wizards – w każdej z drużyn po jednym sezonie. W lipcu 2019 Wizards wymienili Howarda do Memphis Grizzlies, którzy wykupili jego kontrakt. W sierpniu tego samego roku podpisał umowę z Los Angeles Lakers.
Ośmiokrotnie brał udział w meczach gwiazd NBA i tyle samo razy był wybierany do najlepszych składów sezonu. W najlepszym defensywnie składzie sezonu znajdował się zaś pięciokrotnie. Trzy razy otrzymał także nagrodę dla najlepszego obrońcy sezonu. Pięciokrotnie był najlepszym zbierającym ligi (średnia na mecz), a dwukrotnie najlepszym blokującym. W 2008 zwyciężył w konkursie wsadów NBA.
Howard był członkiem kadry narodowej i olimpijskiej Stanów Zjednoczonych, w barwach której występował na Mistrzostwach Świata w Japonii (brązowy medal) i Igrzyskach Olimpijskich w Pekinie (złoty medal). Był również członkiem kadry na Igrzyska Olimpijskie w Londynie, jednak z udziału w nich wyeliminowała go kontuzja.
Szkoła średnia.
Uczęszczał do szkoły średniej Southwest Atlanta Christian Academy, gdzie jego ojciec pracował jako dyrektor sportowy. Grę w szkolnej drużynie koszykówki rozpoczynał jako rozgrywający, lecz w związku z szybkim rośnięciem zmieniano mu pozycję na niskiego skrzydłowego, a następnie silnego skrzydłowego. Rozgrywając przez cztery lata nauki łącznie 129 meczów, zdobywał średnio 16,6 punktu, 13,4 zbiórki oraz 6,3 bloku na mecz.
W ostatnim roku nauki wraz ze szkolną drużyną zdobył mistrzostwo stanu, notując średnio 25 punktów, 18,3 zbiórki, 8 bloków, 3,5 asysty oraz 3 przechwyty na mecz. Howard otrzymał wówczas nagrody dla najlepszego zawodnika szkół średnich: im. Jamesa Naismitha, Morgana Woottena oraz przyznawane przez Gatorade i McDonald’s. W owym sezonie wystąpił również w meczu gwiazd szkół średnich, gdzie został wybrany najbardziej wartościowym zawodnikiem spotkania (wspólnie z J.R.'em Smithem). W 2012 został wybrany jednym z 35 najlepszych zawodników w historii tychże meczów.
Kariera zawodowa.
Orlando Magic (2004–2012).
Pierwsze lata (2004–2007).
Po ukończeniu szkoły średniej, Howard nie zdecydował się na rozpoczęcie studiów i zgłosił się do draftu NBA 2004, gdzie Orlando Magic wybrali go z pierwszym numerem przed będącym na drugim roku studiów Emeka Okaforem. Jako numer na koszulce zdecydował się wybrać liczbę 12, ponieważ jego idol Kevin Garnett za czasów gry w Minnesota Timberwolves nosił numer 21, co jest odwróceniem dwunastki. Howard dołączył do będących w kryzysie Magic, którzy zakończyli poprzedni sezon z wynikiem 21 zwycięstw; wcześniej też zespół stracił swojego lidera Tracy’ego McGrady’ego. Howard, ukończył swój debiutancki sezon ze zdobywanymi średnio 12 punktami oraz 10 zbiórkami na mecz, ustanawiając przy tym kilka rekordów National Basketball Association. Stał się najmłodszym graczem w historii NBA, który zdobywał średnio double double w sezonie regularnym, najmłodszym, który zdobywał średnio więcej niż 10 zbiórek w sezonie oraz najmłodszym, który zanotował ponad 20 zbiórek w jednym meczu. Jego osiągnięcia w pierwszym sezonie w NBA podkreślał fakt, że był pierwszym debiutantem, który przyszedł do NBA prosto po szkole średniej i wystąpił we wszystkich 82 spotkaniach zespołu. Oprócz tego wziął też udział w meczu debiutantów z drugoroczniakami i został jednogłośnie wybrany do najlepszej piątki debiutantów. Jednakże nie zdobył nagrody dla debiutanta roku, ustępując środkowemu Emeka Okaforowi z Charlotte Bobcats i rzucającemu obrońcy Benowi Gordonowi z Chicago Bulls.
Podczas przerwy przed rozpoczęciem kolejnego sezonu, Howard przybrał prawie dziesięć kilogramów masy mięśniowej. Jeden z trenerów Magic, będący wcześniej trenerem indywidualnym Shaquille O’Neala, Brian Hill, zdecydował, że Howard powinien przekształcić się z silnego skrzydłowego w środkowego. Hill skoncentrował treningi z Howardem na grze pod koszem i defensywie, motywując go dodatkowo, że musi stać się ”prawdziwym środkowym”, aby jego zespół dotarł do playoffs. 15 listopada 2005, w meczu u siebie przeciwko Charlotte Bobcats, Howard zdobył 21 punktów i 20 zbiórek, stając się najmłodszym zawodnikiem w historii NBA, który zanotował powyżej 20 punktów i 20 zbiórek w tym samym meczu. Został wybrany do drużyny drugoroczniaków na Rookie Challenge 2006 podczas weekendu gwiazd NBA, a w dniu 15 kwietnia 2006, ustanowił nowy rekord kariery w liczbie zbiórek w jednym meczu, zdobywając przeciwko Philadelphii 76ers 26 zbiórek; dodając też 28 punktów był blisko jednej z niewielu zdobyczy w historii NBA 30-30. Sezon zakończył ze średnio zdobywanymi, 15,8 punktu i 12,5 zbiórki na mecz, zajmując drugie miejsce w NBA w zbiórkach na mecz, ofensywnych zbiórkach i double double oraz szóste w procencie trafionych rzutów z gry. Pomimo progresu statystycznego Howarda w porównaniu z poprzednim sezonem, Magic osiągnęli bilans 36-46 i drugi rok z rzędu nie dostali się do playoffs.
Howard, jako tzw. "franchise player" Orlando zrobił kolejny krok do przodu w sezonie 2006-2007, w trzecim sezonie z rzędu występując we wszystkich 82 meczach sezonu zasadniczego. 1 lutego 2007, po raz pierwszy w karierze został wybrany do meczu gwiazd, gdzie pełnił rolę rezerwowego w drużynie konferencji wschodniej. Howard zakończył ten mecz ze zdobytymi 20 punktami i 12 zbiórkami. Niecały tydzień później, w meczu przeciwko Toronto Raptors, Howard ustanowił nowy rekord kariery w liczbie zdobytych punktów w jednym meczu, notując ich 32. Jednym z ważniejszych momentów jego kariery był dający Magic zwycięstwo i wykończony przez niego alley oop, 9 lutego w meczu w Amway Arena przeciwko San Antonio Spurs. Podczas drogi do pierwszego w karierze udziału w playoffs, Howard pobił kolejny rekord kariery, zdobywając 14 kwietnia 2007 w meczu przeciwko Philadelphii 76ers 35 punktów. Pod jego dowodzeniem, Magic zakwalifikowali się jak ósmy zespół konferencji wschodniej do playoffs NBA 2007, co było ich pierwszym awansem do rozgrywek poza sezonowych od 2003. Jednakże, Magic odpadli już w pierwszej rundzie, przegrywając 4-0 z późniejszym uczestnikami finału konferencji, Detroit Pistons. Howard zdobywał średnio 17,6 punktu i 12,3 zbiórki na mecz, przewodząc w lidze w łącznej sumie zanotowanych zbiórek, zajmując też drugie miejsce w skuteczności rzutów z gry i dziewiąte w blokach na mecz, zostając przy tym wybranym do trzeciego składu najlepszych zawodników NBA.
Lider corocznych mistrzów dywizji (2007-2010).
W sezonie 2007-2008, Howard po raz pierwszy w karierze został wybrany do pierwszej piątki drużyny konferencji wschodniej na mecz gwiazd, kończąc rozgrywki z najwyższą w lidze liczbą 69 double double w sezonie oraz ośmiokrotnie notując więcej niż 20 punktów i 20 zbiórek w jednym meczu. 16 lutego 2008, wygrał konkurs wsadów NBA, zdobywając 78 procent głosów. W tymże konkursie wykonał wsad z przyczepioną peleryną supermana, przez co zyskał pseudonim „Superman”. Magic wraz z Howardem, zdobyli po raz pierwszy od 12 lat tytuł mistrzów dywizji oraz drugi rok z rzędu awansowali do playoffs. W pierwszej rundzie trafili na Toronto Raptors, w serii z którymi, Howard trzykrotnie w pięciu meczach zdobywał powyżej 20 punktów i 20 zbiórek. W całej serii zanotował on 91 zbiórek, więcej niż cały skład Toronto. W następnej rundzie przeciwko Detroit Pistons, Magic przegrali pierwsze dwa mecze. Zdobycie przez Howarda 20 punktów i 12 zbiórek w meczu numer trzy dały im zwycięstwo u siebie. W tym samym tygodniu, Howard został pierwszy raz w karierze mianowany do najlepszego składu NBA, oraz drugiego składu obrońców. Magic przegrali dwa kolejne mecze z Pistons i też całą serię wynikiem 4-1.
Po dziesięciu spotkaniach sezonu 2008–2009, Howard był liderem ligi w zdobywanych blokach na mecz (4,2) oraz zanotował w tym czasie pierwsze w karierze triple-double: 30 punktów, 19 zbiórek i 10 bloków. Na półmetku sezonu, Howard nadal był liderem ligi w blokach oraz objął prowadzenie w kategorii zbiórek, a także był jednym z najlepszych zawodników w skuteczności rzutów z gry. Zdobył on też rekordową liczbę 3,1 miliona głosów w wyborach do pierwszej piątki reprezentacji konferencji wschodniej na mecz gwiazd NBA 2009. 25 marca 2009, Magic z Howardem na czele zdobyli drugi rok z rzędu tytuł mistrzów dywizji południowo-wschodniej, kończąc sezon z trzecim najlepszym w konferencji bilansem 59–23 i tym samym awansując do playoffs. W dniu 21 kwietnia 2009, został najmłodszym zdobywcą nagrody dla najlepszego obrońcy rozgrywek, co było jego celem na tamten sezon. Magic rozpoczęli playoffs bez kontuzjowanego pierwszego rozgrywającego zespołu – Jameera Nelsona. W piątym meczu pierwszej rundy przeciwko Philadelphii 76ers, Howard zdobył rekordowe 24 punkty i 24 zbiórki, dając Magic prowadzenie w serii 3-2, którzy ostatecznie zakończyli ją w sześciu spotkaniach. 6 maja 2009 został mianowany do pierwszego składu obrońców, a tydzień później do najlepszej piątki sezonu.
W drugiej rundzie playoffs, przeciwko broniącym tytułu Boston Celtics, Magic wygrali mecz piąty, po czym Howard publicznie zakwestionował taktykę trenera Stana Van Gundy'ego, mówiąc że powinien otrzymywać więcej piłek; w meczu numer sześć zdobył on 23 punkty i 22 zbiórki, przedłużając serię do siódmego spotkania. Po pokonaniu Bostonu, Magic zwyciężyli 4-2 w serii z Cleveland Cavaliers, prowadzonymi przez ówczesnego MVP ligi LeBrona Jamesa. W decydującym szóstym spotkaniu, Howard zdobywając 40 punktów ustanowił swój nowy rekord kariery, prowadząc Magic do pierwszych od 14 lat finałów NBA. Ich przeciwnicy – Los Angeles Lakers zwyciężyli w pierwszych dwóch spotkaniach w Staples Center, jednakże to Magic zwyciężyli pierwszy mecz po przeniesieniu się serii do Orlando. W czwartym meczu, Howard zanotował 21 zbiórek i rekordowe w finałach dziewięć bloków, lecz Magic przegrali po dogrywce. Lakers wygrali także mecz numer pięć i zostali nowymi mistrzami NBA.
Przed sezonem 2009–2010, Magic dokonali paru zmian w składzie: wysyłając Hedo Türkoğlu do Toronto Raptors i pozyskując ośmiokrotnego uczestnika meczów gwiazd Vince Cartera z New Jersey Nets. Tak jak w poprzednich dwóch sezonach, Magic dobrze rozpoczęli sezon, zwyciężając 17 z pierwszych 21 spotkań. W tym też sezonie, Howard dwukrotnie był wybierany najlepszym graczem miesiąca konferencji wschodniej. 21 stycznia 2010, Howard został wybrany do pierwszej piątki wschodu na mecz gwiazd NBA 2010. Niedługo po zakończeniu sezonu regularnego, w którym to Magic zanotowali 59 zwycięstw i trzeci raz z rzędu wygrali swoją dywizję, Howard wygrał w drugim kolejnym roku nagrodę dla najlepszego obrońcy ligi. Stał się on też pierwszym graczem w historii NBA, który był liderem ligi w zbiórkach i blokach dwa razy z rzędu. W trakcie playoffs, Magic pokonali w czterech meczach zarówno Charlotte Bobcats i Atlantę Hawks, odpowiednio w pierwszej i drugiej rundzie. W drodze do finałów NBA, Magic znów trafili na Boston Celtics, w starciu z którymi przegrali pierwsze trzy mecze, wygrywając dwa następne, lecz ostatecznie ulegli im w szóstym meczu.
Dwightmare (2010–2012).
W sezonie regularnym 2010–2011, Howard notował rekordowe w karierze średnie w punktach i skuteczności z gry, jednak Magic nie byli w stanie czwarty rok z rzędu zwyciężyć w swojej dywizji. Wygrali ją Miami Heat, a Magic z wynikiem 52 zwycięstw zakończyli sezon na czwartym miejscu w konferencji wschodniej. Jednakże przegrali oni już w pierwszej rundzie playoffs z Atlantą Hawks. W tymże sezonie, Howard był liderem ligi w liczbie fauli technicznych, kończąc też jedno spotkanie będąc wyrzuconym z boiska po dwóch takowych faulach. Po zakończeniu rozgrywek zajął drugie miejsce w głosowaniu na MVP sezonu.
Ze względu na lokaut w NBA, sezon regularny 2011–2012 został skrócony do 66 spotkań. Niedługo po zakończeniu lokautu, Howard, który miał w kontrakcie zapisaną klauzule zezwalająca mu na zostanie po zakończeniu sezonu wolnym agentem, zażądał wymiany do New Jersey Nets, Los Angeles Lakers lub Dallas Mavericks. Howard stwierdził, że choć pozostanie w Orlando byłoby dla niego korzystne, to zarząd Magic nie robił nic aby umożliwić mu walkę o mistrzostwo NBA.
Podczas gdy w opinii publicznej trwały dyskusje na temat jego przyszłości, w meczu przeciwko Golden State Warriors, Howard stawał na linii rzutów wolnych rekordowe 39 razy. Rozpoczynał mecz trafiając średnio tylko 42 procent tychże rzutów i łącznie sześćdziesiąt procent w całej karierze. Warriors celowo faulowali Howarda, wiedząc o jego słabej skuteczności, dzięki czemu pobił on rekord 34 oddanych rzutów wolnych należący do Wilta Chamberlaina od 1962 (Shaquille O’Neal oddał również 39 rzutów wolnych w drugim meczu finałów NBA 2000). Howard trafił 21 z 39 prób, kończąc zwycięski dla Magic 117-109 mecz z wynikiem 45 punktów i 23 zbiórek. W dniu 24 stycznia 2012, Howard został najlepszym strzelcem w historii Magic, pobijając poprzedni rekord 10 650 punktów należący do Nicka Andersona.
Dzień przed zakończeniem okresu transferowego sezonu NBA 2011–2012, Howard oficjalnie zrzekł się praw do rezygnacji z kończącego się sezon później kontraktu i zobowiązał się pozostać w Magic w sezonie 2012–2013. Wcześniej też prosił od transfer do New Jersey Nets, przez co Magic byli gotowi wymienić go do Nets, gdyby nie zrezygnował on z klauzuli, aby nie stracić go latem jako wolnego agenta. W dniu 19 kwietnia 2012, agent Howard stwierdził, że podda się on operacji kręgosłupa, wyeliminowującej go z gry w reszcie sezonu 2011–2012 oraz z Igrzysk Olimpijskich 2012 w Londynie. W trakcie przygotowań do następnego sezonu, Howard ponownie zażądał wymiany do Nets, mówiąc, że po sezonie 2012–2013 na pewno nie przedłuży z kontraktu z Orlando Magic.
Los Angeles Lakers (2012–2013).
10 sierpnia 2012 Magic postanowili oddać go do Los Angeles Lakers, w wymianie która objęła także Philadelphię 76ers i Denver Nuggets. Na oficjalnej konferencji prasowej Howarda, została opublikowana jego nowa koszulka z numerem 12, tym samym, który nosił w Magic. Po tym wydarzeniu fani Magic zaczęli masowo palić koszulki z nazwiskiem Howarda.
Howard nie uprawiał koszykówki po swojej kwietniowej operacji przez kolejnych sześć miesięcy i do sezonu 2012/13 przystępował po zaledwie czterech tygodniach obozu treningowego i przygotowania przedsezonowego. Mimo występu w tylko dwóch meczach przedsezonowych, był w stanie grać w meczu otwierającym sezon, przeciwko Dallas Mavericks. Zdobył w nim 19 punktów i miał 10 zbiórek, ale trafił tylko 3 z 14 rzutów osobistych i musiał zejść z boiska za sześć fauli, a Lakers przegrali 99-91. Po pierwszych pięciu spotkaniach, z których drużyna z Los Angeles wygrała tylko jedno, zwolniony został trener Mike Brown, a na jego miejsce wybrano Mike’a D’Antoniego. 4 stycznia 2013 Howard nabawił się kontuzji prawego barku podczas przegranego meczu 112-105 z lokalnymi rywalami, Los Angeles Clippers, przy starciu z Caronem Butlerem. Mimo kontuzji, zagrał w kolejnym meczu, przeciwko Denver Nuggets, w którym wyrównał swój rekord kariery pod względem zebranych piłek (26 zbiórek). Opuścił jednakże trzy kolejne mecze z powodu tej kontuzji. W połowie sezonu Lakers notowali rozczarowujący bilans 17-24. Zdobywał 17,1 punktu przy 58,2% skuteczności, 12,3 zbiórki i 2,5 bloku, ale też 3,6 fauli i 3,2 straty na mecz, przy celności 50,2% z linii rzutów osobistych.
Howard był niezadowolony z powodu otrzymywania zbyt małej ilości podań oraz czuł, że Kobe Bryant rzuca za dużo. W spotkaniu przeciwko Memphis Grizzlies, zdobył tylko 2 punkty i cztery zbiórki w 14 minut, przed odnowieniem się kontuzji ramienia. Powrócił w kolejnym meczu, bez żadnych widocznych efektów kontuzji. 30 stycznia, przez odnowioną kontuzję, musiał opuścić boisko w starciu z Phoenix Suns. Opuścił trzy kolejne mecze. Bryant stwierdził, że Howard „martwi się za bardzo” i [Howard] „nie chce nikogo zawieść” i naciskał na niego, by grał pomimo bólu, kiedy Pau Gasol był poza grą z kontuzją prawej stopy. Po raz kolejny został wybrany do udziału w Meczu Gwiazd, w którym zdobył 9 punktów i miał 7 zbiórek.
Podczas przerwy spowodowanej przez Mecz Gwiazd, Howard postanowił poświęcić się by mieć lepszą drugą połowę sezonu. Przeszedł na zdrowszą dietę, eliminując z niej cukry, by być w lepszej kondycji, do ustabilizowania wysokiego poziomu gry w obronie i grania preferowanych przez D’Antoniego zagrań pick and roll. Po Weekendzie Gwiazd wyglądał bardziej świeżo. 23 lutego, stwierdził, że wciąż nie jest nawet blisko swoich potencjalnych możliwości. Lakers z dziesięciu kolejnych meczów po Weekendzie Gwiazd wygrali osiem, a Howard zdobywał w nich średnio 15,5 punktu, 14,8 zbiórki i 2,6 bloku. W swoim pierwszym, po transferze, meczu w Orlando, 12 marca, trafił 25 na 39 rzutów osobistych, ustanawiając tym samym rekordy Lakers pod względem ilości celnych i oddanych rzutów za 1 punkt, oraz wyrównał swój rekord NBA w tej drugiej kategorii. 27 marca, w występie przeciwko Minnesota Timberwolves, Howard został pierwszym graczem, od Shaquille’a O’Neala z sezonu 1996/97, który zdobył przynajmniej 25 punktów, 15 zbiórek, 5 przechwytów i 5 bloków. Lakers ostatecznie zajęli siódme miejsce w konferencji Wschodniej i awansowali do fazy play-off. Tam jednak, bez kontuzjowanego Bryanta, odpadli w pierwszej rundzie, przegrywając z San Antonio Spurs 4-0. W meczu nr 4, Howard został wyrzucony z boiska za dwa faule techniczne.
Howard zakończył sezon z najniższą średnią zdobywanych punktów od swojego drugiego roku w NBA oraz, drugi sezon z rzędu, trafiał poniżej 50% rzutów osobistych. Był jednak liderem ligi pod względem zbiórek na mecz i został sklasyfikowany na drugim miejscu pod względem celności rzutów z gry. Mimo powrotu po operacji pleców, Howard opuścił zaledwie sześć meczów, wszystkie z powodu kontuzji barku. Został wybrany do trzeciej piątki NBA. Po sezonie został wolnym agentem i mógł otrzymać maksymalny kontrakt od Lakers na pięć lat, warty 118 milionów dolarów, lub od innej drużyny, na cztery lata, warty 88 milionów.
Houston Rockets (2013–2016).
Na początku lipca 2013, Howard spotkał się z przedstawicielami Lakers, Dallas Mavericks, Houston Rockets, Golden State Warriors i Atlanta Hawks. 13 lipca 2013 oficjalnie podpisał kontrakt z Rockets. Po podjęciu przez niego decyzji, jego były kolega z drużyny, Steve Nash powiedział, że Howard nigdy nie chciał być Jeziorowcem. W swoim pierwszym meczu, przeciwko Charlotte Bobcats, Howard zdobył 17 punktów i miał 26 zbiórek, przez co wyrównał rekord kariery, oraz dwa bloki. 4 czerwca 2014 został wybrany do drugiej piątki All-NBA Team za sezon 2013/14.
Dalsza kariera (od 2016).
12 lipca 2016 jako wolny agent podpisał trzyletni kontrakt z zespołem Atlanta Hawks na kwotę 70,5 miliona dolarów. 20 czerwca 2017 w wyniku wymiany trafił do zespołu Charlotte Hornets. 6 lipca 2018 został wysłany do Brooklyn Nets w zamian za Timofieja Mozgowa, prawa do Hamidou Diallo, wybór II rundy draftu 2021 oraz zobowiązania gotówkowe. Następnie, jeszcze tego samego dnia został zwolniony. 11 lipca 2018 został zawodnikiem Washington Wizards. 6 lipca 2019 trafił w wyniku wymiany do Memphis Grizzlies. 24 sierpnia został zwolniony. Howard wystąpił w zaledwie 9 spotkaniach Washington Wizards. 29 sierpnia 2019 Howard podpisał niegwarantowaną umowę z Los Angeles Lakers.
21 listopada 2020 zawarł kontrakt z Philadelphia 76ers. 6 sierpnia 2021 po raz kolejny w karierze dołączył do Los Angeles Lakers.
Statystyki.
Na podstawie Basketball-Reference.com 
"Stan na koniec sezonu 2019/20"
Kariera reprezentacyjna.
5 marca 2006 Howard dołączył do reprezentacji Stanów Zjednoczonych na lata 2006–2008, z którą, w ramach przygotowań przed Mistrzostwami Świata w Japonii, wygrał wszystkie z pięciu rozgrywanych meczów. Na owych mistrzostwach zdobyli zaś brązowy medal, a Howard we wszystkich dziewięciu spotkaniach wyszedł w pierwszej piątce.
Podczas Mistrzostw Ameryki w 2007 reprezentacja USA wygrała dziesięć spotkań i tym samym złoty medal, czym zapewniła sobie kwalifikację na Igrzyska Olimpijskie w Pekinie (2008). Howard ośmiokrotnie znajdował się w pierwszej piątce, zdobywając średnio 10 punktów i 5,3 zbiórki na mecz, będąc też liderem zespołu w skuteczności rzutów z gry, z wynikiem 81,4 procent. W finałowym meczu nad Argentyną trafił wszystkie ze swoich siedmiu rzutów, notując 20 punktów.
W 2008 był jednym z dwunastu członków reprezentacji Stanów Zjednoczonych na Igrzyska Olimpijskie w Pekinie (2008), która zdobyła złoty medal, wygrywając wszystkie mecze. W spotkaniach tych Howard zdobywał średnio 10,9 punktu i 5,8 zbiórki na mecz.
Howard był także początkowo w składzie reprezentacji Stanów Zjednoczonych na Igrzyska Olimpijskie w Londynie (2012), jednak z powodu kontuzji, na owe igrzyska ostatecznie nie pojechał.
Życie prywatne.
Jego ojciec – Dwight Sr był policjantem policji stanowej, pracując przy tym jako dyrektor sportowy w Southwest Atlanta Christian Academy. Związek ze sportem miała również matka Howarda – Sheryl, która grała w drużynie koszykarskiej podczas studiów w Morris Brown College.
Zanim został wybrany w drafcie NBA 2004, twierdził, że chce "„chwalić imię Boga w lidze NBA i na całym świecie”". W 2004 wspólnie z rodzicami założył fundację The Dwight and Sheryl Howard Foundation, zajmującą się prowadzeniem zajęć pozalekcyjnych dla dzieci oraz organizowaniem obozów koszykarskich. W 2009 Howard znalazł się na liście dziesięciu nominowanych do Jefferson Awards – nagrody przyznawanej m.in. sportowcom za działalność charytatywną.
18 listopada 2007 urodził się syn Howarda i jego byłej już wówczas partnerki, a zarazem tancerki Orlando Magic – Royce Reed. W 2010 Howard złożył pozew o zasądzenie od Reed zadośćuczynienia w wysokości 551 606,74 dolarów z tytułu naruszenia dóbr osobistych (zniesławienia), twierdząc, że dyskredytowała go ona za pomocą Twittera i podczas jej występów w programie o żonach koszykarzy. Ostatecznie doszli oni jednak do porozumienia.

</doc>
<doc id="815693" url="https://pl.wikipedia.org/wiki?curid=815693" title="Niedertaufkirchen">
Niedertaufkirchen

Niedertaufkirchen – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Südostoberbayern, w powiecie Mühldorf am Inn, wchodzi w skład wspólnoty administracyjnej Rohrbach. Leży około 10 km na północ od Mühldorf am Inn, przy drodze B299.
Polityka.
Wójtem gminy jest Sebastian Winkler, rada gminy składa się z 12 osób.
Oświata.
W gminie znajduje się przedszkole (50 miejsc).

</doc>
<doc id="815698" url="https://pl.wikipedia.org/wiki?curid=815698" title="Rozstrzenia oskrzeli">
Rozstrzenia oskrzeli



</doc>
<doc id="815700" url="https://pl.wikipedia.org/wiki?curid=815700" title="Ampfing">
Ampfing

Ampfing – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Südostoberbayern, w powiecie Mühldorf am Inn. Leży około 9 km na zachód od Mühldorf am Inn, nad rzeką Isen, przy drodze B12 i linii kolejowej Monachium – Wels.
Polityka.
Wójtem gminy jest Ottmar Wimmer z CSU, rada gminy składa się z 20 osób.

</doc>
<doc id="815701" url="https://pl.wikipedia.org/wiki?curid=815701" title="Mury miejskie w Lubinie">
Mury miejskie w Lubinie

Mury miejskie w Lubinie – zostały zbudowane w XIV wieku prawdopodobnie w miejscu starych wałów ziemnych wzmocnionych palisadą, które otaczając miasto spełniały funkcję obronną. Intensywna budowa murów miejskich nastąpiła w latach 1348-1358. Były to czasy tuż przed i w czasie Wojny domowej między synami Bolesława Rozrzutnego, kiedy to Lubin stanowił rezydencję księcia Ludwika I. Zakończenie budowy murów miejskich nastąpiło w drugiej połowie XIV wieku i wówczas zostały one włączone do systemu obronnego miasta.
Mury zbudowano z kamienia łamanego, głazów narzutowych i cegły, powiązanych wapienną zaprawą. Część przyziemną całego systemu fortyfikacyjnego wykonano z kamienia, zaś wyższe partie – z cegły gotyckiej, palcówki, w układzie jednowozówkowym. Pierwotna wysokość murów wynosiła od 4 do 5 m, a grubość od 1,5 m w partii szczytowej do ponad 2 metrów w partii przyziemnej. W XV wieku mury podwyższono średnio o 1 m. W późniejszym okresie ubytki uzupełniano cegłą. Obronność murów wzmacniało łącznie piętnaście zamkniętych i otwartych od strony miasta baszt, wzniesionych na planie prostokąta, które stały od siebie w odległości od 40 do 50 m. Wejścia do miasta strzegły 3 bramy: Głogowska, Ścinawska i Wrocławska, zwana również Legnicką. Najbardziej ufortyfikowana była brama Głogowska z basztą bramną. Brama Głogowska posiadała podwójne mury oraz przedbramie z potrójną fosą. Pozostałe bramy miały podwójne mury oraz przedbramia, i podwójne fosy. W miejski system obronny włączono także odbudowane i znacznie rozbudowane założenie zamkowe. Całość sprawiła, że ówczesny Lubin był jednym z najbardziej ufortyfikowanych miast na Śląsku i w dużej mierze dzięki temu systemowi obronnemu skutecznie oparł się dwukrotnym najazdom husytów w latach 1428 i 1431. Pod koniec XIV wieku w południowej części murów wybito furtę kościelną dla pieszych, która prowadziła z przykościelnego placu do cmentarza przeniesionego poza obręb murów. Furta została zabezpieczona niewielkim przedbramiem, a dodatkowe wzmocnienie obronne furty stanowiła znajdująca się obok kwadratowa baszta, nadbudowana w końcu XV wieku i przekształcona w wysoką kampanilę – dzwonnicę przewyższającą świątynię, z którą została połączona podwieszonym, ceglanym gankiem łękowym. Pierwotnie zwieńczenie murów i baszt od strony miasta stanowiły pomosty bojowe z blankami. Jedną z nich jest dzwonnica, stojąca w miejscu baszty z XV wieku. W XV i XVI wieku – w związku z coraz powszechniejszym użyciem broni palnej i zmianą działań oblężniczych – istniejący system obronny murów zmodernizowano i rozbudowano. Górne kondygnacje baszt wyposażono w strzelnice artyleryjskie, a za murem wzniesiono wały ziemne z drugą fosą.
Lubińskie mury miejskie z XIV wieku są wpisane do rejestru zabytków.
Stan obecny.
Do chwili obecnej na znacznym odcinku obwodu starego miasta zachowało się w dobrym stanie około 70 % dawnych miejskich murów obronnych oraz część założeń fortyfikacyjno-obronnych. Są to:

</doc>
<doc id="815706" url="https://pl.wikipedia.org/wiki?curid=815706" title="Aschau am Inn">
Aschau am Inn

Aschau am Inn – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Südostoberbayern, w powiecie Mühldorf am Inn. Leży około 15 km na południowy zachód od Mühldorf am Inn, nad Innem.
Polityka.
Wójtem gminy jest Alois Salzeder z AWG, wcześniej urząd ten obejmował Josef Huber, rada gminy składa się z 14 osób.

</doc>
<doc id="815707" url="https://pl.wikipedia.org/wiki?curid=815707" title="Stefania Klotylda Koburg">
Stefania Klotylda Koburg

Stefania Klotylda Luiza Hermiona Maria Charlotta Koburg (ur. 21 maja 1864 w Laeken, zm. 23 sierpnia 1945 w Pannonhalma) – księżniczka belgijska z rodu Sachsen-Coburg Gotha, księżniczka saska, arcyksiężna austriacka.
Była drugą córką Leopolda II, króla Belgów i jego żony Marii Henrietty, arcyksiężniczki austriackiej. Dzieciństwo Stefanii nie było szczęśliwe. Król Leopold i jego żona nie interesowali się swoimi dziećmi.
10 maja 1881 roku w Wiedniu wyszła za mąż za swojego kuzyna – arcyksięcia Rudolfa Habsburga, następcę tronu Austrii. Małżeństwo to uczcił astronom Johann Palisa, który nazwał odkrytą przez siebie asteroidę imieniem Stefanii. Mimo obiecujących początków małżeństwo nie było szczęśliwe. Arcyksiążę zdradzał żonę, która w dodatku nie miała dobrych kontaktów z jego rodziną. Chociaż teść Franciszek Józef szanował synową, jego żona Elżbieta odnosiła się do niej z nieskrywaną pogardą i niechęcią. Stefania już po nocy poślubnej pisała w swoim pamiętniku: "Co za cierpienie! Co za straszliwe rozczarowanie! Chciałam umrzeć z rozpaczy." Arcyksiężna nie posiadała zbyt dużego uroku osobistego ani gustu w ubiorach. Uważana była za osobę chłodną oraz wyniosłą, a także niezgrabną i nieatrakcyjną. Nie potrafiła dostosować się do realiów wiedeńskiego dworu, gdzie szybko stała się obiektem drwin zarówno ze strony dworzan, jak i teściowej.
Księżniczka Stefania i arcyksiążę Rudolf doczekali się tylko jednej córki Elżbiety Marii, urodzonej 2 września 1883 roku. Stefania nie mogła już mieć więcej potomstwa z powodu rzeżączki, którą zaraziła się od męża. Arcyksiężna była zakochana w Arturze Potockim.
Sześć lat później Rudolf popełnił samobójstwo (według oficjalnej wersji odebrał sobie życie, nie mogąc zerwać romansu z kochanką Marią Vetserą, jednak okoliczności śmierci do dzisiaj pozostają zagadką). Po tym wydarzeniu Stefania stała się w Wiedniu bardzo niepopularna. Rodzina cesarska, szczególnie cesarzowa, uważała, że ponosi ona winę za śmierć arcyksięcia.
22 marca 1900 roku, w Miramare, księżna poślubiła węgierskiego hrabiego Eleméra Lónyaia, z którym zamieszkała w zamku w Oroszvar (obecnie "Rusovce", dzielnica Bratysławy na Słowacji). W 1917 roku jej mąż został podniesiony przez cesarza Karola do rangi księcia.
Jest autorką pamiętników "Ich Sollte Kaiserin Werden".

</doc>
<doc id="815708" url="https://pl.wikipedia.org/wiki?curid=815708" title="Warzęchowy Staw">
Warzęchowy Staw

Warzęchowy Staw (słow. "Vareškové pleso", "Varechové pleso", niem. "Löffelkrautsee", węg. "Kanalastorma-tó", "Kalántorma-tó") – staw tatrzański położony w słowackiej części Tatr Wysokich. Znajduje się na dnie skalnej misy polodowcowego kotła, na wysokości 1834 m n.p.m., w Dolinie Staroleśnej. Niektóre źródła podają inne wysokości: 1831 m, 1833 m. 1836 m. Jest jednym z grupy 27 Staroleśnych Stawów. Według pomiarów Józefa Szaflarskiego z 1931–32 staw miał powierzchnię 0,305 ha, rozmiary 109 × 34 m, głębokość 2,3 m, według pomiarów pracowników TANAP-u z lat 1961–67 ma powierzchnię 0,19 (0,28?) ha, rozmiary 117 × 39 m i maksymalną głębokość 0,6 (2?) m. Od południowej strony ponad stawem wznosi się turnia "Slavkovská vežíčka" ("Jaminska stražnica").
Nazwa stawu pochodzi od Warzęchowej Kotliny, w której staw się znajduje. Taka nazwa potwierdzona jest w dokumencie z 1876 (w języku niemieckim "Löffelkrautgrube", co po polsku oznacza warzucha, dawniej mówiono również warzęcha). Warzucha tatrzańska to gatunek rośliny rosnącej wyłącznie w Tatrach (endemit tatrzański). Na język polski prawidłowo przetłumaczono tę nazwę, natomiast tłumaczenia na język słowacki i czeski są błędne; "vareška" w tych językach nie oznacza bowiem warzuchy, lecz warząchew.
Warzęchowa Kotlina i jej okolice były dawniej wypasane przez mieszkańców miejscowości Stara Leśna (paśli tutaj woły i jałówki). Niebieski szlak turystyczny przechodzi tuż obok Warzęchowego Stawu. Powyżej Warzęchowego Stawu na wysokości 1894 m znajduje się Długi Staw Staroleśny ("Dlhé pleso").

</doc>
<doc id="815712" url="https://pl.wikipedia.org/wiki?curid=815712" title="Grądzkie (województwo zachodniopomorskie)">
Grądzkie (województwo zachodniopomorskie)

Grądzkie (niem. "Langenhaken") – osada w Polsce, położona w woj. zachodniopomorskim, w powiecie świdwińskim, w gminie Brzeżno.

</doc>
<doc id="815713" url="https://pl.wikipedia.org/wiki?curid=815713" title="Droga wojewódzka nr 922">
Droga wojewódzka nr 922

Droga wojewódzka nr 922 (DW922) – droga wojewódzka w województwie śląskim.

</doc>
<doc id="815715" url="https://pl.wikipedia.org/wiki?curid=815715" title="Mettenheim (Bawaria)">
Mettenheim (Bawaria)

Mettenheim – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Südostoberbayern, w powiecie Mühldorf am Inn. Leży około 5 km na północny zachód od Mühldorf am Inn, nad rzeką Isen.
Polityka.
Wójtem gminy jest Stefan Schalk z CSU, poprzednio urząd ten obejmował Josef Gründl, rada gminy składa się z 16 osób.
Oświata.
W gminie znajduje się przedszkole (85 miejsc i 24 miejsca w żłobku) oraz szkoła podstawowa z częścią Hauptschule (13 nauczycieli, 215 uczniów).

</doc>
<doc id="815718" url="https://pl.wikipedia.org/wiki?curid=815718" title="Obertaufkirchen">
Obertaufkirchen

Obertaufkirchen – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Südostoberbayern, w powiecie Mühldorf am Inn. Leży około 18 km na zachód od Mühldorf am Inn, nad rzeką Isen, przy linii kolejowej Monachium – Wels.
Polityka.
Wójtem gminy jest Franz Ehgartner z Heimattreue, poprzednio urząd ten obejmował Rudolf Hartinger, rada gminy składa się z 14 osób.
Oświata.
W gminie znajduje się przedszkole (75 miejsc) oraz szkoła (10 nauczycieli, 186 uczniów).

</doc>
<doc id="815720" url="https://pl.wikipedia.org/wiki?curid=815720" title="Edwin Villafuerte">
Edwin Villafuerte

Edwin Villafuerte (ur. 12 marca 1979 w Guayaquil) – ekwadorski bramkarz.
Kariera.
Klubowa.
Urodził się w Guayaquil. Jest wychowankiem tamtejszego klubu Barcelona SC, w którym grał od 1997 do 2005 roku. Z klubem tym zdobył mistrzostwo Ekwadoru oraz dotarł do finału Copa Libertadores. W 2006 roku został wypożyczony do Deportivo Quito. W 2008 roku trafił do Olmedo Riobamba, zaś rok później do Técnico Universitario. Po rozegraniu 17 spotkań w tym zespole przeszedł do Espoli Quito.
Reprezentacyjna.
Swoje pierwsze mecze reprezentacyjne rozgrywał już kadrze U-17 na Młodzieżowych Mistrzostwach Świata. W kadrze seniorów zadebiutował 5 września 2004 w meczu przeciwko Urugwajowi. Wraz z reprezentacją wywalczył awans i został powołany na mundial w Niemczech, gdzie Ekwador odpadł w 1/8 po meczu z Anglią. W reprezentacji rozegrał 16 spotkań .

</doc>
<doc id="815723" url="https://pl.wikipedia.org/wiki?curid=815723" title="Schwindegg">
Schwindegg

Schwindegg – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Südostoberbayern, w powiecie Mühldorf am Inn. Leży około 20 km na zachód od Mühldorf am Inn, nad rzeką Isen, przy linii kolejowej Monachium – Wels.
Polityka.
Wójtem gminy jest Karl Dürner z CSU, rada gminy składa się z 16 osób.

</doc>
<doc id="815732" url="https://pl.wikipedia.org/wiki?curid=815732" title="Leszek Drewniak">
Leszek Drewniak

Leszek Drewniak (ur. 1951, zm. 10 lutego 2007) – żołnierz, dyplomowany trener karate i judo, podpułkownik WP.
Działalność sportowa.
Leszek Drewniak był absolwentem Akademii Wychowania Fizycznego w Warszawie. Jeden z członków założycieli Polskiego Związku Karate, w latach 1981-1984 był kierownikiem wyszkolenia Związku. Był również trenerem Kadry Polski Seniorów (1981-1991), trenerem akademickiego Klubu Karate Uniwersytetu Warszawskiego. W latach 2001-2007 był trenerem Akademickiej Kadry Polski AZS w karate. Leszek Drewniak posiadał stopnie mistrzowskie: VII dan w karate i IV dan w jujitsu. Wychował około 5 tysięcy zawodników. Wyróżniony odznaką Zasłużony Działacz Kultury Fizycznej. Jeszcze za życia Leszka Drewniaka Józef Sikora zebrał na seminarium z Sensei Kenethem Funakoshi ponad 150 podpisów "czarnych pasów" na wniosku o nadanie stopnia 6 Dan. Polski Związek Karate wniosku nie rozpatrzył i nie zatwierdził. Po śmierci Leszka Drewniaka Józef Sikora wystąpił do Sensei Giuseppe Beghetto z wnioskiem o nadanie stopnia 7 dan. Stopień został zatwierdzony.
Działalność wojskowa.
Był funkcjonariuszem Grupy Wsparcia Taktycznego Biura Ochrony Rządu. Ukończył "The Special Training Group Counterterrorist Tactical Unit Course" – dwuletni kurs działań antyterrorystycznych prowadzony przez operatorów ze Stanów Zjednoczonych. W 1990 roku pomagał w tworzeniu polskiej jednostki specjalnej GROM (Grupa Reagowania Operacyjno-Manewrowego). Pełnił funkcję zastępcy dowódcy Wojskowej Formacji Specjalnej GROM ds. Szkolenia.
W czasie służby odznaczony Krzyżem Kawalerskim Orderu Odrodzenia Polski, Krzyżem Zasługi za Dzielność i Srebrnym Krzyżem Zasługi.
We wrześniu 1999 roku wraz z generałem Sławomirem Petelickim (ówczesnym dowódcą GROM) Leszek Drewniak został odwołany z funkcji decyzją ministra Janusza Pałubickiego. Pałubicki zarzucał dowódcom złamanie ustawy o zamówieniach publicznych, co miało wynikać z kontroli przeprowadzonej przez Ministerstwo Spraw Wewnętrznych i Administracji. Zarzuty te zostały następnie zakwestionowane w wyniku kontroli Kancelarii Premiera. Minister Pałubicki przeprosił wówczas byłych dowódców GROM za zarzuty dotyczące naruszenia prawa, jednak nie przywrócił ich na stanowiska. Zdymisjonowani dowódcy pozostawali w gestii MSWiA. W tym czasie (w październiku 1999 roku GROM został podporządkowany Ministerstwu Obrony Narodowej. W marcu 2000 roku byli dowódcy GROM (gen. Petelicki oraz jego trzech zastępców, w tym ppłk Leszek Drewniak) dostali wypowiedzenia "kontraktu na służbę".
W maju 2000 roku wraz z gen. Sławomirem Petelickim ppłk Drewniak zarzucili ministrowi Januszowi Pałubickiemu, koordynatorowi służb specjalnych, i Markowi Biernackiemu, szefowi MSWiA, nadużycie władzy. Zapowiedzieli złożenie do prokuratury zawiadomienia o popełnieniu przez nich przestępstwa oraz zaskarżenie do Naczelnego Sądu Administracyjnego ministerialnej decyzji o zwolnieniu ich ze służby.
Działalność publiczna.
Jako podpułkownik rezerwy pełnił funkcję prezesa zarządu Fundacji Byłych Żołnierzy Jednostek Specjalnych GROM oraz dyrektora Ośrodka Szkolenia Fundacji „GROM”.Prowadził zajęcia z ochrony osób i taktyki interwencji w Centrum Szkoleń VIP i Policealnych Szkołach Ochrony VIP. Był wykładowcą akademickim m.in.w Nadbużańskiej Szkole Wyższej w Siemiatyczach.
Działalność przeciwko opozycji demokratycznej.
W 1979 r. brał udział w rozbijaniu spotkań opozycji demokratycznej w mieszkaniu Jacka Kuronia, z których jedno skończyło się brutalnym pobiciem Henryka Wujca, Macieja Kuronia, Grażyny Kuroń, Adama Michnika i innych działaczy.
Pochowany na Cmentarzu Wojskowym na Powązkach w Warszawie (kwatera FII-3-5).

</doc>
<doc id="815735" url="https://pl.wikipedia.org/wiki?curid=815735" title="Mimoń">
Mimoń



</doc>
<doc id="815738" url="https://pl.wikipedia.org/wiki?curid=815738" title="Mimoň">
Mimoň

Mimoň (niem. "Niemes") − miasto w Czechach, w kraju libereckim.
Według danych z 31 grudnia 2003 powierzchnia miasta wynosiła 1 548 ha, a liczba jego mieszkańców 6 692 osób.
Demografia.
"Źródło: Czeski Urząd Statystyczny"
Historia.
Pierwsza wzmianka o osadzie Mimoň pochodzi z czasów rzymskich, z IV wieku n.e. Prawa miejskie Mimoň uzyskał w XIV wieku. Do roku 1945 przeważała w mieście ludność niemiecka.
Przemysł.
Do niedawna prężnie działały tu zakłady wydobycia i przeróbki rud uranu. Obecnie dominuje przemysł tekstylny i drzewny. Osobliwością wśród zabytków jest wierna kopia Grobu Chrystusa.
Edukacja.
W mieście działalność edukacyjną, kulturalną i sportową prowadzą m.in. 3 szkoły podstawowe, 2 gimnazja, Dom Kultury, towarzystwo muzyczne, kluby sportowe.

</doc>
<doc id="815741" url="https://pl.wikipedia.org/wiki?curid=815741" title="Kiejstut Żemaitis">
Kiejstut Żemaitis

Kiejstut Gabriel Żemaitis (ur. 18 marca 1906 w Piotrkowie Trybunalskim, zm. 23 września 1973 w Warszawie) – polski inżynier hutnik i polityk. Rektor Akademii Górniczo-Hutniczej im. Stanisława Staszica w Krakowie, minister hutnictwa (1952–1957), minister przemysłu maszynowego (1957) i minister przemysłu ciężkiego (1957–1959), poseł na Sejm PRL I kadencji. Budowniczy Polski Ludowej.
Życiorys.
Syn Macieja i Albiny. Ukończył studia na Akademii Górniczo-Hutniczej w Krakowie w 1928 i uzyskał tytuł zawodowy magistra inżyniera metalurga, po studiach do 1939 pracował w Hucie „Częstochowa” i „Baildon”. W 1961 uzyskał tytuł naukowy profesora nadzwyczajnego nauk technicznych AGH. Początkowo kierował Zakładem Elektrometalurgii Stali, następnie objął Katedrę Metalurgii Stali. Po zmianie struktury AGH w 1969 pełnił funkcję kierownika Zakładu Stalownictwa w Instytucie Metalurgii. Opublikował szereg prac z dziedziny metalurgii. W 1963 został rektorem AGH, funkcję pełnił przez dwie kadencje do 1969, po czym do 1971 kierował katedrą. Członek Polskiej Akademii Nauk.
Od sierpnia 1944 służył w 2 Armii Wojska Polskiego, był dowódcą kompanii i kapitanem.
W 1946 wstąpił do Polskiej Partii Robotniczej, a w 1948 do Polskiej Zjednoczonej Partii Robotniczej. W PZPR był zastępcą członka (1959–1964) i następnie członkiem Komitetu Centralnego do 1968, w latach 1965–1969 członek egzekutywy komitetu wojewódzkiego w Krakowie. W 1946 został zastępcą dyrektora w Centralnym Zarządzie Przemysłu Hutniczego w Katowicach, następnie od 1949 do 1952 kierownik Ministerstwa Przemysłu Ciężkiego, a w 1952 Ministerstwa Hutnictwa. Następnie w latach 1952–1957 minister hutnictwa, w 1957 minister przemysłu maszynowego, a od 1957 do 1959 minister przemysłu ciężkiego. Po opuszczeniu ministerstwa do 1963 pełnił funkcję zastępcy przewodniczącego Komisji Planowania przy Radzie Ministrów. Pełnił mandat poselski na Sejm PRL I kadencji.
Został pochowany na cmentarzu Powązkowskim (kwatera 55-1-8).
Życie prywatne.
Był ojcem Magdaleny Fikus.
Odznaczenia.
21 lipca 1971 odznaczony Orderem Budowniczych Polski Ludowej. Poza tym dwukrotnie otrzymał Order Sztandaru Pracy I klasy (po raz drugi w 1956).

</doc>
<doc id="815751" url="https://pl.wikipedia.org/wiki?curid=815751" title="Millicenta Bulstrode">
Millicenta Bulstrode



</doc>
<doc id="815752" url="https://pl.wikipedia.org/wiki?curid=815752" title="ITS">
ITS



</doc>
<doc id="815753" url="https://pl.wikipedia.org/wiki?curid=815753" title="Viorica Moisuc">
Viorica Moisuc

Viorica Georgeta Pompilia Moisuc (ur. 8 kwietnia 1934 w Bukareszcie) – rumuńska polityk i historyk, była senator, w 2007 deputowana do Parlamentu Europejskiego.
Życiorys.
Ukończyła w 1956 studia na Wydziale Historii Uniwersytetu w Bukareszcie. W 1966 na tej samej uczelni uzyskała stopień doktora nauk historycznych. Była nauczycielką w liceum, od 1961 do 1997 pozostawała zawodowo związana z różnymi instytutami naukowymi Academia Română. W 1993 objęła stanowisko profesora na uniwersytecie w Konstancy, a w 1999 dyrektora centrum historycznego.
W 2002 przystąpiła do Partii Wielkiej Rumunii. W latach 2004–2008 z jej ramienia zasiadała w rumuńskim Senacie, reprezentując okręg Neamţ.
Po przystąpieniu Rumunii do Unii Europejskiej 1 stycznia 2007 objęła mandat eurodeputowanej jako przedstawiciel PRM w delegacji krajowej. Została członkinią grupy Tożsamość, Tradycja i Suwerenność, a także Komisji Kultury i Edukacji. Z PE odeszła 9 grudnia 2007, kiedy to w Europarlamencie zasiedli deputowani wybrani w wyborach powszechnych.

</doc>
<doc id="815756" url="https://pl.wikipedia.org/wiki?curid=815756" title="Eldich">
Eldich



</doc>
<doc id="815765" url="https://pl.wikipedia.org/wiki?curid=815765" title="Maska bitowa">
Maska bitowa

Maska bitowa – słowo o długości odpowiadającej maskowanemu słowu (zwykle 8-, 16-, 32-bitowe). Stosuje się ją przy programowaniu w asemblerze (rzadziej w innych językach programowania), jako maska podsieci i wszędzie tam, gdzie zachodzi potrzeba zmiany wyłącznie określonych bitów. 
Do nakładania maski używa się operatorów bitowych, takich jak AND, OR, XOR. Dla lepszego zrozumienia działania tych operatorów przy maskowaniu można posłużyć się tablicą prawdy dla danego operatora.
Przykład 1.
Zadanie: w słowie ośmiobitowym wyzerować 2 najmłodsze bity.
Rozwiązanie: należy użyć operatora AND (iloczyn) i maski bitowej 11111100.
 słowo: 10010111
 maska: 11111100
 wynik: 10010100
Opis: iloczyn dowolnej wartości z zerem daje zero, zaś iloczyn dowolnej wartości logicznej z jedynką daje tę samą wartość, tak jak przy standardowym mnożeniu (np. 5×0=0, 7×1=7). Odpowiadające sobie bity maski i słowa są przez siebie wymnażane, każdy z osobna. Te bity słowa, które zostały wymnożone przez 0 zostają wyzerowane, reszta jest nienaruszona.
Przykład 2.
Zadanie: w słowie ośmiobitowym ustawić 2 najstarsze bity.
Rozwiązanie: należy użyć operatora OR (suma) i maski bitowej 11000000.
 słowo: 10010111
 maska: 11000000
 wynik: 11010111
Opis: dodając zero do jakiejkolwiek wartości uzyskuje się tą samą wartość. Sumując dowolny bit z jedynką otrzyma się 1.
Przykład 3.
Zadanie: w słowie ośmiobitowym zanegować 2 skrajne bity.
Rozwiązanie: należy użyć operatora XOR i maski bitowej 10000001.
 słowo: 10010110
 maska: 10000001
 wynik: 00010111
Opis: tym razem do rozwiązania zadania służy alternatywa wykluczająca, czyli XOR. Jeśli bit zostanie zamaskowany bitem o wartości 0, pozostanie niezmieniony.

</doc>
<doc id="815766" url="https://pl.wikipedia.org/wiki?curid=815766" title="MSN (portal internetowy)">
MSN (portal internetowy)

MSN (od ang. "Microsoft Network") – zestaw serwisów informacyjnych udostępnianych przez amerykańską firmę Microsoft. MSN zaczął swoje działanie 24 sierpnia 1995 roku w połączeniu z wprowadzeniem na rynek systemu operacyjnego Microsoftu: Windows 95. Według serwisu Alexa.com jest szóstą stroną na świecie co do liczby odsłon. Obecnie portal MSN jest prowadzony przez Microsoft, a treści umieszczane w serwisie pochodzą od lokalnych partnerów mediowych. W Polsce są to m.in. Edipresse Polska, Fratria, Gremi Media, Agora, PMPG Polskie Media, Orle Pióro, Ringier Axel Springer Polska, Infor, TVN, Onet, ZPR Media i Polska Agencja Prasowa, serwisy Dobreprogramy.pl i AutoCentrum.pl. Portal dostarcza wiadomości z różnych źródeł dostosowanych do potrzeb osób korzystających z serwisu. Podzielony jest na sekcje: Wiadomości, Rozrywka, Finanse, Sport, Styl życia, Zdrowie i fitness, Podróże, Kuchnia, Motoryzacja, Wideo i Pogoda. Oferuje wiele usług jak Skype, poczta Outlook i Hotmail, pakiet Office, dysk sieciowy OneDrive czy Mapy.
MSN Games.
Jednym z dostępnych serwisów jest MSN Games (znany też jako "zone.com" – poprzednio jako "The Village", "Internet Gaming Zone") zawierający zbiór gier on-line takich jak warcaby, szachy, gry karciane. Serwis został założony jako "The Village" w 1996 roku przez Kevina Binkleya, Teda Griggsa i Hoon Im. W tym samym roku został przejęty przez firmę Microsoft.

</doc>
<doc id="815767" url="https://pl.wikipedia.org/wiki?curid=815767" title="Petre Popeangă">
Petre Popeangă

Petre Popeangă (ur. 19 maja 1944 w Leleşti w okręgu Gorj) – rumuński polityk, ekonomista, urzędnik i wykładowca akademicki, były poseł, w 2007 deputowany do Parlamentu Europejskiego.
Życiorys.
Absolwent Akademii Studiów Ekonomicznych w Bukareszcie, uzyskał następnie doktorat z ekonomii. Zajął się pracą akademicką, dochodząc do stanowiska profesora. Był analitykiem w Ministerstwie Handlu Zagranicznego, pracownikiem komitetu planowania, zastępcą dyrektora generalnego ministerstwa finansów. Później zatrudniony w krajowym trybunale obrachunkowym, gdzie został wiceprzewodniczącym.
W 1992 zaangażował się w działalność Partii Wielkiej Rumunii, w 2005 wybrano go na jej wiceprzewodniczącego. W latach 2004–2008 z ramienia zasiadał w Izbie Deputowanych.
Po przystąpieniu Rumunii do Unii Europejskiej 1 stycznia 2007 objął mandat eurodeputowanego jako przedstawiciel PRM w delegacji krajowej. Był posłem niezrzeszonym oraz członkiem Komisji Budżetowej. Z PE odszedł 9 grudnia 2007, kiedy to w Europarlamencie zasiedli deputowani wybrani w wyborach powszechnych.

</doc>
<doc id="815769" url="https://pl.wikipedia.org/wiki?curid=815769" title="Gutek Film">
Gutek Film

Gutek Film (GF) – firma dystrybucyjna założona w 1994 w Warszawie przez Romana Gutka. 
Zajmuje się promocją i dystrybucją światowego kina. Przez lata działalności firma wypromowała na polskim rynku takich reżyserów, jak: Peter Greenaway, Pedro Almodovar, Lars von Trier, Mike Leigh, Jim Jarmusch, Derek Jarman, Park Chan-wook, Paul Cox czy Wong Kar-Wai. Około 300 produkcji, które dotychczas wprowadziła do polskich kin firma Gutek Film, obejrzało ponad 14 milionów widzów.
Premiery organizowane przez Gutek Film często uświetniają swoją obecnością twórcy. W ostatnich latach gośćmi byli między innymi: Wim Wenders, Peter Greenaway, Michaelangelo Antonioni, Mira Sorvino, Liv Ullmann, Paul Auster, bracia Quay, Sophie Marceau, Andrzej Żuławski, Lena Endre, Darren Aronofsky, François Ozon, Geraldine Chaplin, Gus van Sant, Otar Ioseliani, Lech Majewski, Petr Zelenka i wielu innych.
Od 1994 przedsiębiorstwo prowadzi kino „Muranów” w Warszawie. Na jego repertuar składają się oprócz seansów repertuarowych liczne festiwale, retrospektywy oraz przeglądy. Obejmują one Przegląd Nowego Kina Francuskiego, Festiwal Filmowy Pięć Smaków, Międzynarodowy Festiwal Filmowy Watch Docs, Festiwal Filmowy Żydowskie Motywy, Festiwal Nowego Kina Włoskiego Cinema Italia Oggi, Tydzień Filmu Niemieckiego. W 2022 do tej listy doszły wznowione Konfrontacje filmowe, które zwykły odbywać się w Warszawie (późnej także w innych miastach Polski) w latach 1958-1993.
Kino zrzeszone jest w krajowej Sieci Kin Studyjnych oraz od 1994 należy do sieci kin Europa Cinemas, promującej europejskie filmy. Jest laureatem Nagrody Polskiego Instytutu Sztuki Filmowej 2006/2007 dla Najlepszego Kina i Europa Cinemas Award za najlepszy program repertuarowy spośród wszystkich kin w sieci w roku 2003.

</doc>
<doc id="815770" url="https://pl.wikipedia.org/wiki?curid=815770" title="Petre Popeanga">
Petre Popeanga



</doc>
<doc id="815771" url="https://pl.wikipedia.org/wiki?curid=815771" title="Tadeusz Dietrich">
Tadeusz Dietrich

Tadeusz Barnaba Dietrich (ur. 14 czerwca 1905 w Łodzi, zm. 28 lipca 1960 w Uppsali w Szwecji) – polski ekonomista i polityk komunistyczny. Poseł na Sejm Ustawodawczy oraz na Sejm PRL I kadencji, minister handlu wewnętrznego (1949–1952) oraz minister finansów (1952–1960).
Życiorys.
Syn Bolesława i Heleny. Studiował na wydziale finansowo-ekonomicznym Wyższej Szkoły Nauk Społecznych i Ekonomicznych w Łodzi, następnie na wydziale prawno-ekonomicznym Uniwersytetu Poznańskiego, doktorat obronił na Uniwersytecie Toruńskim (doktoryzował się w naukach prawnych i ekonomicznych). Od 1925 pracował w administracji skarbowej w Poznaniu i Łodzi, w latach 1936–1939 pracował w Ministerstwie Skarbu. W trakcie wojny pracował w przedsiębiorstwach prywatnych, w 1945 w Izbie Skarbowej w Łodzi, w latach 1945–1946 dyrektor departamentu podatkowego w Ministerstwie Skarbu, następnie do 1948 jego podsekretarz stanu.
W 1945 wstąpił do Polskiej Partii Socjalistycznej, a w 1948 do Polskiej Zjednoczonej Partii Robotniczej. Od 1947 członek Rady Naczelnej PPS, a w latach 1948–1960 Komitetu Centralnego PZPR. Pełnił mandat poselski na Sejm Ustawodawczy oraz na Sejm PRL I kadencji. W latach 1948–1949 prezes Centralnego Urzędu Planowania, następnie do 1952 minister handlu wewnętrznego, a w latach 1952–1960 minister finansów.
Zaliczany do byłych członków PPS zbliżonych do „puławian” podczas walki o władzę w kierownictwie PZPR w latach pięćdziesiątych. Był stałym członkiem Komitetu Współpracy Gospodarczej i Naukowo-Technicznej z Zagranicą.
Był żonaty z Marią Dietrich (1902-1999). Zmarł 28 lipca 1960. Po przewiezieniu jego zwłok ze Szwecji został pochowany na Cmentarzu Wojskowym na Powązkach w Warszawie 1 sierpnia 1960 (kw. A 27 rz. Tuje m. 15).

</doc>
<doc id="815774" url="https://pl.wikipedia.org/wiki?curid=815774" title="Piotr Dobrowolski (aktor)">
Piotr Dobrowolski (aktor)

Piotr Dobrowolski (ur. w 1960 w Warszawie) – polski aktor dubbingowy. Absolwent Wydziału Aktorskiego PWST w Warszawie (1982).
Dubbing.
Aktor zawsze udzielał głosu Dale’owi w produkcjach Walta Disneya.
Lista wybranych ról dubbingowych:

</doc>
<doc id="815777" url="https://pl.wikipedia.org/wiki?curid=815777" title="IGBM">
IGBM

Madrid Stock Exchange General Index (IGBM) to indeks giełdowy spółek notowanych na Giełdzie Papierów Wartościowych w Madrycie (Madris Stock Exchange, Bolsa de Madrid). Bazą jest 100 punktów 31 grudnia 1985 roku.

</doc>
<doc id="815779" url="https://pl.wikipedia.org/wiki?curid=815779" title="Niebielistka">
Niebielistka

Niebielistka, swercja ("Swertia" L.) – rodzaj roślin z rodziny goryczkowatych ("Gentianaceae"). Obejmuje ok. 150–160 gatunków. Najliczniej przedstawiciele tego rodzaju reprezentowani są w Afryce i Azji, mniej liczne gatunki rosną w Europie i Ameryce Północnej. W Polsce występuje tylko jeden – niebielistka trwała ("Swertia perennis"). Łacińska nazwa rodzaju pochodzi od nazwiska żyjącego na przełomie XVI i XVII w. holenderskiego ogrodnika – Emmanuela Swerta.
NIektóre gatunki wykorzystywane są jako rośliny lecznicze i ozdobne.
Systematyka.
"Swertia" Boehmer in Ludwig = "Tolpis" Adanson
Rodzaj z podplemienia "Swertiinae", plemienia "Gentianeae" w obrębie rodziny goryczkowatych ("Gentianaceae") z rzędu goryczkowców ("Gentianales").
Analizy DNA plastydowego pozwoliły sytuować ten rodzaj w pozycji siostrzanej względem rodzajów goryczuszka "Gentianella", "Lomatogonium" i "Comastoma". Bardziej bazalną pozycję w tym samym kladzie zajmują oddzielone wcześniej rodzaje "Gentianopsis" i "Halenia". Analizy wskazują na to, że rodzaj prawdopodobnie nie jest monofiletyczny i tworzy grad ewolucyjny w obrębie ww. kladu.

</doc>
<doc id="815780" url="https://pl.wikipedia.org/wiki?curid=815780" title="Odwzorowanie jednokrotne">
Odwzorowanie jednokrotne

Odwzorowanie jednokrotne – rodzaj odwzorowania w analizie zespolonej.
Definicja.
Odwzorowanie formula_1 zbioru płaskiego formula_2 na zbiór płaski formula_3 nazywamy:

</doc>
<doc id="815781" url="https://pl.wikipedia.org/wiki?curid=815781" title="Swertia">
Swertia



</doc>
<doc id="815783" url="https://pl.wikipedia.org/wiki?curid=815783" title="Swercja">
Swercja



</doc>
<doc id="815784" url="https://pl.wikipedia.org/wiki?curid=815784" title="Odwzorowanie wielokrotne">
Odwzorowanie wielokrotne



</doc>
<doc id="815786" url="https://pl.wikipedia.org/wiki?curid=815786" title="Cristian Stănescu">
Cristian Stănescu

Cristian Stănescu (ur. 13 października 1951 w Glodeni) – rumuński polityk, inżynier i przedsiębiorca, były poseł, w 2007 deputowany do Parlamentu Europejskiego.
Życiorys.
W 1978 został absolwentem wydziału mechanicznego w Braszowie. Pracował do 1993 jako inżynier i kierownik serwisu w tym mieście, później był dyrektorem przedsiębiorstwa. W 1994 został prezesem spółki akcyjnej "Cristiana".
Od 1999 działał w Sojuszu na rzecz Rumunii, w 2001 zaangażował się w działalność Partii Wielkiej Rumunii. W latach 2004–2008 z jej ramienia zasiadał w Izbie Deputowanych.
Po przystąpieniu Rumunii do Unii Europejskiej 1 stycznia 2007 objął mandat eurodeputowanego jako przedstawiciel PRM w delegacji krajowej. Został członkiem grupy Tożsamość, Tradycja i Suwerenność, a także Komisji Gospodarczej i Monetarnej. Z PE odszedł 9 grudnia 2007, kiedy to w Europarlamencie zasiedli deputowani wybrani w wyborach powszechnych.

</doc>
<doc id="815788" url="https://pl.wikipedia.org/wiki?curid=815788" title="Cristian Stanescu">
Cristian Stanescu



</doc>
<doc id="815789" url="https://pl.wikipedia.org/wiki?curid=815789" title="TSE 300">
TSE 300

TSE 300 to indeks giełdowy 300 największych spółek notowanych na Giełdzie Papierów Wartościowych w Toronto.

</doc>
<doc id="815793" url="https://pl.wikipedia.org/wiki?curid=815793" title="Global mobile Suppliers Association">
Global mobile Suppliers Association

Global mobile Suppliers Association (GSA) - stowarzyszenie założone przez dostawców infrastruktury służącej do 
budowy sieci telefonii komórkowej w celu promocji rozwiązań związanych z telefonią komórkową (w tym GSM, EDGE, WCDMA, LTE i in.) jako platformy 
dla budowy telefonii 3G, 4G oraz 5G. 
Do głównych zadań GSA można zaliczyć:
Członkowie stowarzyszenia dzielą się na trzy grupy:

</doc>
<doc id="815795" url="https://pl.wikipedia.org/wiki?curid=815795" title="Mygliżka reka">
Mygliżka reka

Mygliżka reka (bułg. "Мъглижка река") – rzeka w środkowej Bułgarii, lewy dopływ Tundży w zlewisku Morza Egejskiego. Długość - 39 km, powierzchnia zlewni - 69,3 km². 
Źródła Mygliżkiej reki znajdują się w paśmie górskim Trewnenska Płanina w środkowej Starej Płaninie. Rzeka spływa na południe do Kotliny Kazanłyckiej i uchodzi do Tundży koło wsi Jagoda.

</doc>
<doc id="815798" url="https://pl.wikipedia.org/wiki?curid=815798" title="GSA">
GSA



</doc>
<doc id="815800" url="https://pl.wikipedia.org/wiki?curid=815800" title="Las Miejski">
Las Miejski



</doc>
<doc id="815802" url="https://pl.wikipedia.org/wiki?curid=815802" title="Maria Henrietta Austriaczka">
Maria Henrietta Austriaczka

Maria Henrietta Anna Austriaczka (ur. 23 sierpnia 1836 w Budapeszcie, zm. 19 września 1902 w Spa) – arcyksiężniczka austriacka, księżniczka Węgier, królowa Belgów.
Życiorys.
Była córką palatyna Węgier – Józefa Habsburga (syna cesarza Leopolda II) i księżniczki Marii Doroty. Jej kuzynem był cesarz Franciszek Józef I. Mając 17 lat, 22 sierpnia 1853 poślubiła następcę tronu Belgii – księcia Brabancji, Leopolda II Koburga.
Maria Henrietta dorastała wraz z rodzeństwem na Węgrzech. Wielką pasją arcyksiężniczki były konie, była bardzo wysportowana. Interesowała się muzyką i malarstwem, skomponowała nawet operę "Wanda".
Na królową Belgów została koronowana 10 grudnia 1865. Związek Marii Henrietty i Leopolda okazał się bardzo nieudany, mimo narodzin kolejnych dzieci: 
Maria Henrietta była bardzo surowa dla swoich dzieci, wierzyła, że dzięki takiemu wychowaniu lepiej poradzą sobie w dorosłym życiu.

</doc>
<doc id="815803" url="https://pl.wikipedia.org/wiki?curid=815803" title="Popradzki Staw">
Popradzki Staw

Popradzki Staw (, dawniej "Rybi Staw", "Mały Rybi Staw") – staw tatrzański, znajdujący się w dolnej części Doliny Złomisk, odnogi Doliny Mięguszowieckiej w słowackich Tatrach Wysokich.
Charakterystyka.
Staw leży w kotlinie powstałej na bazie misy glacjalno-erozyjnej na wysokości 1494,3 m n.p.m., ma 6,26 ha powierzchni i 16,6 m głębokości (według pomiaru z 1927) lub odpowiednio 6,88 ha i 17,6 m (według pomiarów z lat 1961–1966). Woda ma żółto-zielony kolor i jest jak na tatrzańskie stawy mało przezroczysta (5,7 m według pomiarów Ludomira Sawickiego z 1909), bowiem dzięki południowej wystawie staw ma bogatszy plankton niż leżące o 100 m niżej Morskie Oko. Jest jednym z nielicznych, w których naturalnie występują ryby (pstrąg potokowy).
Temperatura wód powierzchniowych nie przekracza . Staw pokrywa się lodem przeciętnie 11 listopada, lód topnieje 21 maja.
Od wschodu do jeziora wpada spływający Doliną Złomisk Zmarzły Potok, a wypływa w kierunku południowym potok Krupa. Nad stawem górują szczyty Osterwy (od wschodu), Popradzka Grań (od północy) oraz Grań Baszt (od zachodu). Okolice Popradzkiego Stawu są ściśle chronione – rezerwat „Dolina Mięguszowiecka” ("Rezervácia Mengusovská dolina").
Historia.
Na pólku narciarskim przy Popradzkim Stawie 20 stycznia 1974 o godz. 10:40 zdarzyła się największa do owego czasu katastrofa lawinowa w Tatrach. Żlebem spod Przełęczy nad Skokiem zeszła potężna lawina, która, przewaliwszy się przez Mięguszowiecki Potok, wdarła 140 m na przeciwległy stok, wspinając się z rozpędu 44 m w górę. Na stoku trenowali z instruktorem uczestnicy kursu narciarskiego ze słowackiego Technikum Budowlanego. Lawina przysypała 24 z nich. Dzięki błyskawicznej akcji ratunkowej (było to 400 m od schroniska nad Popradzkim Stawem) udało się odgrzebać spod śniegu 11 płycej przywalonych. W ciągu następnych kilku dni liczne zespoły ratunkowe (z pomocą przyszło również wojsko) odgrzebały ciała 10 uczestników kursu; wśród nich nauczyciela z 12-letnim synem. Pies wskazał miejsce, w którym po 5 godzinach od zejścia lawiny wydobyto żywego 18-latka przywalonego metrową warstwą śniegu. Ciała dwóch uczniów udało się znaleźć dopiero po roztopach.
Turystyka.
Nad brzegiem jeziora stoją schronisko nad Popradzkim Stawem oraz Schronisko Majlátha. Wczesną jesienią odbywają się co roku nad stawem obchody święta THS, z tej okazji na zboczach Osterwy odbywają się pokazy umiejętności ratowników.
Wokół jeziora prowadzi ścieżka turystyczna o długości 1,3 km. Prowadzi ona również do Tatrzańskiego Cmentarza Symbolicznego pod Osterwą.
Do Popradzkiego Stawu dozwolony jest dojazd rowerem drogą dojazdową do schroniska od Drogi Wolności.
Szlaki.
Przy schronisku znajduje się węzeł szlaków turystycznych:
Szlaki czerwony i żółty są otwarte tylko w sezonie letnim (16 czerwca – 31 października).

</doc>
<doc id="815809" url="https://pl.wikipedia.org/wiki?curid=815809" title="Ferromagnetyki">
Ferromagnetyki



</doc>
<doc id="815812" url="https://pl.wikipedia.org/wiki?curid=815812" title="Indeks RTS">
Indeks RTS

Indeks RTS (od ang. "Russia Trading System") – indeks giełdowy 50 największych spółek notowanych na Moskiewskej Giełdzie Papierów Wartościowych (Московская биржа).

</doc>
<doc id="815816" url="https://pl.wikipedia.org/wiki?curid=815816" title="Szereg aktywności metali">
Szereg aktywności metali



</doc>
<doc id="815820" url="https://pl.wikipedia.org/wiki?curid=815820" title="Władimir Sawon">
Władimir Sawon

Władimir Sawon, ros. Владимир Андреевич Савон (ur. 26 września 1940 w Czernihowie, zm. 1 czerwca 2005 w Charkowie) – ukraiński szachista i trener szachowy, arcymistrz od 1973 roku.
Kariera szachowa.
Grę w szachy poznał w wieku 13 lat. Na początku lat 60. należał do grupy najbardziej obiecujących radzieckich szachistów młodego pokolenia. W 1961 roku zwyciężył na turnieju we Lwowie, w latach 1961–1967 trzykrotnie zwyciężał w drużynowych akademickich mistrzostwach ZSRR. W 1967 zajął III miejsce w Sarajewie, otrzymał tytuł mistrza międzynarodowego oraz zadebiutował w Charkowie w finale mistrzostw kraju seniorów (w turnieju tym podzielił X-XII miejsce). W 1970 podzielił I miejsce (wraz z Istvanem Bilkiem) w Debreczynie. W 1971 osiągnął życiowy sukces, zdobywając w Leningradzie tytuł mistrza Związku Radzieckiego. Dzięki temu sukcesowi, rok później wystąpił w Skopje w drużynie narodowej na szachowej olimpiadzie, z którą zdobył złoty medal. W tym samym roku zajął również II miejsce (za Michaiłem Talem) w Suchumi. W 1973 zakwalifikował się do turnieju międzystrefowego w Petrópolis i ukończył go na VIII miejscu. W 1975 podzielił I lokatę w Wilnie, w 1977 był II w Portoroż (za Bentem Larsenem, wraz z Vlastimilem Hortem), zaś w 1978 podzielił II miejsce w Kijowie. Ostatnie turniejowe zwycięstwo odniósł w roku 2004 w memoriale Michaiła Botwinnika, rozegranym w Satce.
Najwyższy ranking w karierze osiągnął 1 lipca 1972 r., z wynikiem 2595 punktów zajmował wówczas 15. miejsce na światowej liście FIDE, jednocześnie zajmując 11. miejsce wśród radzieckich szachistów.
Był uznanym trenerem szachowym, wśród jego uczniów byli m.in.: Wasilij Iwanczuk, Rusłan Ponomariow, Siergiej Karjakin oraz Aleksander Areszczenko.

</doc>
<doc id="815821" url="https://pl.wikipedia.org/wiki?curid=815821" title="Zespół Klippela-Trénaunaya">
Zespół Klippela-Trénaunaya



</doc>
<doc id="815823" url="https://pl.wikipedia.org/wiki?curid=815823" title="Las miejski w Olsztynie">
Las miejski w Olsztynie



</doc>
<doc id="815827" url="https://pl.wikipedia.org/wiki?curid=815827" title="Jean Raspail">
Jean Raspail

Jean Raspail (ur. 5 lipca 1925 w Chemillé-sur-Dême, zm. 13 czerwca 2020 w Paryżu) – francuski pisarz i podróżnik, laureat wielu nagród, m.in. "Grand Prix du Roman" Akademii Francuskiej. Mieszkał w Paryżu.
Poglądy polityczne.
Raspail był monarchistą. Przekonania te wpoił mu ojciec, który też był zagorzałym rojalistą. Pisarz twierdził, że jego monarchistyczne poglądy są także formą dandyzmu, rozumianego jako afirmacja jednostki przeciw masie. Nie brał udziału w wyborach, popierał jednak Sojusz Rojalistyczny.
Raspail przedstawiał różne możliwe scenariusze, według których przywracana jest monarchia. Jeden z nich przewidywał zbrojne powstanie, które w powieści Raspaila pt. „Król zza morza” wybucha 29 kwietnia 2000 roku.
Od kilkudziesięciu lat organizował uroczystości żałobne upamiętniające śmierć króla Ludwika XVI zamordowanego 21 stycznia przez rewolucjonistów. Miał ku temu szczególny powód – był antydemokratą, jego przodek François-Marie Raspail zaś, deputowany do Zgromadzenia Narodowego, referował dekret wprowadzający po raz pierwszy w historii Francji głosowanie powszechne. Raspail czuł się wobec tego faktu zobowiązany do „ekspiacji” za tę „plamę na honorze rodziny”.

</doc>
<doc id="815829" url="https://pl.wikipedia.org/wiki?curid=815829" title="Gryfoni">
Gryfoni



</doc>
<doc id="815830" url="https://pl.wikipedia.org/wiki?curid=815830" title="Wojna gümmeneńska">
Wojna gümmeneńska

Wojna gümmeneńska – konflikt pomiędzy szwajcarskim miastem Berno oraz habsburskim wówczas Freiburgiem (1331–1333).
Przyczyny wojny.
Zalążkiem konfliktu była już bitwa pod Dornbühl z roku 1298, po której Berno ostatecznie uzyskało niezależność. W wieku XIII Habsburgowie starali się kontynuować swoją ekspansję na terytoria szwajcarskie, prowadzoną oszukańczą polityką oraz wykupywaniem ziemi. Największe koszty tych działań ponosiły miasta szwajcarskie, wpływy zaś zasilały kasę miejską habsburskiego miasta Freiburg. W roku 1324 Berno nabyło okręg Laupen, będący ważnym przejściem w rejonie rzek Sarine i Sense, co zostało we Freiburgu odebrane jako poważne zagrożenie.
Przebieg wojny.
Działania wojenne podjął Freiburg, którego wojska wzmocnione oddziałami władców Weissenburga, Greyerz i Turn w roku 1331 obległy zamek Mülenen w dolinie Kander, będący w sojuszu z Bernem.
W odpowiedzi na to Berneńczycy z pomocą rycerstwa z Solury, Biel/Bienne, Murten i innymi miastami sprzymierzonymi podciągnęli w kierunku habsburskiego zamku Gümmenen (dzisiejsza gmina Mühleberg), kupionego przez Freiburg w roku 1319.
Załoga Gümmenen stanowiła zagrożenie dla Berna, gdyż zamek leżał w pobliżu przejścia przez Sarine. Berneńczycy oblegli zamek i odnieśli sukces niszcząc go podobnie jak sąsiednią osadę Mauss. Liczne wioski w regionie zostały splądrowane i zrównane z ziemią. W roku 1332 z pomocą wojsk Solury Berneńczycy zdobyli zamek w Halten, sprawującego kontrolę nad obszarem pomiędzy Aeschi oraz Derendingen.
Następstwa.
W roku 1333 królowa Agnieszka doprowadziła do zawarcia pokoju pomiędzy zwaśnionymi stronami. Gümmenen pozostało we władzy Freiburga. Wojna umożliwiła jednak Bernu rozszerzenie swoich terytoriów i zagrożenie bezpośrednio Weissenburgowi. Pokój nie trwał długo. Już 6 lat później doszło do decydującej bitwy pod Laupen (tzw. wojna laupeńska), po której Berno umocniło swoją pozycję w regionie. Naciskane z zewnątrz miasto zmuszone zostało w końcu w roku 1353 do wstąpienia do związku miast szwajcarskich. Nieustające niepokoje doprowadziły do kolejnej wojny w roku 1447–1448 (tzw. wojna freiburska).

</doc>
<doc id="815831" url="https://pl.wikipedia.org/wiki?curid=815831" title="Psychologia introspekcyjna">
Psychologia introspekcyjna



</doc>
<doc id="815832" url="https://pl.wikipedia.org/wiki?curid=815832" title="Księżowola">
Księżowola

Księżowola – osada w Polsce położona w województwie mazowieckim, w powiecie piaseczyńskim, w gminie Tarczyn.
W latach 1975–1998 miejscowość należała administracyjnie do województwa warszawskiego.

</doc>
<doc id="815835" url="https://pl.wikipedia.org/wiki?curid=815835" title="Kim jest Harry Kellerman i dlaczego wygaduje o mnie te okropne rzeczy?">
Kim jest Harry Kellerman i dlaczego wygaduje o mnie te okropne rzeczy?

Kim jest Harry Kellerman i dlaczego wygaduje o mnie te okropne rzeczy? (ang. "Who Is Harry Kellerman and Why Is He Saying Those Terrible Things About Me?") – amerykański film komediowy z 1971 roku w reżyserii Ulu Grosbarda. Premiera filmu odbyła się w Nowym Jorku 15 czerwca 1971 roku.

</doc>
<doc id="815836" url="https://pl.wikipedia.org/wiki?curid=815836" title="Handel tranzytowy">
Handel tranzytowy

Handel tranzytowy – to wymiana handlowa, gdzie firma realizująca transakcję, nie znajduje się ani w kraju importera, ani eksportera. Polega na przewozie towarów przez terytorium danego kraju i jest realizowany przez podmiot, który jest pośrednikiem między importerem a eksporterem i ma swoją siedzibę poza terytorium kraju importera i eksportera. W handlu tranzytowym obrót towarowy nie jest dokonywany bezpośrednio między eksporterem w kraju wytworzenia a importerem w kraju odbiorcy, lecz odbywa się za pośrednictwem firmy tranzytowej znajdującej się w kraju trzecim.
Formy handlu tranzytowego.
Wyróżnia się trzy formy handlu tranzytowego:
Z aktywnym handlem tranzytowym mamy do czynienia wówczas, gdy krajowa firma tranzytowa C sprzedaje towary wyprodukowane w kraju A do kraju B.
W przypadku pasywnego handlu tranzytowego zagraniczna firma tranzytowa, mająca siedzibę np. w kraju A, sprzedaje towary pochodzące z kraju B na rynku krajowym C bądź krajowe towary sprzedaje odbiorcom w kraju B.
Przedmiotem handlu tranzytowego są takie towary jak: bawełna, tytoń, duże partie towarów masowych lub produktów seryjnych. Firmy zajmujące się handlem tranzytowym na ogół zlokalizowane są w międzynarodowych centrach handlowych oraz wielkich portach.
Złożony handel tranzytowy występuje jeżeli firma tranzytowa dokonuje przeróbki towarów znajdujących się w składzie celnym czy porcie wolnocłowym lub tylko sortuje je bądź przepakowuje (np. w celu przygotowania ich do transportu morskiego), wówczas mamy do czynienia ze złożonym handlem tranzytowym.
Obrót uszlachetniający polega na wysłaniu za granicę produktu nie wykończonego w celu odpłatnego wykonania tam dalszych faz procesu produkcji lub obróbki bądź też wykończenia zewnętrznego. Towar ten wraca następnie do kraju pochodzenia, pozostając cały czas własnością wysyłającego.

</doc>
<doc id="815837" url="https://pl.wikipedia.org/wiki?curid=815837" title="Leśna Polana (Prace Duże)">
Leśna Polana (Prace Duże)

Leśna Polana – część wsi Prace Duże w Polsce, położona w województwie mazowieckim, w powiecie piaseczyńskim, w gminie Tarczyn. Wchodzi w skład sołectwa Prace Duże.
W latach 1975–1998 Leśna Polana należała administracyjnie do województwa warszawskiego.
Leśna Polana od pierwszej połowy XX wieku była bliskim Warszawy ośrodkiem letniskowo-wypoczynkowym, właścicielami działek byli Mieczysław Fogg oraz siostra Adama Słodowego; pierwszy majsterkowicz polski powojennej wielokrotnie bawił w Leśnej Polanie wprowadzając liczne działkowe unowocześnienia techniczne. Właścicielem działki był też Jerzy Tepil dziennikarz i publicysta. 
W Leśnej Polanie znajduje się kościół i siedziba parafii, należącej do dekanatu tarczyńskiego, archidiecezji warszawskiej.

</doc>
<doc id="815838" url="https://pl.wikipedia.org/wiki?curid=815838" title="Leśna Polana">
Leśna Polana



</doc>
<doc id="815843" url="https://pl.wikipedia.org/wiki?curid=815843" title="V86">
V86



</doc>
<doc id="815847" url="https://pl.wikipedia.org/wiki?curid=815847" title="Wojska zmechanizowane">
Wojska zmechanizowane

Wojska zmechanizowane – jeden z głównych rodzajów wojsk lądowych.
Charakteryzują się taką samą manewrowością, jak wojska pancerne, ale mniejszą ochroną i siłą ognia. Piechota wyposażona w bojowe wozy piechoty, może towarzyszyć czołgom w ataku, ale ich dowódcy muszą rozważnie określić, kiedy i gdzie piechota może się spieszyć, aby wykonać zadanie. W czasie ataku piechota może działać w ugrupowaniu mieszanym. W obronie piechota działa jako punkt centralny dla manewrujących wojsk pancernych. Ponadto oddziały (pododdziały) zmechanizowane wyposażone w przeciwpancerne pociski kierowane mogą być użyte do prowadzenia ognia obserwowanego i wsparcia działań opóźniających w kombinowanym ugrupowaniu bojowym. 
Jednostki zmechanizowane i jednostki pancerne powinny działać jako zgrupowania, w celu zwiększenia możliwości oddziaływania na przeciwnika w różnorodnym terenie.
Wojska pancerne i zmechanizowane mogą prowadzić standardowe działania bojowe w celu niszczenia przeciwnika we współdziałaniu z innymi rodzajami wojsk. Z wojsk pancernych i zmechanizowanych można zawczasu lub doraźnie tworzyć zgrupowania ciężkie lub lekkie. Zgrupowania te mogą być użyte w zależności od specyfiki postawionego zadania i środowiska. Ich zadania taktyczne mogą obejmować ponadto: ubezpieczenie, rozpoznanie, ogień przeciwpancerny w celu wsparcia działań jednostek nieopancerzonych.
Wojska zmechanizowane w Siłach Zbrojnych RP.
W Siłach Zbrojnych RP w 2007 roku występowały trzy dywizje zmechanizowane, w skład których wchodziło łącznie siedem brygad zmechanizowanych, a ponadto jedna brygada zmechanizowana wchodzi w skład dywizji pancernej. Ponadto w każdej brygadzie pancernej występowały po jednym batalionie zmechanizowanym. Głównym wozem bojowym pododdziałów zmechanizowanych WP były BWP-1. 
Święto Wojsk Pancernych i Zmechanizowanych - Dzień Czołgisty obchodzone jest 17 czerwca.
Po raz pierwszy Dzień Czołgisty obchodzony był w dniach 18-20 czerwca 2009 w Żaganiu, w związku z 90-leciem polskiej broni pancernej.
Dywizje i brygady zmechanizowane WP:
Symbolika wojsk zmechanizowanych w Polsce

</doc>
<doc id="815848" url="https://pl.wikipedia.org/wiki?curid=815848" title="Pasaż (muzyka)">
Pasaż (muzyka)

Pasaż (fr. "passage" – "przejście") – wirtuozowski zwrot wykonawczy, oparty zwykle na rozłożonym akordzie, utrzymany w równych, drobnych wartościach muzycznych.
Grany osobno (głównie w celach ćwiczebnych) lub jako część utworu muzycznego. Istnieją utwory oparte w całości na pasażach, np. "Etiudy" op. 10 nr 1 i op. 25 nr 12 Fryderyka Chopina.

</doc>
<doc id="815852" url="https://pl.wikipedia.org/wiki?curid=815852" title="Rodzina planetoidy Koronis">
Rodzina planetoidy Koronis

Rodzina planetoidy Koronis – jedna z rodzin planetoid z pasa głównego, w skład której wchodzą planetoidy charakteryzujące się podobnymi parametrami orbit co (158) Koronis.
Wszystkie one krążą po trajektoriach zawierających się w przedziale od 2,83 do 2,91 j.a. od Słońca, ich nachylenie względem ekliptyki mieści się w przedziale od 0º do 3,5º, a mimośrody od 0 do 0,11.
Obecnie znanych jest ok. 310 przedstawicielek tej rodziny. Podgrupą tej rodziny planetoid jest rodzina planetoidy Karin.
28 sierpnia 1993 sonda kosmiczna Galileo przeleciała w pobliżu jednej z przedstawicielek tej rodziny – planetoidy (243) Ida.
Powstanie rodziny Koronis.
Rodzina planetoidy Koronis powstała w wyniku zderzenia dwóch planetoid o średnicach 119 i 60 km, które miało miejsce 2 do 3 miliardów lat temu. Mimo że od tego pierwotnego zderzenia planetoidy powstałe w jego wyniku mogły być poddawane kolejnym, mniejszym zderzeniom mającym wpływ na ich rotację oraz nachylenie osi obrotu obserwacje wykazują, że cała rodzina wykazuje cechy wspólne. Ciała rotujące w kierunku przeciwnym do ruchu wskazówek zegara mają okresy rotacji od 7 i pół do 9 i pół godziny i nachylenie osi obrotu od 42° do 50°. Planetoidy rotujące zgodnie z ruchem wskazówek zegara mają zaś okres obrotu krótszy od 5 godzin lub dłuższy od 13 godzin a ich nachylenie osi obrotu wynoszą od 154° do 169°.
Według badań Davida Vokrouhlicky’ego, Davida Nesvorny’ego i Williama Bottke z Uniwersytetu Karola w Pradze oraz z "Southwest Research Institute" w Boulder w USA na zachowanie wspólnych wartości nachylenia osi i okresów obrotu miał wpływ efekt YORP oraz grawitacyjne oddziaływanie dużych obiektów Układu Słonecznego. Obliczenia wykazały, że planetoidy należące do tej rodziny o średnicach od 20 do 40 km oraz rotujące w kierunku przeciwnym do ruchu wskazówek zegara powinny spowalniać swoje okresy obrotu a oś ich obrotu powinna okresowo podlegać precesji. Zjawisko to trwa aż okres precesji planetoidy zrównuje się z okresem precesji Saturna, a okres rotacji oraz nachylenie osi obrotu samej planetoidy przestaje zmieniać się w czasie.
Na planetoidy rotujące zgodnie z ruchem wskazówek zegara nie działa już siła powiązana z orbitą Saturna. Planetoidy te są poddawane oddziaływaniu efektu Jarkowskiego oraz YORP. Oddziaływania te powodują albo bardzo szybką, albo wolną rotację tej grupy planetoid rodziny Koronis.

</doc>
<doc id="815858" url="https://pl.wikipedia.org/wiki?curid=815858" title="Dean Martin">
Dean Martin

Dean Martin, właściwie Dino Paul Crocetti (ur. 7 czerwca 1917 w Steubenville, Ohio, zm. 25 grudnia 1995 w Beverly Hills, Kalifornia) – amerykański piosenkarz i aktor pochodzenia włoskiego.
Życiorys.
Szkołę rzucił w wieku 15 lat. Potem został bokserem, a następnie był krupierem. Występował w jednym z klubów w New Jersey. Służbę wojskową ominął powołując się na przepuklinę. 
W 1949 trafił do Hollywood, gdzie stworzył razem z Jerrym Lewisem popularny duet komediowy, który wystąpił w 16 filmach (pierwszym był "My Friend Irma" z 1949). Najważniejszą rolą aktorską Martina była postać Dude’a w westernie "Rio Bravo" (1959; reż. Howard Hawks).
Jako piosenkarz Martin kopiował style Harry'ego Millsa (z The Mills Brothers), Binga Crosby’ego (który często śpiewał z nim w programach telewizyjnych) i Perry’ego Como, dopóki nie rozwinął własnego. Często występował wspólnie ze swoim przyjacielem Frankiem Sinatrą. Wylansował wiele znanych piosenek, m.in.: „"Sway”", „"Everybody Loves Somebody Sometimes”", „"Mambo Italiano”", „"One For My Babe”", „"Blue Moon”", „"Memories Are Made Of This”", "„That's Amore”", „"Things”" (wspólnie z Nancy Sinatrą), „"My Riffle”, „My Ponny, and Me”" (piosenka z filmu "Rio Bravo").
Prasa wystawiała mu opinię alkoholika i kobieciarza. Tę opinię Dean Martin wyśmiewa grając rolę Dina Martini w filmie "Pocałuj mnie, głuptasie" w reżyserii Billy’ego Wildera.
Życie prywatne.
Życie rodzinne.
Był trzykrotnie żonaty. Miał czworo dzieci z pierwszego małżeństwa z Elizabeth Anne McDonald (1922–1989): Craiga (ur. 1942), Claudię (1944–2001), Gail (ur. 1945) oraz Deanę Martin (ur. 1948). Para pobrała się w 1940, a rozwiodła w 1949 roku. Jego drugą żoną była Jeanne Riegger (1927–2016). Małżeństwo przetrwało 23 lata i doczekało się trójki dzieci: Deana Paula (1951–1987), Ricci’ego (1953–2016) oraz Giny Martin (ur. 1956). Małżeństwo zakończyło się w 1973. W tym samym roku poślubił Catherine Mae Hawn (ur. 1947), byłą modelkę. Małżeństwo zakończyło się trzy lata później. Nie mieli własnych biologicznych dzieci, ale Martin adoptował córkę, Sashę.
Jego syn z drugiego małżeństwa, Dean Paul Martin, zginął w katastrofie lotniczej w 1987.
Schyłek życia i śmierć.
Nigdy nie wyzdrowiał po śmierci syna. Był palaczem.
16 września 1993 zdiagnozowano u niego raka płuc. Powiedziano mu, że będzie wymagał operacji, ale odmówił leczenia. Zrezygnował z życia publicznego na początku 1995 roku. Zmarł w wieku 78 lat na ostrą niewydolność oddechową wynikającą z rozedmy płuc bożonarodzeniowym rankiem w swoim domu w Beverly Hills w 1995. Miasto Las Vegas oddało mu cześć wygaszając wszystkie światła. Został pochowany na cmentarzu Westwood Village Memorial Park w Los Angeles.
Dyskografia.
Poniższa lista przedstawia wyłącznie studyjne albumy piosenkarza. Jego pełna dyskografia, single, kompilacje oraz inne wydawnictwa opisane zostały w osobnym artykule.

</doc>
<doc id="815859" url="https://pl.wikipedia.org/wiki?curid=815859" title="Analiza zespolona">
Analiza zespolona

Analiza zespolona – dział analizy matematycznej badający funkcje zespolone zmiennej zespolonej, jednej lub wielu.
Od czasu swojej genezy – datowanej najpóźniej na XIX wiek – znalazła zastosowania w teorii liczb, teorii fraktali, teorii przestrzeni Hilberta i matematyce stosowanej, np. w pewnych dziedzinach fizyki matematycznej.
Podstawowe pojęcia.
W analizie zespolonej kluczową rolę odgrywają:
Dla funkcji zespolonych, podobnie jak dla funkcji rzeczywistych, definiuje się pojęcia granicy funkcji, ciągłości, ciągłości jednostajnej i różniczkowalności.
Zdarza się jednak, że wprowadzenie analogicznej definicji pewnego pojęcia dla funkcji zespolonych, jak dla rzeczywistych, niesie ze sobą daleko idące konsekwencje. Na przykład: jeśli formula_1 jest obszarem oraz funkcja formula_2 ma w tym obszarze ciągłą pochodną (jest klasy formula_3), to ma w tym obszarze wszystkie pochodne (jest klasy formula_4). Dla funkcji zespolonych łatwiej podać, niż w przypadku funkcji rzeczywistych (piła Weierstrassa), przykład funkcji wszędzie ciągłej i nieróżniczkowalnej w żadnym punkcie: funkcja sprzężenia formula_5 jest ciągła w każdym punkcie formula_6 i nieróżniczkowalna w żadnym z nich.
Ważnymi pojęciami analizy zespolonej są także:
Rozwój.
Formalnie funkcjami zmiennych zespolonych są działania arytmetyczne na nich, rozważane od czasu pojawienia się tej koncepcji w XVI wieku. Przez to na dziedzinę zespoloną można uogólnić wielomiany, funkcje wymierne, pierwiastki stopnia wymiernego, inne pierwiastniki oraz pozostałe funkcje algebraiczne. Za pomocą szeregów Taylora można tak uogólnić też część innych, przestępnych funkcji elementarnych jak te wykładnicze, hiperboliczne, logarytmy, funkcje trygonometryczne czy kołowe. Rozważano to najpóźniej w XVIII wieku – robił to Leonard Euler, otrzymując zależności istotne także dla innych dziedzin matematyki. W następnym stuleciu podstawy systematycznej analizy zespolonej – oparte na rygorze – zbudowali Augustin Cauchy, Bernhard Riemann i Karl Weierstrass. W XXI wieku powstały nowe czasopisma naukowe poświęcone tej dziedzinie, a na niektórych uczelniach ma ona osobne katedry.

</doc>
<doc id="815860" url="https://pl.wikipedia.org/wiki?curid=815860" title="Producenci">
Producenci



</doc>
<doc id="815864" url="https://pl.wikipedia.org/wiki?curid=815864" title="Nagroda Filmfare za Najlepszą Muzykę">
Nagroda Filmfare za Najlepszą Muzykę

Nagroda Filmfare za Najlepszą Muzykę (ang. Filmfare Best Music Director Award) – nagroda przyznawana przez "Filmfare Magazine" w ramach corocznego rozdania Nagród Filmfare za najwybitniejsze osiągnięcia w indyjskim kinie kręconym w języku hindi.
Nagrodę przyznano po raz pierwszy w 1953 roku. Wśród kompozytorów muzyki filmowej wielokrotnymi zwycięzcami był duet Shanka-Jaikishen, który 9-krotnie uzyskał nagrodę, duet Laxmikant-Pyarelal (5 nagród), A.R. Rahman (7 - krotnie odznaczony), duet Nadeem-Shravan (4 razy wyróżniony) i Rahul Dev Burman (3 razy nagrodzony).
Lista osób nagrodzonych.
od 1954.
Pierwotnie przyznawano nagrodę kompozytorowi tylko za jedna najlepszą piosenkę w filmie, dlatego w roku 1953 Naushad otrzymał nagrodę za piosenkę "Tu Ganga Ki Mauj" z filmu "Baiju Bawra", a w 1954 S.D. Burman za piosenkę "Jaye To Jaye Kahan" z filmu "Taxi Driver". Od 1955 roku nagrody przyznawano za muzykę do filmu.

</doc>
<doc id="815870" url="https://pl.wikipedia.org/wiki?curid=815870" title="Misc">
Misc



</doc>
<doc id="815875" url="https://pl.wikipedia.org/wiki?curid=815875" title="Wsparcie ogniowe">
Wsparcie ogniowe

Wsparcie ogniowe – polega na wykonaniu zadań ogniowych przez środki rażenia będące w dyspozycji dowódcy określonego szczebla lub jego przełożonego na korzyść podległych związków taktycznych (oddziałów, pododdziałów) wojsk lądowych w celu obniżenia potencjału bojowego przeciwnika, jego zdolności bojowej, zdezorganizowania jego działań i zapewnienia wojskom własnym sprzyjających warunków do wykonania postawionych im zadań operacyjno-taktycznych.
&lt;br&gt;Siły i środki wyznaczone do wsparcia ogniowego nie są podporządkowane dowódcy, na którego korzyść działają, lecz wykonują jedynie zadania bojowe stawiane przez tego dowódcę.
Charakterystyka.
Wsparcie ogniowe rozumiane jest jako połączone i skoordynowane użycie ognia pośredniego wojsk lądowych i marynarki wojennej, lotnictwa wojsk lądowych, sił powietrznych, ofensywnych działań informacyjnych oraz środków nieśmiercionośnych przeciwko celom naziemnym do wsparcia działań na wszystkich szczeblach dowodzenia. To integracja ognia i jego skutków w celu opóźnienia, zakłócenia lub zniszczenia sił przeciwnika, jego woli walki oraz stworzenia warunków do osiągania zakładanych celów operacyjnych lub taktycznych.
Skuteczność wsparcia ogniowego zależy w dużym stopniu od jego pełnej integracji z planem operacji (walki) oraz koordynacji ognia wszystkich środków (naziemnych i powietrznych). Ponadto niezbędne jest zapewnienie warunków bezpieczeństwa wykluczających porażenie wojsk własnych i wzajemne środków wsparcia.
Podstawowym sposobem ułatwiającym koordynację wsparcia ogniowego jest wyznaczanie linii skoordynowanego ognia i koordynacji wsparcia ogniowego. Zasadnicze ograniczenia w wykonywaniu zadań wsparcia ogniowego to: korytarze powietrzne przelotu własnego lotnictwa, rejony zakazu prowadzenia ognia oraz granice bezpieczeństwa wojsk własnych.
Rodzaje wsparcia.
Bezpośrednie wsparcie ogniowe.
Wykonywanie zadań ogniowych organicznymi i przydzielonymi środkami rażenia, na korzyść pododdziałów walczących. Obejmuje ono rażenie celów znajdujących się w bezpośredniej styczności walczących wojsk, z zasady w ugrupowaniu batalionów pierwszego rzutu przeciwnika, które mają zasadniczy wpływ na rezultaty walki pododdziałów i oddziałów.
Realizowane jest z zasady do szczebla brygady, a w formie wzmocnienia ogniem również przez artylerię wyższego szczebla. Charakteryzuje się ciągłością powiązaniem z ogniem pododdziałów piechoty i czołgów oraz zaporami inżynieryjnymi i właściwościami terenu. Powinno ono zapewnić warunki do utrzymywania zajmowanych rubieży przez własne pododdziały w obronie (w miarę konieczności – zorganizowanego ich wycofania na kolejne rubieże), a w działaniach zaczepnych wykonania uderzenia w wysokim tempie przy minimalnych stratach własnych. Ogień artylerii koordynuje się z ogniem śmigłowców bojowych.
Ogień wsparcia bezpośredniego powinien:
Wymogi te można spełnić poprzez umieszczenie bezpośrednio w ugrupowaniu pierwszorzutowych pododdziałów, elementów (środków) rozpoznania i kierowania ogniem wykorzystywanych w systemie bezpośredniego wsparcia ogniowego.
Ogólne wsparcie ogniowe.
Wykonywanie zadań ogniowych do obiektów przeciwnika, mających zasadniczy wpływ na realizację zadań przez ogólnowojskowe związki operacyjne i taktyczne.
Obejmuje ono rażenie sił i środków przeciwnika rozmieszczonych poza strefą bezpośredniej styczności wojsk (poza ugrupowaniem batalionów pierwszego rzutu przeciwnika) – głównie środki wsparcia ogniowego, obrony przeciwlotniczej, elementy systemu dowodzenia i zaopatrywania i inne ważne obiekty. Zadania te realizują środki ogniowe, będące w bezpośredniej dyspozycji dowódcy związku taktycznego i operacyjnego.
Działalność ogniowa WRiA wykonywana w ramach ogólnego wsparcia ogniowego winna być skoordynowana z uderzeniami lotnictwa, użyciem środków walki elektronicznej oraz działaniami wojsk własnych w głębi ugrupowania przeciwnika: desantów, oddziałów rajdowych i wydzielonych, a także wojsk pozostających w okrążeniu.

</doc>
<doc id="815878" url="https://pl.wikipedia.org/wiki?curid=815878" title="Tryb wirtualny 8086">
Tryb wirtualny 8086



</doc>
<doc id="815880" url="https://pl.wikipedia.org/wiki?curid=815880" title="Synagoga w Hajnówce">
Synagoga w Hajnówce

Synagoga w Hajnówce – gmina żydowska powstała w Hajnówce dopiero tuż przed I wojną światową. W roku 1921 na 748 mieszkańców gmina liczyła 41 członków, a w roku na 12 tys. mieszkańców, gmina żydowska liczyła 250 członków. W latach IX 1939-1941 w mieście, które znajdowało się pod okupacją Rosji Radzieckiej, znajdowało się około 600 Żydów.
Synagoga znajdowała się w rejonie ul. ks. Wierobieja na placu Orzechowskich w tzw. Zaułku Młynarskim (w miejscu obecnego transformatora TRAFO). Budowa bożnicy została ukończona na przełomie 1928 i 1929 roku. Budynek świątyni miał wymiary około 20 x 12 metrów i 5 metrów wysokości. Był zbudowany z drewna, kryty dachem dwuspadowym, krytym blachą pomalowaną na biało-niebiesko. We wnętrzu znajdowały się malowidła utrzymane w podobnej kolorystyce. Na fasadzie widniała Gwiazda Dawida. Synagogę spalili Niemcy w dniu 25 czerwca 1941 roku poprzez wrzucenie do środka granatów. W miejscu dawnej synagogi w tej chwili znajduje się stacja Trafo.
W budynku Sokoła przy ul. Grunwaldzkiej była szkoła żydowska, naprzeciw której była łaźnia żydowska (mykwa) zbudowana na krótko przed wojną i rozebrana przez Rosjan w 1940 roku.

</doc>
<doc id="815881" url="https://pl.wikipedia.org/wiki?curid=815881" title="Łódki">
Łódki

Łódki (kaszb. "Łodki") – wieś w Polsce, w województwie pomorskim, w powiecie słupskim, w gminie Smołdzino na Wybrzeżu Słowińskim.
W latach 1975–1998 miejscowość położona była w województwie słupskim.
Wskazówka - występuje również wariant nazewniczy Lotki.

</doc>
<doc id="815888" url="https://pl.wikipedia.org/wiki?curid=815888" title="Krzysztof Król">
Krzysztof Król



</doc>
<doc id="815890" url="https://pl.wikipedia.org/wiki?curid=815890" title="Rodzina planetoidy 158 Koronis">
Rodzina planetoidy 158 Koronis



</doc>
<doc id="815891" url="https://pl.wikipedia.org/wiki?curid=815891" title="Twierdzenie π">
Twierdzenie π



</doc>
<doc id="815895" url="https://pl.wikipedia.org/wiki?curid=815895" title="Tau Boötis">
Tau Boötis

Tau Boötis ("τ Boo") – gwiazda w konstelacji Wolarza, widoczna gołym okiem. Jest odległa o około 51 lat świetlnych od Słońca. Główna gwiazda układu ma planetę.
Jest to gwiazda podwójna. Pierwszy składnik (A) jest żółto-białą gwiazdą ciągu głównego lub podolbrzymem, nieco masywniejszym od Słońca, drugi (B) jest czerwonym karłem, okrążającym τ Boo A w odległości 240 au. Wokół Tau Boötis A krąży także odkryta w 1997 roku masywna planeta Tau Boötis b.

</doc>
<doc id="815898" url="https://pl.wikipedia.org/wiki?curid=815898" title="István Bilek">
István Bilek

István Bilek (ur. 11 sierpnia 1932 w Budapeszcie, zm. 20 marca 2010 w Budapeszcie) – węgierski szachista, arcymistrz od 1962 roku.
Kariera szachowa.
W latach 60. i do połowy lat 70. należał do ścisłej czołówki węgierskich szachistów. Trzykrotnie (w latach 1963, 1965 i 1970) zdobył złote medale w mistrzostwach kraju. Wystąpił w dwóch turniejach międzystrefowych (Sztokholm 1962, Amsterdam 1964), ale nie osiągnął w nich sukcesów. W latach 1958–1974 dziewięciokrotnie reprezentował Węgry na szachowych olimpiadach, łącznie zdobywając 5 medali: 3 drużynowe (srebrne - 1970, 1972 oraz brązowy - 1966) i 2 indywidualne (srebrny - 1962 oraz brązowy - 1966, oba na III szachownicy). Na swoim koncie posiadał również 4 medale drużynowych mistrzostw Europy (srebrny - 1970 oraz 3 brązowe - 1961, 1965, 1973). Do jego sukcesów w turniejach międzynarodowych należały zwycięstwa bądź dzielenie I miejsca m.in. w Balatonfüred (1960, memoriał Lajosa Asztalosa), Reggio Emilii (1964/65), Salgótarjánie (1967, memoriał Lajosa Asztalosa), Debreczynie (1970) oraz Sztokholmie (1973/74, turniej "Rilton Cup").
Według retrospektywnego systemu Chessmetrics, najwyższy ranking osiągnął w kwietniu 1967 r., z wynikiem 2639 punktów zajmował wówczas 36. miejsce na świecie.

</doc>
<doc id="815899" url="https://pl.wikipedia.org/wiki?curid=815899" title="Marcin Łukaszewski">
Marcin Łukaszewski



</doc>
<doc id="815901" url="https://pl.wikipedia.org/wiki?curid=815901" title="Istvan Bilek">
Istvan Bilek



</doc>
<doc id="815902" url="https://pl.wikipedia.org/wiki?curid=815902" title="Jadwigów (Mieczysławów)">
Jadwigów (Mieczysławów)

Jadwigów – przysiółek wsi Mieczysławów w Polsce położona w województwie świętokrzyskim, w powiecie opatowskim, w gminie Tarłów.
W latach 1975–1998 miejscowość administracyjnie należała do województwa tarnobrzeskiego.
Wierni kościoła rzymskokatolickiego należą do parafii Świętej Trójcy w Tarłowie.

</doc>
<doc id="815910" url="https://pl.wikipedia.org/wiki?curid=815910" title="Qemu">
Qemu



</doc>
<doc id="815913" url="https://pl.wikipedia.org/wiki?curid=815913" title="David Fiegen">
David Fiegen

David Fiegen (ur. 3 września 1984 w Esch-sur-Alzette) – lekkoatleta luksemburski specjalizujący się w biegach średniodystansowych.
Na Mistrzostwach Świata Juniorów w 2002 zdobył brązowy, w 2003 podczas mistrzostw Europy juniorów - srebrny, a na Mistrzostwach Europy w 2006 srebrny medal w biegu na 800 m. Były to pierwsze i do tej pory jedyne w historii tych imprez medale dla lekkoatlety z Luksemburga. Został sportowcem roku 2002 w Luksemburgu.

</doc>
<doc id="815916" url="https://pl.wikipedia.org/wiki?curid=815916" title="Leopoldów (Słupia Nadbrzeżna)">
Leopoldów (Słupia Nadbrzeżna)

Leopoldów – przysiółek wsi Słupia Nadbrzeżna w Polsce, położony w województwie świętokrzyskim, w powiecie opatowskim, w gminie Tarłów. Wchodzi w skład sołectwa Słupia Nadbrzeżna.
Terytorialnie odrębna miejscowość około 1,5 km od lewego brzegu Wisły, tyle samo do Słupi.
W latach 1975–1998 przysiółek administracyjnie należał do województwa tarnobrzeskiego.
Według spisu powszechnego z roku 1921 Leopoldów : kolonia w gminie Julianów - posiadał 8 domów 43 mieszkańców

</doc>
<doc id="815918" url="https://pl.wikipedia.org/wiki?curid=815918" title="MS Berge Stahl">
MS Berge Stahl

MS Berge Stahl – rudo-masowiec pływający pod banderą Norwegii.
Do zwodowania Vale Brasil w 2011 był największym masowcem na świecie.
Przeznaczony do przewozu rudy żelaza, ze względu na swoje rozmiary, przy pełnym załadunku może zawijać tylko do bardzo nielicznych portów na świecie. Zgodnie z długookresowym kontraktem przewozowym przez prawie cały dotychczasowy okres eksploatacji pływał jedynie pomiędzy dwoma portami: Rotterdamu w Holandii i Terminalu Marítimo de Ponta da Madeira w Brazylii. Statek dokonuje na takiej trasie około 10 podróży rocznie.
Pojemność rejestrowa brutto wynosi 175 720, a pojemność netto 61 796. Nośność (DWT) statku wynosi 364 767 ton. Ładunek może być rozmieszczony w 10 ładowniach, luki mają rozmiary 15,9x19,2 m. Zbiorniki balastowe mogą pomieścić 269 417 metrów sześciennych balastu (woda morska).

</doc>
<doc id="815920" url="https://pl.wikipedia.org/wiki?curid=815920" title="Marcin Łukaszewski (piłkarz)">
Marcin Łukaszewski (piłkarz)

Marcin Łukaszewski (ur. 15 marca 1978 w Bydgoszczy) – polski piłkarz grający na pozycji obrońcy.
Grał w Zawiszy Bydgoszcz, Pomorzaninie Serock, Chemiku Bydgoszcz, Dyskobolii Grodzisk Wielkopolski, Świcie Nowy Dwór Mazowiecki, Obrze Kościan oraz drugoligowym szkockim klubie Airdrie United F.C.
W 2011 roku, po awansie Zawiszy do I ligi, zakończył karierę. Aktualnie pełni funkcję Dyrektora sportowego w Zawiszy.
W polskiej I lidze rozegrał 49 meczów (41 w Dyskobolii i 8 w Świcie).

</doc>
<doc id="815930" url="https://pl.wikipedia.org/wiki?curid=815930" title="Chris Casamassa">
Chris Casamassa

Chris Casamassa (ur. 17 stycznia 1965 w Bethlehem) − amerykański mistrz sztuk walki, aktor kina akcji i kaskader, który najbardziej znany jest z roli Scorpiona w filmie "Mortal Kombat" (1995), powstałym w oparciu o serię gier o tym samym tytule.
Urodził się w Bethlehem w stanie Pensylwania jako syn pioniera American Karate Martial Arts Louisa D. Casamassy. Wychowywał się z bratem Scottem. Gdy miał osiemnaście lat, zaczął grać sceny kaskaderskie w filmach. Jego głos został upatrzony przez współproducenta filmu Eda Boona, a także wykorzystany jako głos Scorpiona.
Casamassa zagrał również Scorpiona w serialu "".
16 września 2000 poślubił Michelle McAteer, z którą ma dwójkę dzieci - córkę Emily i syna Adama.

</doc>
<doc id="815934" url="https://pl.wikipedia.org/wiki?curid=815934" title="Rzeki w Macedonii Północnej">
Rzeki w Macedonii Północnej

Rzeki w Macedonii Północnej
Warunki hydrograficzne.
Charakter sieci rzecznej Macedonii Północnej kształtują rzeźba terenu kraju oraz jego klimat. Macedonia Północna jest krajem górzystym – góry i wzgórza zajmują 79% powierzchni. Średnia wysokość nad poziomem morza wynosi 850 m, a najwyższy szczyt Golem Korab osiąga 2764 m n.p.m. Tak więc rzeki Macedonii Płn. mają w większości charakter górski. Klimat Macedonii Płn. jest śródziemnomorski na południu kraju, umiarkowanie kontynentalny w centrum i na północy, a w wysokich górach – górski. Przeciętna roczna ilość opadów wynosi 680 mm, jednak opady są rozłożone bardzo nierównomiernie – w zachodniej części kraju przekraczają 1000 mm, podczas gdy w dolinie Wardaru nie osiągają nawet 500 mm rocznie. Kotlina Ovče Polje jest najsuchszym obszarem na Bałkanach. Kraj odczuwa niedostatek wody, czemu usiłuje się zaradzić poprzez budowę licznych zbiorników retencyjnych i nawadnianie gruntów rolnych.
Sieć rzeczna.
Na terenie Macedonii Północnej stwierdzono istnienie 4144 źródeł o łącznej wydajności 991,9 mln m³ rocznie. Jednak tylko 58 z nich ma wydajność przekraczającą 100 l/s. Teren kraju przecina 250 cieków wodnych o powierzchni zlewni ponad 20 km².
Przeważająca większość terytorium Macedonii Płn. leży w zlewisku Morza Egejskiego, tylko peryferyjne obszary nadgraniczne należą do innych zlewisk. Do zlewiska Morza Adriatyckiego należy południkowy pas terenów wzdłuż granicy z Albanią, oddzielony od centrum kraju pasmami górskimi Szar Płanina, Bistra, Plakenska Planina, Bigla i Baba. Do tego zlewiska należy również pozornie bezodpływowy obszar zlewni jeziora Prespa, z którego wody pod ziemią spływają do Jeziora Ochrydzkiego. Do zlewiska Morza Czarnego należy tylko jeden skrawek na północ od pasma górskiego Crna Gora.
Największą, najdłuższą i najważniejszą rzeką dzisiejszej Republiki Macedonii Północnej jest Wardar, od którego dawniej teren ten był zwany Macedonią Wardarską (w odróżnieniu od Macedonii Egejskiej i Macedonii Piryńskiej). Zlewnia Wardaru zajmuje 80% powierzchni kraju. Dolina Wardaru jest najważniejszym obszarem osadniczym Macedonii Płn. – leżą w niej miasta Gostiwar, Tetowo, stołeczne Skopje, Negotino i Gewgelija. Doliną Wardaru przebiegają również najważniejsze szlaki komunikacyjne Macedonii Północnej – droga i linia kolejowa ze Skopja i Kumanowa przez Gewgeliję do Salonik.
Rzeki w Macedonii Północnej nie są żeglowne. Mają duży potencjał energetyczny, wykorzystany tylko w niewielkiej części.

</doc>
<doc id="815943" url="https://pl.wikipedia.org/wiki?curid=815943" title="Centuria zwyczajna">
Centuria zwyczajna



</doc>
<doc id="815947" url="https://pl.wikipedia.org/wiki?curid=815947" title="USS Kitty Hawk (CV-63)">
USS Kitty Hawk (CV-63)

USS Kitty Hawk (CV-63) – amerykański lotniskowiec z napędem konwencjonalnym, pierwszy okręt typu "Kitty Hawk". Okręt wszedł do służby w 1961. Jest to drugi okręt w historii US Navy noszący nazwę Kitty Hawk, miejsca pierwszego lotu braci Wright.
Historia.
Zamówienie na budowę lotniskowca „Kitty Hawk” zostało złożone w stoczni New York Shipbuilding, Camden w New Jersey 1 października 1955. Stępkę pod budowę okrętu położono 27 grudnia 1956. Wodowanie miało miejsce 21 maja 1960, wejście do służby 21 kwietnia 1961. Okręt wszedł w skład 7 Floty działającej na Pacyfiku. W latach 1962–1964 okręt dwukrotnie przybywał w rejon Dalekiego Wschodu, gdzie odwiedzał porty Japonii i Filipin. Oprócz charakteru kurtuazyjnego wizyty w tych portach były także demonstracją siły i potencjału US Navy. Od 26 listopada 1965 jego samoloty pokładowe atakowały cele położone w Wietnamie Północnym. 12 października 1972 na pokładzie wybuchły zamieszki o podłożu rasowym, w których wzięło udział około stu marynarzy, wskutek tych wydarzeń w Kongresie wszczęto dochodzenie odnośnie do przestrzegania dyscypliny w US Navy.
21 marca 1984 doszło do kolizji na Morzu Japońskim pomiędzy USS „Kitty Hawk” a wynurzającym się radzieckim okrętem podwodnym K-314 typu "Victor". W wyniku kolizji w kadłubie lotniskowca utkwiła jedna ze śrub napędowych radzieckiego okrętu.
W 1980 w ramach programu SLEP (Service Life Extension Programme) okręt został poddany pracom modernizacyjnym trwającym 28 miesięcy, w wyniku których przedłużono jego okres użytkowania o 20 lat. Portem macierzystym jednostki w latach 1998–2008 była baza United States Fleet Activities Yokosuka w Japonii. Po wycofaniu ze służby USS „Constellation” w 2003 „Kitty Hawk” był ostatnią jednostką tego typu w służbie. 7 sierpnia 2008 okręt powrócił do San Diego po 10 latach bazowania w Japonii. Ostatni start samolotów z lotniskowca miał miejsce dzień wcześniej. Okręt został wycofany ze służby 31 stycznia 2009, mniej więcej w momencie wejścia do służby lotniskowca USS „George H. W. Bush”. USS „George Washington” zastąpił „Kitty Hawk” w bazie Yokosuka.
Pojawiły się pogłoski, że lotniskowiec jest proponowany przez Stany Zjednoczone Indiom jako przedmiot dziesięcioletniej dzierżawy. Jednak Indie zdementowały te pogłoski.
6 października 2021 roku „Kitty Hawk" oraz drugi lotniskowiec, USS John F. Kennedy, sprzedano w celu złomowania za symboliczną kwotę 1 centa.
15 stycznia 2022 roku „Kitty Hawk" wypłynął w swój ostatni rejs - do Brownsville w stanie Teksas, gdzie zostanie zezłomowany.

</doc>
<doc id="815949" url="https://pl.wikipedia.org/wiki?curid=815949" title="Radomiak Radom">
Radomiak Radom

Radomiak Radom – polski klub piłkarski z Radomia. Za datę założenia uznaje się rok 1910, odwołując się do powstania Radomskiego Towarzystwa Sportowego, funkcjonującego od 1921 jako Radomskie Koło Sportowe. Na początku lat 30. XX wieku RKS Radom był bliski awansu do najwyższej klasy rozgrywkowej w Polsce. Po II wojnie światowej (1945) powołano Klub Sportowy „Radomiak”, który po fuzji w 1967 z RKS-em przejął jego tradycje.
W 1946 drużyna Radomiaka w rozgrywkach Mistrzostw Polski dotarła do finału i wygrała 1/4 finału. W sezonie 1984/1985 rozgrywała mecze w najwyższej klasie ligowej. Do Ekstraklasy Zieloni powrócili dopiero w 2021.
W Radomiaku poza piłką nożną działało dwanaście innych sekcji sportowych. Wśród reprezentantów klubu wyróżnili się m.in. kolarz Kazimierz Jasiński, który wziął udział w Letnich Igrzyskach Olimpijskich 1968 w Meksyku i zdobył tytuł mistrza Polski, bokser Antoni Czortek, mistrz Polski z 1949, oraz zdobywcy mistrzostwa kraju w lekkoatletyce.
Historia.
Radomskie Towarzystwo Sportowe.
W 1908 roku uczeń piątej klasy Szkoły Handlowej, Włodzimierz Chędzyński, dostał w prezencie przysłaną z zagranicy skórzaną piłkę nożną. Razem z kolegami dzięki pozwoleniu dyrektora szkoły, Prospera Jarzyńskiego, rozegrali pierwszy mecz. Takie spotkania organizowane były przez blisko dwa lata. W 1910 roku, po uzyskaniu od władz carskich pozwolenia na oficjalną działalność, powstało Radomskie Towarzystwo Sportowe, które poza piłką nożną miało sekcje: kolarską, tenisową, łyżwiarską i gimnastyczną („Sokół”). Piłkarze występowali pod nazwą Kordian.
Rok później drużyna piłkarska rozegrała swój pierwszy mecz, podejmując w Radomiu zespół Stelli Warszawa. To historyczne spotkanie wygrali warszawianie 5:2. Radomscy zawodnicy grali w tym pojedynku we własnych strojach, a na nogach mieli zwykłe obuwie. W owym okresie prezesem klubu był Prosper Jarzyński. I wojna światowa przerwała działalność Kordian. W 1921 roku nastąpił rozpad w strukturach Radomskiego Towarzystwa Sportowego, w wyniku którego powstały dwa nowe kluby: Radomskie Koło Sportowe (kontynuator działalności towarzystwa) i Czarni. W kolejnym roku radomianie zostali zgłoszeni do warszawskiego Okręgowego Związku Piłki Nożnej. W 1923 roku nastąpiło połączenie ze Szkolnym Klubem Sportowym „Sztubak”. W Starym Ogrodzie powstało boisko piłkarskie, a po drugiej stronie sadzawki – żużlowy tor kolarski i korty tenisowe. Wszystkie te inwestycje zrealizowano składek członkowskich.
W 1924 roku radomski klub wywalczył awans do klasy B okręgu warszawskiego. Rok później awansował do najwyższej klasy rozgrywek tego okręgu. Na początku poniósł porażkę z uczniowskim klubem Radomianka 1:4, ale kolejne mecze zakończyły się wygraną z Ruchem Warszawa 2:0, remisem z Sarmatą 0:0 i zwycięstwem z Pogonią Warszawa 1:0. W spotkaniach rewanżowych Radomskie Koło Sportowe nie doznało ani jednej porażki. Następnie radomianie przystępowali do finału o tytuł mistrza klasy B, w którym pokonali 2:0 po golach Piotra Bulka Skrę Warszawa. Dzięki temu sukcesowi wywalczyli awans do klasy A.
W 1928 roku Polski Związek Piłki Nożnej utworzył nowy okręg piłkarski obejmujący swoim zasięgiem tereny radomskiego, kieleckiego, częstochowskiego i Ziemi Zagłębiowskiej. Radomski klub, pokonując swoich rywali w grupie eliminacyjnej, zdobył tytuł mistrza podokręgu. W następnym etapie pokonał dwukrotnie Hakoah Będzin (2:0, 4:1). W decydującej rundzie o mistrzostwo okręgu podejmował Klub Sportowy z Sosnowca. Na własnym boisku odniósł zwycięstwo 5:1, natomiast w meczu rewanżowym uległ rywalom 2:3. Obie drużyny rozegrały jeszcze dodatkowy mecz o tytuł. Zawodnicy z Radomia wygrali to spotkanie 4:1 po trafieniach: Wacława Badowskiego, Tymoteusza Podkańskiego, Mariana Matyjaśkiewicza i Wiktora Werchowicza.
Po zdobyciu mistrzostwa okręgu radomscy piłkarze brali udział w rozgrywkach o awans do I ligi, w których rywalizowali z Podgórzem Kraków i Naprzodem Lipiny. We wszystkich meczach ponieśli porażkę. W 1931 roku ponownie wywalczyli grę w barażach o awans do ekstraklasy. Po raz kolejny podejmowali zespoły Podgórza i Naprzodu. W pierwszym meczu wygrali w Krakowie 1:0, a w rewanżu 5:3. W spotkaniu z Naprzodem lepsi okazali się goście z Lipin, zwyciężając 3:2, natomiast w meczu rewanżowym osłabiony skład radomian uległ rywalom 2:13.
W latach 1932 i 1933 dwukrotnie wywalczył tytuł wicemistrza okręgu, a w następnym roku zajął trzecie miejsce. W drugiej połowie lat 30. XX wieku w klubie nastąpił kryzys, który pogłębił wybuch II wojny światowej. Zniszczone zostały stadion i urządzenia sportowe. W czasie wojennym zginęło wielu czołowych zawodników i działaczy klubowych, m.in.: bracia Podkańscy, Jeżyński, Werchowicz, Papierski, Władysław Bramson, Chądzyński, Szczawiński, Wichowski, Wilkoszewski.
Po wojnie w Radomiu działacze i sympatycy radomskiego klubu zorganizowali zebranie. W tym samym miesiącu po około sześcioletniej przerwie w grze piłkarze ze Starego Ogrodu pojawili się na sportowych arenach. W inauguracyjnym spotkaniu ulegli Czarnym Radom 1:3. W pierwszych powojennych rozgrywkach w tabeli końcowej podokręgu uplasowali się na drugim miejscu za Radomiakiem. Z tą drużyną RKS grał pięć razy w meczach mistrzowskich, w których raz wygrał i dwukrotnie zremisował. W 1947 roku zawodnicy ze Starego Ogrodu wywalczyli mistrzostwo okręgu, dzięki czemu walczyli o prawo gry w I lidze. W zmaganiach tych zajęli drugie miejsce za Widzewem Łodź. W kolejnych latach w zespole piłkarskim nastąpił kryzys. W 1954 roku klub spadł do klasy B. Klub został pozbawiony środków finansowych. W połowie lat 60 XX wieku zawiesił działalność. Spadkobiercą tradycji i kontynuatorem został założony w 1945 roku Radomiak Radom.
Początki Radomiaka.
Wiosną 1945 roku w Radomiu miały miejsce pierwsze imprezy sportowe. 7 kwietnia 1945 na jednym z zebrań utworzono Klub Sportowy „Bata”. Otrzymując pomoc od radomskich Zakładów Obuwniczych, nowy klub przyjął nazwę firmy patronackiej. Nazwa: KS Bata widniała przez kilkadziesiąt dni. 13 lipca 1945 nastąpiła przemiana na Klub Sportowy „Radomiak”.
Aktywność przy powoływaniu organizacji wykazał Włodzimierz Skibiński, pełniący wówczas funkcję dyrektora naczelnego fabryki obuwia. Został wybrany honorowym prezesem tego klubu. Był pomysłodawcą nazwy, herbu i barw zielono-biało-zielonych. Pierwszym kierownikiem sekcji piłki nożnej mianowano Bronisława Biernacika. Szkoleniowcem zespołu został Marian Matyjaśkiewicz, a kapitanem Ludwik Adamczyk. Inauguracyjne spotkanie Radomiaka odbyło się 2 kwietnia 1945 roku, w drugi dzień Świąt Wielkanocnych, z radomską Bronią. Zieloni ulegli rywalom 0:1 po golu Więcaszka. Następnie drużynę zgłoszono do rozgrywek o mistrzostwo podokręgu radomskiego wchodzących wtedy w skład Warszawskiego Okręgowego Związku Piłki Nożnej. W pierwszym sezonie radomianie wywalczyli tytuł mistrza podokręgu, dzięki czemu przystąpili do rywalizacji o mistrzostwo okręgu warszawskiego. Piłkarze z Radomia dwukrotnie pokonali WKS Siedlce 5:0 i 3:1. W finale zespół zmierzył się z Polonią Warszawa. Radomiak na własnym boisku okazał się słabszy od stołecznego zespołu, ale w Warszawie zwyciężył 1:0. O zwycięstwie miał zadecydować dodatkowy mecz. Wygrali go warszawianie, jednak zarząd radomskiego klubu złożył protest z powodu gry w Polonii nieuprawnionych piłkarzy. Przyznano walkower dla Zielonych i tym samym zdobyli oni tytuł mistrza okręgu Warszawy w 1945 roku.
W następnym sezonie radomianie po raz pierwszy grali w rozgrywkach o mistrzostwo kraju, które rozgrywano systemem pucharowym. Wygrali eliminacje w podokręgu, a następnie w 1/8 finału zwyciężyli Lubliniankę 5:0. W ćwierćfinale ulegli w Łodzi miejscowemu ŁKS-owi 1:3 i odpadli z dalszej rywalizacji.
W latach 1947–1948 szkoleniowcem Radomiaka był Rudolf Vytlačil. 19 lipca 1947 Marian Czachor jako pierwszy piłkarz radomskiego klubu wystąpił w pierwszej reprezentacji Polski w przegranym meczu z Rumunią 1:2.
W 1948 roku reaktywowana została ekstraklasa, a rok później powołano II ligę. Drugoligowy debiut Zieloni zakończyli na trzecim miejscu. W następnych latach Radomiak plasował się na niższych lokatach w lidze. W 1952 roku zajmując ósmą pozycję, spadł do niższej klasy ligowej. Przeprowadzona wtedy reorganizacja rozgrywkowa przyczyniła się do dwudziestodwuletniej gry w III lidze i klasie okręgowej. W II lidze radomianie uczestniczyli przez cztery sezony.
Fuzja Radomiaka z Radomskim Kołem Sportowym – RKS Radomiak.
W 1967 roku nastąpiło połączenie Radomskiego Koła Sportowego i Klubu Sportowego „Radomiak”, w wyniku którego powstał Radomski Klub Sportowy „Radomiak”.
W latach 1969 i 1972 Zieloni awansowali do II ligi. W obu przypadkach gra w tej klasie ligowej trwała jeden sezon. W sezonie 1973/1974 radomianie zajęli pierwszą lokatę w klasie okręgowej, a w spotkaniach barażowych dwukrotnie pokonali Wisłę Puławy wynikiem 1:0, Górnika Radlin 0:1, 3:1 i tym samym wrócili do II ligi. Rozgrywki II-ligowe z udziałem Radomiaka tym razem również trwały jeden sezon. Po porażce w meczu barażowym ze Spartą Zabrze 0:2 piłkarze ze Struga ponownie występowali w lidze okręgowej.
W sezonie 1976/1977 wrócili na zaplecze ekstraklasy, w której pozostali na dłużej. Początek był niepomyślny dla Radomiaka. Po czterech meczach Zieloni ponieśli trzy porażki i raz zremisowali. Od piątej kolejki wypracowali serię siedmiu zwycięstw. W klasyfikacji końcowej uplasowali się na piątej pozycji. W następnych trzech edycjach ligi zespół zajmował kolejno miejsca: siódme, jedenaste i jedenaste. W sezonie 1982/1983 został mistrzem rundy jesiennej, natomiast wiosną wyprzedzili go Motor Lublin oraz Resovia i tym samym zajął trzecie miejsce w drugiej grupie II ligi.
Historyczny awans do I ligi.
W sezonie 1983/1984 w rozgrywkach II ligi zespół Radomiaka po 5. kolejce zajął pozycję lidera, którą utrzymał do końca rozgrywek. Po rundzie jesiennej z dorobkiem 20 punktów wyprzedzał o 3 punkty Resovię i Górnika Knurów. W 20 czerwca 1984 po wygranym meczu 2:1 w Warszawie nad miejscowym Hutnikiem zapewnił sobie awans do ekstraklasy.
Dzięki prezesowi klubu Ryszardowi Antoniewiczowi Zieloni zostali wzmocnieni: Andrzejem Szymankiem z Górnika Zabrze, Adamem Beneszem ze Stali Stocznia Szczecin, a podczas rozgrywek do zespołu dołączył Włodzimierz Andrzejewski z Broni Radom. W pierwszym meczu radomianie na własnym boisku pokonali Bałtyk Gdynia 3:0, następnie w Łodzi ŁKS 1:0 i po 2. kolejce ligowej z czterema punktami bez straty gola obejmowali pozycję lidera. Po rundzie jesiennej z 15 punktami zajmowali 5. miejsce. Wiosną rozpoczęli zmagania remisem w Gdyni, a następnie odnotowali spadek w tabeli. Dopiero w 22. kolejce odnieśli swoje pierwsze zwycięstwo w tej rundzie, zwyciężając na wyjeździe Wisłę Kraków 2:0. O pozostaniu Radomiaka w ekstraklasie miała zadecydować ostatnia seria spotkań. Piłkarze ze Struga odnieśli zwycięstwo 5:1 nad Górnikiem Wałbrzych, jednak Pogoń Szczecin zakończyła pojedynek z Legią rezultatem 1:1, dzięki czemu zgromadziła o jeden punkt więcej niż radomski zespół. Warszawiacy mieli już wcześniej zapewnione wicemistrzostwo kraju. Radomiak zajął 15. miejsce i razem z Wisłą Kraków spadł do II ligi.
Lata 90. XX wieku i początek XXI.
W następnych latach radomski klub również nie potrafił zatrzymać tendencji spadkowej. W 1989 roku spadł do III ligi. W sezonie 1992/1993 zespół oparty głównie na wychowankach, którzy w 1990 roku zdobyli brązowy medal mistrzostw Polski w kategorii juniorów, wywalczył prawo gry na zapleczu ekstraklasy. Do II-ligowych rozgrywek Radomiak przystąpił prawie w tym samym składzie. Drużynę ze Struga 63 wzmocnił Rafał Siadaczka z radomskiej Broni. Po zakończeniu rundy jesiennej radomianie zajmowali 1. miejsce w tabeli. Przemiany gospodarczo-polityczne zachodzące w tamtym czasie w Polsce spowodowały problemy organizacyjne w klubie. Zniszczone zostały m.in. budynki klubowe, płyta boiska. Rozgrywki Zieloni zakończyli na 4. lokacie, przegrywając walkę o awans z takimi zespołami jak Petrochemia Płock czy Stomil Olsztyn. Rok później spadli do niższej klasy, a następnie do IV ligi.
W 2000 roku awansowali do III ligi, a po dwóch latach ponownie spadli. W sezonie 2003/2004 jako beniaminek III ligi zajęli 2. miejsce tuż za MKS-em Mława i przystąpili do gry w barażach o II ligę, w których podejmowali Tłoki Gorzyce. W pierwszej konfrontacji w Radomiu pokonali gości 3:1. W wyjazdowym meczu rewanżowym w 86 minucie gospodarze prowadzili 2:0, ale skuteczna akcja Bogumiła Sobieski w 87 minucie dała Radomiakowi awans za zaplecze ekstraklasy.
Po I rundzie zmagań w II-ligowych rozgrywkach radomski zespół zajmował ostatnią pozycję z dorobkiem 7 punktów. Na stanowisko trenera został wówczas zatrudniony Mieczysław Broniszewski, który do klubu ściągnął pierwszoligowych zawodników m.in.: Macieja Terleckiego, Mikałaja Branfiłaua, Gražvydasa Mikulėnasa. Radomianie zakończyli sezon na 16. pozycji dającą grę barażową o utrzymanie, w której ponownie walczyli z Tłokami Gorzyce. W pierwszym meczu zremisowali bezbramkowo, a w rewanżu pokonali przed własną publicznością rywali 3:0 po dwóch trafieniach Terleckiego i bramce Mikulenasa.
W kolejnym sezonie po rundzie jesiennej uplasowali się na 8. pozycji. Potem z klubu odszedł trener, a za nim większość sprowadzonych przez niego zawodników. Do Radomiaka dołączył nowy szkoleniowiec Mariusz Kuras, uzupełniono również skład drużyny. Nowy zespół słabiej radził sobie w II-ligowych rozgrywkach. Pod koniec sezonu zatrudniono kolejnego trenera Witolda Mroziewskiego, natomiast piłkarze skończyli rywalizację na 14. miejscu. W barażach podejmowali Odrę Opole. Pierwszy mecz w Opolu zakończył się remisem 1:1. W Radomiu mimo przewagi gry ze strony gospodarzy radomianie przegrali baraże po rzutach karnych 2:4 i spadli do III ligi.
W sezonie 2006/2007 w 1/16 finału Pucharu Polski Radomiak pokonał na własnym boisku 1:0 występującą o dwie klasy wyżej Odrę Wodzisław Śląski. 24 października 2006 roku w kolejnej rundzie zwyciężył w Łodzi ŁKS 1:0. W obu meczach bramkę dla radomian strzelił Maciej Terlecki. W ćwierćfinale Zieloni dwukrotnie ulegli Cracovii 1:3 i 0:1.
Nowa spółka.
W 2008 roku z powodu zadłużenia ogłoszono upadłość stowarzyszenia, w jego miejsce powołano spółkę akcyjną. Zespół otrzymał licencję na grę w nowej IV lidze (odpowiednik wcześniejszej V) i po raz pierwszy w historii wziął udział w rozgrywkach na piątym szczeblu ligowym. Sezon 2008/2009 Radomiak zakończył na 1. miejscu w tabeli i uzyskał bezpośredni awans do III ligi (grupa łódzko-mazowiecka). Po dwóch latach awansował z 1. miejsca do II ligi (grupa wschodnia). Po zajęciu 12. miejsca w sezonie 2013/2014 spadł do niższej ligi w wyniku reorganizacji rozgrywek. Po roku powrócił na wyższy szczebel ligowy, zajmując 1. pozycję w tabeli III ligi i wygrywając baraże ze zwycięzcą innej grupy, Wisłą Sandomierz.
W sezonie 2016/2017 Zieloni zajęli 4. miejsce w II lidze, ale przegrali dwumecz barażowy z Bytovią Bytów o awansu do I ligi. Rok później w ostatniej kolejce ligowej stracili 4. pozycję i zakończyli rozgrywki jako piąta drużyna. W sezonie 2018/2019 zespół awansował do I ligi po zwycięstwie z Siarką Tarnobrzeg w 33 kolejce. Radomiak zaliczył powrót do 2. klasy rozgrywkowej po 13 latach. Jako beniaminek, w sezonie 2019/2020 "Zieloni" sensacyjnie zajęli 4. miejsce w I lidze, dające im udział w barażach o awans do najwyższej klasy rozgrywkowej. 28 lipca 2020 roku Radomiak pokonał u siebie w półfinale play-offów Miedź Legnica 3:1, aby w finale w Grodzisku Wielkopolskim ulec Warcie Poznań 0:2.
W sezonie 2020/2021 Radomiak zajął 1. miejsce w rozgrywkach I ligi i awansował do Ekstraklasy po 36 latach przerwy.
Klubowe statystyki i rekordy.
"do 22 maja 2022"
Ogólne:
Indywidualne:
W rozgrywkach ligowych:
Piłkarze.
Obecny skład.
"Aktualny na 15 października 2022"
Reprezentanci kraju w barwach Radomiaka.
Marian Czachor jest pierwszym i jedynym, jak do tej pory, reprezentantem Polski w barwach Radomiaka. Został powołany przez Henryka Reymana na mecz z Rumunią, który odbył się 19 lipca 1947 w Warszawie (rozegrał pełne spotkanie, natomiast jego zespół poniósł porażkę 1:2).
Zawodnicy klubu ze Struga 63 reprezentowali również barwy narodowe w kadrze B. W sezonie 1984/1985 w drugiej reprezentacji kraju wystąpili: Andrzej Niedziółka (1 mecz, 1 gol) i Marek Sadowski (1 mecz).
Reprezentanci Polski juniorów: Jerzy Osuch, Tadeusz Mosiołek, Henryk Bolesta, Jerzy Fronczak, Andrzej Leśniewski, Janusz Pietrasik, Jacek Kacprzak, Tomasz Jurkowski, Leszek Partyński, Krzysztof Bartosiak, Robert Neska, Marek Szczepanowski, Rafał Kupidura, Tomasz Borkowski, Konrad Traczyk, Kamil Szymczyk, Łukasz Szary, Marcin Byszewski i Filip Majchrowicz.
Piłkarze 85-lecia.
Wyniki plebiscytu:
Symbole klubowe.
Autorem herbu i barw Radomiaka jest jego pierwszy prezes (z 1945 roku), Włodzimierz Skibiński. Zieleń i biel odnosi się do kolorów radomskiej fabryki obuwia Bata, późniejszego Radoskóru. Herb klubu pochodzi od logo tego przedsiębiorstwa, jakim były dwa buty w kółku przypominające razem dwa liście koniczyny.
Protoplasta Radomiaka, Radomskie Koło Sportowe, miało barwy biało-czerwone, w hołdzie ojczyźnie będącej wówczas pod zaborami. Jego herb zaś był kopią herbu województwa sandomierskiego, do którego należał Radom w chwili powołania RKS-u.
Derby Radomia.
Derbami Radomia nazywane są mecze pomiędzy Radomiakiem a Bronią Radom.
Niegdyś radomskie derby Radomiak rozgrywał m.in. z Czarnymi Radom. Pierwszy mecz derbowy Zielonych (pod nazwą KS Bata) z Bronią odbył się 2 kwietnia 1945 roku i zakończył się zwycięstwem „metalowców” 1:0. W rozgrywkach ligowych klub ze Struga 63 po raz pierwszy zmierzył się ze swoim lokalnym rywalem 20 września 1945 roku, odnosząc zwycięstwo stosunkiem 7:1.
W latach 1950–1956 obie drużyny rywalizowały pod innymi nazwami. Rozegrano derby II-ligowe, III-ligowe, IV-ligowe, w lidze okręgowej, rozgrywkach podokręgu (klasa A) oraz w ramach rozgrywek o Puchar Polski.
Kibice.
Kibice Radomiaka nazywają siebie "Warchołami". Swój przydomek zawdzięczają propagandzie PRL-u, która protestujących radomian, biorących udział w tzw. wydarzeniach radomskich w ramach Czerwca 1976, nazwała "radomskimi warchołami". Corocznie 25 czerwca w Radomiu odbywa się manifestacja: "Gdyby nie Ursus, gdyby nie Radom…" przypominająca robotnicze wystąpienia w 1976 roku. Demonstracja liczy kilkaset osób, wśród których najliczniejszą grupę stanowią kibice Radomiaka. Rzadziej spotykanym określeniem są "Gołębiarze" jako nawiązanie do dzielnicy Gołębiów I, gdzie wybudowany został stadion.
Sympatycy Radomiaka prowadzą Stowarzyszenie Kibiców Radomiaka "Tylko Radomiak", którego głównym celem jest działalność na rzecz klubu. Organizacja w ramach corocznej akcji "Zielony Mikołaj" wspiera charytatywnie potrzebujące rodziny, rodzinne domy dziecka i instytucje.
Stadion.
Główny obiekt klubu to Stadion RKS Radomiak. W sezonie 1984/1985 na I-ligowe spotkania mieścił do około 20 tysięcy widzów. Przy boisku wyznaczony jest sektor dla kibiców przyjezdnych, a także specjalny dla gości honorowych i mediów.
Na obiekcie Radomiaka rozegrano trzy mecze towarzyskie międzynarodowe:
Obecna pojemność stadionu to około 10 000, z czego niespełna 4000 to miejsca siedzące. 
Na ten moment Radomiak swoje mecze w ramach PKO Ekstraklasy rozgrywa na stadionie Miejskiego Ośrodka Sportu i Rekreacji przy ul. Narutowicza. Stadion na Struga jest w trakcie budowy. Pierwszy etap zakłada stworzenie obiektu dla około 9 tysięcy widzów. Docelowo stadion ma pomieścić blisko 15 tysięcy osób.
Drużyna rezerw.
Klub prowadził także rezerwowy zespół. W sezonie 1982/1983 awansował do III ligi, w której zajął 10. miejsce z 24 punktami, tuż nad strefą spadkową. Rok później spadł do niższej klasy, gromadząc łącznie 16 punktów (bramki zdobyte: 17, stracone: 45) i zajmując ostatnią, 14. pozycję. W tym czasie doszło do spotkań derbowym drugiej drużyny Radomiaka z radomską Bronią. Zespół był dwukrotnie likwidowany. Po sezonie 2008/2009 został reaktywowany.
Pozostałe sekcje.
Sekcja bokserska.
Sekcję boksu w Radomskim Klubie Sportowym – działającą w latach 1945-1958 – rozsławił Antoni Czortek. Po II wojnie światowej sportowiec zamieszkał w Radomiu. Do tego miasta trafił w 1947 roku, kiedy niespodziewanie przegrał walkę o mistrzostwo kraju z mało znanym częstochowskim bokserem. "Po tej porażce wstydziłem się wracać do Warszawy. I wtedy przyszła niespodziewana oferta z Radomia" (cytat z książki "Radomscy olimpijczycy"). Wówczas Sztobryn, kierownik sekcji boksu Radomiaka, zaproponował mu reprezentowanie radomskiego klubu. W 1949 roku Czortek, broniąc barw Zielonych, wywalczył mistrzostwo kraju. Po zakończeniu kariery zawodniczej był trenerem m.in. Radomiaka. W 2009 roku pięściarstwo powróciło do Radomiaka dzięki powołaniu ASB.
Historyczne sekcje.
Poza piłką nożną i boksem w Radomiaku z 1945 roku działało 11 innych sekcji sportowych:
Najdłużej z nich działała sekcja kolarstwa. W tej dyscyplinie klub reprezentował m.in. Krzysztof Jasiński, który w 1968 roku jako zawodnik Radomiaka wywalczył indywidualnie tytuł mistrza Polski. Mistrzami Polski byli również: Jan Żurawski – zapasy (1959) oraz Jakub Fijałkowski (1996) i Grzegorz Krzosek (1997) – lekkoatletyka. Lekkoatleci, zapaśnicy i tenisiści stołowi uczestniczyli w II-ligowych rozgrywkach polskich.

</doc>
<doc id="815955" url="https://pl.wikipedia.org/wiki?curid=815955" title="Marcin Kozłowski (ur. 1980)">
Marcin Kozłowski (ur. 1980)

Marcin Kozłowski (ur. 21 sierpnia 1980 w Bydgoszczy) – polski piłkarz grający na pozycji pomocnika.
Grał w Zawiszy Bydgoszcz, Mieniu Lipno, Chemiku Bydgoszcz, Dyskobolii Grodzisk Wielkopolski, Arce Gdynia, a także w Unii Janikowo.
W polskiej I lidze rozegrał w barwach Dyskobolii 21 meczów.

</doc>
<doc id="815957" url="https://pl.wikipedia.org/wiki?curid=815957" title="Jan Błasiński">
Jan Błasiński

Jan Błasiński herbu Błosina (ur. 3 grudnia 1913, zm. 28 listopada 2011 w Warszawie) – pułkownik, oficer służby stałej 25 pułku Ułanów Wielkopolskich, żołnierz Armii Krajowej. Absolwent Szkoły Podchorążych Kawalerii w Grudziądzu, uczestnik wojny obronnej Polski w 1939 r., odznaczony Orderem Virtuti Militari i Krzyżem Walecznych.
Życiorys.
Ranny w wojnie obronnej 1939 roku podczas walki z Niemcami dostał się do oflagu w Woldenbergu, gdzie razem z byłym dowódcą 25 pułku Ułanów Wielkopolskich płk. Witoldem Morawskim brał udział w konspiracji obozowej. W 1948 roku został odznaczony przez generała Władysława Andersa Orderem Virtuti Militari. Nie wstąpił już do wojska, ponieważ uważał, że jest to wojsko okupacyjne na usługach sowieckich. Był czynny w Duszpasterstwie Weteranów Kawalerii i Artylerii Konnej, które powstało w Warszawie w 1969 roku. W 1991 roku Ministerstwo Obrony Narodowej zwróciło się do Duszpasterstwa z prośbą, aby tradycja wojska II Rzeczypospolitej została przekazana obecnym Siłom Zbrojnym. Jan Błasiński był ponadto zaangażowany w działalność „Solidarności”, zakładał jej struktury w powiecie buskim, był represjonowany i internowany. Całe życie walczył o przywrócenie ciągłości konstytucyjnej z II Rzecząpospolitą i rozliczenie zbrodni komunizmu.
Był prezesem Stowarzyszenia Kombatantów – Duszpasterstwa Weteranów Kawalerii i Artylerii Konnej w Warszawie. Autor książek o tematyce wojskowej, m.in. "Z dziejów kawalerii II Rzeczypospolitej", "25. Pułk Ułanów Wielkopolskich". Pochowany na Cmentarzu Wojskowym na Powązkach w Warszawie (kwatera FII-9-4).
Życie prywatne.
Jego kuzyn, ppłk Karol Błasiński (ps. „Reflektor”, „Rymarz”) walczył w powstaniu warszawskim; zginął najprawdopodobniej 6 sierpnia. Brat, Henryk Błasiński był profesorem na Politechnice Łódzkiej. Mąż Ireny z Kowalskich Błasińskiej, sanitariuszki z powstania warszawskiego, ps. „Rena” i ojciec dwóch córek – Barbary (1946) i Haliny (1950)

</doc>
<doc id="815960" url="https://pl.wikipedia.org/wiki?curid=815960" title="Rozgłośnia radiowa">
Rozgłośnia radiowa



</doc>
<doc id="815964" url="https://pl.wikipedia.org/wiki?curid=815964" title="Złoty Las">
Złoty Las

Złoty Las (niem. "Goldene Waldmühle") – osada leśna w Polsce położona w województwie dolnośląskim, w powiecie świdnickim, w gminie Świdnica.
W latach 1975–1998 miejscowość administracyjnie należała do województwa wałbrzyskiego.
Na mocy zarządzenia z 11 grudnia 1996 roku nastąpiła zmiana dotychczasowej nazwy miejscowości Nieganów na Złoty Las.

</doc>
<doc id="815970" url="https://pl.wikipedia.org/wiki?curid=815970" title="Tom Wolfe">
Tom Wolfe

Tom Wolfe, właśc. Thomas Kennerly „Tom” Wolfe (ur. 2 marca 1930 w Richmond w Wirginii, zm. 14 maja 2018 w Nowym Jorku) – amerykański pisarz i dziennikarz. Jeden z twórców nurtu Nowego Dziennikarstwa w latach 60. i 70. Konserwatysta z przekonania – w kampanii prezydenckiej w 2004 popierał George’a W. Busha.
W Polsce wydano od 1993 roku książki:

</doc>
<doc id="815972" url="https://pl.wikipedia.org/wiki?curid=815972" title="Philip Umukoro">
Philip Umukoro

Philip Umukoro (ur. 2 marca 1980 w Warri) – nigeryjski piłkarz grający na pozycji napastnika obecnie w Patria Buk. Zawodnik ten zadebiutował w drużynie w Buku, 5 kwietnia 2009 w meczu z Płomieniem Przyprostynia. Mecz zakończył się wynikiem 1:1, a Philip Umukoro trafi jedną bramkę dla Patrii. Umukoro wykazał się snajperskim kunsztem w meczu z Lipnem Stęszew dnia 11 czerwca 2009, kiedy to czterokrotnie pokonał golkipera rywali, a Patria zwyciężyła 6:1.
Grał w Enugu Rangers International, KS Myszków, Dyskobolii Grodzisk Wielkopolski, GKS-ie Katowice, MG MZKS Kozienice, Warmii Grajewo, a także w Heko Czermno.
W polskiej I lidze rozegrał 22 mecze (11 w Dyskobolii i 11 w GKS-ie).

</doc>
<doc id="815975" url="https://pl.wikipedia.org/wiki?curid=815975" title="Siedliszcze (województwo pomorskie)">
Siedliszcze (województwo pomorskie)

Siedliszcze – osada w Polsce położona w województwie pomorskim, w powiecie słupskim, w gminie Smołdzino na Wybrzeżu Słowińskim. Osada wchodzi w skład sołectwa Stojcino.
W latach 1975–1998 miejscowość administracyjnie należała do województwa słupskiego.

</doc>
<doc id="815980" url="https://pl.wikipedia.org/wiki?curid=815980" title="CCC Polsat">
CCC Polsat



</doc>
<doc id="815982" url="https://pl.wikipedia.org/wiki?curid=815982" title="CCC - Polsat">
CCC - Polsat



</doc>
<doc id="815984" url="https://pl.wikipedia.org/wiki?curid=815984" title="Angels in America">
Angels in America



</doc>
<doc id="815986" url="https://pl.wikipedia.org/wiki?curid=815986" title="The Number 23">
The Number 23



</doc>
<doc id="815987" url="https://pl.wikipedia.org/wiki?curid=815987" title="Robert Górski">
Robert Górski



</doc>
<doc id="815992" url="https://pl.wikipedia.org/wiki?curid=815992" title="François Petit (aktor)">
François Petit (aktor)

François Petit (ur. 8 listopada 1951 w Lyonie) – francuski zawodnik sztuk walki, były komandos i aktor, występował w roli Sub-Zero w pierwszej części filmu "Mortal Kombat" z 1995 roku.
Życiorys.
Urodził się w Lyonie. Zaczął ćwiczyć w młodym wieku. W 1971 roku, mając dwadzieścia lat został powołany do wojska i wysłany do Afryki, gdzie został ranny. Był oficerem sił specjalnych. Przez prawie 6 miesięcy był jeńcem wojennym i został sparaliżowany. Po zwolnieniu, spędził 5 miesięcy w szpitalu United States Department of Veterans Affairs (VA), gdzie lekarze orzekli, że nie będzie mógł chodzić. Jednak dzięki uporowi odzyskał siły i stał się mistrzem sztuk walki, choreografem i koordynatorem kaskaderów oraz nauczycielem i reżyserem sztuk walki.
Zdobył czarny pas i siódmy stopień wtajemniczenia w karate, trzeci stopień wtajemniczenia i czarny pas w judo. Otrzymał tytuł KaiDen-Shihan, najwyższy stopień mistrzowski w jujitsu na świecie. Występował we Francji, Włoszech i Anglii.
"Mortal Kombat" (1995) Paula W.S. Andersona z Christopherem Lambertem był jego ekranowym debiutem. Pełnił funkcję kaskadera na planie filmowym dramatu sensacyjnego "Guns and Lipstick" (1995) z udziałem Sally Kirkland, Wingsa Hausera, Roberta Forstera, Jamesa Honga, Sonny'ego Landhama, Bobbie Phillips i Jorge Rivero. Wystąpił jako Francuz w komediodramacie "Cannes Man" (1997) z Francesco Quinnem i Seymourem Casselem, jako Victor Devereaux w dreszczowcu sensacyjnym "First Strike" (2009) u boku Dylana Pattona i jako Jean Baptiste w komedii "Swishbucklers" (2010), a także filmie dokumentalnym "Beyond the Mat" (1999) z udziałem Micka Foleya, Dwayne'a Johnsona, Vince'a McMahona i Steve'a Austina.
Podjął pracę jako trener i fizykoterapeuta dla zapaśników WWF.

</doc>
<doc id="815993" url="https://pl.wikipedia.org/wiki?curid=815993" title="Baszta (rzeka)">
Baszta (rzeka)

Baszta () – niewielka rzeka na północno-zachodnim Polesiu, w rejonie bereskim, w obwodzie brzeskim na Białorusi; prawy dopływ Jasiołdy w dorzeczu Dniepru.
Źródła rzeki znajdują się na południowych obrzeżach wsi Narutowicze. Jej długość to 12,6 km. Wpada do Jasiołdy 2 km na wschód od wsi Sielec, przez którą przepływa. Koryto na całej długości jest skanalizowane.

</doc>
<doc id="815997" url="https://pl.wikipedia.org/wiki?curid=815997" title="St. George’s (miasto na Bermudach)">
St. George’s (miasto na Bermudach)

St. George’s (oficjalna nazwa "Town of St. George" lub "St. George’s Town") – największe miasto na Bermudach, położone na wyspie St. George’s. Ludność: 1,8 tys. (2000).
St. George’s było pierwszą osadą na Bermudach. Zostało założone w 1609 przez angielskich osadników zmierzających do Jamestown w Wirginii, których statek rozbił się na wyspie St. Georges. Większość z nich popłynęło dalej do Wirginii, a na wyspie pozostała trójka osadników. W 1612 dołączyło do nich kolejnych 60 osadników, którzy rozbudowali osadę. St. George’s uznawane jest za najstarszą stale zamieszkiwaną osadę w Ameryce założoną przez angielskich osadników.
Do 1815 St. George’s było stolicą brytyjskiej kolonii Bermudów (została przeniesiona do Hamilton).
W 2000 miasto zostało wpisane na listę światowego dziedzictwa UNESCO.

</doc>
<doc id="816003" url="https://pl.wikipedia.org/wiki?curid=816003" title="Jan Hudec">
Jan Hudec

Jan Hudec (ur. 19 sierpnia 1981 r. w Šumperku, Czechosłowacja) – kanadyjski narciarz alpejski, brązowy medalista olimpijski i wicemistrz świata.
Kariera.
Jan Hudec specjalizuje się w konkurencjach szybkościowych. Pierwszy raz na arenie międzynarodowej pojawił się 21 listopada 1996 roku podczas zawodów FIS Race w Mt Norquay, gdzie nie ukończył pierwszego przejazdu slalomu giganta. W 2000 roku wystąpił na mistrzostwach świata juniorów w Québecu, gdzie jego najlepszym wynikiem było trzynaste miejsce w supergigancie. Rok później, podczas mistrzostw świata juniorów w Verbier, najlepiej wypadł w zjeździe, który ukończył na czwartej pozycji. W zawodach Pucharu Świata zadebiutował 2 lutego 2002 roku w St. Moritz, zajmując 49. miejsce w zjeździe. Pierwsze pucharowe punkty wywalczył 23 lutego 2003 roku w Garmisch-Partenkirchen, gdzie był osiemnasty w supergigancie. Na swoje pierwsze podium w zawodach PŚ czekał do 24 listopada 2007 roku, kiedy w Lake Louise zwyciężył w zjeździe. Najlepsze wyniki osiągnął w sezonie 2011/2012, kiedy to w klasyfikacji generalnej uplasował się na szesnastym miejscu, a w klasyfikacji supergiganta był szósty. Swój największy sukces osiągnął na mistrzostwach świata w Åre w 2007 roku, gdzie zdobył srebrny medal w zjeździe. Rozdzielił tam na podium Norwega Aksela Lunda Svindala i Patrika Järbyna ze Szwecji. Na tych samych mistrzostwach, podobnie jak na rozgrywanych cztery lata wcześniej MŚ w Sankt Moritz zajął siódme miejsce w supergigancie. Startował także w zjeździe i supergigancie na igrzyskach olimpijskich w Vancouver, ale zajmował miejsca w trzeciej dziesiątce. Cztery lata później, na igrzyskach olimpijskich w Soczi, zdobył brązowy medal w zjeździe, plasując się za Norwegiem Kjetilem Jansrudem i Andrew Weibrechtem z USA.

</doc>
<doc id="816004" url="https://pl.wikipedia.org/wiki?curid=816004" title="Rodzina planetoidy Themis">
Rodzina planetoidy Themis

Rodzina planetoidy Themis – jedna z rodzin planetoid z pasa głównego, w skład której wchodzą planetoidy charakteryzujące się parametrami orbit podobnymi do planetoidy (24) Themis. Wszystkie one krążą po trajektoriach zawierających się w przedziale od 3,08 do 3,24 j.a. od Słońca, ich nachylenie względem ekliptyki mieści się w przedziale od 0º do 3º, a mimośrody od 0,09 do 0,22.
Obecnie znanych jest 535 przedstawicielek tej rodziny. Najważniejsze z nich to: 

</doc>
<doc id="816005" url="https://pl.wikipedia.org/wiki?curid=816005" title="Kodeks Azcatitlan">
Kodeks Azcatitlan

Kodeks Azcatitlan – średniowieczny dokument napisany w erze kolonializmu hiszpańskiego, dotyczący historii Azteków. 
Opis.
Kodeks Azcatitlan powstał pod koniec XVI wieku. Jego nazwa pochodzi od mitycznej krainy Azteków Aztlan. Napisany został na europejskim papierze, na 25 stronach. Dzieli się na trzy części. W pierwszej opowiada o wędrówce Azteków do ziemi obiecanej przez ich boga Huitzilopochtli i o założeniu Tenochtitlánu. Część druga mówi o historii dynastii Tenochca i o nadejściu Hiszpanów. W ostatniej części znajduje się opis podboju konkwistadorów Cortésa ziem azteckich, spotkania ostatniego króla Montazumy II i historię początków okresu kolonialnego.
Historia.
Prawdopodobnie kodeks powstał w latach 1519-1521 lub przed 1572 rokiem.
Pierwsze wzmianki o kodeksie znajdują się w spisie katalogu historii Indian, wykonanego przez Lorenzo Boturini Benaduci i sporządzonego na początku XVIII wieku. Do roku 1830 nieznane są losy manuskryptu. W tymże roku Joseph Marius Alexis Aubin odnalazł rękopis w Meksyku i nabył go lub (według innych wersji) zabrał do Francji. W 1889 roku manuskrypt został sprzedany kolekcjonerowi Eugene Goupil a następnie po jego śmierci w 1899 został przekazany do Biblioteki Narodowej w Paryżu. 
Publikacje.
Jest to kopia kodeksu opublikowana przez Bibliotekę Narodową we Francji i Instytutu Amerykanistyki we współpracy z "Artes de México", opatrzony komentarzem Roberta H. Barlow w języku hiszpańskim i francuskim.

</doc>
<doc id="816008" url="https://pl.wikipedia.org/wiki?curid=816008" title="Liberator 2">
Liberator 2

Liberator 2 (ang. "Under Siege 2: Dark Territory") – amerykański film sensacyjny z 1995 roku.
Opis fabuły.
"Liberator 2" jest kontynuacją przygód Caseya Rybacka, który jako były komandos US Navy musi tym razem powstrzymać terrorystów. Casey wraz z bratanicą Sarah wybiera się w podróż pociągiem Continental. W czasie podróży przez Góry Skaliste pociąg zostaje opanowany przez pokaźną grupę terrorystów, pod wodzą szalonego Travisa Dane’a. Travis Dane, agent służb specjalnych, został wykluczony z tajnego projektu nad satelitą "Grazer", który potrafi wysłać impuls wywołujący na powierzchni ziemi wstrząsy o dużej sile. W odwecie za wydalenie ze służby, porywa pociąg i przejmuje kontrolę nad satelitą. W ten sposób chce zastraszyć amerykański rząd. Jeśli ten nie wypłaci mu astronomicznej sumy pieniędzy, Travis wyceluje satelitę w Pentagon, pod którym rzekomo znajduje się reaktor jądrowy.
Casey Ryback, który szybko orientuje się w tym co się stało, rozpoczyna swoją własną „grę” z terrorystami. Używając wschodnich sztuk walki pokonuje jednego po drugim z przeciwników. Do Caseya przyłącza się niezbyt waleczny bagażowy Bobby. Obaj próbują pokonać terrorystów.
Travis odkrywa w końcu, kto zabija jego ludzi. Bierze za zakładnika jego bratanicę. Casey zachowuje jednak zimną krew. W końcu udaje mu się pokonać wszystkich ludzi i zapobiec katastrofie jaką mógłby wywołać Travis Dane.

</doc>
<doc id="816009" url="https://pl.wikipedia.org/wiki?curid=816009" title="Saint George’s (ujednoznacznienie)">
Saint George’s (ujednoznacznienie)



</doc>
<doc id="816010" url="https://pl.wikipedia.org/wiki?curid=816010" title="St. George's (miasto na Grenadzie)">
St. George's (miasto na Grenadzie)



</doc>
<doc id="816011" url="https://pl.wikipedia.org/wiki?curid=816011" title="Patrik Jaerbyn">
Patrik Jaerbyn



</doc>
<doc id="816014" url="https://pl.wikipedia.org/wiki?curid=816014" title="Saint George's (miasto na Bermudach)">
Saint George's (miasto na Bermudach)



</doc>
<doc id="816015" url="https://pl.wikipedia.org/wiki?curid=816015" title="Robert Górski (piłkarz)">
Robert Górski (piłkarz)

Robert Górski (ur. 11 stycznia 1974 w Łodzi) – polski piłkarz grający na pozycji obrońcy.
Grał w Starcie Łódź, Orle Łódź, GKS Bełchatów, Aluminium Konin, ŁKS Łódź, Ruchu Chorzów, Odrze Wodzisław Śląski, Dyskobolii Grodzisk Wielkopolski, a także w FK Haugesund, Unii Sulmierzyce i Włókniarzu Zelów.
W polskiej I lidze rozegrał 184 mecze (51 w GKS, 26 w ŁKS, 58 w Ruchu, 35 w Odrze i 14 w Dyskobolii) i zdobył 17 bramek (8 w GKS, 5 w ŁKS, 3 w Ruchu i 1 w Dyskobolii).

</doc>
<doc id="816020" url="https://pl.wikipedia.org/wiki?curid=816020" title="Goya (album)">
Goya (album)

Goya – debiutancki album zespołu Goya z roku 1998.

</doc>
<doc id="816022" url="https://pl.wikipedia.org/wiki?curid=816022" title="Nowe Dziennikarstwo">
Nowe Dziennikarstwo

Nowe Dziennikarstwo (ang. "New Journalism") – amerykański ruch literacki z lat 60. i 70. ubiegłego wieku, który przesunął granice tradycyjnego dziennikarstwa i literatury faktu. Gatunek ten łączył dziennikarskie badania z technikami pisania fikcji w relacjonowaniu wydarzeń z życia wziętych.
Głównymi przedstawicielami nurtu są Tom Wolfe, Joan Didion, Truman Capote, Hunter S. Thompson, Norman Mailer, Gay Talese. Głównymi zaś cechami – użycie scen zamiast narracji historycznej, umieszczanie w całości dialogów w mowie potocznej, narracja z punktu widzenia postaci (w 3. osobie), podawanie mnóstwa szczegółów z codzienności.

</doc>
<doc id="816023" url="https://pl.wikipedia.org/wiki?curid=816023" title="Ramzes XI">
Ramzes XI

Ramzes XI Chaemuaset II – faraon, władca starożytnego Egiptu z czasów XX dynastii, z okresu Nowego Państwa. Prawdopodobnie panował w latach 1103–1070 p.n.e. Był synem Ramzesa X.
Wodzowie i Kapłani.
Ośrodkiem władzy Ramzesa XI było Pi-Ramzes, w którym rezydował i z którego sprawował władzę. W latach jego panowania doszło do dalszego ograniczenia władzy królewskiej i działania aparatu administracyjnego państwa. Praktycznie rządził wyłącznie Dolnym Egiptem przez około 19 pierwszych lat swego 33-letniego panowania. W Tebaidzie władzę sprawowali niczym nie ograniczeni Wielcy Kapłani Amona. Tam też doszło do rywalizacji i Wielki Kapłan Amenhotep utracił swe wpływy i został odsunięty od władzy przez jednego ze swych dotychczasowych współpracowników. Zwrócił się więc do faraona z prośbą o pomoc w odzyskaniu swego stanowiska. Ze względu na znaczną odległość dzielącą Pi-Ramzes od Teb, nie mogąc interweniować osobiście, Ramzes wysłał do Teb korpus wojsk nubijskich pod dowództwem swego nubijskiego wicekróla Panehsiego. Wkrótce wojska nubijskie wkroczyły do Teb, a Panehsi został mianowany wezyrem południa oraz urzędnikiem odpowiedzialnym za zaopatrzenie całego południowego Egiptu w żywność, głównie w zboże. Mianowaniem tym Panehsi otrzymał niepodzielną władzę w całym Górnym Egipcie. Wkrótce stosunki pomiędzy Panehsim a Wielkim kapłanem Amenhotepem zaostrzyły się grożąc otwartym konfliktem. Prawdopodobnie doszło do niepokojów, a później interwencji żołnierzy nubijskich. W mieście przywrócono porządek. Wprowadzono rządy wojskowe – zapewne coś w rodzaju „stanu wyjątkowego”, trwające według źródeł około 17 lat. Doszło do aktów przemocy i bezwzględnych rządów wojskowych. Prawdopodobnie Wielki kapłan Amenhotep został uwięziony, a jego miejsce na około dziesięć miesięcy zajął Panehsi. Ramzes XI poważnie zaniepokojony zaostrzającą się sytuacją, wysłał do Panehsiego list, nakazujący wycofanie się z Teb. Nie zachowały się żadne źródła, mówiące jak doszło do powrotu wojsk Panehsiego do Nubii. Amenhotep odzyskał urząd, a władzę cywilną objął nowy wezyr i nadzorca skarbu. Wicekról Nubii nie mogąc pogodzić się z utratą wpływów i znaczenia wypowiedział faraonowi posłuszeństwo i wkrótce ponownie wkroczył do Teb na czele swych wojsk. Doszło do starć zbrojnych. Głównym punktem oporu wojsk tebańskich był kompleks świątyń Ramzesa III w Medinet Habu oraz kompleks świątyń w Karnaku, miejsca rezydowania Wielkiego Kapłana Amona. Prawdopodobnie Amenhotep uszedł z Teb i zdołał przedostać się na północ. Wojska nubijskie opanowały Teby. Panehsi przeprowadził szybki, przymusowy pobór do wojska i wkrótce poprowadził armię ku północy. Do spotkania wojsk królewskich, składających się w większości z Libijczyków z wojskami nubijskimi Panehsiego doszło w środkowym Egipcie w okolicy miasta Hordi (później zwanego przez Greków Kynopolis). Bitwa zakończyła się znacznymi stratami po obu stronach, wobec czego obie armie wycofały się. Panehsi powrócił do Teb, gdzie jego wojska dokonały spustoszenia, grabiąc miasto i królewską nekropolę w Dolinie Królów. Gdy najeźdźcy opuścili ograbione miasto wkrótce po nich pojawiła się armia z północy.
Nowa nadzieja.
Na jej czele stał Herhor. Jego pojawianie się w historii Egiptu jest okryte tajemnicą. Źródła egipskie nagle podają pojawienie się nowego Wielkiego kapłana, który oprócz władzy duchownej posiadał również tytuł „Wielkiego dowódcy armii Górnego i Dolnego Egiptu”, a także tytuł wicekróla Nubii. Jego pochodzenie jest także niejasne. Najprawdopodobniej pochodził z rodu wodzów libijskich plemion. Jak się wydaje znaczny wpływ na nagły rozwój jego kariery miało małżeństwo z Nodżmet, która być może była córką arcykapłana Amenhotepa. W doskonały sposób rozwój kariery Herhora ilustrują dekoracje ścian świątyni Chonsu w Karnaku, której budowę Herhor nakazał ukończyć. Przedstawiono tam stopniowy wzrost jego władzy aż do osiągnięcia władzy prawie równej królewskiej i przyjęcia pewnego rodzaju tytulatury, która usankcjonowała jego niepodzielną władzę nad Górnym Egiptem. Przejęcie przez Herhora pełni władzy w Tebach stanowi początek okresu zwanego „Erą Odrodzenia”, określaną w źródłach egipskich terminem "uhem-mesut"- "odnowieniem narodzin", niejednokrotnie używanym przez założycieli nowych dynastii.
Era odrodzenia.
Nowa era charakteryzowała się równowagą sprawowania władzy przez trzech najważniejszych dostojników w Egipcie. Pierwszym z nich był Ramzes XI, który teoretycznie pozostawał władcą Górnego i Dolnego Egiptu, lecz w praktyce jego władza pozostawała wyłącznie tytularna. Drugim był namiestnik Smendes, teoretycznie pozostający pod władzą kapłanów Amona, a w praktyce władający Dolnym Egiptem, rezydujący w Pi-Ramzes i sprawujący faktyczną władzę. Trzecim był Herhor, władający Górnym Egiptem, będący wodzem armii Górnego Egiptu i Nubii, łączący władzę świecką i duchowną. Był on dla tebańczyków prawdziwym władcą, który wprowadził praworządność i porządek oraz dążył do zażegnania kryzysu gospodarczego. Pod jego rządami Teby znów stały się metropolią. Wdrożono śledztwa przeciw grabieżcom i wichrzycielom. Ponownie ceremonialnie pochowano zbezczeszczone mumie królewskie. Dzięki wielkim wylewom Nilu, zapanował ład i dobrobyt. Sytuacja rozwijała się jak najlepiej, lecz wtenczas Herhor niespodziewanie zmarł. Jego następcą został Pianchi, inny wódz zwycięskiej armii, jego zięć, który już wcześniej otrzymał dowództwo armii Górnego Egiptu. Władzę w Egipcie przejęli dwaj dostojnicy. Smendes na północy i Pianchi na południu. Ramzes XI odsunięty w cień przebywał w swej rezydencji w Pi-Ramzes mógł jedynie biernie obserwować rozwój wydarzeń. Prawdopodobnie wraz z utratą władzy utracił także małżonkę, która opowiedziała się po stronie przeciwników męża, wydając swą córkę Henuttaui za syna Pianchiego, Pinodżema. Na północy Smendes założył nową stolicę Tanis, do budowy której używano kamienia z rozbiórki świątyń i gmachów z Pi-Ramzes, które w ciągu najbliższych kilkudziesięciu lat całkowicie zniknęło.
Konkluzja.
Ramzes XI był ostatnim królem XX dynastii i zarazem Nowego Państwa. W schyłkowych latach panowania całkowicie odsunięty od władzy i jakiegokolwiek wpływu na losy państwa, przeżywał zapewne gorycz porażki. Dramatyczny splot wydarzeń spowodował ponowny rozpad państwa na części, rządzone przez wodzów i arcykapłanów. Ramzes był również ostatnim królem, dla którego przygotowano grobowiec w Dolinie Królów. Jak dotąd nie odnaleziono ani sarkofagu ani mumii króla. Być może nigdy nie spoczął w Dolinie, a jego mumia została pochowana gdzieś w Dolnym Egipcie – być może w Sakkarze.

</doc>
<doc id="816027" url="https://pl.wikipedia.org/wiki?curid=816027" title="Wytwórnia filmowa">
Wytwórnia filmowa

Wytwórnia filmowa – organizacja, która przy pomocy sprzętu, ludzi i ich umiejętności produkuje filmy.
Przy realizowaniu projektów potrzebni są:

</doc>
<doc id="816028" url="https://pl.wikipedia.org/wiki?curid=816028" title="Koncert mocarstw">
Koncert mocarstw

Koncert mocarstw, inaczej czwórprzymierze – układ polityczny powołany 20 listopada 1815 przez Wielką Brytanię, Rosję, Austrię (od 1867 jako Austro-Węgry), Prusy (od 1871 jako Niemcy). W 1818 przystąpiła Francja, w 1867 także Włochy. W przypadku wojny kraje czwórprzymierza miały ustalić wspólną politykę dążącą do zachowania równowagi europejskiej tak, aby żadne państwo nie wybiło się na hegemona. Ostateczny kres temu porozumieniu położył wybuch I wojny światowej w 1914. Jednak już wcześniej doszło do wewnętrznego podziału na dwa przeciwstawne bloki państw: Trójprzymierze (1882; Niemcy, Austro-Węgry, Włochy) i Trójporozumienie (1907; Wielka Brytania, Francja, Rosja).
Mocarstwa te nadały sobie m.in. prawo regulacji istnienia wszystkich państw w Europie. Obok sześciu mocarstw (w tym także Królestwo Sardynii i Piemontu, od 1861 jako Włochy) od wojen napoleońskich do I wojny światowej funkcjonowały również nieprzerwanie: Hiszpania, Portugalia, Szwecja, Dania, Szwajcaria. Za zgodą „koncertu mocarstw” w latach 1815–1914 powstało na trwałe dziesięć nowych państw:
1) Holandia – 9 czerwca 1815 – odebrana Francji aktem końcowym Kongresu Wiedeńskiego (była niepodległa także w latach 1648–1810),
– utworzono ponownie Państwo Kościelne (odebrane Francji; później zostało zlikwidowane 20 września 1870 i wcielone do Włoch 9 października 1870),
– zlikwidowano ówczesne państwo polskie, czyli Księstwo Warszawskie (większość terytorium przekazano Rosji), Związek Reński (księstwa niemieckie podporządkowano Austrii) oraz Królestwo Włoch (terytorium przekazano Austrii, a następnie jego obszar i później także tytuł przejęli królowie Sardynii) i Królestwo Neapolu (przejęli je królowie Sycylii),
– trzy lata później – 15 listopada 1818 – przyjęto Francję do grona mocarstw,
2) Grecja – 21 lipca 1832 – odebrana Turcji traktatem pokojowym w Konstantynopolu,
3) Belgia – 19 kwietnia 1839 – odebrana Holandii pierwszym traktatem londyńskim,
4) Luksemburg – 11 maja 1867 – wyłączony z księstw niemieckich drugim traktatem londyńskim (większość księstw niemieckich podporządkowano Prusom),
– zatwierdzono zniesienie Królestwa Sycylii i Neapolu (zostało zlikwidowane 7 września 1860 i wcielone do Włoch 17 grudnia 1860) oraz przyjęto Włochy do grona mocarstw,
5, 6, 7) Rumunia, Serbia, Czarnogóra – 13 lipca 1878 – trzy kraje odebrane Turcji aktem końcowym Kongresu Berlińskiego,
8) Norwegia – 26 października 1905 – odebrana Szwecji, zgodnie z arbitrażem Wielkiej Brytanii pomiędzy Szwecją a autonomiczną Norwegią 11 sierpnia 1904 w Londynie,
9) Bułgaria – 19 kwietnia 1909 – odebrana Turcji, zgodnie z arbitrażem Rosji pomiędzy Turcją a autonomiczną Bułgarią 3 marca 1909 w Petersburgu,
10) Albania – 30 maja 1913 – odebrana Turcji traktatem pokojowym w Londynie.
W chwili ostatecznego upadku tego europejskiego systemu międzynarodowego, czyli w momencie wybuchu I wojny światowej (28.07.1914), oprócz wyżej wymienionych 21 państw niepodległych, w Europie istniały także cztery niewielkie państewka: Andora, Liechtenstein, Monako i San Marino, którymi „opiekowali się” sąsiedzi.
„Koncert mocarstw” obok zatwierdzania istnienia poszczególnych państw znacznie częściej, podczas licznych wspólnych konferencji, dokonywał wielu zmian granic w Europie. Jednak wielu badaczy historii XIX wieku uważa, że przez całe stulecie, a zwłaszcza od podboju Indii w roku 1858, na całym świecie dominowała Wielka Brytania, zaprowadzając tzw. "Pax Britannica".

</doc>
<doc id="816029" url="https://pl.wikipedia.org/wiki?curid=816029" title="Dinamo Moskwa (piłka siatkowa kobiet)">
Dinamo Moskwa (piłka siatkowa kobiet)

Dinamo Moskwa (ros. Динамо Москва) – żeński klub siatkarski z Rosji powstały w 1926 roku z bazą w mieście Moskwa. Klub występuje w rozgrywkach rosyjskiej Superligi. Jeden z najbardziej utytułowanych rosyjskich żeńskich klubów siatkarskich.
Sukcesy.
Mistrzostwo ZSRR:
Puchar ZSRR:
Puchar Europy:
Mistrzostwo Rosji:
Liga Mistrzyń:
Puchar Rosji: 
Superpuchar Rosji: 
Linki zewnętrzne.
Oficjalna strona zespołu

</doc>
<doc id="816031" url="https://pl.wikipedia.org/wiki?curid=816031" title="Suminek">
Suminek



</doc>
<doc id="816036" url="https://pl.wikipedia.org/wiki?curid=816036" title="Suminek (Niemirówek-Kolonia)">
Suminek (Niemirówek-Kolonia)

Suminek – część wsi Niemirówek-Kolonia w Polsce położona w województwie lubelskim, w powiecie tomaszowskim, w gminie Tarnawatka.
W latach 1975–1998 Suminek administracyjnie należał do województwa zamojskiego.

</doc>
<doc id="816038" url="https://pl.wikipedia.org/wiki?curid=816038" title="Kawałek po kawałku">
Kawałek po kawałku

Kawałek po kawałku – drugi album muzyczny grupy Goya z roku 2003. Promowały go trzy single: "Będę się starać", "Jeśli będę taka" oraz piosenka tytułowa "Kawałek po kawałku".
Lista utworów.
Reedycja.
Płyta doczekała się reedycji. Na początku roku 2004 zespół wydał płytę "Kawałek po kawałku - edycja specjalna", która zawierała dodatkowo:
oraz videoclipy do "Jeśli będę taka" i "All my senses"

</doc>
<doc id="816041" url="https://pl.wikipedia.org/wiki?curid=816041" title="Sterta (informatyka)">
Sterta (informatyka)

Sterta inaczej kopiec lub stóg (ang. "heap") to obszar pamięci implementujący strukturę danych o tej samej nazwie. Jej części są udostępniane na wyłączność uruchomianym programom (procesom). Przechowywane są tam dynamicznie tworzone struktury danych. W przeciwieństwie do stosu nie jest uporządkowana ani czyszczona między wywołaniami funkcji.
W języku C++ pamięcią na stercie zarządza sam programista. Do przydzielania i zwalniania pamięci na stercie służą odpowiednio operatory codice_1 i codice_2 (oraz codice_3).
W języku JavaScript obiekty i funkcje są alokowane na stercie. W odróżnieniu od typów prostych i referencji, które są przechowywane na stosie. W obu przypadkach silnik JavaScript sam zwalania zasoby, gdy zmienne są już nieużywane. Dzieje się to dzięki odśmiecaniu pamięci.

</doc>
<doc id="816042" url="https://pl.wikipedia.org/wiki?curid=816042" title="Formuła wyścigowa">
Formuła wyścigowa

Formuła wyścigowa – forma wyścigów samochodowych, w których typ używanego samochodu jest ściśle określony przez przepisy rywalizacji. Pomimo tego, że termin można odnieść do każdej formy sportu motorowego od czasu jego powstania na początku XX wieku, jest on powszechnie używany do określenia samochodów o otwartym nadwoziu (tzw. open wheel), zbudowanych specjalnie dla wyścigów. Zazwyczaj w nazwie serii występuje wyraz "formuła".

</doc>
<doc id="816044" url="https://pl.wikipedia.org/wiki?curid=816044" title="Patrik Järbyn">
Patrik Järbyn

Patrik Järbyn (ur. 16 kwietnia 1969 w Borås) – szwedzki narciarz alpejski, trzykrotny medalista mistrzostw świata.
Kariera.
W zawodach Pucharu Świata zadebiutował 5 grudnia 1992 roku w Val d’Isère, zajmując 27. miejsce w supergigancie. Tym samym już w swoim debiucie wywalczył pierwsze pucharowe punkty. Na podium zawodów tego cyklu po raz pierwszy stanął 8 marca 1998 roku w Kvitfjell, kończąc supergiganta na drugiej pozycji. W zawodach tych rozdzielił Austriaka Hansa Knaußa i Didiera Cuche ze Szwajcarii. Łącznie trzy razy stawał na podium, nie odnosząc żadnego zwycięstwa: 26 listopada 2006 roku w Lake Louise i 19 grudnia 2008 roku w Val Gardena był trzeci w supergigantach. Najlepsze wyniki osiągnął w sezonie 1998/1999, kiedy zajął 22. miejsce w klasyfikacji generalnej. Ponadto w sezonie 1997/1998 był czwarty w klasyfikacji supergiganta.
Na mistrzostwach świata w Sierra Nevada w 1996 roku wywalczył srebrny medal w supergigancie, rozdzielając dwóch Norwegów: Atle Skårdala i Kjetila André Aamodta. Na rozgrywanych jedenaście lat później mistrzostwach świata w Åre Szwed zajął trzecie miejsce w zjeździe, ulegając tylko Norwegowi Akselowi Lundowi Svindalowi i Janowi Hudecowi z Kanady. Na tych samych mistrzostwach zdobył też brązowy medal w zawodach drużynowych. W 1994 roku wystartował na igrzyskach olimpijskich w Lillehammer, gdzie jego najlepszym wynikiem było osiemnaste miejsce w supergigancie. Na rozgrywanych cztery lata później igrzyskach w Nagano supergiganta ukończył na szóstej pozycji. W tej samej konkurencji zajął też między innymi jedenaste miejsce na igrzyskach olimpijskich w Salt Lake City (2002) i 29. miejsce podczas igrzysk w Turynie (2006). Brał także udział w igrzyskach w Vancouver w 2010 roku, gdzie zajął 29. miejsce w zjeździe, a supergiganta nie ukończył.
W 2014 roku zakończył karierę.

</doc>
<doc id="816047" url="https://pl.wikipedia.org/wiki?curid=816047" title="Nick Hornby">
Nick Hornby

Nick Hornby (ur. 17 kwietnia 1957 w Redhill) – angielski powieściopisarz i eseista.
Jego twórczość często dotyczy muzyki i sportu, ale również bezprzedmiotowej i obsesyjnej natury jego bohaterów.

</doc>
<doc id="816052" url="https://pl.wikipedia.org/wiki?curid=816052" title="Pistolet maszynowy Lusa A2">
Pistolet maszynowy Lusa A2

Lusa A2 – portugalski pistolet maszynowy.
Historia.
Pistolet maszynowy Lusa A2 został skonstruowany w portugalskiej firmie INDEP w 1983 roku. Doskonalenie konstrukcji trwało do 1992 roku w którym uruchomiono produkcję seryjną. W 2004 roku prawa do produkcji tej broni i całe oprzyrządowanie do tego służące zostało sprzedane grupie amerykańskich przedsiębiorców którzy utworzyli firmę "LUSA USA" która rozpoczęła produkcję i sprzedaż pm Lusa A2 na rynku amerykańskim.
Opis.
Lusa A2 jest bronią samoczynno-samopowtarzalną działającą na zasadzie odrzutu zamka swobodnego, strzelającą z zamka zamkniętego. Zasilanie broni z dwurzędowych magazynków o pojemności 28 naboi, gniazdo magazynka przed chwytem pistoletowym. Przyrządy celownicze mechaniczne składają się z muszki i celownika przerzutowego. Kolba składana.

</doc>
<doc id="816053" url="https://pl.wikipedia.org/wiki?curid=816053" title="Smak słów">
Smak słów

Smak słów – trzecia studyjna płyta popowego zespołu Goya. Premiera tego albumu odbyła się 24 lutego 2005. Płytę promowały dwa single: "Smak słów" i "Mój". Ten drugi brał udział w eliminacjach do konkursu sopockiego. Oprawę graficzną albumu wykonał Grzegorz "Forin" Piwnicki.

</doc>
<doc id="816055" url="https://pl.wikipedia.org/wiki?curid=816055" title="Pijawka kacza">
Pijawka kacza

Pijawka kacza ("Theromyzon tessulatum") – gatunek pijawki ryjkowej z rodziny Glossiphoniidae szeroko rozprzestrzeniony w różnorodnych typach zbiorników wodnych Eurazji i obydwu Ameryk. W Polsce jest gatunkiem pospolitym na obszarze całego kraju. W północno-wschodniej Polsce występuje też podobny, blisko spokrewniony z nim i trudny do odróżnienia, bardzo rzadki gatunek "Theromyzon maculosum".
Pijawki kacze mają miękkie, lekko spłaszczone ciało z płaską stroną brzuszną i wypukłą stroną grzbietową, koloru oliwkowego lub brunatnego, z sześcioma rzędami żółtych lub pomarańczowych niewielkich plamek wzdłuż ciała ("T. tessulatum") lub nieregularnie rozmieszczonymi, dużymi, pomarańczowymi plamami ("T. maculosum"). Są pasożytami wielu gatunków ptaków wodnych, głównie z rodziny kaczkowatych (Anatidae), w tym na kaczkach domowych. Pasożytują w ich wolu lub dziobie, odżywiając się krwią. Można je spotkać na dnie zbiorników wodnych i wśród roślinności wodnej.
"Theromyzon tessulatum" osiąga do 50 mm długości przy szerokości do 15 mm. Ma 4 pary oczu ułożonych jedne za drugimi. Dojrzałe płciowo osobniki po trwającej 2–3 tygodni aktywności płciowej składają 5–10 kokonów. Młode wylęgają się po około 10 dniach. Rodzice opiekują się nimi przez 2–3 miesięcy.

</doc>
<doc id="816056" url="https://pl.wikipedia.org/wiki?curid=816056" title="Arancón">
Arancón

Arancón – jest hiszpańskim miastem w regionie Kastylia i León położonym w prowincji Soria.

</doc>
<doc id="816058" url="https://pl.wikipedia.org/wiki?curid=816058" title="Petrynówka">
Petrynówka

Petrynówka – część wsi Sumin w Polsce położona w województwie lubelskim, w powiecie tomaszowskim, w gminie Tarnawatka.
W latach 1975–1998 Petrynówka administracyjnie należała do województwa zamojskiego.

</doc>
<doc id="816059" url="https://pl.wikipedia.org/wiki?curid=816059" title="Marcin Drajer">
Marcin Drajer

Marcin Drajer (ur. 21 sierpnia 1976 w Poznaniu) – były polski piłkarz grający na pozycji obrońcy, od października 2013 roku trener Unii Swarzędz. Były szkoleniowiec FOGO Luboń.
W polskiej I lidze Drajer rozegrał 128 meczów (79 w Lechu, 17 w Rakowie, 24 w Polonii i 8 w Widzewie) - stan na 1 lipca 2014. W barwach II-ligowej Dyskobolii rozegrał 4 mecze.

</doc>
<doc id="816062" url="https://pl.wikipedia.org/wiki?curid=816062" title="Sławomir Ciesielski">
Sławomir Ciesielski

Sławomir Stanisław Ciesielski (ur. 14 stycznia 1957) – polski perkusista. Członek Akademii Fonograficznej ZPAV. Były perkusista zespołu Republika.
Po rozpadzie Republiki grał z Operą – zespołem muzycznym, który tworzyli członkowie Republiki, bez Grzegorza Ciechowskiego, lecz z Robertem Gawlińskim i saksofonistą Jackiem Rodziewiczem. Grał w zespole Kobranocka przez rok.
Po śmierci lidera reaktywowanej Republiki, założył zespół perkusyjny Kije. W 2008 roku był także perkusistą koncertowego składu Made in Poland.
Od 2011 r. współpracował z Teatrem Tworzenia Jarosława Pijarowskiego. Obecnie, wraz z Eurazją Srzednicką i Jackiem Kuleszą pracuje jako kompozytor, autor tekstów, aranżer i twórca zespołu Eurazja.

</doc>
<doc id="816063" url="https://pl.wikipedia.org/wiki?curid=816063" title="Young Jeezy">
Young Jeezy

Jeezy, właściwie Jay Jenkins (ur. 28 września 1977 w Columbii w Karolinie Południowej) – amerykański raper. W przeszłości był członkiem gangu Crips. Były członek grupy hip-hopowej Boyz n da Hood. Jego pseudonim "Snowman", wziął się od tego, że w przeszłości handlował kokainą.
Ma syna o imieniu Scooter oraz siostrę Katrinę Wright. Po Huraganie Katrina przyjął ofiary żywiołu do swojego domu.
Kariera.
Pierwszą niezależną płytę "Thuggin’ Under the Influence (T.U.I.)" wydał w 2001 roku pod pseudonimem "Lil J.". Dwa lata później ukazał się kolejny niezależny projekt pt. "Come Shop wit Me". W 2004 roku podpisał kontrakt muzyczny z wytwórnią Bad Boy Records i rok później jako grupa Boyz n da Hood wydał album pt. "Boyz n da Hood".
Pierwszy studyjny album pt. " ukazał się w 2005 roku. Zadebiutował na 2. miejscu listy Billboard 200 ze sprzedażą 172.000 egzemplarzy. W 2012 roku magazyn Complex uznał album klasykiem minionej dekady.
W 2006 roku raper udzielił się gościnnie w singlu „Say I” piosenkarki Christina Milian. Drugi solowy album zatytułowany " został wydany 12 grudnia 2006 r. Płyta zadebiutowała na 1. pozycji listy Billboard 200 ze sprzedażą 352.000 kopii. Rapera wsparli tacy artyści jak R. Kelly, Keyshia Cole, T.I. czy Timbaland.
2 września 2008 r. odbyła się premiera trzeciego albumu rapera - "The Recession". Płytę promowało aż 5 singli: „Put On”, „Vacation”, „Crazy World”, „My President” oraz „Who Dat”. Podobnie jak poprzedni tytuł, tak i ten debiutował na szczycie notowania Billboard 200 sprzedając się w ilości 260.000 egzemplarzy.
Jego czwarty solowy album pt. " miał zostać wydany 29 czerwca 2010, jednak z nieznanych powodów premiera się nie odbyła. Następnie premiera miała być w dniu 28 września 2010 r., potem 14 grudnia, 2010 roku. Ostateczna data wydania kompozycji odbyła się 20 grudnia 2011 roku. Pierwszym singlem promującym projekt był utwór „Lose My Mind” z 2010 r. Kolejne dwa „Ballin'” i „F.A.M.E.” zostały wydane w 2011. Trzeci singel zatytułowany „I Do” został wydany w styczniu 2012 r. a czwarty pt. „Leave You Alone” miesiąc później. Na płycie rapera wspomogli Fabolous, Jadakiss, 2 Chainz, Ne-Yo, Jay-Z czy Snoop Dogg. Album zadebiutował na miejscu 3. notowania Billboard 200 ze sprzedażą wynoszącą 233.000 egzemplarzy w pierwszym tygodniu.
2 września 2014 roku odbyła się ogólnoświatowa premiera siódmego studyjnego albumu rapera pt. ". Płyta była promowana dwoma singlami pt. „Me OK” oraz „Seen It All”. Album zadebiutował na 2. miejscu notowania Billboard 200 ze sprzedażą 121.000 egzemplarzy. W Kanadzie płyta zadebiutowała na 2. miejscu listy Canadian Albums Chart sprzedając się w ilości zaledwie 2.000 kopii. Rapera wsparli między innymi Game, Akon, Jay-Z czy Rick Ross.
Rok po premierze "Seen It All", Jeezy postanowił wydać dziewiąty studyjny materiał zatytułowany "Church In These Streets". Płyta miała swoją oficjalną premierę 15 października 2015 roku. Rok później artysta powrócił z albumem zatytułowanym "Trap or Die 3", który trafił do sprzedaży 28 października 2016 roku. Na najnowszym albumie Jenkinsa wystąpili French Montana, YoGotti, Bankroll Fresh oraz Chris Brown. W 2013 raper skrócił swój pseudonimem z "Young Jeezy" na "Jeezy".

</doc>
<doc id="816064" url="https://pl.wikipedia.org/wiki?curid=816064" title="Kolonia Klocówka">
Kolonia Klocówka

Kolonia Klocówka – część wsi Klocówka w Polsce położona w województwie lubelskim, w powiecie tomaszowskim, w gminie Tarnawatka.
W latach 1975–1998 Kolonia Klocówka administracyjnie należała do województwa zamojskiego.

</doc>
<doc id="816080" url="https://pl.wikipedia.org/wiki?curid=816080" title="Paul Theroux">
Paul Theroux

Paul Theroux (ur. 10 kwietnia 1941 w Medford, Massachusetts) – amerykański powieściopisarz i publicysta, pochodzenia francusko-włoskiego.
Życiorys.
Ukończył University of Maine (1959–1960) (Bachelor of Arts), University of Massachusetts (1963), i Syracuse University (1963), potem pracował w Korpusie Pokoju w Malawi w latach 1963–1965. Następnie mieszkał w Ugandzie i Singapurze, po czym z drugą żoną i dwójką synów osiadł w Wielkiej Brytanii.
W następnej dekadzie odbył podróż pociągiem z Wielkiej Brytanii do Japonii i z powrotem inną trasą. Obecnie mieszka na Hawajach.
Mówi po włosku, francusku, hiszpańsku i chińsku.
Twórczość.
Jest autorem prawie 30 powieści i kilkunastu książkowych reportaży.
W Polsce wydano w latach 1983–97 cztery jego powieści, wszystkie w przekładzie Marii Zborowskiej:
Poza tym w Polsce wydano jego następujące książki non-fiction:
Zekranizowano utwory:

</doc>
<doc id="816082" url="https://pl.wikipedia.org/wiki?curid=816082" title="Asercja (logika)">
Asercja (logika)

Asercja – uznanie jakiegoś zdania za prawdziwe.
Pojęcie asercji wprowadzone zostało do logiki przez Fregego, w jego "Begriffsschrift" (1879). Nie jest ono jednak uważane obecnie za pojęcie logiki formalnej, ale pragmatyki, będąc „uznaniem zdania za prawdziwe” (Frege), lub „przekonaniem” (Meinong).
W "Traktacie logiczno filozoficznym" (4.442) Ludwig Wittgenstein przedstawił krytykę symbolu asercji (formula_1) postulowanego przez Fregego jako pozbawionego znaczenia. Zatem Wittgenstein, jak i m.in. Stanisław Leśniewski przed nim, wykluczyli operację asercji z logiki formalnej; symbol ten dziś używany jest przede wszystkim dla oznaczenia dedukcji.
W latach 1918-1923 Frege zaprzestał postrzegania asercji jako części języka formalnego. Denis Vernant twierdzi, że prace Wittgensteina i Peirce’a pozwoliły na zrozumienie tego, że pojęcie asercji ma sens tylko (lub przede wszystkim) w kontekście dialogicznym. Zaprzeczeniem asercji jest nie prosta negacja, ale "denegacja", "odrzucenie".

</doc>
<doc id="816084" url="https://pl.wikipedia.org/wiki?curid=816084" title="W stronę słońca (film 2005)">
W stronę słońca (film 2005)

W stronę słońca ("Into the Sun") – amerykańsko-japoński thriller z 2005 roku
Obsada.
i inni. 
Fabuła.
Zostaje zamordowany gubernator Tokio. Sprawą zajmuje się były agent CIA Travis Hunter (Steven Seagal).
W czasie śledztwa okazuje się, że to dopiero początek walki z korupcją i przemocą. Przywódcą wroga jest Yakuzy Haruki Jo, który w powiązaniu z chińską mafią chce na dużą skalę być dystrybutorem narkotyków. Steven Seagal znowu musi poradzić sobie ze 'złymi ludźmi'.
Produkcja.
Film był kręcony w Tokio i Bangkoku.

</doc>
<doc id="816085" url="https://pl.wikipedia.org/wiki?curid=816085" title="Craig Gordon">
Craig Gordon

Craig Sinclair Gordon (ur. 31 grudnia 1982 w Edynburgu) – szkocki piłkarz grający na pozycji bramkarza.
Kariera klubowa.
Craig Gordon pochodzi z Edynburga, stolicy Szkocji. Jest wychowankiem piłkarskiej akademii młodzików Heart of Midlothian, z której wywodzą się między innymi tacy piłkarze jak Gary Naysmith, Allan Johnston, Paul Ritchie czy Robbie Neilson. Do pierwszej drużyny Gordon trafił 1 sierpnia 2000 roku, jednak wobec konkurencji w składzie w osobie Fina Antti Niemi oraz młodego wieku nie miał szans na grę. W Scottish Premier League zadebiutował 2 lata później, 6 października 2002 w zremisowanym 1:1 meczu z Livingston F.C. Był to jednak jego jedyny mecz w tamtym sezonie, ale już w następnym zastąpił w podstawowej jedenastce Tepi Moilanena. Zagrał łącznie w 29 ligowych meczach „Serc” i zajął z tym klubem 3. miejsce w lidze. Został wówczas nominowany do nagrody Najlepszego Młodego Piłkarza w Szkocji, ale ostatecznie wyróżniony został pomocnik Celtic FC, Stephen Pearson. Od tego czasu Craig stał się jedną z czołowych postaci edynburskiej drużyny. W sezonie 2004/2005 Gordon rozegrał wszystkie 38 meczów w Hearts i puścił w nich 33 gole (mniej stracili tylko bramkarze Celtic F.C. i Rangers F.C.), ale drużyna zajęła niższe niż przed rokiem miejsce – 5. W sezonie 2005/2006 Hearts niespodziewanie wywalczyło wicemistrzostwo Szkocji przy dużej zasłudze Gordona, którego postawa została doceniona przez dziennikarzy i wybrali oni bramkarza „Serc” Najlepszym Piłkarzem Sezonu w Szkocji. Tym samym Gordon stał się pierwszym piłkarzem Hearts od 1986 roku (wtedy nagrodę tę otrzymał Sandy Jardine) oraz pierwszym bramkarzem od 1993 (nagroda dla Andy'ego Gorama), który tego dokonał.
Latem 2006 pojawiły się spekulacje o transferze Gordona do silniejszego klubu. Był obserwowany przez menedżera Arsenalu, Arsène'a Wengera, ale do transferu nie doszło. Na sezon 2006/2007 pozostał w Edynburgu, a po odejściu Stevena Pressleya a potem Paula Hartleya został nowym kapitanem zespołu. W zimowym oknie transferowym Craigiem znów zainteresował się Arsenal, a także Rangers i Manchester United F.C. 27 stycznia 2007 nie wystąpił w meczu z Rangersami, gdyż szefostwo Hearts negocjowało jego transfer. Jednak tuż przed zamknięciem okna transferowego Gordon nie przeszedł do żadnego klubu i rundę wiosenną także rozpoczął w swoim klubie.
Latem 2007 Gordon ostatecznie odszedł z Hearts. Za 9 milionów funtów trafił do beniaminka angielskiej Premier League, Sunderland A.F.C.. Stał się tym samym najdroższym bramkarzem na Wyspach Brytyjskich. 19 maja 2012 roku opuścił Sunderland.
Kariera reprezentacyjna.
W reprezentacji Szkocji Gordon zadebiutował 30 maja 2004 za selekcjonerskiej kadencji Berti Vogtsa. Mecz odbył się w Edynburgu na stadionie Hearts, a Szkocja wygrała wówczas z Trynidadem i Tobago 4:1. Od tego czasu zaczęto go uważać za "jedynego piłkarza szkockiego klasy światowej". 30 września 2005 po remisie 1:1 z Włochami w kwalifikacjach do Mistrzostw Świata w Niemczech włoscy piłkarze Gianluigi Buffon oraz Christian Vieri przyznali, że Gordon to jeden z najlepszych bramkarzy świata. Od czasu debiutu Craig stał się podstawowym golkiperem Szkotów i swoim talentem ma szanse nawiązać do osiągnięć słynnych przed laty bramkarzy z tego kraju, Jima Leightona czy choćby Andy Gorama.
Sukcesy.
Klubowe.
Hearts
Celtic

</doc>
<doc id="816089" url="https://pl.wikipedia.org/wiki?curid=816089" title="Optymalizacja oprogramowania">
Optymalizacja oprogramowania

Optymalizacja oprogramowania - działanie mające na celu poprawę wydajności programu komputerowego, głównie poprzez zwiększenie szybkości działania i zmniejszenie wykorzystania przez niego zasobów komputera.
Można wyróżnić następujące podstawowe sposoby optymalizacji oprogramowania:

</doc>
<doc id="816091" url="https://pl.wikipedia.org/wiki?curid=816091" title="Exmoor">
Exmoor

Exmoor – kopulaste wzgórza w północnej części Półwyspu Kornwalijskiego, na pograniczu hrabstw Devon i Somerset w Anglii (Wielka Brytania). Wysokość maksymalna do 519 m (Dunkery Beacon). Roślinność występuje głównie w formie wrzosowisk i torfowisk. Jest to rejon hodowli owiec i bydła, a także kuców (kuc Exmoor), również rejon turystyczny. W 1954 na obszarze Exmoor powstał Park Narodowy Exmoor.

</doc>
<doc id="816093" url="https://pl.wikipedia.org/wiki?curid=816093" title="9M111 Fagot">
9M111 Fagot



</doc>
<doc id="816095" url="https://pl.wikipedia.org/wiki?curid=816095" title="Kwas dekanowy">
Kwas dekanowy

Kwas dekanowy, kwas kaprynowy – organiczny związek chemiczny z grupy kwasów karboksylowych, zawiera dziewięciowęglowy łańcuch alkilowy połączony z grupą karboksylową.
W postaci estrów i soli stosowany jako składnik leków zwiększający ich lipofilowość i umożliwiający powolne uwalnianie substancji czynnej z tkanki tłuszczowej w miejscu iniekcji do organizmu (ang. "depot injection").

</doc>
<doc id="816098" url="https://pl.wikipedia.org/wiki?curid=816098" title="Rajd Szwecji 2007">
Rajd Szwecji 2007

Rezultaty Rajdu Szwecji ("56th Uddeholm Swedish Rally"), eliminacji Rajdowych Mistrzostw Świata, w 2007 roku, który odbył się w dniach 8–11 lutego:
Klasyfikacja po 2 rundach.
Tabele przedstawiają tylko pięć pierwszych miejsc.

</doc>
<doc id="816099" url="https://pl.wikipedia.org/wiki?curid=816099" title="Framboezja">
Framboezja



</doc>
<doc id="816105" url="https://pl.wikipedia.org/wiki?curid=816105" title="Geografia Bośni i Hercegowiny">
Geografia Bośni i Hercegowiny

Bośnia i Hercegowina jest państwem położonym w Europie Południowej, na Półwyspie Bałkańskim. Terytorium tego kraju było areną krwawych walk między Serbami a Muzułmanami i Chorwatami o podział Bośni i Hercegowiny. Obecnie porządku w kraju i przestrzegania porozumienia pokojowego pilnują siły stabilizacyjne EUFOR. Bośnia jest krajem górzystym, leżącym na styku stref klimatycznych – umiarkowanej i śródziemnomorskiej.
Powierzchnia – granice.
Powierzchnia – 51 129 km²
Skrajne punkty: północny 45°17′N, południowy 42°32′N, zachodni 15°45′E, wschodni 19°40′E. Rozciągłość południkowa wynosi 300 km, a równoleżnikowa 310 km.
Bośnia i Hercegowina graniczy z następującymi państwami:
Linia brzegowa – 20 km (Morze Adriatyckie)
Budowa geologiczna i rzeźba.
Tylko 10% obszaru leży na wysokości poniżej 200 m n.p.m., a przeważającą część zajmują Góry Dynarskie, gdzie najwyższy szczyt kraju – Maglić – wznosi się na 2396 m n.p.m. Na skały tworzące owe góry składają się wapienie, dolomity i łupki. Same góry są młodym tworem powstałym w orogenezie alpejskiej. Góry Dynarskie przechodzą ku północy w Nizinę Środkowodunajską. Na południowym zachodzie w wapiennych skałach rozwija się rzeźba krasowa. Tereny nizinne rozciągają się wąskim pasem na północy kraju w dolinie rzeki Sawy, oraz w dolinach jej dopływów. Obszary te wchodzą w skład Niziny Panońskiej, zbudowanej z mezozoicznych osadów morskich i jeziornych.
Klimat.
Kraj położony jest w strefie klimatu umiarkowanego ciepłego na wschodzie i północy oraz podzwrotnikowego śródziemnomorskiego na zachodzie i południu. Średnia roczna temperatura powietrza zimą wynosi od 8 ºC na wybrzeżu do 0 ºC na północy, latem 22ºC–26 °C. Średnia roczna suma opadów waha się od 600 mm na nizinach do 1500 mm w górach. Opady uwarunkowane są przede wszystkim przez górzystą rzeźbę terenu, na którym temperatura maleje. Wraz z wysokością, wzrasta natomiast suma opadów. Na obszarach powyżej 1500 m n.p.m. panuje klimat górski.
Wody.
Sieć rzeczna jest dobrze rozwinięta. Góry stanowią obszar źródłowy wielu rzek. Największe systemy rzeczne tworzą Sawa (prawobrzeżny dopływ Dunaju) z Driną, Bosną, Uną, Vrbasem oraz uchodząca do Morza Adriatyckiego Neretwa. Przeważająca część kraju należy do zlewiska Morza Czarnego. Z niewielkiej części na południu kraju rzeki uchodzą do Morza Adriatyckiego jak wymieniona wyżej Neretwa. Bośnia posiada niewiele jezior naturalnych, które mają niewielką powierzchnię (największe z nich Blidinje). Więcej jest jezior sztucznych wykorzystywanych w celach hydroenergetycznych, spośród których największe jest Buško.
Gleby.
Obszary nizinne Bośni są pokryte glebami brunatnymi, zaś w dolinach rzek zalegają mady. W górach występują gleby bielicowe i szkieletowe. Na terenach krasowych występują gleby czerwone tzw. terra rosa, zaś na wierzchowinach – gleby pierwotne zwane goletami.
Fauna i flora.
Naturalną szatą roślinną stanowią lasy (zajmują około 45% powierzchni kraju): dębowo-bukowo-grabowe w niższych partiach gór do 600 m n.p.m. Lasy mieszane z sosną i świerkiem rosną w wyższych partiach gór, przechodzących w kosodrzewiny i łąki górskie. Na wybrzeżu rośnie makia.
Na florę kraju składa się ponad 3,5 tys. gatunków roślin (w tym 678 gatunków zagrożonych i ok. 500 endemitów). Występuje tu 3 tys. glonów oraz do 5 tys. grzybów i porostów.
Lasy i zarośla są naturalnym środowiskiem wielu gatunków zwierząt. Żyją w nich m.in.: sarny, jelenie, dziki, lisy pospolite, wiewiórki, orły i myszołowy. Przedstawicielami gadów są jadowite żmije i węże Eskulapa, z płazów żyjących w Bośni charakterystyczna jest salamandra czarna.
Roślinność i świat zwierzęcy podlegają ochronie w parkach narodowych (Sutjeska i Park Narodowy Kozara) oraz rezerwatach przyrody.

</doc>
<doc id="816109" url="https://pl.wikipedia.org/wiki?curid=816109" title="Dullahan">
Dullahan

Dullahan – polski zespół muzyczny grający folkową muzykę celtycką. Powstał we wrześniu 2005 roku podczas Festiwalu Muzyki Celtyckiej ZAMEK w Będzinie. 
Podczas swoich koncertów grają aranżacje tradycyjnych utworów tanecznych z Irlandii i Szkocji takich jak Jigi, Reele, Slip Jigi, Hornpipe'y, Airy oraz taneczne melodie z Galicji i Asturii, czyli Muińeiry, Xoty, Saltony, Alborady, Entemedia.
Skład zespołu:

</doc>
<doc id="816115" url="https://pl.wikipedia.org/wiki?curid=816115" title="Postnett Omony">
Postnett Omony

Postnett Omony, (ur. 24 marca 1981 w Kampali) – ugandyjski piłkarz występujący na pozycji bramkarza. Jego obecnym klubem jest Roses United F.C.
Życiorys.
Karierę rozpoczynał w sotyjskim klubie Majantja FC. Szybko stał się tam gwiazdą, rozgrywając 98 meczów w Lesotho Premier League. Jego postacią w sezonie 2001/2002 zainteresował się Bloemfontein Celtic. W tym świetnym afrykańskim klubie stał się bramkarzem numer 1. W roku 2004 został uznany najlepszym bramkarzem w swojej lidze.

</doc>
<doc id="816117" url="https://pl.wikipedia.org/wiki?curid=816117" title="Stare Kluki">
Stare Kluki



</doc>
<doc id="816122" url="https://pl.wikipedia.org/wiki?curid=816122" title="ZTS Plastyk">
ZTS Plastyk

ZTS Plastyk – pruszkowska firma produkująca skalowane modele do sklejania samolotów, okrętów i śmigłowców z tworzywa sztucznego. Jest najstarszą tego typu firmą w Polsce, działa od 1945 roku.
Modele ZTS Plastyk.
ZTS Plastyk posiada w ofercie modele maszyn polskich lub z polskimi oznaczeniami. Modele śmigłowców oraz samolotów tej firmy są dostępne w skali 1:72. Kilka modeli wytwarzanych w innych skalach zostało wycofanych z produkcji. Okręty są dostępne w skali 1:500.

</doc>
<doc id="816124" url="https://pl.wikipedia.org/wiki?curid=816124" title="Wydajność oprogramowania">
Wydajność oprogramowania

Wydajność oprogramowania wyraża ilość pracy wykonanej w określonym przedziale czasu. Im więcej pracy program wykona w jednostce czasu, tym większa jest jego "wydajność". Uściślając, "wydajność" programu jest mierzona liczbą jednostek "danych wejściowych" (rozmiarem danych), którymi w danym czasie program ten zarządza w celu przekształceniu ich na "jednostki wyjściowe" (dane wynikowe).

</doc>
<doc id="816129" url="https://pl.wikipedia.org/wiki?curid=816129" title="Richard E. Taylor">
Richard E. Taylor

Richard Edward Taylor (ur. 2 listopada 1929 w Medicine Hat, zm. 22 lutego 2018 w Stanford) – kanadyjski fizyk, noblista.
Życiorys.
Urodził się w Medicine Hat w prowincji Alberta, jego matka pochodziła z rodziny norweskich emigrantów, którzy przyjechali do Kanady ze Stanów Zjednoczonych wkrótce po I wojnie światowej. Dziadek Richarda Taylora ze strony ojca pochodził z Irlandii Północnej, a babka ze Szkocji. 
Studiował na University of Alberta w Edmonton, w 1950 roku uzyskał B. Sc, a w 1952 stopień magistra. Wraz z żoną, Ritą Bonneau wyjechał z Kanady do Kalifornii, gdzie kontynuował edukację na Uniwersytecie Stanforda. Wśród jego wykładowców byli wówczas Felix Bloch, Leonard Schiff, Willis Lamb, Robert Hofstadter i Pief Panofsky. Eksperymenty Richarda Taylora, wykonywane pod kierunkiem Roberta Mozleya, dotyczyły wytwarzania spolaryzowanych promieni gamma z wiązki akceleratora, a następnie wykorzystania ich do badania mezonów pi. Stopień doktora na Uniwersytecie Stanforda uzyskał w 1962 roku.
Pracował przez rok w Lawrence Berkeley National Laboratory, a następnie, od 1962 roku, w Stanford Linear Accelerator Center (SLAC), w 1970 roku został tam profesorem, a w 2003 przeszedł na emeryturę. W SLAC, wraz Jerome Friedmanem i Henry Kendallem, przeprowadził serię eksperymentów, które pozwoliły potwierdzić hipotezę, że protony i neutrony są zbudowane z kwarków. 
W 1990 roku wraz z Jerome Friedmanem i Henry Kendallem otrzymał Nagrodę Nobla w dziedzinie fizyki "za ich pionierskie badania dotyczące głęboko nieelastycznego rozpraszania elektronów na protonach i związanych neutronach, co miało istotny wpływ na rozwój modelu kwarkowego w fizyce cząstek".

</doc>
<doc id="816134" url="https://pl.wikipedia.org/wiki?curid=816134" title="Burkini">
Burkini

Burkini (Burqini) – kostium kąpielowy przeznaczony dla muzułmanek i kobiet z innych kultur, których religia zabrania odsłaniania wielu części ciała. Kontaminacja rzeczowników burka i bikini. 
Pomysł Ahedy Zanetti, Libanki mieszkającej w Australii. Na plażach Libanu można spotkać ratowniczki w burkini. Odsłonięte są tylko dłonie, stopy i twarz. Nie przylega zbyt mocno do ciała w wielu miejscach, dlatego opór wody jest większy niż w przypadku tradycyjnych kostiumów.

</doc>
<doc id="816139" url="https://pl.wikipedia.org/wiki?curid=816139" title="Półwysep Kornwalijski">
Półwysep Kornwalijski

Półwysep Kornwalijski (ang. "Cornwall Peninsula") – półwysep w południowo-zachodniej Anglii (Wielka Brytania), wciśnięty pomiędzy Morze Celtyckie i Kanał Bristolski na północy a kanał La Manche na południu. Długość ok. 250 km, szerokość do 100 km.
Linia brzegowa bardzo urozmaicona – wybrzeże riasowe. Wnętrze zajmują, zbudowane z odpornych skał granitowych i piaskowych, kopulaste wzniesienia – Dartmoor i Exmoor (do 621 m n.p.m., High Willhays), pokryte wrzosowiskami i torfowiskami, występujące obniżenia zbudowane są ze skał o mniejszej odporności, bardziej podatnych na wietrzenie i erozję. Półwysep leży w strefie klimatu umiarkowanego morskiego.
Półwysep Kornwalijski jest obszarem rolniczo-hodowlanym, ponad 60% zajmują pastwiska, większe skupiska ludności występują na południowym wybrzeżu, stanowiącym ważny region turystyczny, występują tu liczne kąpieliska (tzw. "Cornish Riviera").
Dwa parki narodowe: Dartmoor i Exmoor.
Główne miasta: Plymouth, Truro, Torquay, Exeter.

</doc>
<doc id="816140" url="https://pl.wikipedia.org/wiki?curid=816140" title="Kul-Oba">
Kul-Oba

Kul-Oba (, , ) – scytyjski kurhan kamienny znajdujący się 6 km na zachód od Kerczu na Półwyspie Krymskim, datowany na drugą połowę IV w. p.n.e. (340-320). Był badany już w 1830, w trakcie badań częściowo obrabowany.
Główny pochówek zawierał zwłoki mężczyzny w drewnianym sarkofagu oraz dodatkowo pochówek kobiety, niewolnika-koniuszego, kości konia oraz liczne ozdoby wykonane ze złota i elektronu.
Stratygrafia.
Średnica kurhanu wynosi 53 m. Pod centralną częścią nasypu znajdowała się czworokątna komora grobowa (4,6 m × 4,26 m) z krótkim korytarzem (2,84 m) od strony północnej, nakryta sklepieniem pozornym. Wysokość od podłogi do płyty zamykającej sklepienie wynosi 5,3 m. Wejście do komory (o wysokości 2,49 m i szerokości 1,6 m) zawalone było kamieniami. Większą część komory grobowej zajmował niski (0,27 m wysokości) katafalk z drzewa cyprysowego lub jałowcowego o wymiarach 2,84 m x 2,84 m. Był podzielony w linii północ-południe na dwie części, przy czym w większej umieszczono zwłoki zmarłego w drewnianym sarkofagu. Sarkofag był zdobiony utrwalonymi na płytach z kości słoniowej techniką wycinania, scenami z mitologii greckiej oraz motywami animistycznymi, typowymi dla symboliki scytyjskiej (np. gonitwa psa za zającem), czy scenami rodzajowymi (np. Scyta spadający z konia). Obok katafalku na linii wejścia, z głową na południe złożono, również w drewnianym sarkofagu, pochówek kobiety. Wzdłuż południowej ściany komory grobowej pochowany był (głową na zachód) wojownik, zaś w południowo-zachodniej narożniku komory – koniuszy-niewolnik oraz kości konia.
Inwentarz grobowy.
Mężczyzna w sarkofagu miał na głowie spiczastą czapkę ozdobioną dwoma diademami z blachy z wytłaczanym ornamentem. Na jego szyi znajdowała się tzw. grzywna (złoty naszyjnik) zdobiona emalią i zakończona figurkami galopujących koni dosiadanych przez Scytów, zaś na rękach 5 złotych bransolet. W skład wyposażenia wchodził również sztylet z rękojeścią i pochwą okutą złotą blachą ze sceną gonitwy zwierząt i pozłacany nagolennik z blachy brązowej (knemida). Pod czaszką zmarłego znaleziono 4 figurki przedstawiające Scytów oraz figurkę ze sceną picia przez dwóch Scytów bruderszaftu, a obok szkieletu złotą czarę z uszkami do zawieszania, zdobioną wizerunkami Gorgon, głowami Sylenów, lwów, delfinów, ryb, palmetami itp. W mniejszej przegrodzi katafalku znajdowała się broń, pejcz oraz 2 skipetary (berła).
Pochówek kobiecy wyposażony był m.in. w złoty diadem oraz ciężki złoty naszyjnik zakończony figurkami przyczajonych lwów oraz 2 medaliony z wizerunkami Ateny i 2 złote zausznice. W rękach złożonych między kolanami znaleziono słynny elektronowy kubek z wizerunkami Scytów. Jest on sztandarowym osiągnięciem rozwijającego się w koloniach greckich stylu, będącego wyrazem dostosowania do gustów scytyjskich greckiego realizmu przedstawianych scen, których tematem stały się różne sytuacje życia scytyjskich wojowników.
 Fryz na kubku tworzą cztery sceny: wojownika relacjonującego coś wspartemu na włóczni władcy z królewską przepaską na czole, Scyty naciągającego łuk, scena wyrywania zęba oraz scena wiązania buta przez jednego z towarzyszy. W pobliżu odkryto też zwierciadło brązowe ze złotą rękojeścią oraz srebrne wrzeciono. Zestaw biżuterii uzupełniały szerokie złote bransolety z wizerunkami gryfów rozszarpujących jelenie.
Pomiędzy pochówkiem kobiety a znajdującym się wzdłuż południowej ściany wojownikiem znaleziono 7 noży (6 z rękojeścią z kości słoniowej i 1 z rękojeścią pokrytą złotą blachą).
Obok niewolnika-koniuszego odkryto drugi nagolennik z pozłacanej blachy brązowej oraz hełm, złożone w kwadratowym zagłębieniu.
W pobliżu wejścia do komory ustawiono 4 amfory z winem (jedna ze stemplem Thasos) i naczynia metalowe a wśród nich 3 srebrne kubki (2 z fryzami przedstawiającymi walki zwierząt, 1 z ptactwem wodnym i rybami), 2 rytony (1 z zakończeniem w kształcie głowy lwa, drugi barana), kyliks srebrny z grecką inskrypcją ΠΟΡΝΑΧΟ (PORNAKHO), 2 srebrne miednice i wielka taca. W komorze znaleziono również wiele wytłaczanych złotych blaszek np. ze Scytą polującym na zająca, dwoma zwróconymi do siebie plecami łucznikami scytyjskimi, tańczącymi Menadami itd. Stanowiły one dekorację paradnych strojów.
W trakcie badań grobowiec został obrabowany a rabusie w skrytce pod płytami podłogi znaleźli m.in. brązową, pokrytą złotem grzywnę, zakończona głowami lwów, złote okucie sajdaka oraz złotą aplikację tarczy w postaci sylwetki odpoczywającego jelenia. Jedyną jej analogie stanowi egzemplarz z wczesnoscytyjskiego kurhanu Kostroma na Przedkaukaziu, tyle że okaz kul-obski jest bardziej stylizowany, dodatkowo ozdobiony wizerunkami zwierząt oraz sygnowany literami PAI. Stanowi on klasyczny przykład symboliki zoomorficznej, której wzorce ideowe i plastyczne ukształtowały się jeszcze w centralnoazjatyckiej kolebce Scytów.
Niezwykle bogaty inwentarz kurhanu Kul-Oba i jego estetyka pozwalają sądzić, iż pochowano w nim władcę lokalnego odłamu Scytów, który – zachowując właściwe światu koczowniczemu elementy tożsamości kulturowej – podlegał już silnej hellenizacji.

</doc>
<doc id="816142" url="https://pl.wikipedia.org/wiki?curid=816142" title="28 Pułk Lotnictwa Myśliwskiego">
28 Pułk Lotnictwa Myśliwskiego

28 Słupski Pułk Lotnictwa Myśliwskiego (28 plm) – oddział lotnictwa myśliwskiego Wojsk Obrony Powietrznej Kraju i Wojsk Lotniczych i Obrony Powietrznej.
Historia pułku.
Na podstawie rozkazu Nr 0096/Org. Ministra Obrony Narodowej z dnia 11 grudnia 1951 roku oraz rozkazu Nr 018/Org. dowódcy Wojsk Lotniczych z dnia 21 maja 1952 roku, na lotnisku Redzikowo koło Słupska, w składzie 10 Dywizji Lotnictwa Myśliwskiego OPL, został sformowany 28 Pułk Lotnictwa Myśliwskiego OPL. W etacie nr 6/100 przewidziano 239 żołnierzy zawodowych i 2 pracowników kontraktowych. Termin osiągnięcia gotowości bojowej został wyznaczony na dzień 1 listopada 1952 roku.
Od pierwszych dni istnienia głównym zadaniem pułku było szkolenie lotnicze i obrona najważniejszych obiektów administracyjno-gospodarczych oraz wojsk na środkowym Pomorzu. Od 1 lipca 1991 roku Pułk wykonywał zadania w ramach Wojsk Lotniczych i Obrony Powietrznej. W dniu 1 września 1995 roku decyzją Ministra Obrony Narodowej Pułk przyjął nazwę wyróżniającą "Słupski" i odtąd jego pełna nazwa brzmiała: 28 Słupski Pułk Lotnictwa Myśliwskiego. Od tego samego roku rocznica pierwszej zbiórki Pułku - dzień 17 września - została uznana za Święto Pułku. 9 grudnia 1995 roku Pułk otrzymał też nowy sztandar ufundowany przez społeczeństwo miasta Słupska i Ziemi Słupskiej.
Od grudnia 1958 do grudnia 1974 w 28 Pułku używano samolotów MiG-19 wersji P i PM (od 1966 roku był on jedyną polską jednostką wyposażoną w te samoloty).
W maju 1978 roku zapadła decyzja o przezbrojeniu jednostki, pierwszej w Polsce, w samoloty MiG-23. 4 czerwca 1979 roku przybyły pierwsze dziewięć maszyn w wersji MiG-23MF oraz dwa szkolno-bojowe MiG-23UB. Następne samoloty przejęto 4 stycznia 1980 roku a ostatnie 21 września 1982 roku. W sumie jednostka przejęła 36 MiG-23MF i sześć egzemplarzy MiG-23UB. W latach 1988 i 1989 do pułku dotarły trzy samoloty MiG-23M, wycofane z radzieckiego 871 Pułku Lotnictwa Myśliwskiego stacjonującego w Bagiczu. Maszyny posłużyły jako magazyn części zamiennych. Jeden z nich po usunięciu wszystkich nadających się do dalszej eksploatacji części, został ustawiony w charakterze samolotu pamiątkowego przed kasynem oficerskim. Druga z maszyn, po podobnych zabiegach, służyła w charakterze pomocy technicznej oraz obiektu ćwiczeń lotniskowej straży pożarnej.
W związku z kończeniem resursów przez kolejne egzemplarze samolotów MiG-23 oraz z polityką oszczędnościową MON, postanowiono wycofać z uzbrojenia maszyny tego typu. Ostatnie loty szkoleniowe odbyły się 2 września 1999 roku. Wzięło w nich udział 5 samolotów MiG-23MF i 2 MiG-23UB. Natomiast ostatni lot MiG-23UB w barwach WLiOP odbył się 30 listopada 1999. Część samolotów skreślonych z inwentarza WLiOP przekazano do AMW w celu sprzedaży kolekcjonerom, natomiast kilka najmłodszych egzemplarzy (samoloty 24 serii), mających jeszcze spory zapas resursu przetransportowano na 21 Centralny Poligon Lotniczy w Nadarzycach i tam wykorzystano jako cele ćwiczebne. Dwa egzemplarze trafiły do zbiorów muzealnych. W 1996 roku jedna z maszyn została odholowana do skansenu lotniczego mieszczącego się na terenie 2 Bazy Lotniczej w Bydgoszczy a druga trafiła do Muzeum Lotnictwa Polskiego w Krakowie.
W wyniku powyższych działań, Minister Obrony Narodowej decyzją nr PF24/Org z dnia 3 października 2000 roku podjął decyzję o rozformowaniu jednostki. 28 Słupski Pułk Lotnictwa Myśliwskiego zakończył działalność, z dniem 31 grudnia 2000 roku przechodząc do historii.
Odznaka pułkowa.
Odznakę o wymiarach 37x33 mm stanowi kontur samolotu odrzutowego w kolorze stalowym. Z prawej strony jego tło stanowi pionowy statecznik samolotu pokryty biało-czerwoną szachownicą. Z lewej strony odznakę zamyka stalowe skrzydło husarskie. W cieniu skrzydła tarcza z czerwono-niebieskim herbem Słupska. Nad dolnej krawędzią odznaki numer, inicjały pułku oraz miejsce stacjonowania 28 plm SŁUPSK. Odznakę zaprojektował Marek Świderski.
Żołnierze pułku.
Dowódcy pułku 
Stopnie wojskowe dowódców z dnia objęcia obowiązków służbowych.
Oficerowie

</doc>
<doc id="816145" url="https://pl.wikipedia.org/wiki?curid=816145" title="Dziubiński">
Dziubiński

Dziubiński (forma żeńska: Dziubińska, forma liczby mnogiej: Dziubińscy) – polskie nazwisko. Z początkiem lat 90. XX wieku Polskę zamieszkiwało 2700 osób o tym nazwisku. Rodziny szlacheckie o tym nazwisku pieczętowały się herbami Leliwa i Dołęga.

</doc>
<doc id="816152" url="https://pl.wikipedia.org/wiki?curid=816152" title="Spawanie laserowe">
Spawanie laserowe

Spawanie laserowe – rodzaj techniki spawania polegającego na stapianiu obszaru styku wiązką promieni laserowych. Spawanie takie prowadzone jest w osłonie gazu obojętnego lub - jeżeli materiał spawany nie utlenia się - w powietrzu i zapewnia dużą wytrzymałość spoin. Powszechnie stosowane jest w produkcji wielkoseryjnej, np. w przemyśle motoryzacyjnym.
Charakterystyka procesu.
Spawanie laserowe wykorzystuje wiązkę o dużej gęstości energii (około 1 MW/cm²). Efektem spawania laserowego jest mała szerokość strefy wpływu ciepła i niskie oddziaływania temperatury na konstrukcję, szybkie odprowadzanie ciepła i stygnięcie spoiny. Możliwa do uzyskania szerokość uzyskiwanych spoin to 0,2–13 mm, praktycznie wykorzystywane są głównie spoiny o małych szerokościach. Głębokość penetracji materiału przez wiązkę laserową jest proporcjonalna do mocy zasilania, ale zależy również od lokalizacji punktu skupienia wiązki i szybkości spawania. Maksymalizację przenikania wiązki uzyskuje się, gdy punkt skupienia znajduje się nieco poniżej powierzchni łączonych materiałów.
Spawanie laserowe stosowane jest do spawania stali stopowych, wysokowytrzymałych stali niskostopowych (HSLA), stali węglowych, metali trudnotopliwych, metali aktywnych chemicznie, aluminium i tytanu.

</doc>
<doc id="816154" url="https://pl.wikipedia.org/wiki?curid=816154" title="Dziewiątkowicze Nowe">
Dziewiątkowicze Nowe

Dziewiątkowicze Nowe (biał. "Дзявяткавічы Новыя") – wieś na Białorusi położona przy trakcie ze Słonimia do Berezy Kartuskiej nad rzeką Hrywdą i Ruchówką.
Siedziba parafii prawosławnej (pw. św. Mikołaja Cudotwórcy) i rzymskokatolickiej (pw. Świętych Apostołów Piotra i Pawła).
Dziewiątkowicze Nowe zostały wyodrębnione z Dziewiątkowicz. Dziewiątkowicze należały pierwotnie do Mieleszków. W 1667 część Dziewiątkowicz nabył Kazimierz Śliźień w posagu po żonie Teodorze Mieleszkównie. Pozostałą część klucza Dziewiątkowicz nabył podkoniuszy litewski Michał Ślizień od podstolego Giedrojcia w roku 1752. Na początku XIX w. była tu parafia katolicka. Do parafii należał kościół filialny w Rudni oraz kaplice w Rudopolu i Reginowie. Kościół w Dziewiątkowiczach fundowała Tekla Ślizień z ks. Czetwertyńskich.
Przed 1939 wieś Dziewiątkowicze Nowe należała do gminy Dziewiątkowicze w powiecie słonimskim. 
W Dziewiątkowiczach był majątek ziemski o powierzchni 637 ha. W majątku był młyn wodny i parowy. Młyny te dzierżawił Bela Epsztejn. W majątku były stawy rybne i mleczarnia. Produkowane tam sery sprzedawano do Grodna, Warszawy i Wilna. Pałac w Dziewiątkowiczach został spalony. W wieży tego pałacu znajdowała się kolekcja kilku tysięcy batalionów. Drewniany dwór (mieszkanie administratora majątku) znajduje się na ilustracji w "Przez Kraj Ludzi, Zwierząt i Bogów" Ferdynanda Ossendowskiego. Po 1939 w Dziewiątkowiczach powstał sowchoz.
Właścicielem Dziewiątkowicz był Olgierd Ślizień, adiutant gen. Andersa, jego żona Maria z Karczewskich, wcześniej była żoną gen. Skotnickiego. Maria z Karczewskich swoją karierę życiową zakończyła jako żona bankiera w Genewie. Mieszkając tam odwiedzała rodzinę w Poznaniu. Syn Ślizień pozostał w Polsce, był więziony w okresie stalinowskim.
W 2002 r. we wsi zbudowano cerkiew prawosławną pw. św. Mikołaja Cudotwórcy, która służy miejscowej parafii.

</doc>
<doc id="816155" url="https://pl.wikipedia.org/wiki?curid=816155" title="Zenyatta Mondatta">
Zenyatta Mondatta

Zenyatta Mondatta – trzeci album brytyjskiej grupy rockowej The Police, wydany w październiku 1980 roku.

</doc>
<doc id="816157" url="https://pl.wikipedia.org/wiki?curid=816157" title="Raszyn (Poznań)">
Raszyn (Poznań)

Raszyn – część Poznania i jednocześnie obszar Systemu Informacji Miejskiej leżący na obszarze jednostki pomocniczej Osiedle Grunwald Południe.
Położenie.
Według Systemu Informacji Miejskiej Raszyn jako jednostka obszarowa znajduje się w granicach:
Architektura.
Osiedle mieszkaniowe zabudowane willowo w części północnej, natomiast w części południowej w większości budynkami wielorodzinnymi z lat 1960–1963 na 700 mieszkań (tzw. "Raszyn I"), według projektu Mirosławy Dworzańskiej, Bogdana Celichowskiego i Wojciecha Kasprzyckiego. Na terenie parku znajduje się jeden z elementów zabytkowych zabudowań fortyfikacyjnych Twierdzy Poznań – Fort VIIIa (stanowi on jądro parku ks. Jasińskiego).
Historia.
Początki i intensywny rozwój zabudowy mieszkaniowej tej części miasta związane były z poszerzeniem obszaru Poznania w latach 20. i 30. XX wieku. Wówczas wytyczono nową siatkę ulic na terytorium pomiędzy Górczynem a tzw. Szosą Grunwaldzką. Kolejny etap rozwoju miał miejsce w latach 60. W 1975 roku rozpoczęto budowę nowego osiedla mieszkaniowego w południowej części Raszyna nazwanego im. Mikołaja Kopernika.
W latach 1954–1990 Raszyn należał do dzielnicy Grunwald.
W 1999 r. utworzono jednostkę pomocniczą miasta Osiedle Kopernika-Raszyn. Po reorganizacji struktur jednostek pomocniczych miasta Poznania Raszyn włączono w większe osiedle Grunwald Południe.
Komunikacja.
Przez Raszyn przebiegają linie autobusowe: 145, 150, 163, 164, 169, 179, 182, 191 i 193. W planach jest budowa linii tramwajowej wzdłuż ulic: K. Arciszewskiego i Pogodnej z pętlą końcową na os. M. Kopernika.
Ulice.
Część nazw ulic nawiązuje do miejsc bitew stoczonych między oddziałami polskimi a siłami państw obcych z różnych okresów historii Polski:
Oświata.
Przy ul. E. Taczanowskiego od 1 września 2005 r. działa pierwsza w mieście szkoła kształcąca dzieci różnych narodowości – "International School of Poznan".

</doc>
<doc id="816158" url="https://pl.wikipedia.org/wiki?curid=816158" title="Wytwórnia filmów">
Wytwórnia filmów



</doc>
<doc id="816160" url="https://pl.wikipedia.org/wiki?curid=816160" title="Berge Stahl">
Berge Stahl



</doc>
<doc id="816163" url="https://pl.wikipedia.org/wiki?curid=816163" title="Gnoll">
Gnoll

Gnolle – stworzenia fantastyczne, pierwotnie opisane jako skrzyżowanie gnoma z trollem (stąd nazwa).
Po raz pierwszy pojawiają się w zbiorze opowiadań "The Book of Wonder" (1912) Lorda Dunsany’ego. Zostały zaadaptowane na potrzeby gry fabularnej "Dungeons &amp; Dragons". Występują też m.in. w Świecie Dysku i grach komputerowych (m.in. w ' oraz serii '). Według opisu z "Dungeons &amp; Dragons", gnolle są wysokimi kudłatymi humanoidami o pyskach hien i podobnych tym zwierzętom charakterach. Bytują zorganizowane w niewielkie plemiona, często sprzymierzając się z innymi złymi stworzeniami, takimi jak gobliny lub ogry, by wspólnie napadać na wioski i osiedla.
W wielu utworach fantasy gnolle przejęły cechy „hienołaka” (likantropa przemieniającego się w hienę) z afrykańskiego folkloru.
W Świecie Dysku gnolle są małe i brudne (porasta je trawa i grzyby). Działają jako czyściciele ulic w miastach takich jak Ankh-Morpork.

</doc>
<doc id="816166" url="https://pl.wikipedia.org/wiki?curid=816166" title="Elektrociepłownia Kielce">
Elektrociepłownia Kielce

Elektrociepłownia Kielce – elektrociepłownia znajdująca się w Kielcach przy ulicy Hubalczyków 30, w dzielnicy Skrzetle. Wchodzi w skład grupy kapitałowej PGE Polska Grupa Energetyczna i prowadzi samodzielną działalność gospodarczą. Moc elektryczna wynosi 18 MW, a moc cieplna 315 MW. Z komina Elektrociepłowni Kielce prowadzona jest transmisja radiowa oraz telewizyjna.
24 sierpnia 2021 roku podpisano umowę z SBB Energy, na mocy której pod koniec 2022 roku ma nastąpić zmiana paliwa zasilającego elektrociepłownię z węgla na gaz.
Dane techniczne.
Elektrociepłownia Kielce wyposażona jest w:
Elektrociepłownia posiada koncesję Prezesa Urzędu Regulacji Energetyki:
Obecnie elektrociepłownia jest największym dostawcą energii cieplnej w Kielcach. Obiekt posiada 2 kominy: jeden o wysokości 213 metrów, który służy m.in. jako konstrukcja wsporcza pod anteny radiowo-telewizyjne i telefonii komórkowej, i drugi o wysokości 100 m. Zajmuje obszar 106 hektarów.

</doc>
<doc id="816170" url="https://pl.wikipedia.org/wiki?curid=816170" title="28 Słupski Pułk Lotnictwa Myśliwskiego">
28 Słupski Pułk Lotnictwa Myśliwskiego



</doc>
<doc id="816172" url="https://pl.wikipedia.org/wiki?curid=816172" title="HMS King George V">
HMS King George V

HMS „King George V” – nazwa trzech okrętów brytyjskiej Royal Navy, noszących imię króla Jerzego V:

</doc>
<doc id="816174" url="https://pl.wikipedia.org/wiki?curid=816174" title="Sprzedaż detaliczna">
Sprzedaż detaliczna

Sprzedaż detaliczna – czynności związane ze sprzedażą towaru lub usługi wykonywane dla konsumenta finalnego. Dynamika sprzedaży detalicznej jest indeksem mierzącym wartość comiesięcznej sprzedaży detalicznej przedsiębiorstw. 
Zmiany w sprzedaży detalicznej są najszybszym wskaźnikiem pokazującym tendencje w wydatkach konsumpcyjnych społeczeństwa.

</doc>
<doc id="816176" url="https://pl.wikipedia.org/wiki?curid=816176" title="HMS Prince of Wales">
HMS Prince of Wales

Nazwę HMS "Prince of Wales" (pol. Książę Walii) nosiło 7 okrętów marynarki brytyjskiej "Royal Navy"; najbardziej znany z nich to pancernik z okresu II wojny światowej:

</doc>
<doc id="816177" url="https://pl.wikipedia.org/wiki?curid=816177" title="Zespół Filmowy Kadr">
Zespół Filmowy Kadr



</doc>
<doc id="816178" url="https://pl.wikipedia.org/wiki?curid=816178" title="EPSK">
EPSK



</doc>
<doc id="816180" url="https://pl.wikipedia.org/wiki?curid=816180" title="Hłubelek">
Hłubelek

Hłubelek (, "Hłubielka") – jezioro w północnej części Białorusi, w obwodzie mińskim, w rejonie miadzielskim, w sielsowiecie Świr.
Charakterystyka.
Jezioro położone jest w dorzeczu Straczy, 35 km na północny zachód od miasta Miadzioł, 2,5 km na północny wschód od wsi Olszew, w granicach Parku Krajobrazowego „Błękitne Jeziora”. Jego powierzchnia wynosi 0,09 km², głębokość maksymalna – 17 m, długość – 0,52 km, szerokość maksymalna – 0,35 km, długość linii brzegowej – 1,66 km, objętość wody – 0,55 mln m³, powierzchnia zlewiska – 0,41 km². Na środku znajduje się wyspa o powierzchni 0,1 ha. Do zbiornika od wschodu wpływa strumień z jeziora Jerezmieniec, od zachodu wypływa strumień do jeziora Hłubel.
Stoki misy jeziora mają wysokość 10–20 m, na wschodzie do 35 m, piaszczyste i piaszczysto-żwirowe, pokryte lasem. Brzegi są niskie, zabagnione i pokryte krzewami, na wschodzie i północnym zachodzie zlewają się ze stokami. Dno pokryte jest sapropelem. Jezioro odznacza się wysoką przejrzystością i czystością wody, a także malowniczym otoczeniem. Pas roślinności wzdłuż brzegów ma szerokość 10 m. Występuje w nim kłoć – rzadka na Białorusi, chroniona roślina, wpisana do republikańskiej Czerwonej Księgi.
Jezioro w latach 1922–1939 (1945) leżało na terytorium II Rzeczypospolitej.

</doc>
<doc id="816182" url="https://pl.wikipedia.org/wiki?curid=816182" title="Duke of York">
Duke of York



</doc>
<doc id="816184" url="https://pl.wikipedia.org/wiki?curid=816184" title="I liga argentyńska w piłce nożnej (1905)">
I liga argentyńska w piłce nożnej (1905)

Mistrzem Argentyny w roku 1905 został klub Alumni AC, a wicemistrzem Argentyny klub Belgrano AC.
Z ligi nikt nie spadł, natomiast awansowały aż cztery drużyny - San Martín Athletic Buenos Aires, San Isidro Buenos Aires, Argentino de CA Argentino de Quilmes, Belgrano AC Extra (drugi zespół klubu Belgrano AC). Liga została zwiększona z 7 do 11 drużyn.
Klub Barracas Athletic Buenos Aires wycofał się z mistrzostw po rozegraniu 7 meczów.

</doc>
<doc id="816187" url="https://pl.wikipedia.org/wiki?curid=816187" title="Las Miejski w Gdańsku">
Las Miejski w Gdańsku



</doc>
<doc id="816188" url="https://pl.wikipedia.org/wiki?curid=816188" title="Język polisyntetyczny">
Język polisyntetyczny



</doc>
<doc id="816190" url="https://pl.wikipedia.org/wiki?curid=816190" title="Język siksika">
Język siksika

Język siksika (język Czarnych Stóp, nazwa własna: "Siksiká", ang. "Blackfoot") – język z rodziny algonkiańskiej, używany przez ok. 5000 rdzennych mieszkańców (z plemienia Czarnych Stóp) stanu Montana w USA i prowincji Alberta w Kanadzie.
Podobnie jak inne języki algonkiańskie, siksika jest językiem polisyntetycznym.
Może być zapisywany alfabetem łacińskim lub specjalną odmianą sylabariusza kanadyjskiego.

</doc>
<doc id="816192" url="https://pl.wikipedia.org/wiki?curid=816192" title="Úbeda">
Úbeda

Úbeda – miasto w południowej Hiszpanii w regionie Andaluzja, prowincji Jaén.
Historia miasta.
Pierwsza faza rozwoju Úbedy łączy się z panowaniem arabskim ("Ubdalat al-Arab" – ówczesna nazwa miejscowości), kiedy to rozwijała się tutaj produkcja ceramiczna i tkacka. Miasto zostało zdobyte przez Ferdynanda III Świętego w 1234 roku. Złoty wiek Úbedy przypada na dobę renesansu, głównie dzięki opiece Francisco de los Cobos y Molina (sekretarz stanu Karola V) nad działalnością Andrésa de Vandelvira. W 2003 roku Úbeda wraz z Baezą zostały wpisane na listę światowego dziedzictwa kulturowego i przyrodniczego UNESCO.

</doc>
<doc id="816194" url="https://pl.wikipedia.org/wiki?curid=816194" title="Ulica Mariacka">
Ulica Mariacka

Ulica Mariacka – popularna nazwa ulic w Polsce;

</doc>
<doc id="816196" url="https://pl.wikipedia.org/wiki?curid=816196" title="Język Czarnych Stóp">
Język Czarnych Stóp



</doc>
<doc id="816197" url="https://pl.wikipedia.org/wiki?curid=816197" title="Na zabójczej ziemi">
Na zabójczej ziemi

Na zabójczej ziemi (ang. "On deadly Ground") – amerykański thriller z 1994 roku.
Opis fabuły.
Forrest Taft, pracownik koncernu naftowego, odkrywa, że jego firma ma zamiar eksploatować położone na Alasce złoża ropy. Nie baczy przy tym na prawa miejscowej ludności i zagrożenie dla środowiska. Forrest Taft musi temu zapobiec.

</doc>
<doc id="816199" url="https://pl.wikipedia.org/wiki?curid=816199" title="Bison antiquus">
Bison antiquus

Bison antiquus – wymarły gatunek dużego ssaka wołowatego występującego w plejstocenie na terenie Ameryki Północnej. Jest uznawany za bezpośredniego przodka współcześnie żyjącego bizona amerykańskiego ("Bison bison"). Prawdopodobnie wywodzi się od "Bison priscus".
Zaliczany do megafauny "Bison antiquus" był większy od współczesnego bizona. Ważył ponad tonę, a rozpiętość jego rogów wynosiła 1m (podobnie jak u żubra pierwotnego, lecz tamten ważył 2,5 t i miał 2 m wysokości i 3 długości). Zasiedlał tereny od Kanady po Meksyk. Występował licznie. Wymarł 10 tysięcy lat temu.
Niedaleko miasta Crawford w Nebrasce w 1954 roku odkryto pierwsze, częściowo skamieniałe kości "Bison antiquus", podjęte w 1970 i 1990 roku wykopaliska pozwoliły odkryć blisko 600 szkieletów tych zwierząt. Stanowisko to jest obecnie pod opieką United States Forest Service i nazywa się "Hudson-Meng Bison Kill Site". Wymarcie tych zwierząt spowodowane było najprawdopodobniej przez człowieka i miało miejsce pomiędzy 9000 a 9800 lat temu.

</doc>
<doc id="816200" url="https://pl.wikipedia.org/wiki?curid=816200" title="The Four Horsemen">
The Four Horsemen



</doc>
<doc id="816202" url="https://pl.wikipedia.org/wiki?curid=816202" title="Język fulani">
Język fulani



</doc>
<doc id="816204" url="https://pl.wikipedia.org/wiki?curid=816204" title="Ogam">
Ogam



</doc>
<doc id="816208" url="https://pl.wikipedia.org/wiki?curid=816208" title="Izabela Dylewska">
Izabela Dylewska

Izabela Dylewska-Światowiak (ur. 16 marca 1968 w Nowym Dworze Mazowieckim) – polska zawodniczka uprawiająca kajakarstwo, dwukrotna brązowa medalistka igrzysk olimpijskich, medalistka mistrzostw świata i Europy, trenerka.
W trakcie kariery sportowej reprezentowała kluby: Świt Nowy Dwór Mazowiecki (w latach 1980–1989), Posnania Poznań (1990–1998), a jej trenerem był Olgierd Światowiak, z którym pozostawała także w związku małżeńskim. Absolwentka Akademii Wychowania Fizycznego w Poznaniu (1994).
Kariera sportowa.
Igrzyska Olimpijskie.
Trzykrotnie brała udział w igrzyskach olimpijskich:
Mistrzostwa świata.
Swój pierwszy medal na mistrzostwach świata zdobyła w Duisburgu w 1987 – srebrny w konkurencji K-1 na dystansie 500 metrów. Na kolejnych mistrzostwach w Płowdiwie w 1989 zdobyła dwa srebrne medale w konkurencji K-1 na dystansie 500 i 5000 metrów. W 1990 została po zawodach w Sewilli zdyskwalifikowana na dwa lata za stosowanie dopingu i nie wystartowała na mistrzostwach świata w Poznaniu.
Kolejne medale na mistrzostwach wywalczyła w konkurencji K-2 (partnerką była Elżbieta Urbańczyk) w Duisburgu (1995) – srebrny na dystansie 500 metrów oraz w Dartmouth (1997) – srebrny na dystansie 200 metrów i brązowy na dystansie 1000 metrów.
Mistrzostwa Europy.
Dwukrotna złota medalistka mistrzostw Europy w Płowdiwie w 1997 w konkurencji K-2 na dystansie 200 metrów i 1000 metrów (partnerką była Elżbieta Urbańczyk).
Uniwersjada.
W 1987 zdobyła złoty medal na Uniwersjadzie w konkurencji K-1 na dystansie 500 metrów oraz brązowy w konkurencji K-4 500 m.
Mistrzostwa Polski.
36-krotna mistrzyni Polski w konkurencji:
Wyróżnienia.
Czterokrotnie znalazła się w 10 najlepszych sportowców w Plebiscycie Przeglądu Sportowego: 1987 – 9. miejsce, 1988 – 10. miejsce, 1989 – 4. miejsce, 1992 – 8. miejsce. Wygrała też razem z Elżbietą Urbańczyk Plebiscyt na najlepszego sportowca Wielkopolski w 1997. Odznaczona Krzyżem Kawalerskim Orderu Odrodzenia Polski (1997), Złotym i Srebrnym Krzyżem Zasługi.
Działalność polityczna.
W latach 2002–2006 była radną sejmiku województwa wielkopolskiego z ramienia Sojuszu Lewicy Demokratycznej. Bez powodzenia kandydowała z ramienia tej partii do Sejmu w 2005 i 2011, a w 2010 i 2014 ponownie do sejmiku województwa. Bezpartyjna.

</doc>
<doc id="816210" url="https://pl.wikipedia.org/wiki?curid=816210" title="Bronisław Kader">
Bronisław Kader

Bronisław Edward Andrzej Kader(-Kaderas) (ur. 6 maja 1863 w Wilnie, zm. 24 października 1937 w Krakowie) – polski chirurg.
Życiorys.
Syn kalwińskiego duchownego Andrzeja Kadera (1831–1902) i Anny z Lipińskich. Ukończył gimnazjum w Wilnie, następnie studiował medycynę na Uniwersytecie w Dorpacie. Należał do Konwentu Polonia. Po studiach został asystentem profesora Eduarda von Wahla, potem Wernera Zoege von Manteuffla i Ottona Küstnera. W 1891 roku, już po śmierci Wahla, przedstawił swoją dysertację doktorską. Od stycznia do marca 1891 w berlińskiej klinice chirurgii u Bergmanna, od maja we Wrocławiu, gdzie rozpoczął pracę w klinice Jana Mikulicza-Radeckiego. Etat asystenta kliniki otrzymał w 1893 roku, w 1895 roku został starszym asystentem. W 1897 roku habilitował się, jego praca habilitacyjna "Klinische Beitraege zur Aetiologie und athologie der sog. primaeren Muskelenzuendungen" dotyczyła zapalnego kręczu szyi. Po opuszczeniu kliniki został naczelnym lekarzem Szpitala Zjednoczonych Fabryk Czerwonego Krzyża w Łodzi, do której dojeżdżał z Wrocławia. Zrezygnował z tej funkcji z powodu konfliktu z miejscowymi lekarzami; przyjął wówczas ofertę stanowiska naczelnego lekarza szpitala miejskiego w Łodzi. W 1898 roku stanął do konkursu na katedrę chirurgii Uniwersytetu w Charkowie. Po śmierci Alfreda Obalińskiego w Krakowie Kader został zaproszony przez wydział UJ do zajęcia opuszczonej katedry i wyraził zgodę. Katedrę i klinikę objął na początku października 1899 roku. Zreorganizował klinikę, wykorzystując także środki z własnych funduszy. Zwiększył liczbę asystentów i personelu pomocniczego kliniki. Po śmierci prymariusza oddziału chirurgicznego Szpitala św. Łazarza, Rudolfa Trzebicky'ego, zaproponował połączenie tego oddziału ze swoją kliniką. Pomysł Kadera został skrytykowany przez krakowskie środowisko lekarskie i prasę codzienną, ostatecznie upadł. Prymariuszem w szpitalu św. Łazarza został Józef Bogdanik (odrzucono kandydatury Bossowskiego, Rutkowskiego i Chlumskiego). W 1910 roku został dziekanem wydziału lekarskiego UJ. Prezes Towarzystwa Lekarskiego Krakowskiego (1914), potem członek honorowy.
1 sierpnia 1914 roku mianowany lekarzem sztabowym I klasy w stopniu pułkownika, inspektorem chirurgicznych oddziałów zabiegowych twierdzy Kraków i komendantem fortecznego szpitala klinicznego ("Klinisches Festungspital"), powstałego z połączenia czterech głównych klinik UJ. Po przesunięciu się frontu na wschód nie uzyskał zwolnienia z wojska, ale przydzielono mu nową funkcję inspektora szpitali frontowych. Jesienią 1917 roku podczas przeprowadzania inspekcji sanitarnej wzdłuż frontu północnego zakaził się podczas przeprowadzanej przez siebie operacji i przebył zakażenie krwi. Jednocześnie zaczął doznawać stopniowego pogorszenia wzroku, którego przyczyną był gruczolak przysadki mózgowej. Operowany w Wiedniu przez docenta Oskara Hirscha i po raz drugi w 1920 roku przez Antona von Eiselberga. Rana operacyjna uległa zakażeniu, przez kilka tygodni Kader był w ciężkim stanie zagrażającym życiu. Stracił częściowo wzrok. Na wniosek Wydziału Lekarskiego UJ Ministerstwo Wyznań Religijnych i Oświecenia Publicznego zwolniło Kadera z kierowania kliniką i przyznało mu stanowisko czynnego profesora zwyczajnego chirurgii teoretycznej. Kliniką podczas choroby Kadera kierowali jego uczniowie, Michał Hładij (1917–1919) i Kornel Michejda (1919–1921), a od kwietnia 1921 Maksymilian Rutkowski.
Żonaty z Karoliną Joanną Tender, potem powtórnie (24 kwietnia 1923) Charlottę Teucher z Drezna.
Zmarł w Krakowie 24 października 1937. Pochowany 28 października w grobowcu rodzinnym na Cmentarzu Ewangelickim w Wilnie.
Dorobek naukowy.
Jako pierwszy opisał tzw. objaw Wahla-Kadera, jest też autorem sposobu wytwarzania gastrostomii oraz pomysłodawcą używanego do dziś haka jelitowego.

</doc>
<doc id="816217" url="https://pl.wikipedia.org/wiki?curid=816217" title="Dłonie">
Dłonie



</doc>
<doc id="816228" url="https://pl.wikipedia.org/wiki?curid=816228" title="Urubitinga czubata">
Urubitinga czubata

Urubitinga czubata, harpijnik szary ("Buteogallus coronatus") – gatunek dużego ptaka z rodziny jastrzębiowatych (Accipitridae), zamieszkujący Amerykę Południową. Nie wyróżnia się podgatunków. Zagrożony wyginięciem.

</doc>
<doc id="816235" url="https://pl.wikipedia.org/wiki?curid=816235" title="Era Renifera">
Era Renifera

Era Renifera – druga studyjna płyta polskiej piosenkarki Reni Jusis wydana w 1999 roku nakładem Pomaton EMI. Podobnie jak debiutancki longplay jest mieszanką wielu gatunków, między innymi funku i hip-hopu. Pojawiły się tu także elementy reggae. Owocem prac nad płytą były także dwa covery: "Konstytucji" Lecha Janerki oraz "Dreadlock Holiday" brytyjskiej grupy 10cc.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="816237" url="https://pl.wikipedia.org/wiki?curid=816237" title="HMS Rodney">
HMS Rodney

Okręty Royal Navy o nazwie HMS „Rodney”, pochodzącej od George’a Brydgesa Rodneya, 1. barona Rodney. Najbardziej znany jest pancernik z okresu II wojny światowej:
Okręty o tej nazwie zostały uhonorowane 14 wyróżnieniami bojowymi ("battle honours"), z czego 11 przyznano szóstemu HMS „Rodney” podczas II wojny światowej: Quebec 1759, Syria 1840, Krym 1854, kampania norweska 1940, Atlantyk 1940-41, operacja przeciw pancernikowi Bismarck 1941, konwoje maltańskie 1941-42, północna Afryka 1942-43, Sycylia 1943, Salerno 1943, Morze Śródziemne 1943, lądowanie w Normandii 1944, kanał La Manche 1944, Arktyka 1944.

</doc>
<doc id="816242" url="https://pl.wikipedia.org/wiki?curid=816242" title="Śledząc">
Śledząc

Śledząc (tytuł oryg. "Following") – brytyjski thriller neo-noir z 1998 w reżyserii Christophera Nolana. Film był pełnometrażowym debiutem reżysera.
Bohaterem filmu jest początkujący pisarz, który śledzi nieznanych sobie ludzi. Jeden z nich, włamywacz Cobb, zorientowawszy się, że jest śledzony, nawiązuje kontakt z bohaterem. Znajomość ta wciąga pisarza w kryminalną intrygę.
Film Nolana należy do nurtu neo-noir, na co wskazuje m.in. skomplikowana fabuła, zaprezentowana w formie epizodów, w urywanej, niechronologicznej narracji oraz obecność postaci "femme fatale".

</doc>
<doc id="816251" url="https://pl.wikipedia.org/wiki?curid=816251" title="Sławomir Zawada">
Sławomir Zawada

Sławomir Zawada (ur. 18 marca 1965 w Więcborku) – polski sztangista. Brązowy medalista olimpijski w Seulu 1988. Medalista Mistrzostw świata i Mistrzostw Europy. Reprezentował Zawiszę Bydgoszcz.
W wyniku badań przeprowadzonych w 1993 w organizmie zawodnika stwierdzono niedozwolone środki dopingujące; w związku z tym został ukarany dwuletnią dyskwalifikacją, a zgodnie z przepisami międzynarodowymi, po wykryciu dopingu u łącznie trzech polskich sztangistów w 1993 roku (także u Mariusza Rybki i Sergiusza Wołczanieckiego), cała reprezentacja Polski została wykluczona z udziału w startach w imprezach międzynarodowych na okres jednego roku.
Osiągnięcia.
Igrzyska olimpijskie:
Mistrzostwa świata:
Mistrzostwa Europy:

</doc>
<doc id="816253" url="https://pl.wikipedia.org/wiki?curid=816253" title="Pasywna sieć optyczna">
Pasywna sieć optyczna

Pasywna sieć optyczna (PON z ang. "Passive Optical Network") – sieć optyczna należąca do grupy sieci FTTx (ang. Fiber To the x) np. Home/Loop/... Jest to sieć, w której, jako medium przekazywania danych, wykorzystuje się światłowód jednomodowy. Prędkość transmisji jest dzielona w zależności od standardu, zazwyczaj jest to podział 1:32, ale standardy akceptują podział z zakresu od 1:16 do 1:128. Sygnał jest rozdzielany przez tzw. pasywne (niewymagające zasilania) splitery optyczne, czyli pasywne urządzenia rozdzielające, które rozmieszczone są w różnych miejscach sieci PON. Sieć ta może najczęściej przyjmować postać drzewa lub magistrali. Zastosowanie urządzeń aktywnych (czyli wymagających jakiegoś rodzaju zasilania) jest przewidziane tylko w końcowych i początkowych węzłach sieci.
Wśród elementów sieci PON wyróżnia się:
Wykorzystywane długości fal.
W porozumieniu podpisanym przez dwie organizacje IEEE oraz ITU uzgodniono wykorzystanie tych samych długości fal:
Podane długości fal nie odnoszą się do technologii WDM-PON, która będzie wykorzystywać więcej długości fal w zależności od podziału sygnału.
Pomimo że budowa sieci PON nie jest łatwa, jest atrakcyjna dla dostawców usług teleinformatycznych, ze względu na możliwość podziału kosztów stałej sieci i centrali pomiędzy dużą liczbą abonentów. Koszty utrzymania takiej sieci, dzięki wyeliminowaniu elementów aktywnych (wymagających zasilania) pomiędzy OLT a ONU są najniższe pośród obecnych technologii sieci nowej generacji.
W 2010 roku jedynym komercyjnym dostawcą usług opartych na sieci GEPON była Telefonia Dialog S.A., która świadczyła usługi przez łącza światłowodowe w niektórych częściach Łodzi, Wrocławia, Legnicy, Zielonej Góry i Lubina.
Od roku 2013 firmy Sitel Sp. z o.o. oraz Livenet Sp. z o.o. rozbudowują swe sieci m.in. z wykorzystaniem środków unijnych z działania 8.4 POIG i prowadzą kilka projektów budowy sieci światłowodowej w technologii GPON na terenie województwa śląskiego.
Dzięki swej elastyczności i możliwościom technicznym system pozwala na szeroki zakres implementacji rozwiązania dla operatorów oferujących usługi zarówno klientom biznesowym jak i indywidualnym. PON znajduje również zastosowanie dla usług specjalistycznych, jak np. monitoring miejski. Abonent w zależności od żądanego pasma ma dostęp do szerokiej gamy usług takich jak: linie dzierżawione, Internet, usługi wideo na żądanie, VoIP. Prywatność abonentów jest chroniona dzięki zastosowaniu szyfrowania transmitowanych danych algorytmem AES z 128-bitowym kluczem.
Maksymalny zasięg sieci PON zdefiniowany jest przez budżet mocy optycznej OLT i ONU; według dokumentacji urządzeń stosowanych w tej sieci, maksymalny zasięg to 20 km.
W 2016 roku Netia zatwierdziła w ramach projektu Sieć XXI wieku przebudowę swojej sieci do 2020 roku do standardu światłowodowego (sieć FTTH GPON, ETTH oraz sieć HFC w Warszawie i Krakowie).

</doc>
<doc id="816254" url="https://pl.wikipedia.org/wiki?curid=816254" title="Festiwal Piosenki Żeglarskiej „Keja”">
Festiwal Piosenki Żeglarskiej „Keja”

Festiwal Piosenki Żeglarskiej „Keja” – coroczna impreza szantowa organizowana na początku sierpnia we wsi Długie koło Strzelec Krajeńskich. Organizatorem imprezy jest Urząd Miejski oraz Miejsko-Gminny Ośrodek Kultury, Sportu i Rekreacji w Strzelcach Krajeńskich.
Pierwsza edycja imprezy odbyła się w 15 sierpnia 1993 roku z inicjatywy działaczy Ośrodka Turystyczno-Wypoczynkowego Długie (nad jeziorem Lipie) oraz członków Harcerskiego Klubu Żeglarskiego Panta Rhei z Gorzowa, gościem specjalnym imprezy był Marek Szurawski (obecnie Dyrektor Artystyczny Festiwalu). Rok później po raz pierwszy użyto, na cześć napisanej przez Jerzego Porębskiego piosenki „Gdzie ta keja”, nazwy imprezy: „Keja”.
W ciągu lat na scenie festiwalu wystąpiły praktycznie wszystkie liczące się w polskim środowisku szantowym zespoły. W konkursie festiwalowym startowali m.in.: Yank Shipers, Mordewind, Sąsiedzi, Trzy Majtki, Matelot i Wyciągnięci z Mesy. Koncerty gwiazd, prócz tradycyjnie pojawiających się na imprezie Starych Dzwonów, uświetniały m.in. Zejman &amp; Garkumpel, Orkiestra Dni Naszych, EKT Gdynia, Ryczące dwudziestki, Banana Boat oraz Perły i Łotry.
Patronat mediowy nad festiwalem obejmują m.in. Telewizja Polska, oddziały w Gorzowie Wlkp. i Poznaniu, „Gazeta Lubuska” oraz Radio Zachód. Od 2006 roku w organizacji festiwalu pomaga również Fundacja Współpracy Polsko-Niemieckiej, część funduszy na jego organizację pochodzi z unijnego funduszu PHARE (w ramach euroregionu „Pro Europa Viadrina”).
Srebrny Poler.
Począwszy od 1997 roku zwycięzcy festiwalu przyznawana jest nagroda Srebrny Poler. Zdobywca pierwszego miejsca uzyskuje automatycznie nominację do udziału w Przeglądzie Konkursowym festiwalu „Shanties” w Krakowie.
Laureaci.
Jury pod przewodnictwem Jerzego Porębskiego nagrodziło do tej pory:

</doc>
<doc id="816256" url="https://pl.wikipedia.org/wiki?curid=816256" title="Dominik Duka">
Dominik Duka

Dominik Jaroslav Duka (właśc. Jaroslav Václav Duka; ur. 26 kwietnia 1943 w Hradcu Králové) – czeski duchowny rzymskokatolicki, dominikanin, biskup diecezjalny hradecki w latach 1998–2010, administrator apostolski "sede vacante" diecezji litomierzyckiej w latach 2004–2008, 36. arcybiskup metropolita praski i tym samym 24. prymas Czech w latach 2010–2022, przewodniczący Konferencji Episkopatu Czech w latach 2010–2020, kardynał prezbiter od 2012.
Życiorys.
Młodość i wykształcenie.
Urodził się 26 kwietnia 1943 w Hradcu Králové w Protektoracie Czech i Moraw. Jego ojciec był oficerem armii, walczącym po stronie sił alianckich podczas II wojny światowej. W 1944 roku wyjechał do Włoch, a później przez Szwajcarię do Anglii, gdzie walczył w armii czechosłowackiej. W latach pięćdziesiątych był więziony wraz z innymi oficerami frontu zachodniego.
W 1960 roku ukończył naukę w gimnazjum J.K. Tyla w swojej rodzinnej miejscowości, ale nie mógł kontynuować nauki i dlatego po uzyskaniu świadectwa dojrzałości przez trzy lata pracował w fabryce jako ślusarz. W latach 1962–1964 odbył obowiązkową służbę wojskową. W 1965 rozpoczął studia teologiczne w seminarium duchownym św. Cyryla i Metodego w Litoměřicach.
5 stycznia 1968 został przyjęty do podziemnego nowicjatu dominikanów i przyjął imię zakonne Dominik, a 6 stycznia 1969 złożył śluby czasowe.
Prezbiter.
Święcenia kapłańskie przyjął 22 czerwca 1970 z rąk biskupa litomierzyckiego kardynała Štěpána Trochty. Przez pięć lat pracował w przygranicznych parafiach archidiecezji praskiej (Chlum svaté Máří, Jáchymov, Nové Mitrovice – wszystkie należą dziś do diecezji pilzneńskiej). 7 stycznia 1972 złożył śluby wieczyste w zakonie dominikanów.
W 1975 komunistyczne władze odebrały mu pozwolenie na pełnienie funkcji kapłańskich (tzw. státní souhlas), po czym zszedł do podziemia. W latach 1976–1981 był mistrzem podziemnego nowicjatu dominikanów. Uczestniczył w tworzeniu tajnego ośrodka studiów zakonnych i organizował zajęcia religijne dla młodzieży w całej Czechosłowacji.
W 1979 ukończył licencjat z teologii na Papieskim Wydziale Teologicznym św. Jana Chrzciciela w Warszawie. W 1981 został uwięziony, w więzieniu przebywał przez półtora roku. Po wyjściu z więzienia, aż do 1989 roku pracował jako kreślarz w Škoda Auto w Pilźnie.
W 1986 został prowincjałem czeskomorawskiej prowincji dominikanów. Funkcję tę pełnił również po aksamitnej rewolucji. Od 1990 r. wykłada teologię ("Wstęp do teologii, Wstęp do Pisma Świętego oraz Biblijną archeologię i teologię") na Uniwersytecie Palackiego w Ołomuńcu.
Biskup.
6 czerwca 1998 Jan Paweł II mianował go biskupem Hradca Králové. Sakrę biskupią przyjął 26 września tego samego roku. Od 4 listopada 2004 do 2008 r. był również administratorem apostolskim diecezji Litoměřice. Jego biskupie hasło brzmi: "In Spiritu Veritatis" ("W Duchu Prawdy").
13 lutego 2010 Benedykt XVI mianował go arcybiskupem praskim i prymasem Czech. W chwili wyboru na prymasa był osobą powszechnie szanowaną, był też nieformalnym duszpasterzem czeskiej inteligencji i rzecznikiem Kościoła w Czechach. Ingres odbył się 10 kwietnia 2010. 24 kwietnia 2010 został przewodniczącym konferencji episkopatu Czech i pełnił tę funkcję do kwietnia 2020.
6 stycznia 2012 ogłoszona została jego kreacja kardynalska, której papież Benedykt XVI dokonał oficjalnie na konsystorzu w dniu 18 lutego 2012.
Każdego roku na Śnieżce w sierpniowy odpust św. Wawrzyńca (10 VIII) odprawia mszę dla Czechów i Polaków. Dominik Duka od dawna utrzymuje bliskie kontakty z Polską. Uzyskał licencjat z teologii w Warszawie. Nauczył się języka polskiego, słuchając audycji Radia Wolna Europa oraz Radia Watykańskiego. Utrzymuje częste kontakty z dolnośląskimi diecezjami: legnicką i świdnicką oraz archidiecezją wrocławską.
W 2012 r. kard. Stanisław Dziwisz zaprosił go do Krakowa, gdzie przewodniczył procesji ku czci św. Stanisława z Wawelu na Skałkę..
Brał udział w konklawe 2013, które wybrało papieża Franciszka. 13 maja 2022 papież Franciszek przyjął jego rezygnację z funkcji arcybiskupa metropolity praskiego.
Od 14 września 2012 do 1 stycznia 2021, był Kapelanem Konwentualnym Wielkiego Krzyża i kapelanem generalnym Wojskowego i Szpitalnego Zakonu Świętego Łazarza z Jerozolimy (obediencja orleańska), kiedy został wydalony przez Wielkiego Mistrza Zakonu.
Kontrowersje.
Spotykał się z krytyką z uwagi na bliskie stosunki z populistycznym premierem Andrejem Babišem i prezydentem Milošem Zemanem, krytykę Unii Europejskiej i straszenie imigrantami. W 2022 roku opublikował opinię, usprawiedliwiającą gwałty rosyjskich żołnierzy na Ukrainkach, dokonywane podczas inwazji Rosji na Ukrainę.

</doc>
<doc id="816260" url="https://pl.wikipedia.org/wiki?curid=816260" title="Myszołap rdzawoskrzydły">
Myszołap rdzawoskrzydły

Myszołap rdzawoskrzydły ("Butastur rufipennis") – gatunek średniej wielkości ptaka drapieżnego z rodziny jastrzębiowatych (Accipitridae). Występuje w pasie od zachodniej do środkowo-wschodniej Afryki. Nie wyróżnia się podgatunków. Nie jest zagrożony wyginięciem.

</doc>
<doc id="816276" url="https://pl.wikipedia.org/wiki?curid=816276" title="Apple Records">
Apple Records

Apple Records – angielska wytwórnia muzyczna założona w 1968 roku przez członków zespołu The Beatles, jako część ich firmy Apple Corps. Przed rokiem 1975 firmy EMI i Capitol Records zajmowały się dystrybucją nagrań Apple. Poza członkami grupy The Beatles, z firmą kontrakty podpisało kilku innych artystów, np. Billy Preston, grupa Badfinger, James Taylor, Modern Jazz Quartet, czy Mary Hopkin.
Według "The Beatles Anthology" jabłko w logo Apple Records zostało zaprojektowane tak, aby przypominało jabłko z obrazu "Syn człowieczy".
Zapple Records.
Firma Apple posiadała także swój oddział, nazwany Zapple Records, z założenia mający się zajmować nagraniami awangardowymi i poezją śpiewaną. W ramach Zapple wydano tylko dwa albumy ("" Johna Lennona i "Electronic Sound" George'a Harrisona), a firma zakończyła działalność w czerwcu 1969 roku.

</doc>
<doc id="816284" url="https://pl.wikipedia.org/wiki?curid=816284" title="Staw wodny">
Staw wodny



</doc>
<doc id="816288" url="https://pl.wikipedia.org/wiki?curid=816288" title="Dominik (Jaroslav) Duka">
Dominik (Jaroslav) Duka



</doc>
<doc id="816289" url="https://pl.wikipedia.org/wiki?curid=816289" title="Witosław (powiat sławieński)">
Witosław (powiat sławieński)

Witosław (do 1945 niem. "Adolphium") – osada w Polsce położona w województwie zachodniopomorskim, w powiecie sławieńskim, w gminie Malechowo. W latach 1975–1998 wieś położona była w województwie koszalińskim.
Według danych z 29 marca 2011 osada miała 63 stałych mieszkańców.

</doc>
<doc id="816290" url="https://pl.wikipedia.org/wiki?curid=816290" title="Spliceosom">
Spliceosom

Spliceosom - kompleks białek i RNA, który bierze udział w wycinaniu intronów z pre-mRNA w procesie splicingu. Znane są dwa rodzaje spliceosomu. W skład klasycznego spliceosomu wchodzi pięć małych jądrowych nukleoprotein (snRNP, czyli białko + snRNA), zwanych U1, U2, U4, U5 i U6. Wycina on introny mające sekwencję GU na 5'-końcu i AG na 3'-końcu. Spliceosom alternatywny (typu U12) wycina introny zaczynające się od AU i kończące się AC. Również zawiera pięć rodzajów snRNP. Są to U11, U12, U4atac, U6atac, oraz - tak samo jak w spliceosomie klasycznym - U5.
Klasyczny spliceosom ma masę 12 MDa, z czego snRNA stanowią 3,3 MDa, a współtworzące snRNP białka - 2,2 MDa, co stanowi prawie połowę kompleksu. Ponadto spliceosom tworzą tzw. czynniki splicingu (~70) oraz inne białka (~30) niezbędne do związania RNA podlegającego splicingowi i katalizy procesu.

</doc>
<doc id="816292" url="https://pl.wikipedia.org/wiki?curid=816292" title="Sulechówko">
Sulechówko

Sulechówko (niem.: "Klein Soltikow") – wieś w Polsce położona w województwie zachodniopomorskim, w powiecie sławieńskim, w gminie Malechowo.
W latach 1975–1998 wieś położona była w województwie koszalińskim. 
Inne miejscowości z prefiksem Sulech: Sulechowo, Sulechów, Sulechówek

</doc>
<doc id="816296" url="https://pl.wikipedia.org/wiki?curid=816296" title="Whitney Balliett">
Whitney Balliett

Whitney Balliett (ur. 17 kwietnia 1926 w Nowym Jorku, zm. 1 lutego 2007 w Nowym Jorku) – amerykański dziennikarz muzyczny, jeden z najbardziej uznanych na świecie krytyków jazzowy, współautor telewizyjnych programów muzycznych "The Sound of Jazz" i "The Seven Lively Arts".
Największą popularność przyniosło mu prowadzenie kolumny muzycznej "New Yorkera", gdzie pisywał od 1957 r. Przyczyną śmierci Ballietta był rak wątrobowokomórkowy.

</doc>
<doc id="816297" url="https://pl.wikipedia.org/wiki?curid=816297" title="Bawarska Partia Ludowa">
Bawarska Partia Ludowa

Bawarska Partia Ludowa () – bawarska gałąź Partii Centrum, która zerwała z resztą ugrupowania w celu obrania bardziej konserwatywnego i katolickiego kursu. We wczesnych latach 20. XX wieku szczególnie separatystyczny był związkowy rząd Gustava von Kahra, który sprzeciwiał się narzucaniu mu woli stolicy w czasie kryzysu inflacyjnego w 1923 roku. Te buntownicze nastroje zakończyły się wraz z Puczem monachijskim Hitlera. Po ustabilizowaniu się nieco sytuacji polityczno-ekonomicznej w państwie, partia obrała sobie nieco bardziej umiarkowaną linię programową, pod przywództwem Heinricha Helda. Bawarska Patia Ludowa postrzegana jest jako prekursor Unii Chrześcijańsko-Społecznej (CSU).

</doc>
<doc id="816298" url="https://pl.wikipedia.org/wiki?curid=816298" title="Kusice">
Kusice

Kusice (niem.: "Kuhtz") – wieś w Polsce położona w województwie zachodniopomorskim, w powiecie sławieńskim, w gminie Malechowo.
W latach 1975–1998 wieś położona była w województwie koszalińskim.

</doc>
<doc id="816300" url="https://pl.wikipedia.org/wiki?curid=816300" title="Kenneth Halliwell">
Kenneth Halliwell

Kenneth Leith Halliwell (ur. 23 czerwca 1926 w Bebington, zm. 9 sierpnia 1967 w Islington) – brytyjski aktor, pisarz i kolażysta. Jego nazwisko jednak zapisało się w historii za sprawą jego związku z Joe Ortonem, którego był kochankiem, w początkowej fazie związku także mentorem, a w końcu i jego mordercą.
Życiorys.
Urodził się w Bebington. Halliwell wychował się w podzielonym domu. Właściwie był ignorowany przez swojego ojca, a matka była nadopiekuńcza i rozpuszczała syna. Gdy miał 11 lat był świadkiem jej śmierci od użądlenia osy w rodzinnym domu. Żył w samotności (relacje z ojcem były słabe), a jego życie było pozbawione szczególnych wydarzeń. Do momentu śmierci ojca, co wydarzyło się gdy miał 23 lata. Pewnego dnia Halliwell znalazł swojego ojca martwego. Popełnił on samobójstwo wkładając głowę do gazowego piecyka. Gdy Halliwell stwierdził, że ojciec nie żyje, zajął się czynnościami gospodarskimi, i dopiero potem zadzwonił na pogotowie.
To w Royal Academy of Dramatic Arts (RADA – Królewska Akademia Sztuki Aktorskiej) w 1951 poznał Ortona, człowieka dzięki któremu jego nazwisko stało się później rozpoznawalne. Obaj byli aktorami próbującymi wypłynąć, ale nie posiadającymi specjalnie dużego talentu, którzy stali się próbującymi wypłynąć pisarzami. Wspólne zainteresowania sprawiły, że związali się ze sobą (obaj byli orientacji homoseksualnej). Halliwell, we wczesnych latach, pełnił pewnego rodzaju rolę mentora wobec Ortona, który miał duże braki w edukacji. Halliwell też odegrał wielką rolę w kształtowaniu się stylu pisarskiego Ortona, nazwanego później „Ortonesque” (ortoneską). Obaj mężczyźni współpracowali nad kilkoma powieściami, włącznie z "The Boy Hairdresser", które nie zostały opublikowane aż do ich śmierci. W 1962, razem z Ortonem został wtrącony do więzienia na sześć miesięcy za kradzież i zniszczenie książek z biblioteki dzielnicy Islington (w ramach kawału, Orton i Halliwell przerabiali w domu okładki książek i odstawiali je z powrotem do biblioteki, lecz ich proceder władzom nie wydał się zabawny).
Coraz większe sukcesy Ortona jako pisarza, po ich wyjściu z więzienia, rozdzielały tę dwójkę; wprowadzały dystans który Halliwell ciężko znosił. Do końca życia Halliwell regularnie brał środki antydepresyjne.
Śmierć.
9 sierpnia 1967 Halliwell zabił Ortona dziewięcioma uderzeniami młotka w głowę, a następnie popełnił samobójstwo przedawkowując lek nasenny o nazwie "Nebutal". Mimo zadanych ran, to Halliwell umarł pierwszy. Ciała mężczyzn odkryto następnego ranka, gdy szofer przyjechał do ich mieszkania na Noel Road w londyńskiej dzielnicy Islington zabrać Ortona na spotkanie, na którym miano omawiać szczegóły scenariusza, który Orton pisał dla Beatlesów.
Wiadomość pożegnalna pozostawiona przez Halliwella mówiła, że wyjaśnienie jego czynów zostanie odnalezione w pamiętnikach Ortona: „Gdy przeczytacie jego pamiętnik, wszystko będzie jasne. KH PS. Zwłaszcza ostatnią część”. Uważa się, że to odniesienie do rozwiązłego życia seksualnego, które prowadził Orton; jego pamiętnik zawiera niezliczone opisy anonimowego seksu w toaletach i parkach i szczegóły innych seksualnych związków.

</doc>
<doc id="816302" url="https://pl.wikipedia.org/wiki?curid=816302" title="Wielbłąd syryjski">
Wielbłąd syryjski

Wielbłąd syryjski – gatunek prehistorycznego, jednogarbnego wielbłąda, odkryty w El Kowm (Syria), największy, jaki kiedykolwiek żył na ziemi. Zamieszkiwał plejstoceńską Azję ok. 100 tysięcy lat temu. Mierzący 4 metry wysokości, przewyższał dzisiejsze wielbłądy dwukrotnie, był większy również od słonia afrykańskiego. Wraz z jego szczątkami odkryto kości ludzi polujących na niego oraz innych mniejszych wielbłądów, zamieszkujących ten obszar 1 mln lat temu. Przed tym odkryciem nie wiedziano, że wielbłądy zamieszkiwały te obszary tak dawno, gdyż najstarsze znalezione skamieniałości dromedarów liczyły sobie 10 tysięcy lat.
Odkrywcy – syryjscy i szwajcarscy archeologowie – nazwali zwierzę "wielbłądem syryjskim".
Pierwsze szczątki odkryto w 2003 na terenie El Kowm, w środkowej Syrii. Jednak identyfikacja gatunku nie była możliwa, dopóki nie znaleziono większych skamielin.
W latach 2005-2006 odkopano ponad 40 fragmentów kości wielbłąda.

</doc>
<doc id="816309" url="https://pl.wikipedia.org/wiki?curid=816309" title="Reprezentacja Węgier w skokach narciarskich">
Reprezentacja Węgier w skokach narciarskich

Reprezentacja Węgier w skokach narciarskich – grupa skoczków narciarskich wybrana do reprezentowania Węgier w międzynarodowych zawodach, wybrana przez Węgierski Związek Narciarski.
W historii Pucharu Świata tylko raz zdarzyło się, aby reprezentant Węgier zdobył punkty do klasyfikacji. Jedynym punktującym Węgrem był László Fischer, który 15 grudnia 1984 roku na skoczni w Lake Placid zdobył 4 punkty do klasyfikacji PŚ. Znacznie częściej zdarzało się to w Pucharze Kontynentalnym, gdzie punkty zdobywał między innymi Peter Tucsai.
Lista trenerów.
"Lista wymaga uzupełnienia"

</doc>
<doc id="816311" url="https://pl.wikipedia.org/wiki?curid=816311" title="Julianów-Marysin-Rogi">
Julianów-Marysin-Rogi

Julianów-Marysin-Rogi – osiedle administracyjne w północnej części Łodzi, w dawnej dzielnicy Bałuty, zamieszkiwane przez 11 660 osoby.
Położenie i granice.
Osiedle położone jest na terenie dawnej dzielnicy Bałuty w północnej części miasta Łodzi. Granicę południową osiedla stanowią ulice Julianowska i Inflancka, zachodnią ulica Strykowska, a wschodnią ulica Zgierska. Od północy granica przebiega ulicą Józefa Bema, następnie niewielkim fragmentem ulicami Sikorskiego i Łagiewnicką, a potem torami kolejowymi relacji Łódź Widzew – Zgierz aż do skrzyżowania z ulicą Kasztelańską, którą biegnie aż do ulicy Wycieczkowej, tam zakręca na północ aż do ulicy Jana Nowaka-Jeziorańskiego na wysokości której skręca na wschód i skrajem lasu biegnie do ulicy Strykowskiej.
Charakter osiedla.
Osiedle Julianów-Marysin-Rogi nie stanowi urbanistycznej całości i zostało wyodrębnione sztucznie dla potrzeb administracyjnych. W skład osiedla administracyjnego wchodzą mniejsze osiedla składowe: Julianów, Marysin oraz Rogi. Wszystkie trzy osiedla charakteryzują się tym, że dominującą zabudową są domy jednorodzinne. Zabudowa ta ma więc charakter podmiejski, mimo że na północ od osiedla Julianów znajdują się blokowiska osiedla Radogoszcz.
Handel.
Na osiedlu nie ma większych centrów handlowych lub hipermarketów, jedynie małe sklepy osiedlowe.
Ochrona zdrowia.
Na terenie osiedla znajduje się oddział Miejskiego Centrum Medycznego im. dr. Karola Jonschera w Łodzi - dawny Szpital im. dr Henryka Jordana.
Oświata.
Na osiedlu Julianów-Marysin-Rogi funkcjonuje kilka przedszkoli i żłobków, a także pięć szkół podstawowych:
Ponadto na terenie osiedla znajdują się dwie szkoły średnie:
Dodatkowo na osiedlu znajduje się centrum konferencyjne Uniwersytetu Łódzkiego.
Parki.
Na terenie osiedla Julianów-Marysin-Rogi znajduje się zabytkowy Park im. Adama Mickiewicza, zwany "Parkiem Julianowskim", położony nad rzeką Sokołówką. Został on ufundowany przez fabrykanta Juliusza Heinzla, od którego imienia pochodzi nazwa parku, ale również całego osiedla Julianów. W parku znajdują się dwa stawy. Na wschód od Parku Julianowskiego znajduje się tzw. staw Wasiaka otoczony skwerem o tej samej lekcji.
Cmentarze.
Na północ od Parku Julianowskiego, przy ulicy Zgierskiej znajduje się cmentarz św. Rocha, jedna z ważniejszych łódzkich nekropolii.
Muzeum Tradycji Niepodległościowych w Łodzi.
Na terenie osiedla Julianów-Marysin-Rogi znajdują się dwa oddziały Muzeum Tradycji Niepodległościowych w Łodzi. Na północ od cmentarza św. Rocha i Parku Julianowskiego przy placu Pamięci Narodowej znajduje się budynek dawnego więzienia na Radogoszczu, w którym funkcjonuje obecnie Mauzoleum i muzeum na Radogoszczu w Łodzi. W końcowym okresie okupacji budynek więzienia został podpalony przez Niemców, zginęło wówczas około 1500 mężczyzn, którzy przebywali tam jako więźniowie.
Na osiedlu Marysin na północ od stacji kolejowej Łódź-Marysin znajduje się niemiecka stacja Radegast, z której wywożono Żydów z łódzkiego getta do obozów koncentracyjnych (głównie w Chełmnie nad Nerem – Kulmhof). Obecnie znajduje się tam pomnik pamięci i oddział muzeum.
Religia.
Na osiedlu znajdują się trzy katolickie kościoły parafialne:
Komunikacja.
Na obszarze osiedla Julianów-Marysin-Rogi znajduje się ważny węzeł na drodze krajowej 72 - rondo Powstańców 1863 r., gdzie krzyżują się ulice Inflancka, Julianowska, Łagiewnicka oraz Warszawska (główna ulica Marysina i Rogów).
Na granicy Marysina i Rogów przebiega linia kolejowa nr 16 (Łódź Widzew – Zgierz). Na terenie osiedla znajduje się przystanek Łódź Marysin (w pobliżu skrzyżowania Strykowska-Inflancka) oraz przystanek Łódź Warszawska, na których zatrzymują się pociągi Łódzkiej Kolei Aglomeracyjnej i niektóre pociągi InterCity.
Przez osiedle kursują linie autobusowe MPK: 65 (warianty A i B), 60 (wariant D), 61, 66, 70, 81, 85 a także linia nocna N2.
Na osiedlu znajduje się również pętla tramwajowa Warszawska (dawniej Wycieczkowa), do której kursowały ulicą Warszawską tramwaje linii 3. Obecnie tramwaje kończą bieg na początku ul. Warszawskiej.(Stan na dzień 5.05.2022)

</doc>
<doc id="816319" url="https://pl.wikipedia.org/wiki?curid=816319" title="Zofia Charlotta Wittelsbach">
Zofia Charlotta Wittelsbach

Sophie Charlotte Auguste (ur. 22 lutego 1847 w Monachium, zm. 4 maja 1897 w Paryżu) – bawarska księżniczka z młodszej linii zwanej „Herzog in Bayern”, księżna Orléans-Alençon.
Rodzina.
Urodziła się jako córka księcia Maksymiliana Bawarskiego, wywodzącego się z młodszej linii książęcej Wittelsbachów. Jej matka - Ludwika, księżniczka wywodząca się ze starszej linii dynastii, była córką Maksymiliana I Józefa (pierwszego króla Bawarii) oraz przyrodnią siostrą Ludwika I. Siostry Zofii, podobnie jak ona sama, zawarły doskonałe pod względem dynastycznym, choć nieszczęśliwe małżeństwa:
Małżeństwo.
Pierwotnie miała zostać żoną swojego kuzyna Ludwika Bawarskiego, ich zaręczyny ogłoszono 22 stycznia 1867 r. Jednak w październiku, po wielokrotnych zmianach daty ślubu, wyszła na jaw jej znajomość z fotografem Edgarem Hanfstaenglem i zaręczyny zostały zerwane. Ludwik nie mógł się zdobyć na decyzję zawarcia związku małżeńskiego, gdyż prawdopodobnie był homoseksualistą. 
Jej rodzice nie zgodzili się na jej ślub z mieszczaninem, więc 19 czerwca 1868 w Possenhofen wyszła za Ferdynanda Orleańskiego, księcia Alençon (syna Ludwika Karola Orleańskiego, księcia Nemours, i Wiktorii Sachsen-Coburg-Kohary). Ferdynand był wnukiem króla Francuzów - Ludwika Filipa I. Małżeństwo to od początku nie było szczęśliwe, a między parą książęcą ciągle narastały nowe konflikty. Mieli jednak dwoje dzieci:
. Zginęła w pożarze Bazar de la Charité w Paryżu. Jej sarkofag znajduje się w kaplicy królewskiej Orleanów w Dreux.

</doc>
<doc id="816325" url="https://pl.wikipedia.org/wiki?curid=816325" title="Státní souhlas">
Státní souhlas

Státní souhlas, štátný súhlas (dosł. "państwowe zezwolenie") – w Czechosłowacji w czasach komunizmu pozwolenie na wypełnianie funkcji kapłańskich, częściej odbierane niż przyznawane. Jedno z narzędzi represji wobec kościołów i innych związków wyznaniowych.
Wielu kapłanów przez wiele lat nie mogło wypełniać swych funkcji i było zmuszonych do wykonywania pracy fizycznej. Np. kardynał Miloslav Vlk mył okna, kardynał Ján Chryzostom Korec zamiatał ulice, arcybiskup Dominik Duka był kreślarzem, a biskup Václav Malý palaczem.

</doc>
<doc id="816330" url="https://pl.wikipedia.org/wiki?curid=816330" title="Revillagigedo (archipelag)">
Revillagigedo (archipelag)

Archipelag Revillagigedo – grupa wysp na Oceanie Spokojnym, położona około 300 km na południowy zachód od Półwyspu Kalifornijskiego. Wyspy należą do Meksyku (od 1861 r.), administracyjnie znajdują się w granicach stanu Colima.
Revillagigedo słyną ze swojego unikatowego ekosystemu, porównywanego niekiedy do Galapagos. Występuje tu wiele endemicznych gatunków.
Archipelag zajmuje obszar 157,8 km². Wyspy mają pochodzenie wulkaniczne. Największą z nich jest Socorro (wznosi się na wysokość 1130 m, 39 km długości, 14 km szerokości). Druga wyspa, San Benedicto, znajduje się 64 km na północ od Socorro, a Clarión 400 km na zachód od Socorro. Pozostałe mniejsze wyspy to Roca Partida (100 km na zachód od Socorro) i Roca Oneal (leżąca niedaleko północno-zachodniego wybrzeża Socorro). W 1957 r. założono na Socorro bazę morską oraz zasadzono drzewa. Po przybyciu na wyspę zastano ponad 8 tys. owiec, które są pozostałością po tymczasowym osadnictwie australijskim z połowy XIX w.
Archipelag Revillagigedo obfituje m.in. w złoża siarki, guano, a także w bogate łowiska rybne.
W 2016 roku archipelag wpisano na listę światowego dziedzictwa UNESCO.

</doc>
<doc id="816333" url="https://pl.wikipedia.org/wiki?curid=816333" title="Eukarya">
Eukarya



</doc>
<doc id="816334" url="https://pl.wikipedia.org/wiki?curid=816334" title="Magna Charta">
Magna Charta



</doc>
<doc id="816340" url="https://pl.wikipedia.org/wiki?curid=816340" title="Alexander Pschill">
Alexander Pschill

Alexander Pschill (ur. 13 czerwca 1970 w Wiedniu) – austriacki aktor teatralny, telewizyjny i filmowy.
Życiorys.
W latach 1989-1993 uczęszczał do Cornish College Arts Professional Acting Conservatory w Seattle, w stanie Waszyngton. Zadebiutował na scenie w 1993 w spektaklu "Amazonka" ("Die Amazonen"). Występował w teatrach wiedeńskich: Schauspielhaus (1994), Jugend (1994-97), Drachengasse (1995), Volkstheater (1996) oraz Schlossparktheater w Berlinie (1998-2000), Studiobühne w Villach (1998-2001), Renaissancetheater (2000), Theatersommer Haag (2005) i Josefstadt (2005-2006). Po raz pierwszy na dużym ekranie pojawił się w filmie "Pokusa" ("Temptation", 1990). Światową popularność przyniosła mu rola policjanta Marca Hoffmanna w serialu RTL "Komisarz Rex" ("Kommissar Rex", 1995-2004). W 2001 odebrał austriacką nagrodę Romy.

</doc>
<doc id="816343" url="https://pl.wikipedia.org/wiki?curid=816343" title="Podziały terytorialne państw świata">
Podziały terytorialne państw świata



</doc>
<doc id="816344" url="https://pl.wikipedia.org/wiki?curid=816344" title="Sęczkowo (województwo zachodniopomorskie)">
Sęczkowo (województwo zachodniopomorskie)

Sęczkowo – osada w Polsce położona w województwie zachodniopomorskim, w powiecie sławieńskim, w gminie Malechowo przy drodze krajowej nr .
W latach 1975–1998 wieś położona była w województwie koszalińskim.

</doc>
<doc id="816346" url="https://pl.wikipedia.org/wiki?curid=816346" title="Sierra Madre Wschodnie">
Sierra Madre Wschodnie



</doc>
<doc id="816347" url="https://pl.wikipedia.org/wiki?curid=816347" title="Miłomyśl">
Miłomyśl

Miłomyśl – osada w Polsce położona w województwie zachodniopomorskim, w powiecie sławieńskim, w gminie Malechowo.
W latach 1975–1998 wieś położona była w województwie koszalińskim.

</doc>
<doc id="816349" url="https://pl.wikipedia.org/wiki?curid=816349" title="Sierra Madre">
Sierra Madre

Sierra Madre – nazwa kilku pasm górskich w różnych krajach

</doc>
<doc id="816350" url="https://pl.wikipedia.org/wiki?curid=816350" title="HMS Activity (D94)">
HMS Activity (D94)



</doc>
<doc id="816352" url="https://pl.wikipedia.org/wiki?curid=816352" title="HMS Audacity (D10)">
HMS Audacity (D10)



</doc>
<doc id="816354" url="https://pl.wikipedia.org/wiki?curid=816354" title="Glonn (Bawaria)">
Glonn (Bawaria)

Glonn – gmina targowa w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Ebersberg, siedziba wspólnoty administracyjnej Glonn. Leży około 12 km na południowy zachód od Ebersberga, nad rzeką Glonn.
Polityka.
Wójtem gminy jest Martin Esterl, rada gminy składa się z osób.
Współpraca.
Miejscowości partnerskie:

</doc>
<doc id="816356" url="https://pl.wikipedia.org/wiki?curid=816356" title="Zalesie (powiat sławieński)">
Zalesie (powiat sławieński)

Zalesie (do 1945 niem. "Vogelsang") – osada w Polsce położona w województwie zachodniopomorskim, w powiecie sławieńskim, w gminie Malechowo. W latach 1975–1998 wieś położona była w województwie koszalińskim.
Według danych z 29 marca 2011 osada miała 35 stałych mieszkańców.

</doc>
<doc id="816358" url="https://pl.wikipedia.org/wiki?curid=816358" title="Glonn">
Glonn



</doc>
<doc id="816365" url="https://pl.wikipedia.org/wiki?curid=816365" title="Kirchseeon">
Kirchseeon

Kirchseeon – gmina targowa w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Ebersberg. Leży około 5 km na zachód od Ebersberga, przy drodze B304 i linii kolejowej InterCity Monachium – Rosenheim - Innsbruck/Salzburg.
Polityka.
Wójtem gminy jest Udo Ockel z CSU, rada gminy składa się z 20 osób.

</doc>
<doc id="816366" url="https://pl.wikipedia.org/wiki?curid=816366" title="Bartoszkowo">
Bartoszkowo

Bartoszkowo – osada krajeńska w Polsce położona w województwie wielkopolskim, w powiecie złotowskim, w gminie Tarnówka.
W latach 1975–1998 miejscowość należała administracyjnie do województwa pilskiego.
Majątek ziemski założony w XIX wieku. W 1962 roku powstał tu PGR. W Bartoszkowie znajduje się park o pow. 6,2 ha, pochodzący z I połowy XIX wieku. Park stanowi geometryczny układ, podkreślany siatką alejek parkowych, równolegle i prostopadle przecinających się. Punktem dominującym kompleksu parkowego jest dwór pochodzący z I połowy XIX wieku, przebudowany w latach 30. minionego stulecia. Park wpisany jest do rejestru zabytków. W dniu 23 czerwca 2003 roku Bartoszkowo uzyskało status sołectwa w którego skład wchodzi również miejscowość Annopole.

</doc>
<doc id="816367" url="https://pl.wikipedia.org/wiki?curid=816367" title="Nowy Żytnik">
Nowy Żytnik

Nowy Żytnik (niem.: "Neue Mühle") – osada w Polsce położona w województwie zachodniopomorskim, w powiecie sławieńskim, w gminie Malechowo nad Grabową przy drodze wojewódzkiej nr 205.
W latach 1975–1998 wieś położona była w województwie koszalińskim.

</doc>
<doc id="816370" url="https://pl.wikipedia.org/wiki?curid=816370" title="Pomiarki">
Pomiarki

Pomiarki – osada krajeńska w Polsce położona w województwie wielkopolskim, w powiecie złotowskim, w gminie Tarnówka. Wieś wchodzi w skład sołectwa Węgierce. Miejscowość ta stanowiła część PGR w Bartoszkowie. Budynki mieszkalne zbudowano tu po 1950 roku. W Pomiarkach znajduje się również gorzelnia.
W latach 1975–1998 miejscowość należała administracyjnie do województwa pilskiego.

</doc>
<doc id="816371" url="https://pl.wikipedia.org/wiki?curid=816371" title="Las Vegas Raiders">
Las Vegas Raiders

Las Vegas Raiders – zawodowy zespół futbolu amerykańskiego z siedzibą w Las Vegas, w stanie Nevada, rozgrywający swoje mecze na stadionie Allegiant Stadium. Drużyna jest obecnie członkiem Dywizji Zachodniej konferencji AFC ligi NFL.
Klub założony został w 1960 roku w Oakland w celu wypełnienia wolnego miejsca w nowo utworzonej lidze AFL powstałego po rezygnacji Minneapolis (miasto weszło w skład NFL jako Minnesota Vikings). W pierwszym oficjalnym meczu (11 września 1960) Raiders przegrali z Houston Oilers 22–37, a pierwsze punkty w historii klubu zdobył Tony Teresa.
Podczas 10 sezonów w AFL (1960–1969) zespół zdobył jedno mistrzostwo ligi (1967) oraz dwukrotnie wicemistrzostwo (1968, 1969). Tryumf w 1967 roku pozwolił wystąpić mu w meczu o Super Bowl, w którym uległ Green Bay Packers 14–33.
W roku 1970, w ramach połączenia lig, zespół stał się członkiem NFL. Mimo że w premierowym spotkaniu (20 września 1970) uległ w Cincinnati Bengals 21–31, zakończył sezon regularny z 8 zwycięstwami, 4 porażkami i 2 remisami, zdobywając mistrzostwo dywizji oraz wicemistrzostwo AFC.
Od wstąpienia do NFL zespół zdobył 12 tytułów mistrza swojej dywizji, czterokrotnie mistrzostwo AFC i trzykrotnie wygrał Super Bowl (1976, 1980, 1983). W latach 1982–1994 zespół miał siedzibę w Los Angeles i występował pod nazwą Los Angeles Raiders. 22 stycznia 2020 roku drużynę przeniesiono do Las Vegas.
W latach 2000–2017 występował w drużynie jedyny Polak w lidze NFL, kopacz – Sebastian Janikowski, który w 2008 r. został najlepiej punktującym zawodnikiem w historii Raiders. Zawodnicy polskiego pochodzenia w Raiders: John Matuszak (1976–1982), Steve Wisniewski (1989–2001), Bill Romanowski (2002–2003).

</doc>
<doc id="816374" url="https://pl.wikipedia.org/wiki?curid=816374" title="Markt Schwaben">
Markt Schwaben

Markt Schwaben – gmina targowa w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Ebersberg. Leży około 15 km na północny zachód od Ebersberga, nad rzeką Sempt, przy linii kolejowej Monachium – Wels, Austria.
Polityka.
Wójtem gminy jest Bernhard Winter z SPD, rada gminy składa się z 24 osób.
Współpraca.
Miejscowości partnerskie:

</doc>
<doc id="816377" url="https://pl.wikipedia.org/wiki?curid=816377" title="Karwiczki">
Karwiczki

Karwiczki – osada w Polsce położona w województwie zachodniopomorskim, w powiecie sławieńskim, w gminie Malechowo.
W latach 1975–1998 wieś położona była w województwie koszalińskim.

</doc>
<doc id="816379" url="https://pl.wikipedia.org/wiki?curid=816379" title="Rhizobium">
Rhizobium

Rhizobium - grupa bakterii Gram-ujemnych współżyjących z roślinami motylkowymi. Powodują one powstanie brodawek na korzeniach tych roślin. Do komórek korzenia bakterie dostają się przez specjalną strukturę - nić infekcyjną. Po infekcji dzielą się intensywnie, pobudzając komórki gospodarza do szybkiego wzrostu, który prowadzi do powstania brodawek. Różowe zabarwienie brodawek świadczy o procesie wiązania azotu. Największa intensywność wiązania występuje przed kwitnieniem. Bakteria wiążąca N2 przetwarza go w NH3 lub aminokwas glutaminę i w tej postaci przekazuje komórkom roślinnym. Roślina dostarcza bakterii związki węgla i zapewnia warunki rozwoju. 
Część zasymilowanego przez bakterie azotu zasila glebę, i z tej przyczyny rośliny motylkowate są ważnym elementem w płodozmianie, uprawia się także jako zielony nawóz.
Etapy kolonizacji ryzosfery przez "Rhizobium"; ważniejsze geny bakteryjne; etapy symbiozy
1. Korzeń wydziela do otoczenia cząsteczki flawonoidów - substancji będących atraktantami dla bakterii.
2. Flawonoidy indukują u bakterii "Rhizobium" ekspresję genów "nod" kontrolujących proces tworzenia brodawek, czyli brodawkowanie (nodulację).
3. Następuje synteza białek Nod produkujących specyficzne lipooligosacharydy Nod (tzw. czynnik Nod).
4. Czynniki Nod wywołują u rośliny deformację włośników korzeniowych, tworzenie pierwotnych (merystematycznych) tkanek brodawki oraz indukcję genów uczestniczących w asymilacji azotu w komórkach rośliny.
5. W późniejszych stadiach kształtowania się brodawki zaktywowane zostają bakteryjne geny "nif" i "fix", odpowiedzialne za przebieg procesów infekcji (tworzenie nici infekcyjnej) i wiązania N2 przez bakterie.
6. Po zakończeniu kwitnienia gospodarza proces symbiozy słabnie; pula węglowodanów odprowadzanych do brodawek spada, co prowadzi do degeneracji bakteroidów i ich hydrolizy przez enzymy rośliny-gospodarza. 

</doc>
<doc id="816381" url="https://pl.wikipedia.org/wiki?curid=816381" title="Nashville Pussy">
Nashville Pussy

Nashville Pussy – amerykańska grupa muzyczna wykonująca rock'n'roll, powstała w 1996 roku w Atlancie. W swej twórczości grupa porusza zagadnienia takie jak przemoc, seks czy narkotyki. Nazwa zespołu pochodzi z piosenki Teda Nugenta zatytułowanej „Wang Dang Sweet Poontang” z albumu "Double Live Gonzo", dedykowanej „To all Nashville Pussies”. Zespół był nominowany do nagrody Grammy za piosenkę pt. „Fried Chicken And Coffee” z 1998 roku.

</doc>
<doc id="816382" url="https://pl.wikipedia.org/wiki?curid=816382" title="Afirmacja (logika)">
Afirmacja (logika)

Afirmacja – w logice formalnej stwierdzenie przynależności pomiędzy dwoma pojęciami (np. "dysk twardy jest urządzeniem przechowującym dane").

</doc>
<doc id="816383" url="https://pl.wikipedia.org/wiki?curid=816383" title="Annopole (powiat złotowski)">
Annopole (powiat złotowski)

Annopole – osada krajeńska w Polsce położona w województwie wielkopolskim, w powiecie złotowskim, w gminie Tarnówka.
W latach 1975–1998 miejscowość należała administracyjnie do województwa pilskiego.
Folwark założony w 1743 roku przez księcia Aleksandra Sułkowskiego. Od 1963 roku należał do PGR-u w Bartoszkowie. Funkcjonowała tu suszarnia zielonek i mieszalnia pasz. W obrębie folwarku znajduje się stary park podworski, na terenie którego stał dwór. Obecnie został odbudowany w nowym stylu przez właściciela gospodarstwa rolnego „Stilla”. Gdy wieś należała do Niemiec nazywała się Annafeld. Była tu stacja linii kolejowej z Flatow (Złotów) do Deutsch Krone (Wałcz). Tory w 1945 roku rozebrali Rosjanie.

</doc>
<doc id="816384" url="https://pl.wikipedia.org/wiki?curid=816384" title="Afirmacja (psychologia)">
Afirmacja (psychologia)

Afirmacja () – zdania wpływające na przekonywaniu siebie w myślach na swój własny temat. Afirmacja polega zazwyczaj na powtarzaniu pozytywnych twierdzeń na temat własnej osoby, co ma prowadzić do identyfikacji z ich treścią. Afirmacja wykorzystuje mechanizm autosugestii i medytacji w celu wzmacniania poczucia akceptacji u osoby ją stosującej, jednak jest ona wskazana u osób z niepewną, ale pozytywną samooceną. Osoby mające przed afirmacją negatywną samoocenę będą źle odbierać stwierdzenia takie jak np. „Jestem zwycięzcą!”. Skrajnym efektem wmawiania sobie tego przez dłuższy czas może być nawet depresja. Powodem tego są złe myśli osób o zaniżonej opinii na swój temat, które przy stymulacji poprzez afirmację przypominają sobie, że nie są tym, kim chciałyby być. Proces afirmacji tworzy pewne standardy postrzegania siebie, a rozbieżność między nimi a stanem realnym może wywoływać rozczarowanie i smutek. Masowo produkowane książki z samopomocą poprzez taką afirmację działają dobrze na niektóre osoby, a źle na inne.
Prawidłowa metoda tworzenia afirmacji.
Prawidłowa afirmacja polega na ekspozycji osoby na konkretne, pozytywne twierdzenia i zastanowieniu się, w jaki sposób dotyczą one tej osoby. Ktoś, kto chce zwiększyć swoją samoocenę, jest postawiony przed kilkoma twierdzeniami i zastanawia się, czy i jak one go opisują. Afirmacja przez powtarzanie jednego zdania jest tym lepsza, im wyższy jest wynik danej osoby w skali Rosenberga.

</doc>
<doc id="816386" url="https://pl.wikipedia.org/wiki?curid=816386" title="Anzing (Bawaria)">
Anzing (Bawaria)

Anzing – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Ebersberg. Leży około 12 km na północny zachód od Ebersberga, przy autostradzie A94.
Polityka.
Wójtem gminy jest Franz Finauer, poprzednio urząd ten obejmował Richard Hollerith, rada gminy składa się z 16 osób.

</doc>
<doc id="816389" url="https://pl.wikipedia.org/wiki?curid=816389" title="Michałkowice (powiat rybnicki)">
Michałkowice (powiat rybnicki)

Michałkowice – część wsi Jankowice w Polsce położona w województwie śląskim, w powiecie rybnickim, w gminie Świerklany.
W latach 1975–1998 miejscowość administracyjnie należała do województwa katowickiego.

</doc>
<doc id="816391" url="https://pl.wikipedia.org/wiki?curid=816391" title="Ailefroide">
Ailefroide

Ailefroide (3953 m n.p.m.) – szczyt w grupie górskiej Écrins w Alpach Delfinackich.
Masyw Ailefroide wznosi się w głównym grzbiecie grupy Écrins (biegnącym w tym miejscu południkowo), ok. 4 km na południe od szczytu Barre des Écrins. Jest zwornikiem dla odgałęziającej się tu ku wschodowi bocznej grani, zakończonej masywem Mont Pelvoux.
Grań masywu Ailefroide, o długości blisko 3 km, tworzy wielki „rogalik” wybrzuszony ku północnemu zachodowi. Od południa ogranicza masyw przełęcz Col d’Ailefroide (3336 m n.p.m.), od północy przełęcz oddzielająca go od Pic de la Temple (3391 m n.p.m.), od wschodu przełęcz Col du Glacier Noir (3481 m n.p.m.).
Zachodnie zbocza masywu opadają do doliny źródłowych cieków potoku Vénéon, wschodnie i południowe – stanowiące wnętrze wspomnianego „rogalika” i przykryte w znacznej części lodowcem Glacier de l’Ailefroide – ku dolinie potoku Celse Nière, zaś północne – wprost na lodowiec Glacier Noir.
W grani masywu wyróżniamy (idąc od południa): Ailefroide Occidentale (3953 m n.p.m., najwyższy wierzchołek), Ailefroide Centrale (3928 m n.p.m., wierzchołek zwornikowy), Pointe Fourastier (3907 m n.p.m.) i Ailefroide Orientale (3847 m n.p.m., już w bocznej grani wschodniej).
Pierwsze wejście: William A. Coolidge i Margaret Brevoort z przewodnikami Christianem i Ulrichem Almerami w 1870.
Ailefroide to również nazwa małego przysiółka należącego do komuny Pelvoux, leżącego w dolinie Vallouise u południowo-wschodnich podnóży masywu Mont Pelvoux. Poza kilkoma zabudowaniami i maleńką kapliczką znajduje się tu kemping, licznie odwiedzany latem przez turystów górskich i alpinistów, stanowiący bazę wypadową dla południowo-wschodniej części grupy górskiej Écrins.

</doc>
<doc id="816393" url="https://pl.wikipedia.org/wiki?curid=816393" title="Emmering (powiat Ebersberg)">
Emmering (powiat Ebersberg)

Emmering – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Ebersberg, wchodzi w skład wspólnoty administracyjnej Aßling. Leży około 10 km na południowy wschód od Ebersberga, nad rzeką Attel.
Polityka.
Wójtem gminy jest Claudia Streu-Schütze, rada gminy składa się z osób.
Oświata.
W gminie znajduje się przedszkole (50 miejsc).

</doc>
<doc id="816394" url="https://pl.wikipedia.org/wiki?curid=816394" title="Efekt Emersona">
Efekt Emersona

Efekt Emersona – gwałtowny wzrost efektywności fotosyntezy na skutek naświetlania komórek zdolnych do prowadzenia tego procesu jednocześnie dwoma źródłami światła monochromatycznego o długości fali 700 i 671 nanometra, w stosunku do efektywności tego procesu, gdy prowadzi się naświetlanie tylko jednym z tych źródeł. Z badań Emersona wysnuto wniosek, że dla efektywnego zachodzenia fotosyntezy konieczne jest współdziałanie dwóch układów barwników. Te układy barwników okazały się fotoukładami biorącymi udział w fotosyntetycznym transporcie elektronów.

</doc>
<doc id="816396" url="https://pl.wikipedia.org/wiki?curid=816396" title="Olšava">
Olšava

Olšava, także Oľšava – nazwa kilku niewielkich rzek na Słowacji

</doc>
<doc id="816397" url="https://pl.wikipedia.org/wiki?curid=816397" title="Neptun (Klub Imprez na Orientację)">
Neptun (Klub Imprez na Orientację)



</doc>
<doc id="816399" url="https://pl.wikipedia.org/wiki?curid=816399" title="Zawisza Oleśnicki Czerwony">
Zawisza Oleśnicki Czerwony

Zawisza Oleśnicki Czerwony herbu Dębno (zm. 1433) – polski rycerz, krajczy dworu królowej (1391), podsędek sandomierski, wojski sandomierski (od 1403), wojski lubelski (1416) - współpracownik królowej Jadwigi Andegaweńskiej. Wysłany przez nią na powitanie przybywającego do Polski wielkiego księcia litewskiego Jagiełły. Wedle powtórzonej przez Jana Długosza anegdoty miał on przyjrzeć się przyszłemu małżonkowi Jadwigi i przedstawić sprawozdanie królowej.
Zawisza był synem łowczego krakowskiego Zbigniewa z Oleśnicy i Małgorzaty Kurozwęckiej, córki Dobiesława. Jego braćmi byli między innymi Dobiesław oraz Jan. Odebrał wychowanie prawdopodobnie na węgierskim dworze
Brał udział m.in. w wyprawie królowej Jadwigi na Ruś Czerwoną i przy zdobywaniu Grodna w 1390 r. (gdzie, według Długosza, miał uratować od utonięcia rycerza krzyżackiego, który później zdradził mu plany Zakonu). Często posłował z ramienia króla polskiego, uczestniczył w pertraktacjach (szczególnie z królem węgierskim) i poświadczał dokumenty. 
Na początku XV wieku, razem z wieloma innymi sławnymi polskimi rycerzami (m.in. z Zawiszą Czarnym i Jakubem Skarbkiem) służył na dworze węgierskim króla Zygmunta Luksemburskiego, oraz wziął udział w wojnie tegoż króla z banami Bośni. Na wieść o wojnie polsko-krzyżackiej powrócił do kraju.

</doc>
<doc id="816400" url="https://pl.wikipedia.org/wiki?curid=816400" title="Aßling (Niemcy)">
Aßling (Niemcy)

Aßling – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Ebersberg, siedziba wspólnoty administracyjnej Aßling. Leży około 9 km na południe od Ebersberga, przy linii kolejowej InterCity Monachium – Rosenheim - Salzburg/Innsbruck.
Dzielnice.
W skład gminy wchodzą dwie dzielnice:
Polityka.
Wójtem gminy jest Werner Lampl z CSU, rada gminy składa się z osób.
Oświata.
W gminie znajdują się 3 przedszkola oraz szkoła podstawowa warz z Hauptschule.

</doc>
<doc id="816401" url="https://pl.wikipedia.org/wiki?curid=816401" title="I liga argentyńska w piłce nożnej (1904)">
I liga argentyńska w piłce nożnej (1904)

Mistrzem Argentyny w roku 1904 został klub Belgrano AC, a wicemistrzem Argentyny klub Alumni AC.
Z ligi nikt nie spadł, natomiast awansował klub Reformer Campana, co zwiększyło ligę z 6 do 7 klubów.

</doc>
<doc id="816403" url="https://pl.wikipedia.org/wiki?curid=816403" title="Wojna polsko-rosyjska (1577–1582)">
Wojna polsko-rosyjska (1577–1582)

Wojna polsko-rosyjska 1577–1582 – konflikt zbrojny pomiędzy Rzecząpospolitą a Carstwem Rosyjskim w latach 1577–1582 o Inflanty i ziemię połocką.
Tło.
W wyniku nierozstrzygniętej wojny litewsko-moskiewskiej 1558–1570, na mocy zawartego w 1570 trzyletniego rozejmu Rosja zachowała niektóre swoje podboje w Inflantach. Zatrzymała Narwę, Dorpat i ziemię połocką. Iwana IV Groźnego przed ponownym uderzeniem na Rzeczpospolitą powstrzymała bezpotomna śmierć Zygmunta II Augusta i możliwość wystawienia własnej kandydatury lub swojego syna Fiodora. W 1575 Iwan IV uderzył na Inflanty. Wojska rosyjskie zajęły port Salis, padła odizolowana Parnawa. 2000 kawalerii Jana Hieronimowicza Chodkiewicza nie było w stanie powstrzymać parcia Rosjan. Przerażona ludność uciekła do Rygi. Do piętnastu zamków inflanckich wysłano załogi w sile od 50 do 150 ludzi, składające się z Polaków, Litwinów i Niemców, wspierane przez czterotysięczną armię dowodzoną przez Jana Hieronimowicza Chodkiewicza oraz niewielkie siły hetmana polnego litewskiego Krzysztofa Radziwiłła Pioruna. Wysłani jesienią do Rosji posłańcy wiadomości o obiorze Stefana Batorego usłyszeli trudne do przyjęcia warunki: przyznanie carowi tytułów wielkiego księcia smoleńskiego i połockiego oraz zrzeczenie się Inflant. W styczniu 1577 wojska rosyjskie pojawiły się w Estonii i uderzyły na Rewel. Latem pod Pskowem zakończyła się koncentracja armii rosyjskiej szacowanej na 30 000 żołnierzy.
Wybuch.
Wykorzystując zaangażowanie Rzeczypospolitej w wojnie z Gdańskiem, w lipcu 1577 główna armia moskiewska dowodzona osobiście przez Iwana IV wtargnęła do Inflant. Uderzenie to poprzedził dywersyjno-rozpoznawczy wypad Tatarów moskiewskich, torujący drogę pułkowi straży przedniej kniazia Tymofieja Romanowicza Trubeckiego. Pochód wojsk rosyjskich poprzedzał Magnus Inflancki, który występował jako protektor ludności przed gniewem Iwana IV. Kolejne miasta inflanckie otwierały przed nim bramy. Jednak już wkrótce do miast uznających zwierzchność Magnusa wprowadzono załogi moskiewskie. Nieliczne siły polsko-litewskie wsparte przez oddziały kurlandzkie zmuszone zostały do wycofania się za Dźwinę. W ręce rosyjskie wpadły zamki Marienhaus, Kokenhausen, Rzeżyca, Dyneburg. W Schwanenburgu, który nie poddał się na pierwsze wezwanie, Rosjanie dokonali rzezi cywilnej ludności miasta. Kobiety gwałcono, mężczyzn ćwiartowano i rozrywano końmi, wbijano na pal. Do połowy września armia Iwana IV zajęła 27 zamków. W rękach polskich pozostała jedynie Ryga.
Działania moskiewskie potępił Sejm Rzeszy w Ratyzbonie.
Próba rozejmu.
W styczniu 1578 do Moskwy przybyli wojewoda mazowiecki Stanisław Kryski, wojewoda miński Mikołaj Pawłowicz Sapieha i podskarbi nadworny litewski Teodor Skumin Tyszkiewicz. Odrzucając warunki pokoju Iwana IV – rezygnację z Inflant i Kurlandii, oddanie Witebska, Kijowa i Kaniowa, oparcie granicy na Dnieprze – podpisali rozejm na trzy lata, który nie został jednak potwierdzony przez Stefana Batorego.
Odsiecz sił Rzeczypospolitej.
Pod koniec września 1577 w Rakiszkach zebrało się pospolite ruszenie litewskie w sile 18 000 szlachty i pocztów pańskich. Wraz z wojskami regularnymi rzucono te siły do Inflant w celu odbicia zamków i miast. W listopadzie Wilhelm Plater odzyskał Dyneburg, Maciej Dembiński wszedł do Kiesi. W sumie do połowy 1578 odzyskano 17 zamków inflanckich. Przeciwdziałanie wojsk moskiewskich skutecznie sparaliżował atak wojsk szwedzkich na Narwę. 15 października 1578 18 000 wojsk rosyjskich z 30 działami obległo Kiesię. 21 października do miasta dotarła odsiecz Andrzeja Sapiehy, z którego siłami połączyło się 3500 wojsk szwedzkich. Wojska moskiewskie zostały pokonane i zmuszone do zwinięcia oblężenia.
Przygotowania do wojny.
Jakkolwiek działania zbrojne trwały już od 1577, to formalnie nie nastąpiło jeszcze zerwanie rozejmu. 20 stycznia 1578 w Warszawie zebrał się sejm walny, który zdecydował o podjęciu akcji zbrojnej na terytorium przeciwnika. Stefan Batory przeforsował na nim przyznanie kurateli Jerzemu Fryderykowi Hohenzollernowi nad Albrechtem Fryderykiem w Prusach Książęcych. W zamian uzyskał od niego 200 000 złotych polskich i obietnicę pomocy w wojnie z Rosją. W celu powiększenia armii podniesiono podatki do 30 groszy z łana lub włóki, uchwalono czopowe i podwójny szos. Król przeforsował na sejmie konstytucję o piechocie wybranieckiej. Piechotę węgierską obiecał przysłać brat króla Krzysztof Batory, a do Rzeszy w celu dokonania zaciągu landsknechtów pospieszył Ernest Weiher. Władca Rzeczypospolitej mianował wojewodę podolskiego Mikołaja Mieleckiego hetmanem wielkim koronnym na czas wyprawy.
26 czerwca 1579 król Stefan Batory formalnie wypowiedział wojnę Rosji i wyruszył do Świru, gdzie nastąpiła koncentracja wojsk polsko-litewskich.
Rzeczpospolita wystawiła armię w sile 56 000 ludzi oraz 67 dział. Z tego 1855 żołnierzy przeznaczono do obrony zamków inflanckich, 1120 rozmieszczono w twierdzach pogranicza litewsko-moskiewskiego, 1600 oddano pod komendę starosty orszańskiego Filona Kmity.
Kampania połocka.
Król zdecydował przejść do działań zaczepnych na terytorium wroga, odcinając komunikację okupowanych Inflant z państwem moskiewskim. Wielonarodową armię Batorego stanowili Polacy, Litwini, Węgrzy, Niemcy, Inflantczycy, Rusini, Tatarzy litewscy i Szkoci.
W skład sił mających odbić ziemię połocką wchodziło 29 741 jazdy i 11 973 piechoty. Wojskami koronnymi dowodził hetman wielki koronny Mikołaj Mielecki, siły litewskie przybyły pod dowództwem hetmanów wielkiego – Mikołaja Radziwiłła Rudego i polnego – Krzysztofa Radziwiłła Pioruna. Oddziałem piechoty węgierskiej dowodził Kasper Bekiesz.
Po przeprawie przez Dźwinę po moście łyżwowym wojska Batorego natrafiły na przeszkodę naturalną w postaci nieprzebytego gęstego lasu, który Iwan Groźny polecił zasadzić po aneksji Połocka w 1563. Wydatnie stępiło to impet polskiego uderzenia.
11 sierpnia 1579 rozpoczęło się oblężenie twierdzy połockiej.
Miasto poddało się 29 sierpnia. W ręce sił batoriańskich wpadły zapasy żywności, 38 ciężkich dział, 300 hakownic oraz 600 rusznic. Po stronie polsko-litewskiej było kilkuset zabitych.
Tymczasem do Sokoła dotarła spóźniona odsiecz wojsk moskiewskich w sile 8000 ludzi pod wodzą Borysa Szeina. Miasto po szturmie zdobył korpus Mikołaja Mieleckiego.
Po zdobyciu Sokola unicestwiono prawie pięciotysięczną załogę moskiewską. Wstrząsającym widokiem były żony niemieckich najemników, które rozpruwały brzuchy poległych Rosjan w poszukiwaniu sadła, które wykorzystywały na opatrywanie rannych.
W ręce wojsk polsko-litewskich wpadły Turowla, Susza i Nieszczerdy.
Kampania wielkołucka.
W styczniu 1580 sejm walny w Warszawie uchwalił nowe podatki na wojnę. Dzierżawcy królewszczyzn oddali na potrzeby wojska podwójną kwartę, a duchowieństwo specjalne subsydium.
Gdy Mikołaj Mielecki obraził się na króla i nie chciał przyjąć ponownie oferowanego mu hetmaństwa, jego funkcję przejął kanclerz wielki koronny Jan Zamoyski, jakkolwiek nie piastował on żadnego urzędu wojskowego. Na głównym teatrze operacyjnym zamierzano skoncentrować 48 000 żołnierzy, w tym 34 000 jazdy i 13 900 piechoty z 70 działami. W Witebsku wydzielono prawą kolumnę wojsk królewskich w sile 7200 ludzi, dowodzoną przez Jana Zamoyskiego. Przeprowadził on regularne oblężenie i zdobył Wieliż.
29 sierpnia rozpoczęło się oblężenie Wielkich Łuk, które zdobyto 5 września. Miasto i zamek uległy całkowitemu zniszczeniu na skutek wybuchu prochu.
20 września 2500 jazdy pod wodzą księcia Janusza Zbaraskiego rozbiło pod Toropcem 4000 doborowej kawalerii rosyjskiej wojewodów Dmitrija Czeremisowa i Grigorija Naszczokina.
Wojska królewskie zdobyły Newel i Ozieryszcze. Po odjeździe Batorego na Litwę działania wojenne kontynuował Jan Zamoyski, który na czele kilkunastu tysięcy zaciężnych uderzył i zdobył po oblężeniu Zawołocze. W końcu października Zamoyski pociągnął na Połock, zostawiając w nadgranicznych zamkach 7000 piechoty i 2000 jazdy oraz 9000 jazdy na leżach zimowych. Kozacy wojsk królewskich spustoszyli okolice Staroduba i Poczepu, wojska z Inflant plądrowały okolice Dorpatu. Filon Kmita wyprowadził z Wielkich Łuk zagon, który zdobył Chołm, Starą Russę i wziął do niewoli wojewodę carskiego Piotra Iwanowicza Bariatyńskiego. Wojska królewskie opanowały Woroniec.
Kampania pskowska.
Latem 1581 Stefan Batory rozpoczął nową kampanię, której celem było zdobycie Pskowa i zmuszenie Iwana IV do zawarcia pokoju. W celu zabezpieczenia prawej flanki sił głównych Rzeczypospolitej, hetman polny litewski Krzysztof Radziwiłł Piorun przeszedł do działań zaczepnych na terytorium państwa moskiewskiego. Po połączeniu swych sił z oddziałami Filona Kmity i Michała Haraburdy, na czele ok. 6000 jazdy, przeprowadził zagon wojsk polsko-litewskich, który skutecznie sparaliżował koncentrację wojsk rosyjskich w dorzeczu górnej Wołgi. W czasie 78 dni nieustannych przemarszów i walk jazda Radziwiłła pokonała ponad 1400 km, zagrażając samemu carowi Iwanowi IV w Staricy. Wyczyn ten opisał Jan Kochanowski w swoim poemacie "".
Pięciomiesięczne oblężenie Pskowa w latach 1581–1582 przez siły polsko-litewskie nie zakończyło się zdobyciem miasta. Rosjanie zmuszeni zostali podjąć rokowania rozejmowe w obliczu postępu wojsk szwedzkich, które uderzyły na pogrążone w wojnie państwo moskiewskie.
Rozejm w Jamie Zapolskim.
Rokowania prowadzono w Kiwerowej Horce, przy mediacji legata papieża Grzegorza XIII Antonia Possevina. Kuria Rzymska udzieliła poparcia Rosji, którą pragnęła pozyskać jako sprzymierzeńca w walce z Turcją i reformacją w Europie. Ostatecznie 15 stycznia 1582 podpisano dziesięcioletni rozejm. Rozejm podpisano w Jamie Zapolskim. Zgodnie z porozumieniem Rzeczpospolita Obojga Narodów odzyskała Inflanty, Wieliż i Połock, zwróciła natomiast zajęte w czasie wojny Wielkie Łuki.
Teksty traktatu sporządzone przez strony konfliktu różniły się od siebie, w tym pierwszym nie występowały tytuły carskie Iwana IV i książęcy smoleński, których to tytułów Rzeczpospolita konsekwentnie nie uznawała.

</doc>
<doc id="816404" url="https://pl.wikipedia.org/wiki?curid=816404" title="Kawno (powiat sławieński)">
Kawno (powiat sławieński)

Kawno (niem.: "Kaunow") – osada w Polsce położona w województwie zachodniopomorskim, w powiecie sławieńskim, w gminie Malechowo przy drodze krajowej nr .
W latach 1975–1998 miejscowość administracyjnie należała do województwa koszalińskiego.
Inne miejscowości o nazwie Kawno Kawno

</doc>
<doc id="816405" url="https://pl.wikipedia.org/wiki?curid=816405" title="Aleksander Patkowski">
Aleksander Patkowski

Aleksander Patkowski (ur. 4 marca 1890 w Ożarowie, zm. 22 marca 1942 w Auschwitz-Birkenau) – społecznik, podróżnik i pedagog. Zwany „ojcem regionalizmu polskiego”.
Życiorys.
Syn Leona i Heleny z Grodzkich. Od najmłodszych lat był silnie związany z Ziemią Sandomierską. W latach 1899–1904 ukończył progimnazjum w Sandomierzu, a następnie gimnazjum w Warszawie. Studiował polonistykę i łacinę we Lwowie oraz anglistykę w Krakowie. Po studiach wrócił do Sandomierza.
Już we wczesnej młodości przejawiał zamiłowania krajoznawcze. Często organizował piesze wycieczki po różnych okolicach kraju, podróżował też poza jego granice. Podczas studiów klasycystycznych w Sandomierzu brał udział w przedstawieniach teatralnych i odczytach literackich. Był współtwórcą prywatnego gimnazjum w Sandomierzu w 1915, do 1928 wykładał tam naukę o Polsce współczesnej. Uczniami Patkowskiego w sandomierskim gimnazjum byli m.in. Adam Bień, Franciszek Kamiński. W 1922 zorganizował kurs krajoznawczy dla nauczycieli szkół podstawowych, którego inicjatywa zaowocował powołaniem przez niego w 1923 Powszechnego Uniwersytetu Regionalnego im. Stanisława Konarskiego. Korespondował ze Stefanem Żeromskim, który potem przedstawił go jako Przełęckiego w dramacie "Uciekła mi przepióreczka".
W latach 1923–1928 był jednym z dyrektorów Towarzystwa Urządzeń Szkolnych i Laboratoryjnych „Urania” w Warszawie. Jednocześnie wykładał naukę o Polsce współczesnej na Wyższych Kursach Nauczycielskich, których kierownictwo objął w 1927. W latach 1928–1939 pracował w Ministerstwie Wyznań Religijnych i Oświecenia Publicznego jako radca, był m.in. dyrektorem biblioteki tego Ministerstwa.
12 stycznia 1941 został aresztowany przez gestapo i po krótkim pobycie na Pawiaku wywieziony do obozu koncentracyjnego Auschwitz-Birkenau (więzień nr P9861), gdzie został zamordowany 22 marca 1942. Symboliczny grób znajduje się na Cmentarzu Katedralnym w Sandomierzu.
Pozostawił po sobie wiele publikacji. Do najważniejszych należą: książka "Sandomierskie. Góry Świętokrzyskie" (1938), praca "Pamiętnik Świętokrzyski", publikacja "Ruch regionalistyczny w Europie".
Upamiętnienie.
W 1990 powstał film dokumentalny pt. "Aleksander Kazimierz Patkowski (1890–1942) – Twórca regionalizmu polskiego", w reżyserii Grzegorza Dybowskiego.
Od 1998 przyznawana jest Nagroda Bonum Publicum – Nagroda Miasta Sandomierza im. Aleksandra Patkowskiego. 
W rodzinnym Ożarowie Miejsko-Gminny Ośrodek Kultury nosi imię Aleksandra Patkowskiego. Krótko po wojnie, na elewacji dawnej siedziby PTK w Sandomierzu wmurowano upamiętniającą go tablicę. Jest patronem sandomierskiego I Liceum Ogólnokształcącego i tamtejszego oddziału PTTK. Na pomniku Nauczycieli Ofiar Faszyzmu w Sandomierzu (ul. Armii Krajowej) zamieszczony jest fragment jego listu z obozu Auschwitz: "Mogiły mojej nie znajdziesz... duchem jestem z Wami i każdą cząstką Ziemi Sandomierskiej". 
20 października 2019 w Zamku Królewskim odbyła się uroczystość nadania Aleksandrowi Patkowskiemu Tytułu Honorowego Obywatela Miasta Sandomierza. Akt nadania tytułu odebrała jego córka, prof. Hanna Patkowska.

</doc>
<doc id="816406" url="https://pl.wikipedia.org/wiki?curid=816406" title="Frauenneuharting">
Frauenneuharting

Frauenneuharting – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Ebersberg, wchodzi w skład wspólnoty administracyjnej Aßling. Leży około 10 km na południowy wschód od Ebersberga.
Polityka.
Wójtem gminy jest Josef Singer, rada gminy składa się z 12 osób.
Oświata.
W gminie znajduje się przedszkole (50 miejsc) oraz szkoła (9 nauczycieli, 144 uczniów).

</doc>
<doc id="816412" url="https://pl.wikipedia.org/wiki?curid=816412" title="Karw (województwo zachodniopomorskie)">
Karw (województwo zachodniopomorskie)

Karw (niem.: "Karwitzer Mühle") – mała osada w Polsce położona w województwie zachodniopomorskim, w powiecie sławieńskim, w gminie Malechowo (w latach 1975-1998 położona w województwie koszalińskim).

</doc>
<doc id="816413" url="https://pl.wikipedia.org/wiki?curid=816413" title="4 Armia (II RP)">
4 Armia (II RP)

4 Armia (4 A) – związek operacyjny Wojska Polskiego, utworzony z dniem 1 kwietnia 1920, w trakcie wojny z bolszewikami na podstawie rozkazu Nr 1940/1 Wodza Naczelnego gen. Józefa Piłsudskiego z 7 marca 1920, z oddziałów Frontu Litewsko-Białoruskiego.
Geneza i zadania.
7 marca 1920 został wydany rozkaz o likwidacji dowództw frontów. Józef Piłsudski nakazał, aby z dniem 1 kwietnia 1920 wszystkie dowództwa frontu zostały "skasowane", a w oparciu o ich dowództwa powstały dowództwa armii. Największy z nich, Front Litewsko-Białoruski, podzielony został na trzy armie: 1, 4 i 7. Zredukowany sztab Frontu Litewsko-Białoruskiego został przekształcone w dowództwo 4 Armii.
4 Armia składała się z dawnej grupy gen. Żeligowskiego oraz Grupy Poleskiej i kontrolowała obszar naprzeciw sowieckiej 16 Armii. Dowódcą został poprzednio dowodzący całym frontem, gen. broni Stanisław Szeptycki.
W związku z doniesieniami wywiadu o koncentracji sił radzieckich na białoruskim teatrze działań dowództwo polskie postanowiło zorganizować natarcie uprzedzające na Żłobin, które podjąć miały dywizje 4 Armii: 6, 14 i część 9 DP. Wyprzedziło je jednak uderzenie 15 Armii na północy w dniu 14 maja. Wsparła je 16 Armia, którą skutecznie powstrzymywał Szeptycki, aż do 19 maja, kiedy dwie dywizje radzieckie wbiły się klinem w 4 A, tworząc przyczółek na Berezynie. Dowództwo Frontu Szeptyckiego, utworzone na bazie sztabu 4. armii, wsparło ją 4 DP z frontu ukraińskiego i 17 DP, w celu przeprowadzenia ofensywy, polegającej na okrążeniu wojsk przeciwnika. Rozpoczęła się 22 maja i trwała do 26 maja. W tym czasie trwały ciężkie walki, zakończone wyparciem przeciwnika z zasadzki za Berezynę. Ponadto dzień wcześniej utracono przedmoście borysowskie. Dla 4 Armii rozpoczął się miesiąc względnego spokoju.
Kolejna ofensywa bolszewicka ruszyła 4 lipca. Początkowo była skutecznie powstrzymywana, do momentu przejścia Berezyny 7 lipca. Zmusiło to 4 Armię do odwrotu na drugą linię obrony - poniemieckie okopy z 1916. W tym czasie, 11 lipca utracono Mińsk. Toczyły się tam ciężkie walki, lecz z powodu utraty 14 lipca Wilna przez 1 A, wojska polskie wycofały się nad Szczarę i Kanał Ogińskiego. Obrona kolejnej linii przestała mieć sens po upadku Grodna 20 lipca. 24 lipca padł rozkaz o wycofaniu na rdzenne byłej Kongresówki.
Bug, za którym miały koncentrować się siły do kontrataku, miała osłaniać 4 Armia gen. Skierskiego (Brześcia broniła Grupa Poleska), której część oddziałów pod dowództwem gen. Junga wycofywała się jeszcze na Kobryń, przez co powstała luka, przez którą mogła przedostać się przez Bug radziecka 16 Armia, która mimo obrony lewego brzegu Bugu przez Polaków, 1 sierpnia zdobyła przyczółki na rzece, przez co obrona twierdzy brzeskiej zagroziła odcięciem stacjonującej tam 9 DP. W tym czasie reszta formacji Skierskiego została zepchnięta za pozycji nad górną Narwią do rejonu Czeremchy. Lokalne kontrataki poprawiły sytuację, jednak wobec rosnącego naporu wojsk wroga zdecydowano na generalny odwrót 4 Armii.
W związku z przygotowaniami do rozstrzygającej bitwy na przedpolach Warszawy, zreorganizowano wojska polskie. Część dywizji oddano do dyspozycji Frontu Północnego, a sama 4 Armia przeszła do Frontu Środkowego. Jego zadaniem było uderzenie na flankę wojsk nieprzyjaciela, rozbicie go i uniemożliwienie odwrotu. Natarcie rozpoczęło się 16 sierpnia i już tego dnia 4 Armia przesunęła się o 45 km (znad Wieprza na linię Bystrzyca-Wilga), uzyskując znaczną zdobycz wojenną. Następnego dnia wyszła na linię Mińsk Mazowiecki-Siedlce i rozpoczęła działania pościgowe. Wiązały się one ze sformowaniem na wschód 2 Armii, w skład której weszła 21 DPG z formacji Skierskiego, w zamian otrzymując 15 DP i kilka pomniejszych jednostek. 
W trakcie pościgu 19 sierpnia zdobyła linię Kosów Lacki-Brok, 20 sierpnia Andrzejewo-Ostrów Mazowiecka i ruszyły dalej na Ostrołękę oraz ku granicy z Prusami Wschodnimi, gdzie 24 sierpnia napotkała Kawkor, który tego dnia wycofał się za granicę. Był to koniec walk 4 Armii w bitwie warszawskiej i została przetransportowana w rejon Brześcia w celu przegrupowania się i kontynuacji walk.
20 września ruszyło natarcie 2 A na Grodno, rozpoczynające bitwę nad Niemnem. Zadanie 4 Armii, biorącej w niej udział polegało na oskrzydleniu od południa Frontu Zachodniego. 23 września ruszyła na Wołkowysk, zdobywając go wieczorem, lecz grupa gen. Junga była zbyt zmęczona walkami, że nie zdołała utrzymać miasta atakowanego przez formacje 15 Armii, z którego wycofała się 24 września po krwawych bojach ulicznych. Odbiła je 25 września, współdziałając z 3 DPLeg.
30 września 4 A zdobyła Baranowicze i spychała przeciwnika na Słuck i Mińsk, wychodząc na linię Kleck-Nieśwież-Stołpce. 10 października ruszyła ponownie, nacierając wzdłuż linii kolejowej Baranowicze-Mińsk i szosy na Słuck, a po ciężkich walkach pod Kojdanowem wyszła na linię Słuck-Uzda-Kojdanów, a następnie na Ptycz-Zasław. Walki zakończyły się 18 października, gdy wszedł w życie rozejm, ale 4 Armię rozwiązano dopiero 19 kwietnia 1921, miesiąc po podpisaniu traktatu pokojowego.

</doc>
<doc id="816419" url="https://pl.wikipedia.org/wiki?curid=816419" title="Pięćmiechowo">
Pięćmiechowo

Pięćmiechowo – mała osada w Polsce położona w województwie zachodniopomorskim, w powiecie sławieńskim, w gminie Malechowo.
W latach 1975–1998 wieś położona była w województwie koszalińskim.

</doc>
<doc id="816420" url="https://pl.wikipedia.org/wiki?curid=816420" title="Nootropica">
Nootropica



</doc>
<doc id="816425" url="https://pl.wikipedia.org/wiki?curid=816425" title="Kawno">
Kawno

3 miejscowości w Polsce:

</doc>
<doc id="816426" url="https://pl.wikipedia.org/wiki?curid=816426" title="Michał Stępniewski">
Michał Stępniewski

Michał Stępniewski (ur. 24 lipca 1974 w Warszawie) – polski finansista, radca prawny i urzędnik państwowy, w latach 2005–2006 podsekretarz stanu w Ministerstwie Skarbu Państwa.
Życiorys.
Absolwent Wydziału Prawa i Administracji Uniwersytetu Warszawskiego (1997), Studiów Prawa Brytyjskiego przy Uniwersytecie w Cambridge oraz IESE Business School (AMP, 2007). W latach 1999–2007 wykładowca i dyrektor studiów podyplomowych w Wyższej Szkole Finansów i Zarządzania w Warszawie. Wykładał w Instytucie Rozwoju Biznesu oraz w Euro Finanse i Twiggerze. W 2002 uzyskał uprawnienia radcy prawnego i eksperta rynków kapitałowych. Członek Rady Okręgowej Izby Radców Prawnych w Warszawie, od 2010 roku pełnił funkcję Dziekana Rady.
W latach 1997–2004 radca przewodniczącego oraz rzecznik prasowy Komisji Papierów Wartościowych i Giełd. Od 2004 szef gabinetu Ministra, a od 14 listopada 2005 do 4 stycznia 2006 podsekretarz stanu w Ministerstwie Skarbu Państwa. Był członkiem Komisji Nadzoru Ubezpieczeń i Funduszy Emerytalnych.
W latach 2006–2009 członek zarządu PKO Towarzystwa Funduszy Inwestycyjnych S.A. Od 2009 roku członek Zarządu Krajowego Depozytu Papierów Wartościowych S.A. Zasiadał w radach nadzorczych spółek: PKN Orlen S.A., BGŻ S.A., BondSpot S.A., Finat sp. z o.o., MTS-CeTO S.A., Mostostalu Chojnice S.A., DM Nawigator S.A.
Publikacje.
Współautor książek: „Zasady emisji obligacji komunalnych” oraz „Prawa i obowiązki akcjonariusza spółki publicznej”.

</doc>
<doc id="816427" url="https://pl.wikipedia.org/wiki?curid=816427" title="Mistrzostwa świata w żeglarstwie lodowym">
Mistrzostwa świata w żeglarstwie lodowym

Pierwsze mistrzostwa świata w żeglarstwie lodowym kl. DN (bojery) odbyły się w amerykańskiej miejscowości w stanie Michigan Gull Lake w 1973 roku. Organizacją mistrzostw zajmuje się IDNIYRA – Międzynarodowy Związek Żeglarstwa Lodowego z siedzibą w Detroit.
Polska 5-krotnie była organizatorem mistrzostw świata w żeglarstwie lodowym (2-krotnie w Zegrzu i Krynicy Morskiej, a 2008 roku w ...czeskiej miejscowości Lipno nad Vltavou na jeziorze Lipno).

</doc>
<doc id="816429" url="https://pl.wikipedia.org/wiki?curid=816429" title="Sekčov">
Sekčov

Sekčov – rzeka we wschodniej Słowacji, lewy dopływ Torysy w zlewisku Morza Czarnego. Długość - 44 km. 
Sekčov wypływa na wysokości 740 m n.p.m. pod szczytem Bukový vrch w Górach Czerchowskich. Spływa z gór na wschód na Pogórze Ondawskie, a stamtąd na południe do Kotliny Koszyckiej. Przecina Preszów, gdzie uchodzi do Torysy na wysokości 234 m n.p.m. Największe dopływy: Ternianka i Pastevník.
Doliną Sekčova, na całej prawie jej długości (z wyjątkiem odcinka źródłowego) biegnie linia kolejowa z Preszowa do Bardejowa.

</doc>
<doc id="816430" url="https://pl.wikipedia.org/wiki?curid=816430" title="Przesunięcie równoległe">
Przesunięcie równoległe



</doc>
<doc id="816431" url="https://pl.wikipedia.org/wiki?curid=816431" title="Prosta prostopadła">
Prosta prostopadła



</doc>
<doc id="816433" url="https://pl.wikipedia.org/wiki?curid=816433" title="Przetoka nadłonowa">
Przetoka nadłonowa

Przetoka nadłonowa, cystofiks - dojście do pęcherza moczowego wytworzone nad kością łonową. Stanowi ona alternatywę dla konwencjonalnych cewników i zakładana jest częściej, jeśli przewiduje się, że mocz będzie musiał być odprowadzany przez dłuższy czas, ponieważ daje większy komfort. W celu założenia przetoki nadłonowej do maksymalnie napełnionego pęcherza moczowego wkłuwa się przez skórę i ścianę jamy brzusznej igłę z prowadnikiem. Przez tę igłę wprowadza się do pęcherza cienki dren.
Prawidłowe położenie drenu w pęcherzu moczowym kontroluje się za pomocą ultrasonografii. Następnie igłę usuwa się, a dren przyszywa się do skóry. Cystofiks stosuje się w znieczuleniu miejscowym lub ogólnym, podczas wymieniania cewnika (najczęściej co 3 miesiące) zwykle nie jest wymagane znieczulenie.

</doc>
<doc id="816434" url="https://pl.wikipedia.org/wiki?curid=816434" title="Bajkał (Białoruś)">
Bajkał (Białoruś)

Bajkał (biał. "Байкал") – wieś w rejonie tołoczyńskim obwodu witebskiego Białorusi.

</doc>
<doc id="816435" url="https://pl.wikipedia.org/wiki?curid=816435" title="Krzekoszewo">
Krzekoszewo

Krzekoszewo (niem.: "Louisenhof, Luisenhof") – osada popegeerowska w Polsce położona w województwie zachodniopomorskim, w powiecie sławieńskim, w gminie Malechowo.
W latach 1975–1998 wieś położona była w województwie koszalińskim.

</doc>
<doc id="816438" url="https://pl.wikipedia.org/wiki?curid=816438" title="Gorin-no Sho">
Gorin-no Sho

 – księga napisana w 1645 r. przez jednego z najsłynniejszych szermierzy japońskich, Musashiego Miyamoto.
Składa się z pięciu rozdziałów (zwojów) podzielonych według dalekowschodniego systemu żywiołów:
Traktat Musashiego porusza wiele spraw - mówi nie tylko o sztukach walki, ale także o właściwym stanie ducha i umysłu, o znaczeniu zdominowania przeciwnika w trakcie starcia. Oprócz tego w "Księdze pięciu kręgów" Musashi krytykuje inne szkoły, przekazując własną "drogę" (filozofię i właściwą postawę życiową).
Polski przekład bezpośrednio z języka japońskiego, autorstwa Agnieszki Żuławskiej-Umedy, wydało po raz pierwszy wydawnictwo Diamond Books z Bydgoszczy w roku 2001.

</doc>
<doc id="816440" url="https://pl.wikipedia.org/wiki?curid=816440" title="Sęczkowo">
Sęczkowo

2 miejscowości w Polsce:

</doc>
<doc id="816444" url="https://pl.wikipedia.org/wiki?curid=816444" title="Gorin No Sho">
Gorin No Sho



</doc>
<doc id="816445" url="https://pl.wikipedia.org/wiki?curid=816445" title="Nabywca">
Nabywca

Nabywca – osoba (fizyczna albo prawna) nabywająca dobra materialne lub usługi od sprzedawcy w celu zaspokojenia potrzeb lub w celu dalszej sprzedaży.

</doc>
<doc id="816446" url="https://pl.wikipedia.org/wiki?curid=816446" title="Interleukina 7">
Interleukina 7

Interleukina 7 (skrót: IL-7) – cytokina produkowana przez komórki podścieliska szpiku oraz grasicy. Wytwarzana jest również przez keratynocyty, komórki dendrytyczne, neurony i komórki śródbłonka, ale nie jest produkowana przez limfocyty. U myszy pobudza proliferację prekursorów limfocytów B oraz limfocytów T, u ludzi tylko limfocytów T. Bierze również udział w różnicowaniu się limfocytów cytotoksycznych. Zaangażowana w odpowiedź na infekcję wirusem HIV.
Prekursor ludzkiej IL-7 jest białkiem zbudowanym ze 177 aminokwasów i jest kodowany przez gen położony na chromosomie 8.

</doc>
<doc id="816447" url="https://pl.wikipedia.org/wiki?curid=816447" title="Księga pięciu kręgów">
Księga pięciu kręgów



</doc>
<doc id="816449" url="https://pl.wikipedia.org/wiki?curid=816449" title="Wojciech Bogoria">
Wojciech Bogoria

Wojciech Bogoria herbu Bogoria (ur. 1274, zm. 1316) – wojewoda sandomierski w latach 1306-1316 (szlachcic), z rycerskiego rodu Bogoriów, syn Piotra Bogorii Skotnickiego, brat Mikołaja Bogorii Sktnickiego, właściciel Nowego Żmigrodu
Życiorys.
Jego syn Jakub Bogoria - podkomorzy sandomierski był właścicielem Łubna, Łubienka i innych miejscowości koło Nowego Żmigrodu.

</doc>
<doc id="816450" url="https://pl.wikipedia.org/wiki?curid=816450" title="Odbicie zwierciadlane">
Odbicie zwierciadlane



</doc>
<doc id="816451" url="https://pl.wikipedia.org/wiki?curid=816451" title="Jan Sokol">
Jan Sokol

Jan Sokol (ur. 18 kwietnia 1936 w Pradze, zm. 16 lutego 2021 tamże) – czeski filozof, zegarmistrz, informatyk, profesor Uniwersytetu Karola w Pradze, zięć Jana Patočki, sygnatariusz Karty 77.
Jego droga do filozofii wiodła przez studium biblistyki, dzieł Fryderyka Nietzschego, spotkanie z Janem Patočką. Czerpie z dziedzictwa feonomenologii i personalizmu. Zajmował się filozoficzną antropologią, dziejami idei, filozofią natury, relacjami między filozofią i religią, filozofią i nauką, filozofią i polityką.
W 2000 roku został współzałożycielem i pierwszym dziekanem Wydziału Humanistycznego Uniwersytetu Karola.

</doc>
<doc id="816452" url="https://pl.wikipedia.org/wiki?curid=816452" title="Muráň (dopływ Sajó)">
Muráň (dopływ Sajó)

Muráň – rzeka w południowej części środkowej Słowacji, prawy dopływ Sajó w zlewisku Morza Czarnego. Długość – 48,8 km, powierzchnia zlewni – 386 km².
Źródła Murania znajdują się na wysokości 650 m pod przełęczą Predná Hora na południowym obrzeżu Murańskiej Płaniny. Tok źródłowy, spływający początkowo w kierunku południowo-zachodnim, zasilany jest częściowo przez źródła krasowe wypływające spod wapiennych masywów Šiance (1041 m) i Ciganka (935 m). Od miejscowości Muráň rzeka spływa przez Góry Stolickie i Pogórze Rewuckie na południowy wschód do Kotliny Rimawskiej. Przepływa przez miasta Revúca (gdzie przyjmuje swój największy dopływ – Zdychavę) i Jelšava oraz przez sztuczny zbiornik Miková, po czym koło wsi Bretka na wysokości 188 m uchodzi do rzeki Sajó.

</doc>
<doc id="816453" url="https://pl.wikipedia.org/wiki?curid=816453" title="Baniewo">
Baniewo

Baniewo (niem.: "Banow") – wieś w Polsce położona w województwie zachodniopomorskim, w powiecie sławieńskim, w gminie Malechowo.
W latach 1975–1998 wieś położona była w województwie koszalińskim.

</doc>
<doc id="816455" url="https://pl.wikipedia.org/wiki?curid=816455" title="Sprzedawca">
Sprzedawca

Sprzedawca – osoba (fizyczna albo prawna) dokonująca sprzedaży dóbr materialnych lub usług, oferując je nabywcy.

</doc>
<doc id="816456" url="https://pl.wikipedia.org/wiki?curid=816456" title="Interleukina 9">
Interleukina 9

Interleukina 9 (IL-9) – cytokina produkowana przez aktywowane limfocyty Th2. Aktywuje komórki tuczne i zwiększa ich proliferację, działa też na limfocyty T, limfocyty B, eozynofile, komórki prekursorowe hematopoezy, makrofagi, komórki nabłonka i neurony. Bierze udział w odpowiedzi na infekcje pasożytnicze, patogenezie astmy oraz onkogenezie. Kodujący ją gen znajduje się na chromosomie 5. 

</doc>
<doc id="816460" url="https://pl.wikipedia.org/wiki?curid=816460" title="Lush (język programowania)">
Lush (język programowania)

Lush – obiektowy język programowania, przeznaczony głównie dla naukowców i inżynierów tworzących duże aplikacje numeryczne lub graficzne. Dużym atutem tego języka jest jego elastyczność i możliwość używania w nim fragmentów kodu czy funkcji napisanych w innych językach (C, C++). Łączy w sobie elastyczność języków skryptowych wysokiego poziomu z szybkością działania silnie typowanych języków kompilowanych (np. C).
Jego podstawowa składnia opiera się na składni języka Lisp.
Wszystkie działania czy funkcje wywołuje się w ten sposób, że podaje się w nawiasie najpierw działanie/nazwę funkcji, a następnie argumenty, np.

</doc>
<doc id="816462" url="https://pl.wikipedia.org/wiki?curid=816462" title="Blues Brothers (gra komputerowa)">
Blues Brothers (gra komputerowa)

Blues Brothers – komputerowa gra platformowa wydana w 1991 przez Titus na Amigę, Atari ST, PC, Amstrad CPC i Commodore 64.
Grający wciela się w postacie z filmu o tym samym tytule. Celem gry jest uniknięcie policji w czasie drogi na koncert. Gra umożliwiała zabawę dwóm osobom jednocześnie na jednym ekranie (bez jego podziału).
Gra została przeniesiona na wiele platform, w tym: Nintendo Entertainment System, Super Nintendo Entertainment System, Game Boy. 
W 1993 na PC ukazała się też druga część tej gry: Blues Brothers II - Jukebox Adventure.

</doc>
<doc id="816464" url="https://pl.wikipedia.org/wiki?curid=816464" title="Mladá fronta Dnes">
Mladá fronta Dnes

Mladá fronta DNES (pol. „Młody front dzisiaj”) – czeski dziennik, jedna z trzech głównych gazet codziennych w tym kraju (obok "Lidovych novin" i "Hospodářskich novin").
Gazeta powstała w 1945 jako "Mladá fronta". Od 1990 ukazuje się jako "Mladá fronta DNES". Jej średni nakład wynosi 310 tys. egzemplarzy. Należy do tego samego co "Lidové noviny" niemieckiego wydawcy Rheinische Post.

</doc>
<doc id="816465" url="https://pl.wikipedia.org/wiki?curid=816465" title="Włodzisław (powiat sławieński)">
Włodzisław (powiat sławieński)

Włodzisław (do 1945 niem. "Lerchenhain") – mała osada śródleśna w Polsce położona w województwie zachodniopomorskim, w powiecie sławieńskim, w gminie Malechowo. W latach 1975–1998 miejscowość administracyjnie należała do województwa koszalińskiego.
Według danych z 29 marca 2011 osada miała 3 stałych mieszkańców.

</doc>
<doc id="816466" url="https://pl.wikipedia.org/wiki?curid=816466" title="Satoshi Iwabuchi">
Satoshi Iwabuchi

 – japoński tenisista, reprezentant w Pucharze Davisa, olimpijczyk.
Kariera tenisowa.
Jako zawodowy tenisista Iwabuchi występował w latach 1993–2009.
W grze pojedynczej wielokrotnie triumfował w zmaganiach z serii ITF Men's Circuit. Zwyciężył również w 1 turnieju kategorii ATP Challenger Tour.
W grze podwójnej tenisista japoński swój największy sukces odniósł w 2005 roku, podczas zawodów ATP World Tour w Tokio. Rozgrywki zakończyły się triumfem Iwabuchiego, który startował w parze z Takao Suzukim.
W kwietniu 1995 roku debiutował w reprezentacji Japonii w Pucharze Davisa. W zespole narodowym występował przede wszystkim jako deblista. Łącznie zagrał w 22 pojedynkach, z których w 13 triumfował.
W 1996 roku uczestniczył w igrzyskach olimpijskich w Atlancie. Wystąpił w grze podwójnej, w parze z Suzukim. Japończycy odpadli z rywalizacji w 2 rundzie pokonani przez Sergiego Bruguerę i Tomása Carbonella. W 2000 roku Iwabuchi wziął udział w igrzyskach olimpijskich w Sydney, zostając wyeliminowanym w 1 rundzie debla w parze z Thomasem Shimadą. Mecz o dalszą rundę Japończycy przegrali z Dominikiem Hrbatým i Karolem Kučerą.
Iwabuchi jest również multimedalistą igrzysk azjatyckich, w których zdobył 1 złoty medal, 4 srebrne oraz 1 brązowy.
W rankingu gry pojedynczej Iwabuchi najwyżej był na 223. miejscu (20 października 2003), a w klasyfikacji gry podwójnej na 125. pozycji (11 września 2006).

</doc>
<doc id="816469" url="https://pl.wikipedia.org/wiki?curid=816469" title="Štítnik (rzeka)">
Štítnik (rzeka)

Štítnik – rzeka w południowej części środkowej Słowacji, prawy dopływ Sajó (w języku słowackim: "Slaná") w zlewisku Morza Czarnego. Długość ok. 33 km. Powierzchnia dorzecza 230 km².
Źródła Štítnika znajdują się na wysokości 1240-1255 m n.p.m. na południowych zboczach szczytu Stolica w Rudawach Gemerskich. Štítnik płynie na południowy wschód, następnie na południe zachodnim skrajem Krasu Słowacko-Węgierskiego. Uchodzi do Sajó na wysokości 211 m n.p.m. koło wsi Plešivec
Zlewnia Štítnika obejmuje następujące regiony geograficzne: Stolické vrchy, Volovské vrchy, Revucká vrchovina, Kras Słowacki.
Główne dopływy.
Wzdłuż biegu rzeki kolejno są to: (P – prawostronny, l – lewostronny)

</doc>
<doc id="816472" url="https://pl.wikipedia.org/wiki?curid=816472" title="Włodzisław (ujednoznacznienie)">
Włodzisław (ujednoznacznienie)

Miejscowości w Polsce:

</doc>
<doc id="816473" url="https://pl.wikipedia.org/wiki?curid=816473" title="Fryderyk Magnus Badeński">
Fryderyk Magnus Badeński

Margrabia Fryderyk Magnus Badeński (ur. 23 września 1647 w Ueckermünde; zm. 25 czerwca 1709 w zamku Karlsburg w Durlach) – syn margrabiego Badenii-Durlach Fryderyka VI i Krystyny Magdaleny Wittelsbach.
Życiorys.
Rządził od 1677 do 1709.
W 1677 został margrabią Badenii-Durlach. W czasach jego rządów miał miejsce atak Francuzów, którzy w 1688 wypędzili margrabiego. Pokój w Ryswick z 1697 zastał Badenię zrujnowaną. Wracając z wygnania w Bazylei, do Durlach książę nie miał gdzie mieszkać ponieważ wszystkie zamki były zniszczone. Próbował odbudować państwo lecz stanęła mu na przeszkodzie Wojna o sukcesję hiszpańską, która również przysporzyła cierpień krajowi, a książę musiał uciekać znów. Fryderyk Magnus Badeński zmarł w 1709 już we własnej stolicy w Durlach.

</doc>
<doc id="816475" url="https://pl.wikipedia.org/wiki?curid=816475" title="Piętnowanie genomowe">
Piętnowanie genomowe



</doc>
<doc id="816476" url="https://pl.wikipedia.org/wiki?curid=816476" title="Kur (herb szlachecki)">
Kur (herb szlachecki)

Kur ("Kur Biały, Kokot") – polski herb szlachecki, nie posiadający zawołania"", pochodzący z okresu panowania Jagiellonów. Wymieniony z nazwy i zilustrowany w: "Herby Rycerstwa Polskiego" Bartosza Paprockiego w 1584 roku, a następnie przez Szymona Okolskiego w "Orbis Polonus splendoribus coeli, triumphis mundi, pulchritudine animantium condecoratus, in quo antiqua Sarmatorum gentiliata pervetusta nobilitatis insignia etc. specificantur et relucent" – w pierwszym tomie dzieła, wydanym w Krakowie w 1641 roku. Za tymi autorami wspominany jest i graficznie przedstawiany w późniejszych unikatowych armoriałach, takich jak : "Herby Królestwa Polskiego przez Jana Aleksandra Gorczyna..." z 1658 roku, w "Kleynoty abo herby państwa y rycerstwa powiatow y miast głownych Korony Polskiey y W. X. L. według obiecadła dla pamięci łacnieysey polozone" wydane w Krakowie w 1630 roku, a wraz z przytoczeniem daty nobilitacji – 1496, przez Piotra Nałęcz-Małachowskiego w księdze "Zbiór Nazwisk Szlachty", wydanej – Lublin 1805.
Herb ten używany był również i wcześniej na ziemiach polskich pod alternatywną nazwą "Kokoty", świadczą o tym pieczęcie na dokumentach sądowych, sygnowanych przez Szybana von Der (z Diera w Miśni) – sędziego dworskiego w latach 1287–1311 na dworze Henryka III księcia głogowskiego, mylnie utożsamianego z osobą Szybana Tadera herbu Gryf – kasztelana zamku Świny przez Piekosińskiego w cytowanych dokumentach datowanych na rok 1300.
Najsłynniejszym przedstawicielem rodu, który posługiwał się herbem Kur, był Mikołaj Kiczka archidiakon gnieźnieński – doktor dekretów i zaufany pełnomocnik króla Władysława Jagiełły w procesie o ustalenie granicy pomiędzy Polską a państwem zakonu krzyżackiego, który to proces odbywał się w Rzymie w latach 1421–1422, w obecności papieża Marcina V.
Opis herbu.
Opisy historyczne.
Opis według Szymona Okolskiego z "Orbis Polonus splendoribus coeli ..." – (tom. 1, fol. 508), powtórzony następnie przez Kaspra Niesieckiego w "Herbarzu Polski":
Opis według Piotra Nałęcz-Małachowskiego w "Zbiór Nazwisk Szlachty z Opisem Herbów własnych Familiom zostającym w Królestwie Polskim i Wielkim Xięstwie Litewskim", wydano w Lublinie w 1805, s. 667:
Opis współczesny.
Opis skonstruowany współcześnie brzmi następująco:
"Na tarczy w polu czerwonym kogut srebrny z orężem, oraz grzebieniem i podbródkiem złotymi, obrócony w prawą stronę herbu, stojący na murawie zielonej."
"W klejnocie samo godło."
"Labry herbowe czerwone, podbite srebrem."
Geneza.
Najwcześniejsze wzmianki.
Herb Kur wraz ze swoją proklamą pojawia się w polskiej heraldyce w roku 1496. Najwcześniejsze wzmianki potwierdzające jego graficzną formę, ale bez identyfikacji zawołania, pochodzą z roku 1300.
W książce "Zbiór Nazwisk Szlachty" Piotra Nałęcz-Małachowskiego, znajduje się notatka o nadaniu tego herbu w roku 1496 rodzinie Kurków przez króla Polski Jana Olbrachta. Data ta zbiega się z uchwaleniem przez monarchę statutu piotrkowskiego i przyjęciem zobowiązań lennych wobec króla przez księcia mazowieckiego Konrada III Rudego, co wraz z wprowadzeniem arbitrażu królewskiego pomiędzy księciem a szlachtą mazowiecką, w praktyce zrównywało w prawach szlachtę mazowiecką z koronną. Ta zbieżność dat wskazuje, że mamy raczej do czynienia z potwierdzeniem i wzbogaceniem o nowe, dawniejszych przywilejów szlacheckich rodziny Kurków, oraz z włączeniem herbu "Kur" do kanonu heraldyki ogólnopolskiej, nie zaś z aktem nobilitacji i kreacji tego herbu, który znany jest wcześniej pod nazwą "Kokoty" i pojawia się w zapiskach sądowych dotyczących Mikołaja Kiczki w roku 1426 – o czym wspomina Piekosiński w swoim dziele "Heraldyka polska wieków średnich". Dość późne pojawienie się herbu Kur w polskiej heraldyce tłumaczyć można i tym, że na terenach Mazowsza herby zgodne z europejską stylistyką i tradycją formowały się poprzez XV aż do połowy XVI wieku, a więc najdłużej spośród ziem Korony Królestwa Polskiego.
W Europie symbol ten znany jest już od antycznych czasów, a wywodzi się między innymi z Italii, gdzie jest znany pod nazwą "Gallo", skąd zawędrował do: Francji, Hiszpanii, Niemiec, Niderlandów, Szkocji i Polski.
Najwcześniejszym dokumentem, w którym pojawia się od-herbowe nazwisko protoplasty rodu Kurów, jest pergamin potwierdzający nabycie wsi mazowieckiej o nazwie Dojazdowo (Łac.) – Doiasdovo z roku 1239. Z treści dokumentu wynika, że rycerz noszący nazwisko Kur wchodzi drogą kupna w dziedziczne posiadanie wsi o nazwie Dojazdowo, sprzedanej mu przez Mymrida syna Niongniewa, za zgodą krewnych. Dokument ten sygnowany jest pieczęcią księcia mazowieckiego i sandomierskiego Bolesława I.
Symbolika.
Kogut będący godłem herbowym ma swoje znaczenie symboliczne, podobnie jak barwa tarczy herbowej. Zbiór cech przypisywanych temu ptakowi wpisuje się zarówno w kanon tradycji symboli chrześcijańskich jak i pogańskich. W obu tych nurtach kulturowych, cechy charakteryzujące koguta są zbieżne. Stąd w heraldyce, która łączy i splata ze sobą oba te systemy, kogut utożsamia następujące wartości: męskość, odwagę i czujność, a czerwona barwa tarczy: energię, zapał, gniew, odwagę oraz krew. W herbie Kur występuje też złota barwa – (dziób, grzebień i szpony), oznaczająca: bogactwo i wewnętrzne skarby duszy.
W antycznej Grecji kogut był obok sowy uznawany za symbolicznego ptaka bogini Ateny i niejednokrotnie umieszczany na tarczach hoplitów.
Dodatkowe informacje.
W książce "Heraldyka Polska Wieków Średnich", autorstwa Franciszka Piekosińskiego, wydanej w Krakowie w 1899 roku,
natrafiamy na opisy herbu z godłem przedstawiającym koguta.
Dokumenty, na które powołuje się autor, wspominają bernardyna Galla z Jadry – kustosza katedralnego i oficjała krakowskiego z XVI wieku, którego herbem był właśnie "Kur Biały" – o nim to i o jego herbie wspomina również Bartosz Paprocki w "Herbach Rycerstwa Polskiego" zebranych i wydanych w Krakowie w 1584, gdzie powiada, że "w mieście przedniejszym Krakowie, na zamku pod epitafium męża godnego, zmarłego w 1517 roku bernardyna z Dalmacji, herb ten został umieszczony".
Wśród dokumentów przytaczanych przez Piekosińskiego, znajdują się również zapiski sądowe pyzdrskie z roku 1426, z których dowiadujemy się o herbie rycerskim Mikołaja Kiczki – archidiakona gnieźnieńskiego, którego to godłem herbowym był biały kogut w tarczy, zaś proklamą – staropolskie określenie koguta – "Kokoty".
Ten sam autor, przytacza ponadto zapiski sądowe kościańskie z 1413 i 1414 roku oraz wizerunek pieczęci z 1300 roku, ze "zbiorów Pfotenhauer" – "Die Schlesischen Siegel von 1250 – 1300, bezientlich 1327, herausg. Paul Pfotenhauer, Breslau 1879" – umieszczony na dokumentach śląskiej rodziny Taderów – kasztelanów zamku Świny – Szymbana Tadera, Ilinczki z Ujazdu zwanego "Szkapa" oraz Getka z Lubończy, którzy zażywali według autora herbu z wyobrażeniem koguta, o proklamie "Tader". W tym przypadku, zachodzi jednak błędna interpretacja dokumentów przez Piekosińskiego, który przypisał rodzinie Taderów herbu własnego, herb z godłem koguta, należący do wystawiającego powołany dokument, urzędnika książęcego – Szybana von Der – sędziego dworskiego. Ponadto nie możemy mieć pewności, czy ów herb należący do owego sędziego jest pomimo graficznego podobieństwa tożsamy z herbem "Kur", czy też nie.
Herb Kur, jako jeden z 271 polskich herbów szlacheckich został zaabsorbowany przez heraldykę rosyjską. Zaszczycona została nim rodzina nosząca nazwisko Rostopczyn.
Legitymacja szlachectwa w Heroldii Królestwa Polskiego.
Przed powołaną do istnienia przez władze zaborcze po upadku powstania listopadowego, komisją do badania szlachectwa, potwierdzenie swoich przywilejów stanowych, uzyskał w roku 1854 pieczętujący się herbem Kur, Joachim Józef Kurakowski – syn Władysława, pochodzący z powiatu ostrołęckiego.
Według książki "Rodzina Herbarz Szlachty Polskiej", Seweryna Uruskiego – rodzina Kurakowskich posługiwała się dawniej nazwiskiem Kur, a modyfikacja pierwotnej formy tego nazwiska dokonana została w końcu XVII wieku.
Legenda herbowa.
Z herbem Kur związana jest legenda. Głosi ona, że został on nadany rycerzowi w uznaniu jego zasługi dla ocalenia obozu królewskiego. To właśnie dzięki czujności wykazanej nocną porą przez owego rycerza i jego odpowiedzialnej postawie, udało się załodze obozu odeprzeć niespodziewany atak wroga. Tym sposobem uratowano władcę i cały obóz przed niechybną zagładą.
Legendę spisaną przez Szymona Okolskiego w "Orbis Polonus Splendoribus Coeli..." z 1641–1643 roku przywołuje następnie w swoim "Herbarzu Polski" Kasper Niesiecki.
Herbowni.
Lista herbownych w artykule sporządzona została na podstawie wiarygodnych źródeł, zwłaszcza klasycznych i współczesnych herbarzy. Należy jednak zwrócić uwagę na częste zjawisko przypisywania rodom szlacheckim niewłaściwych herbów, szczególnie nasilone w czasie legitymacji szlachectwa przed zaborczymi heroldiami, co zostało następnie utrwalone w wydawanych kolejno herbarzach. Identyczność nazwiska nie musi oznaczać przynależności do danego rodu herbowego. Przynależność taką mogą bezspornie ustalić wyłącznie badania genealogiczne.
Pełna lista herbownych nie jest dziś możliwa do odtworzenia, także ze względu na zniszczenie i zaginięcie wielu akt i dokumentów w czasie II wojny światowej (m.in. w czasie powstania warszawskiego w 1944 spłonęło ponad 90% zasobu Archiwum Głównego w Warszawie, gdzie przechowywana była większość dokumentów staropolskich). Lista nazwisk znajdująca się w artykule pochodzi z "Herbarza polskiego," Tadeusza Gajla (13 nazwisk). Występowanie na liście nazwiska nie musi oznaczać, że konkretna rodzina pieczętowała się herbem Kur. Często te same nazwiska są własnością wielu rodzin reprezentujących wszystkie stany dawnej Rzeczypospolitej, tj. chłopów, mieszczan, szlachtę. Jest to jednakże dotychczas najpełniejsza lista herbownych, uzupełniana ciągle przez autora przy kolejnych wydaniach "Herbarza". Tadeusz Gajl wymienia następujące nazwiska uprawnionych do używania herbu Kur:
Większość rodzin posługujących się herbem Kur występowała na Mazowszu, w powiatach: ostrołęckim, wołomińskim, dawnym stanisławowskim, oraz we wschodniej części Wielkiego Księstwa Litewskiego, w dawnym województwie mścisławskim. Rodziny posiadające wspólny rdzeń nazwiska przedstawiają się następująco: Kur, Kurek, Kurski, Kurzewski, Kurak, Kurakowski, Kurowski, Kurzecki, Kurzyk, Kurzyna. Większość z tych rodzin, posiada również wspólny pień genealogiczny – wywodzą się bowiem od jednego przodka, noszącego znane na Mazowszu w XII wieku imię przezwiskowe Kur. W fundamentalnym dla genealogii dziele tyczącym tematu genezy nazwisk polskich – "Nazwiska Polskie" Jana Stanisława Bystronia, omawiana jest między innymi od-herbowa i patronimiczna geneza wyżej wymienionych nazwisk od nazwy herbu Kur. Herbem Kur posługują się ponadto: Karszeńscy v. Karszańscy, Horodyńscy, Bosowscy, Szaprowscy i Kokotowie. Wspominani są również u Adama Bonieckiego Kazimierscy.
Podczas obrad sejmu w 1683, Franciszek Graf von Oppersdorff otrzymał indygenat na polskie szlachectwo wraz z herbem Kur. Uzyskał to za zasługi położone podczas wojny ze Szwedami, która toczyła się za panowania króla Jana II Kazimierza. W czasie (tzw. Potopu szwedzkiego), hrabia Franciszek Euzebiusz Oppersdorff udzielił na swym zamku schronienia polskiemu królowi i jego małżonce Ludwice Marii. Monarcha z małżonką przebywali w Głogówku od 17 października do 18 grudnia 1655 roku.
Znane jest również nazwisko Kiczka, pochodzące od Mikołaja Kiczki.
Odmiany.
W heraldyce polskiej spotykamy kilka herbów, w których elementy godła oraz klejnotu nawiązują do symbolu koguta. Są to herby szlacheckie, o następujących proklamach lub nazwiskach "Chołchowski, Chotyński, Dziboni, Epselwitz, Falk-Regulski, Gallo, Hahn, baronowie von Hahn, von Hahnenfelddt, von Hahnenbohm (Inflanty), Hening III, Kur II, Radęsław, Ryp, Salmour, Wołodkowicz, Wołotkowski".
Spośród tych herbów, jedynie ten noszący zawołanie – Kur II, jest niewątpliwie odmianą herbu Kur. Co się zaś tyczy pozostałych herbów, to co do ich ewentualnych wzajemnych korelacji, opinie pośród heraldyków są podzielone.
Jedyną arystokratyczną odmianę herbu Kur, spotykamy u rosyjskiego polityka, wicekanclerza Rosji w latach (1799–1801) – Fiodora Rostopczyna, który w roku 1799 uzyskał tytuł hrabiowski wraz ze stosownym udostojnieniem, nadanego wcześniej przez cara Pawła I rodzinie Rostopczynów, herbu Kur.
Herby terytorialne wzorowane na herbie szlacheckim.
Herb szlachecki "Kur Biały" stał się inspiracją dla kilku polskich herbów terytorialnych; jego wpływ zaznaczył się w grafice herbów miejskich: Kurowa w powiecie puławskim, Kurozwęk, Oławy, oraz powiatu oławskiego.

</doc>
<doc id="816480" url="https://pl.wikipedia.org/wiki?curid=816480" title="Roňava">
Roňava

Roňava (węg. "Ronyva") – rzeka we wschodniej Słowacji i w północno-wschodnich Węgrzech, prawy dopływ Bodrogu w zlewisku Morza Czarnego. Długość – 50 km (27 km na Słowacji, 13,5 km odcinek graniczny, 9,5 km na Węgrzech).
Źródła Roňavy znajdują się na wysokości 560 m n.p.m. w masywie Bogoty w Górach Tokajsko-Slańskich. Rzeka płynie na południowy wschód. Od wysokości wsi Michaľany stanowi granicę słowacko-węgierską. Na tym odcinku tworzy szeroką Bramę Roniawską, oddzielającą Wzgórza Zemplińskie na wschodzie od głównego masywu Gór Tokajskich na zachodzie. Oddziela słowackie Slovenské Nové Mesto od węgierskiego Sátoraljaújhely i skręca na południowy zachód. Uchodzi do Bodrogu koło miasta Sárospatak.

</doc>
<doc id="816481" url="https://pl.wikipedia.org/wiki?curid=816481" title="Zemborzyn Kościelny">
Zemborzyn Kościelny

Zemborzyn Kościelny – przysiółek wsi Czekarzewice Pierwsze w Polsce, położony w województwie świętokrzyskim, w powiecie opatowskim, w gminie Tarłów.
Zemborzyn Kościelny jest siedzibą rzymskokatolickiej parafii św. Mikołaja Biskupa.
W latach 1975–1998 przysiółek administracyjnie należał do województwa tarnobrzeskiego.
Znajduje się na prawym brzegu rzeki Kamiennej – naprzeciw miejscowości Zemborzyn Pierwszy, położonej w województwie mazowieckim.
Historia.
W wieku XIX samodzielna wieś wymieniona w składzie gminy Ciszyce (z siedzibą w Ciszycach Górnych) funkcjonującej w wieku XIX.

</doc>
<doc id="816484" url="https://pl.wikipedia.org/wiki?curid=816484" title="Václav Wolf">
Václav Wolf

Václav Wolf (ur. 1 marca 1937 w Pradze, zm. 25 kwietnia 2019) – ksiądz katolicki i nestor katolickiej teologii w Czechach. W latach 1990–1997 był dziekanem wydziału teologii katolickiej na Uniwersytecie Karola w Pradze. Zasłynął ze sporu z kard. Miloslavem Vlkem o sposób kierowania wydziałem i o ważność jego wyboru na trzecią kadencję dziekańską - ostatecznie zawetowaną przez kard. Vlka.

</doc>
<doc id="816490" url="https://pl.wikipedia.org/wiki?curid=816490" title="Rzepka kolanowa">
Rzepka kolanowa



</doc>
<doc id="816491" url="https://pl.wikipedia.org/wiki?curid=816491" title="Program młodzież">
Program młodzież



</doc>
<doc id="816493" url="https://pl.wikipedia.org/wiki?curid=816493" title="Ilja Kormilcew">
Ilja Kormilcew

Ilja Kormilcew (, ur. 26 września 1959 w Swierdłowsku, obecnie Jekaterinburg, zm. 4 lutego 2007 w Londynie) – rosyjski poeta i autor popularnych pieśni, publicysta, tłumacz. Był członkiem legendarnej grupy rockowej Nautilus Pompilius, oraz znanym animatorem prasy niezależnej, umożliwił między innymi wydanie książki "„Inna Rosja”", więźniowi politycznemu Eduardowi Limanowowi. W ostatnim okresie życia związany z ruchem antyglobalistycznym.

</doc>
<doc id="816495" url="https://pl.wikipedia.org/wiki?curid=816495" title="Mario Benedetti">
Mario Benedetti

Mario Benedetti (właśc. Mario Orlando Hamlet Hardy Brenno Benedetti Farugia) (ur. 14 września 1920 w Paso de los Toros, Tacuarembó, zm. 17 maja 2009 w Montevideo) – urugwajski dziennikarz, nowelista i poeta.
W 1946 poślubił Luz López Alegre.
W latach 1973-1985, kiedy to dyktatorską władzę w Urugwaju sprawowali wojskowi, Benedetti był zmuszony przebywać na wygnaniu w Buenos Aires, Limie, Hawanie oraz Hiszpanii. Został uhonorowany tytułem doktora honoris causa Uniwersytetu Republiki w Montevideo oraz Uniwersytetu Alicante w Hiszpanii.
26 stycznia 2006 Mario Benedetti wraz z innymi pisarzami i artystami latynoamerykańskimi, takimi jak: Gabriel García Márquez, Ernesto Sábato, Thiago de Mello,
Eduardo Galeano, Carlos Monsiváis, , Jorge Enrique Adoum, Pablo Milanés, Luis Rafael Sánchez, Mayra Montero i Ana Lydia Vega, łączył się w żądaniu niepodległości dla Portoryko, którego prawo do samostanowienia w specjalnej rezolucji aprobowały partie polityczne z dwudziestu dwóch latynoamerykańskich państw.

</doc>
<doc id="816502" url="https://pl.wikipedia.org/wiki?curid=816502" title="Trzy Doliny">
Trzy Doliny

Trzy Doliny (fr. Les Trois Vallées) – obszar narciarski znajdujący się w Parku Narodowym Vanoise w Sabaudii we Francji, obejmujący największa łączną długość tras narciarskich dostępnych bez zdejmowania nart na świecie. Znajduje się tam 335 tras (w tym 33 czarnych, 119 czerwonych, 135 niebieskich i 48 zielonych) o łącznej długości ponad 600 km oraz 183 wyciągi zdolne w ciągu godziny przetransportować 260 tys. ludzi. Różnica poziomów wynosi 2620 metrów. Dodatkowo istnieje około 120 km tras biegowych.
Jak wynika z nazwy obszar początkowo składał się z trzech dolin: Saint-Bon, Allues i Belleville. Ten obszar został rozszerzony o dolinę Maurienne. Następujące ośrodki narciarskie znajdują się w tym terenie:

</doc>
<doc id="816503" url="https://pl.wikipedia.org/wiki?curid=816503" title="Les Trois Valées">
Les Trois Valées



</doc>
<doc id="816506" url="https://pl.wikipedia.org/wiki?curid=816506" title="Trois Valées">
Trois Valées



</doc>
<doc id="816508" url="https://pl.wikipedia.org/wiki?curid=816508" title="Roy Scheider">
Roy Scheider

Roy Richard Scheider (ur. 10 listopada 1932 w Orange, zm. 10 lutego 2008 w Little Rock) – amerykański aktor filmowy i telewizyjny.
Życiorys.
Wczesne lata.
Urodził się w Orange w New Jersey jako syn Anny (z domu Crosson) i mechanika samochodowego Roya Bernharda Schneidera. Jego matka była katoliczką pochodzenia irlandzkiego, a ojciec był protestantem pochodzenia niemieckiego.
Jako dziecko Scheider był sportowcem, uczestniczył w zorganizowanych meczach baseballowych i bokserskich, dla których był klasyfikowany w wadze półśredniej, ważył 140 funtów. Scheider rywalizował w turnieju bokserskim Diamond Gloves Boxing Tournament w Elizabeth w New Jersey. W 1955 uczył się w szkole Columbia High School w Maplewood, w stanie New Jersey i został uhonorowany w 1985 roku w szkolnej hali sławy. Wkrótce porzucił swoje rękawice bokserskie i zdecydował się grać na scenie, studiował dramat zarówno na Uniwersytecie Rutgersa, jak i we Franklin &amp; Marshall College w Lancaster w Pensylwanii, gdzie był członkiem koalicji Phi Kappa Psi.
Kariera.
Po studiach i odbyciu trzyletniej służby wojskowej w USAF, zaczął występować na scenach teatralnych. W 1961 roku, jako Merkucjo w spektaklu "Romeo i Julia", podczas New York Shakespeare Festival. W 1963 roku trafił na Broadway w przedstawieniu "The Chinese Prime Minister", a w 1964 w produkcji off-broadwayowskiej Bena Jonsona "The Alchemist". W 1965 na deskach American National Theatre and Academy, Washington Square Theatre w komedii Moliera "Świętoszek" pojawił się jako Clerk i sierżant. W 1968 zdobył nagrodę Obie za grę na scenach off-broadwayowskich.
W kinie debiutował w 1963. Przełomowy w jego karierze był rok 1971, kiedy to zagrał w filmach: "Klute" i "Francuski łącznik" ("The French Connection"). Drugoplanowa rola we "Francuskim łączniku" przyniosła mu nominację do Oscara. Kolejną, tym razem za najlepszą rolę pierwszoplanową, otrzymał w 1979 za kreację w musicalu "Cały ten zgiełk" w reżyserii Boba Fosse’a. Wielką popularność zdobył dzięki roli szeryfa Martina Brody'ego w legendarnych "Szczękach" ("Jaws", 1975) Stevena Spielberga u boku Roberta Shawa i Richarda Dreyfussa.
Ma na koncie kilkadziesiąt różnorodnych ról filmowych. Grał w filmach sensacyjnych ("Błękitny grom", "Czwarta wojna"), ale także dramatach ("Obywatel Welles") i dziełach eksperymentalnych ("Nagi lunch"). Był gwiazdą realizowanego w latach 1993-96 serialu s-f "SeaQuest".
8 listopada 1962 poślubił Cynthię Eddenfield Bebout, z którą miał córkę Maximillię. Jednak w roku 1986 doszło do rozwodu. 11 lutego 1989 ożenił się z reżyserką filmów dokumentalnych Brendą King, z którą miał dwójkę dzieci: syna Christiana Verriera (ur. 20 stycznia 1990) i adoptowaną córkę Molly. Pozostali małżeństwem aż do jego śmierci.
Choroba i śmierć.
W 2004 Scheider zachorował na szpiczaka mnogiego. Pomimo przebytego w czerwcu 2005 przeszczepu szpiku kostnego, nie udało mu się pokonać choroby. Według relacji żony bezpośrednią przyczyną śmierci były powikłania związane z infekcją gronkowcową. Zmarł 10 lutego 2008 w The University of Arkansas Medical Sciences Hospital w Little Rock w stanie Arkansas w wieku 75 lat.
Niespełna rok przed śmiercią, wiosną 2007 przebywał z wizytą w Polsce. W Krakowie realizował zdjęcia do swojego najnowszego i jak się później okazało ostatniego filmu "Iron Cross".

</doc>
<doc id="816509" url="https://pl.wikipedia.org/wiki?curid=816509" title="Olšava (dopływ Hornadu)">
Olšava (dopływ Hornadu)

Olšava (także "Oľšava") – rzeka we wschodniej Słowacji, lewy dopływ Hornadu w zlewisku Morza Czarnego. 
Olšava wypływa na wysokości 660 m n.p.m. pod szczytem Makovica w Górach Tokajsko-Slańskich. Płynie na południe wschodnim skrajem Kotliny Koszyckiej. W dolnym biegu silnie meandruje. Koło wsi Nižná Myšľa uchodzi do Hornadu. 

</doc>
<doc id="816510" url="https://pl.wikipedia.org/wiki?curid=816510" title="Uniesław (województwo zachodniopomorskie)">
Uniesław (województwo zachodniopomorskie)

Uniesław (do 1945 niem. "Felixhof") – osada w Polsce położona w województwie zachodniopomorskim, w powiecie sławieńskim, w gminie Malechowo.
W latach 1975–1998 wieś położona była w województwie koszalińskim.

</doc>
<doc id="816513" url="https://pl.wikipedia.org/wiki?curid=816513" title="Strumica">
Strumica

 

</doc>
<doc id="816517" url="https://pl.wikipedia.org/wiki?curid=816517" title="Michałkowice (ujednoznacznienie)">
Michałkowice (ujednoznacznienie)

2 miejscowości w Polsce:
Inne:

</doc>
<doc id="816519" url="https://pl.wikipedia.org/wiki?curid=816519" title="Białęciniec">
Białęciniec

Białęciniec – mała osada w Polsce położona w województwie zachodniopomorskim, w powiecie sławieńskim, w gminie Malechowo.
W latach 1975–1998 wieś położona była w województwie koszalińskim.

</doc>
<doc id="816520" url="https://pl.wikipedia.org/wiki?curid=816520" title="Staffik">
Staffik



</doc>
<doc id="816521" url="https://pl.wikipedia.org/wiki?curid=816521" title="Staffi">
Staffi



</doc>
<doc id="816522" url="https://pl.wikipedia.org/wiki?curid=816522" title="Esteban Batista">
Esteban Batista

Esteban Damián Batista Hernández (ur. 2 września 1983 w Montevideo) – urugwajski koszykarz występujący na pozycjach silnego skrzydłowego lub środkowego, obecnie zawodnik Instituto Atletico Central Cordoba.
12 września 2005 został zawodnikiem zespołu NBA – Atlanty Hawks, do której przeszedł jako wolny zawodnik. Batista zadebiutował w rozgrywkach NBA 2 listopada tego samego roku przeciwko Golden State Warriors. Na parkiecie spędził wówczas 6 minut. W swoim pierwszym sezonie Batista rzucał średnio 1,8 punktu na mecz.
13 maja 2019 dołączył do argentyńskiego Instituto Atletico Central Cordoba. 2 sierpnia podpisał umowę z argentyńskim San Lorenzo de Almagra.

</doc>
<doc id="816532" url="https://pl.wikipedia.org/wiki?curid=816532" title="Leki antypsychotyczne">
Leki antypsychotyczne



</doc>
<doc id="816534" url="https://pl.wikipedia.org/wiki?curid=816534" title="Sbt">
Sbt



</doc>
<doc id="816536" url="https://pl.wikipedia.org/wiki?curid=816536" title="Staff">
Staff



</doc>
<doc id="816537" url="https://pl.wikipedia.org/wiki?curid=816537" title="Uniedrożyn">
Uniedrożyn

Uniedrożyn – osada w Polsce położona w województwie zachodniopomorskim, w powiecie sławieńskim, w gminie Malechowo.
W latach 1975–1998 wieś położona była w województwie koszalińskim.
Wskazówka - występuje również wariant nazewniczy Kolonia Grabówko.

</doc>
<doc id="816538" url="https://pl.wikipedia.org/wiki?curid=816538" title="Washington Rodríguez">
Washington Rodríguez

Washington Rodríguez (ur. 6 kwietnia 1944 w Montevideo, zm. 31 grudnia 2014 r.), urugwajski bokser, brązowy medalista w kategorii do 54 kg na Letnich Igrzyskach Olimpijskich w 1964.

</doc>
<doc id="816539" url="https://pl.wikipedia.org/wiki?curid=816539" title="Staffordshire">
Staffordshire

Staffordshire – hrabstwo administracyjne (niemetropolitalne), ceremonialne i historyczne w środkowo-zachodniej Anglii, w regionie West Midlands.
Hrabstwo administracyjne zajmuje powierzchnię 2620 km², a zamieszkane jest przez 848 500 mieszkańców (2011). Hrabstwo ceremonialne, obejmujące dodatkowo jednostkę administracyjną "unitary authority" Stoke-on-Trent, liczy 2713 km² powierzchni oraz 1 097 500 mieszkańców (2011). Największymi miastami na terenie hrabstwa są Stoke-on-Trent, Newcastle-under-Lyme, Tamworth, Burton upon Trent, Stafford (stolica hrabstwa) oraz Cannock. Dwa miasta posiadają status "city" – Stoke-on-Trent oraz Lichfield.
W północnej części Staffordshire znajduje się kraina The Potteries, obejmująca miasto Stoke-on-Trent, słynąca z produkcji ceramiki. Północno-wschodni kraniec hrabstwa znajduje się na terenie parku narodowego Peak District.
Na zachodzie Staffordshire graniczy z hrabstwem Shropshire, na północy z Cheshire, na wschodzie z Derbyshire, na południowym wschodzie z Leicestershire i Warwickshire, na południu z West Midlands, a na południowym zachodzie z Worcestershire.
Podział administracyjny.
W skład hrabstwa wchodzi osiem dystryktów. Jako hrabstwo ceremonialne Staffordshire obejmuje dodatkowo jedną jednolitą jednostkę administracyjną ("unitary authority").

</doc>
<doc id="816540" url="https://pl.wikipedia.org/wiki?curid=816540" title="Staffy">
Staffy



</doc>
<doc id="816543" url="https://pl.wikipedia.org/wiki?curid=816543" title="Stafford (rasa psa)">
Stafford (rasa psa)



</doc>
<doc id="816544" url="https://pl.wikipedia.org/wiki?curid=816544" title="Zwierzynek (województwo pomorskie)">
Zwierzynek (województwo pomorskie)

Zwierzynek – osada kociewska w Polsce położona w województwie pomorskim, w powiecie tczewskim, w gminie Tczew przy trasie linii kolejowej Tczew-Chojnice-Piła i nad rzeką Szpęgawą.
W latach 1975–1998 miejscowość administracyjnie należała do województwa gdańskiego.
Inne miejscowości o nazwie Zwierzynek: Zwierzynek

</doc>
<doc id="816545" url="https://pl.wikipedia.org/wiki?curid=816545" title="Dennis Farina">
Dennis Farina

Donaldo Guglielmo Farina (ur. 29 lutego 1944 w Chicago, zm. 22 lipca 2013 w Scottsdale) – amerykański aktor filmowy i telewizyjny, zawodowy policjant.
Życiorys.
Wczesne lata.
Urodził się w Chicago w Illinois jako czwarty syn i najmłodszy z siedmiorga dzieci Yolandy (z domu Donati) i Josepha Fariny. Ojciec Fariny, pochodzący z Villalba na Sycylii, był lekarzem z okolic Chicago. Miał trzy siostry i trzech braci. Służył przez trzy lata w United States Army podczas Ery Wietnamu. Przez osiemnaście lat (1967-1985) był policjantem w Chicago, specjalizującym się we włamaniach. Przez pewien czas pracował też jako prywatny detektyw. 
Kariera aktorska.
Początkowo współpracował jako policyjny konsultant z reżyserem Michaelem Mannem, który zaangażował go do niewielkiej roli Carla w filmie kryminalnym "Złodziej" (1981) u boku Jamesa Caana, Tuesday Weld i Jamesa Belushi. Wkrótce zagrał postać detektywa Dorato w dramacie sensacyjnym Andrew Davisa "Kod milczenia" ("Code of Silence", 1985) z Chuckiem Norrisem, Molly Hagan i Henrym Silvą. Pojawił się też jako Albert Lombard w trzech odcinkach serialu kryminalnym NBC "Policjanci z Miami" (1984–1989) oraz jako Ed Coley w jednym z odcinków serialu ABC "Hardcastle i McCormick" (1985) - pt. „Undercover McCormick”. W dreszczowcu "Łowca" ("Manhunter", 1986) zagrał agenta FBI, Jacka Crawforda. W latach 1986-1988 stał się rozpoznawalny dzięki roli porucznika Mike’a Torello w serialu NBC "Crime Story", którego producentem był Michael Mann. Specjalizował się w rolach policjantów, jak np. w komedii kryminalnej Martina Bresta "Zdążyć przed północą" ("Midnight Run", 1988) jako Jimmy Serrano z Roberto De Niro.
Jednym z jego najbardziej znanych bohaterów kinowych był gangster Ray „Bones” Barboni w czarnej komedii Barry’ego Sonnenfelda "Dorwać małego" ("Get Shorty", 1995), oparta na powieści Elmore’a Leonarda. Film, w którym zagrali także John Travolta, Gene Hackman, Rene Russo i Danny DeVito, odniósł ogromny sukces komercyjny. W dramacie wojennym Stevena Spielberga "Szeregowiec Ryan" ("Saving Private Ryan", 1998) był obsadzony w roli podpułkownika Andersona. Uznanie zyskał także jako kuzyn Avi w komedii kryminalnej Guya Ritchiego "Przekręt" (2000).
Powrócił na szklany ekran jako Victor Pellet w sitcomie NBC "Nie ma jak u teściów" (2002–2003). Sympatię telewidzów zyskał również jako detektyw Joe Fontana w serialu kryminalnym NBC "Prawo i porządek" (2004–2006) i "Prawo i bezprawie" (2005). Wystąpił jako Banger w komedii romantycznej Toma Vaughana "Co się zdarzyło w Las Vegas" (2008) z Cameron Diaz i Ashtonem Kutcherem.
Ostatnią rolą Fariny w filmie był Luigi, starzejący się włoski playboy w wersji filmowej off-broadwayowskiego musicalu "Lucky Stiff" z udziałem Jasona Alexandra. Film, wydany pośmiertnie w 2014, był poświęcony jego pamięci.
Zmarł 22 lipca 2013 w wieku 69 lat w Scottsdale, w wyniku zatorowości płucnej.
Życie prywatne.
W latach 1970-1980 był żonaty z Patricią. Mają trzech synów: Dennisa Jr., Michaela i Josepha. Miał dwie wnuczki, Briannę i Olivię, i czterech wnuków: Michaela, Tylera, Matthew i Erica. Związał się z Marianne Cahill.

</doc>
<doc id="816546" url="https://pl.wikipedia.org/wiki?curid=816546" title="Census-designated place">
Census-designated place

Census-designated place (CDP), miejscowość spisowa – termin wprowadzony przez amerykański urząd statystyczny i używany tylko dla celów statystyki, zwłaszcza przy spisach powszechnych. 
Miejscowości spisowe to skupiska ludności bez władz gminnych i miejskich, lecz poza tym nieróżniące się od tych ze statusem gminy lub miasta. Mają własne nazwy, lecz pod względem prawnym nie są włączone w system podziału terytorialnego stanów, na terenie których leżą.

</doc>
<doc id="816549" url="https://pl.wikipedia.org/wiki?curid=816549" title="Zwierzynek">
Zwierzynek

3 miejscowości w Polsce:
Zobacz też: Zwierzyn

</doc>
<doc id="816550" url="https://pl.wikipedia.org/wiki?curid=816550" title="Młynki (powiat tczewski)">
Młynki (powiat tczewski)

Młynki – osada kociewska w Polsce położona w województwie pomorskim, w powiecie tczewskim, w gminie Tczew.
W latach 1975–1998 miejscowość administracyjnie należała do województwa gdańskiego.
W 2007 roku osadę zamieszkiwało około 12 osób. Znajduje się tam budynek Lasów Państwowych – leśniczówka "Leśnictwa Swarożyn". Osada położona nad jeziorem Młyńskim (stąd też nazwa osady), które w roku 2004 zostało na stałe osuszone. 
Inne miejscowości o nazwie Młynki: Młynki

</doc>
<doc id="816552" url="https://pl.wikipedia.org/wiki?curid=816552" title="Owczarki (województwo pomorskie)">
Owczarki (województwo pomorskie)

Owczarki – mała osada kociewska śródleśna w Polsce położona w województwie pomorskim, w powiecie tczewskim, w gminie Tczew.
W latach 1975–1998 miejscowość administracyjnie należała do województwa gdańskiego.
Inne miejscowości o nazwie Owczarki: Owczarki

</doc>
<doc id="816553" url="https://pl.wikipedia.org/wiki?curid=816553" title="Szabolcs Huszti">
Szabolcs Huszti

Szabolcs Huszti (ur. 18 kwietnia 1983 w Miszkolcu) – węgierski trener piłkarski oraz piłkarz grający na pozycji lewego pomocnika. Aktualnie pierwszy trener węgierskiego klubu MOL Fehérvár FC.
Kariera klubowa.
Karierę rozpoczął w budapeszteńskim Ferencvárosi TC. W pierwszej lidze Węgier zadebiutował w sezonie 2003/2004, jednak zaraz po debiucie został wypożyczony do drużyny FC Sopron. Rozegrał tam 14 meczów i zdobył 6 goli, czym przyczynił się do zajęcia przez klub z Sopronu 6. miejsca w lidze. W sezonie 2004/2005 Huszti wrócił do Ferencvarosu i wdarł się do pierwszej jedenastki rozgrywając w lidze 23 mecze i strzelając w nich 3 gole. Z drużyną „Zielonych Orłów” wywalczył wicemistrzostwo kraju i jednocześnie stał się jednym z najlepszych lewych pomocników ligi.
Latem 2005 Huszti przeniósł się do FC Metz. W Ligue 1 zadebiutował już w 1. kolejce ligowej, 29 lipca w przegranym 1:4 wyjazdowym meczu z Paris Saint-Germain. W połowie sezonu doznał jednak kontuzji i wypadł ze składu, pojawił się dopiero w 3 ostatnich kolejkach ligowych. FC Metz z Husztim, który zagrał w 18 meczach i zdobył 1 gola (w ostatniej kolejce w wygranym 1:0 meczu z PSG), zajęło ostatnią pozycję w lidze i zostało zdegradowane do Ligue 2.
Po sezonie spędzonym we Francji, latem 2006 Huszti za 300 tysięcy euro trafił do Hannoveru. W Bundeslidze zadebiutował 13 sierpnia w przegranym 2:4 domowym meczu z Werderem Brema. Od początku sezonu wywalczył miejsce na lewej stronie H96, a w meczu z Borussią Dortmund (2:2) zdobył swojego pierwszego gola w lidze niemieckiej. W Hannoverze grał do końca rundy jesiennej sezonu 2008/2009.
1 lutego 2009 roku Huszti został zawodnikiem rosyjskiego Zenitu Petersburg. Następnie ponownie grał w Hannoverze, a także w Changchun Yatai, w Eintrachcie Frankfurt oraz ponownie w Changchun Yatai. W 2018 przeszedł do klubu Videoton FC.
Kariera reprezentacyjna.
W reprezentacji Węgier Huszti zadebiutował 25 kwietnia 2004 w wygranym 3:2 towarzyskim meczu z Japonią i już w debiucie zdobył gola. Natomiast 18 sierpnia w meczu ze Szkocją zdobył 2 gole. Z reprezentacją Węgier Huszti wystąpił w nieudanych eliminacjach do Mistrzostw Świata w Niemczech.

</doc>
<doc id="816554" url="https://pl.wikipedia.org/wiki?curid=816554" title="Język serer">
Język serer

Język serer – język z grupy atlantyckiej języków nigero-kongijskich, używany w przez ok. 1,5 mln osób w zachodnim Senegalu (głównie w dorzeczu rzek Sine i Saloum) i ok. 30 tys. osób w północno-zachodniej Gambii. Dzieli się na kilka dialektów, z których najważniejsze to serer-sine i serer-non. Posługują się nim Sererowie.

</doc>
<doc id="816555" url="https://pl.wikipedia.org/wiki?curid=816555" title="Owczarki">
Owczarki



</doc>
<doc id="816558" url="https://pl.wikipedia.org/wiki?curid=816558" title="Koziary (województwo pomorskie)">
Koziary (województwo pomorskie)

Koziary – osada kociewska w Polsce położona w województwie pomorskim, w powiecie tczewskim, w gminie Tczew.
W latach 1975–1998 miejscowość administracyjnie należała do województwa gdańskiego.
Inne miejscowości o nazwie Koziary: Koziary

</doc>
<doc id="816562" url="https://pl.wikipedia.org/wiki?curid=816562" title="Koziary">
Koziary

2 miejscowości w Polsce:
Ukraina:

</doc>
<doc id="816563" url="https://pl.wikipedia.org/wiki?curid=816563" title="Robert Matera">
Robert Matera

Robert Andrzej Matera (ur. 17 października 1963 w Warszawie) – polski gitarzysta i autor muzyki w punkowo-hardcorowym zespole Dezerter, a od 1986 także główny wokalista (po odejściu Dariusza „Skandala” Hajna). Współzałożyciel grupy. W latach 1994–1998 basista w undergroundowym zespole Atomico Patibulo (udział w nagraniu płyty „Hiperglobalny żal”).
Życiorys.
Matura w 1983 roku w Technikum Elektroniczno-Mechanicznym przy ul. Generała Zajączka w Warszawie (tam powstał zespół SS-20, przemianowany wkrótce na Dezerter – skład stanowili koledzy z jednej klasy). Po maturze rozpoczął studia na Politechnice Warszawskiej, jednakże po pierwszym roku studiów porzucił Politechnikę na rzecz Akademii Teologii Katolickiej w Warszawie (Wydział Filozofii). Absolwent Podyplomowego Studium Technik Medialnych przy Polsko-Japońskiej Wyższej Szkole Technik Komputerowych w Warszawie, kierunek produkcja multimediów i telewizyjna.
Inne projekty muzyczne: muzyka do filmów dokumentalnych autorstwa Jarosława Szody i Mirosława Spychalskiego: „Karpowicz” (film o Tymoteuszu Karpowiczu, czołowym przedstawicielu tzw. poezji lingwistycznej); „W i obok” (film o Krystynie Miłobędzkiej). Współtwórca muzyki do sztuki Sama Sheparda „Kły zbrodni” (prapremiera polska w 1991 roku, w Centrum Sztuki Studio). Oprawa muzyczna do fragmentu sztuki Petera Zelenki „Opowieść o zwyczajnym szaleństwie” w reż. Dagny Jakubowskiej (Akademia Teatralna w Warszawie).
Autor muzyki do czołówki programu "Kuba Wojewódzki" (nadawanego w Polsacie), a także muzyka do czołówki programu „Mała Czarna” prowadzonego przez Katarzynę Montgomery, nadawanego na antenie TV4. Do zakończonych projektów można zaliczyć 13.12 (z kwartetem smyczkowym Non Stop), którego celem było stworzenie nowych aranżacji utworów Dezertera i innych utworów punkowych. Grupa zagrała kilka koncertów, m.in. w Teatrze Rozmaitości (na wspólnym koncercie z formacją Jimi Tenor), w Jazzgocie i CDQ (obok Mad Profesora).
Otwartą formułę, muzyczno-multimedialną przyjęły Neuroby. Kolejny projekt, realizowany wraz z Kostkiem Usenko. Poza koncertami, stworzyli też polskojęzyczną wersje kinową kreskówki Masjania. Producent teledysku do utworu „Brotherhood Of Man” grupy Izrael (z płyty Dża Ludzie, 2008 rok). Zawodowo (poza działalnością muzyczną): authoring DVD i montaż wideo. Od wielu lat jest wegetarianinem.
Od grudnia 2010 współpraca z grupą R.U.T.A., gościnny udział w nagraniach płyty „Gore – Pieśni buntu i niedoli XVI–XX wieku”, wydawca Karrot Kommando.

</doc>
<doc id="816566" url="https://pl.wikipedia.org/wiki?curid=816566" title="Lejkówko">
Lejkówko

Lejkówko – wieś w Polsce położona w województwie zachodniopomorskim, w powiecie sławieńskim, w gminie Malechowo nad rzeką Grabową.
W latach 1975–1998 wieś położona była w województwie koszalińskim.

</doc>
<doc id="816567" url="https://pl.wikipedia.org/wiki?curid=816567" title="Sonar pasywny">
Sonar pasywny

Sonar pasywny - bierne urządzenie hydrolokacyjne (sonar), służący do wykrywania obiektów podwodnych poprzez odbiór fal akustycznych wytwarzanych przez te obiekty lub od nich odbitych.
Przede wszystkim szumonamierniki stosowane są w celach wojskowych do wykrywania i określania położenia zanurzonych okrętów podwodnych przez określanie kierunku, z którego nadchodzą fale dźwiękowe. Dźwięki chwytane są przez hydrofony (przetworniki) i przetwarzane w sygnały elektryczne. Układ fazujący (kompensator) określa na podstawie różnic sygnałów z poszczególnych hydrofonów kierunek źródła szumów, nadto sygnały elektryczne zamieniane są po wzmocnieniu ponownie na fale dźwiękowe w słuchawkach lub głośniku operatora systemu. Oprócz ustalenia kierunku obiektu, z charakterystyki dźwięku może również ustalić jego odległość, a nawet typ okrętu. Współczesne hydrolokatory pasywne odznaczają się bardzo dużym zasięgiem działania. 
Szumonamierniki stosowane są na okrętach wojennych, nawodnych i podwodnych (hydrofony mocowane są na ich kadłubach), a także na zrzucanych z samolotów pławach używanych do wykrywania okrętów podwodnych oraz w systemach stacjonarnych, na przykład w amerykańskim systemie SOSUS. 
Szumonamierniki zostały wprowadzone pod koniec I wojny światowej. Ich rola uległa później ograniczeniu przez szerokie wprowadzenie sonaru aktywnego, jednakże następnie znów wzrosła z powodu dążeń do stosowania technologii pasywnych w celu zamaskowania obecności jednostki poszukującej.

</doc>
<doc id="816568" url="https://pl.wikipedia.org/wiki?curid=816568" title="Kukułczyn">
Kukułczyn

Kukułczyn (niem.: "Neuwelt") – osada w Polsce położona w województwie zachodniopomorskim, w powiecie sławieńskim, w gminie Malechowo.
W latach 1975–1998 wieś położona była w województwie koszalińskim.
Występuje również wariant nazewniczy Lejkowo Kukułcze.

</doc>
<doc id="816569" url="https://pl.wikipedia.org/wiki?curid=816569" title="Power Rangers Dino Thunder">
Power Rangers Dino Thunder



</doc>
<doc id="816570" url="https://pl.wikipedia.org/wiki?curid=816570" title="Bernardino Luini">
Bernardino Luini

Bernardino Luini (ur. w 1490 r., zm. w 1532 r.) – włoski malarz renesansowy, leonardianin.
Twórczość malarska.
Pracował w Lombardii, głównie w Mediolanie. Na jego ukształtowanie jest stylu wpłynęło malarstwo lombardzkie, zaś później tworzył inspirowany twórczością Leonarda da Vinci. Malował obrazy o tematyce religijnej i mitologicznej oraz freski.

</doc>
<doc id="816572" url="https://pl.wikipedia.org/wiki?curid=816572" title="Złamywarka">
Złamywarka

Złamywarka, falcerka, falcówka – maszyna introligatorska do falcowania, czyli jedno- lub wielokrotnego złamywania arkuszy niezadrukowanego papieru, czy też wydruków, w celu uzyskania określonego formatu oraz kolejności składki.
Zasady działania.
Nóż (złamywarki nożowe) lub wałek podający (złamywarki kasetowe) wprowadzają papier między wałki załamujące, które wykonują złam. 
Rodzaje złamywarek.
Złamywarka nożowa – rodzaj złamywarki, w której złamywanie jest realizowane dzięki prostopadłemu układowi noży, które uderzają z góry na arkusz.
Złamywarka kasetowa – złamywanie następuje poprzez włożenie części arkusza do kasety, gdzie odbierany jest przez wałek podający do wałków załamujących. Następnie przekazywany jest dalej do kolejnej kasety, gdzie wykonywany jest następny złam.
Złamywarka kombinowana – urządzenie łączące dwie wyżej opisane metody. 

</doc>
<doc id="816573" url="https://pl.wikipedia.org/wiki?curid=816573" title="Teriery w typie bull">
Teriery w typie bull

Teriery w typie bull (TwTB) w klasyfikacji FCI – typ psów zaklasyfikowanych przez Międzynarodową Federację Kynologiczną (FCI) jako sekcja w grupie terierów.
Rasy wchodzące w skład grupy TwTB:
Pozostałe rasy terierów w typie bull nie zostały zarejestrowane w FCI:

</doc>
<doc id="816574" url="https://pl.wikipedia.org/wiki?curid=816574" title="Bullowate">
Bullowate



</doc>
<doc id="816575" url="https://pl.wikipedia.org/wiki?curid=816575" title="Falcerka">
Falcerka



</doc>
<doc id="816576" url="https://pl.wikipedia.org/wiki?curid=816576" title="Falcówka">
Falcówka



</doc>
<doc id="816577" url="https://pl.wikipedia.org/wiki?curid=816577" title="I liga argentyńska w piłce nożnej (1903)">
I liga argentyńska w piłce nożnej (1903)

Mistrzem Argentyny w roku 1903 został klub Alumni AC, a wicemistrzem Argentyny klub Belgrano AC.
Klub Flores Buenos Aires spadł z ligi, a jego miejsce zajął klub CA Estudiantes.

</doc>
<doc id="816578" url="https://pl.wikipedia.org/wiki?curid=816578" title="Krążowniki śmigłowcowe projektu 1123">
Krążowniki śmigłowcowe projektu 1123

Krążowniki śmigłowcowe typu "Moskwa" (projektu 1123, Kondor) – seria radzieckich okrętów klasy krążownik śmigłowcowy, przenoszących śmigłowce zwalczania okrętów podwodnych. Projekt 1123 składał się z dwóch jednostek: „Moskwa” i „Leningrad”. Trzeci okręt „Kijew”, rozpoczęty według zmodyfikowanego projektu 1123M, został niedługo po położeniu stępki zarzucony na rzecz nowego projektu 1143.
Historia.
Wraz z wprowadzeniem do służby przez US Navy nowych okrętów podwodnych przenoszących pociski balistyczne, Marynarka Wojenna ZSRR była zmuszona do opracowania nowych okrętów przeznaczonych do zwalczania okrętów podwodnych. Efektem tych prac było opracowanie na początku lat 60. projektu 3 okrętów oznaczonych jako "Projekt 1123 Kondor". Pod względem konstrukcyjnym okręty były połączeniem rozwiązań zastosowanych w krążownikach rakietowych z pokładem lotniczym. Wyraźny wpływ na zastosowaną koncepcję okrętu miał francuski śmigłowcowiec „Jeanne d’Arc”.
Stępkę pod pierwszy okręt serii „Moskwa” położono 15 grudnia 1962 w leżącej nad Morzem Czarnym stoczni im. 61 Komunardów w Mikołajowie. Okręt wszedł do służby w 1967 i operował na wodach Morza Czarnego, Śródziemnego i Atlantyku. Jednym z powodów dla którego okręty te klasyfikowano jako krążowniki śmigłowcowe, był zakaz przechodzenia lotniskowców przez cieśninę Dardanelską. 
Wyposażenie elektroniczne.
Radar dozoru ogólnego MR-600 Woschod, radar dozoru ogólnego MR-310 Angara-A, radar nawigacyjny Don, systemy walki radio-elektronicznej Gurzuf, Gurzuf-1, MRP-11-16 Zalif, system swój-obcy Kremni-2M, radionamiernik ARP-50, Sonar MG-342 Orion, sonar holowany MG-325 Wega. 
Do naprowadzania rakiet przeciwlotniczych służyły dwa zestawy radarów 4R60 GROM, każdy zestaw umożliwiał naprowadzanie dwóch rakiet na jeden cel powietrzny. Możliwe też było zwalczanie celów morskich. Dwa radary MR-103 Bars służące do kierowania artylerią.

</doc>
<doc id="816580" url="https://pl.wikipedia.org/wiki?curid=816580" title="Miguel Ángel Nieto">
Miguel Ángel Nieto

Miguel Ángel Nieto de la Calle (ur. 12 stycznia 1986 w Madrycie) – hiszpański piłkarz, który gra na pozycji prawego pomocnika.
Kariera klubowa.
Absolwent szkółki piłkarskiej w Realu Madryt, Nieto spędził trzy pierwsze sezony z piłką w sekcji C. Czasami trenował i był powoływany do pierwszego składu na mecze, jak z Racingiem Santander (18 listopada 2006) i Valencią CF (27 listopada 2006), był jednak niewykorzystanym rezerwowym.
Nieto debiut w pierwszym zespole zaliczył w wyjazdowym meczu z Dynamem Kijów w Lidze Mistrzów 2006-2007, który zakończył się remisem 2-2. Z kolei, pierwszy raz na boisku ligowym pokazał się w rywalizacji przeciwko Villarrealowi CF (27 stycznia 2007). Tydzień później również zagrał w meczu Królewskich, tym razem przeciwnikiem było Levante UD. Oba te mecze zakończyły się porażkami Realu po 1-0. Galaktyczni jednak zdobyli w tym sezonie koronę mistrza Hiszpanii.
Po spędzeniu jednego całego sezonu w rezerwach Realu w Segunda División B, Nieto podpisał pięcioletnią umowę z UD Almerią (1 lipca 2008). Sprowadzenie Hiszpana do Andaluzji nie wiązało się z żadnymi kosztami, bowiem Nieto w tym samym momencie skończyła się umowa. W swoim pierwszym sezonie (2008-2009) w nowym klubie nie wybiegał zbyt często na płytę boiska, zdobył aczkolwiek ważnego gola w wygranym 3-1 meczu przed własną publicznością ze Sportingiem Gijon (10 maja 2009). Zwycięstwo to dało Almerii pozostanie w Primera Division na kolejny sezon.

</doc>
<doc id="816581" url="https://pl.wikipedia.org/wiki?curid=816581" title="Kusiczki">
Kusiczki

Kusiczki – mała osada w Polsce położona w województwie zachodniopomorskim, w powiecie sławieńskim, w gminie Malechowo.
W latach 1975–1998 wieś położona była w województwie koszalińskim.

</doc>
<doc id="816582" url="https://pl.wikipedia.org/wiki?curid=816582" title="Dirk Bogarde">
Dirk Bogarde

Dirk Bogarde, właśc. Derek Jules Gaspard Ulric Niven van den Bogaerde (ur. 28 marca 1921 w Londynie, zm. 8 maja 1999 tamże) – brytyjski aktor, pisarz i scenarzysta.
Początkowo był idolem poranka w filmach dla organizacji Rank, później występował w filmach artystycznych. Napisał siedem najlepiej sprzedających się tomów wspomnień, sześć powieści i artykułów w „The Daily Telegraph”.
Życiorys.
Był najstarszym z trójki dzieci Margaret Niven (1898–1980) i Ulrica van den Bogaerde (1892–1972). Jego ojciec urodził się w Perry Barr w Birmingham, był pochodzenia flamandzkiego i pełnił funkcję dyrektora artystycznego tygodnika „The Times”. Jego matka pochodziła z Glasgow w Szkocji i była aktorką. Bogarde spędził większość dzieciństwa w Sussex, wychowywany przez starszą siostrę Elizabeth i ukochaną nianię Lally. Uczęszczał do Allen Glen’s School w Glasgow, zanim ukończył University College School w Londynie i Allan Glens College w Glasgow. Uczęszczał także do Chelsea School of Art. 
Zaczynał w teatrze od drobnych prac pomocniczych; był gońcem, rekwizytorem i dekoratorem. W 1937 rozpoczął studia w Royal College of Art. W 1939 w wieku 19 lat zadebiutował na scenie z Amersham Repertory Company i na ekranie w niewielkiej roli w komedii "Chodź, George!" u boku George’a Formby’ego. W 1941 wstąpił do wojska. Brał udział w walkach na Pacyfiku, walczył na frontach Europy i Azji, pełniąc też służbę komentatora radia BBC na Jawie.
Po zakończeniu II wojny światowej wrócił do aktorstwa. Sukcesem scenicznym był występ w sztuce Johna Boyntona Priestleya "Kiedy się pobierzemy". W 1950 podpisał kontrakt z wytwórnią Arthura Ranka. Wystąpił w szeregu popularnych filmów i zyskał status gwiazdy filmowej, jednak pod względem artystycznym najlepszym okresem w jego karierze były lata 60. i początek następnej dekady.
W dramacie "Ofiara" (1961) wystąpił jako szanowany prawnik szantażowany z powodu swej homoseksualnej orientacji. Współpracował z Josephem Loseyem, amerykańskim reżyserem realizującym swe filmy w Anglii – zagrał w dramatach psychologicznych "Służący" (1963) i "Wypadek" (1967). Najwybitniejsze kreacje stworzył w dziełach Luchino Viscontiego – "Zmierzchu bogów" (1969) i "Śmierci w Wenecji" (1971). Inne znaczące pozycje filmowe, w których wystąpił to "Darling" (1965), "Żyd Jakow" (1968), "Nocny portier" (1974) i "O jeden most za daleko" (1977).
Przewodniczył jury konkursu głównego na 37. MFF w Cannes (1984).
Bogarde był także utalentowanym pisarzem, autorem wspomnień i powieści. W 1992 królowa Elżbieta II nadała mu tytuł szlachecki (za osiągnięcia aktorskie).
Życie prywatne.
Był homoseksualistą. W latach 1938–1988 był partnerem aktora Anthony’ego Forwooda.
Śmierć.
Bogarde zmarł 8 maja 1999 w Londynie na atak serca w wieku 78 lat. Prochy artysty zostały rozsypane przy jego byłej posiadłości „Le Haut Clermont” w Grasse w południowej Francji.

</doc>
<doc id="816586" url="https://pl.wikipedia.org/wiki?curid=816586" title="Mniszki (Gdańsk)">
Mniszki (Gdańsk)

Mniszki (niem. "Nonnenhof") – część Gdańska w dzielnicy Orunia-Św. Wojciech-Lipce, położona u ujścia Raduni do Motławy.
Mniszki są częścią jednostki morfogenetycznej Orunia. Zostały przyłączone w granice administracyjne miasta w 1933, należą do okręgu historycznego Niziny.
Historia.
Dawne nazwy: "Nonnenhof", "Nuniekaw".
Były to łąki należące początkowo do wsi Krępiec, od XV wieku były w posiadaniu brygidek (w 1401 wzięły w niewykupiony zastaw łąki rycerzy z Łostowic) i pokutnic (w 1467 otrzymały od biskupa włocławskiego Jakuba z Sienna pozostałe 3/4 łąk). W 1571 obszar Mniszek wynosił ok. 550 ha. W 1773 istniały tu dwór i karczma. Brygidki oddawały teren w dzierżawę okolicznej szlachcie i częściowo odsprzedawały. W 1772 podczas sekularyzacji dóbr klasztoru brygidek liczyły już tylko 25 ha. Następnie Mniszki były majątkiem państwowym. 15 sierpnia 1933 zostały włączone do Gdańska.

</doc>
<doc id="816588" url="https://pl.wikipedia.org/wiki?curid=816588" title="Lucjan Jacak">
Lucjan Jacak

Lucjan Jacak (ur. 6 czerwca 1952 w Wałbrzychu) – polski fizyk-teoretyk, członek Komitetu Fizyki PAN i od 1976 pracownik naukowy profesor i wykładowca Instytutu Fizyki Politechniki Wrocławskiej.
Życiorys.
W 1971 r. ukończył II Liceum Ogólnokształcące w Wałbrzychu. Studiował równocześnie matematykę na Uniwersytecie Wrocławskim i fizykę na Wydziale Podstawowych Problemów Techniki Politechniki Wrocławskiej. Podczas studiów trzykrotnie otrzymał Złoty Medal im. M. Kopernika w Konkursie Kopernikowskim. Studia ukończył w roku 1976. Dwa lata później obronił pracę doktorską na temat wzbudzeń kolektywnych w He³, która została wyróżniona nagrodą Ministra i Polskiego Towarzystwa Fizycznego. Rozpoczął wówczas pracę jako adiunkt w Instytucie Fizyki Politechniki Wrocławskiej.
W 1988 na Wydziale Matematyczno-fizyczno-chemicznym Uniwersytetu Wrocławskiego nadano mu tytuł doktora habilitowanego za pracę o nieliniowych efektach w cieczach Fermiego, za którą również otrzymał nagrodę Ministra. Monografia habilitacyjna została przedrukowana w Journal of Physics.
Od roku 1991 jako profesor nadzwyczajny, pełnił funkcję dyrektora Instytutu. W latach 1996-2002 był prorektorem ds. nauczania Politechniki Wrocławskiej. W kwietniu 1997 roku Lucjan Jacak otrzymał tytuł profesora.
W 2013 został odznaczony Krzyżem Kawalerskim Orderu Odrodzenia Polski.
Informacje ogólne.
Wykładał różne przedmioty z zakresu fizyki teoretycznej (m.in. mechanikę kwantową i teoretyczną, fizykę statystyczną, teorię metali, teorię ciała stałego, teorię zjawisk transportu, metody matematyczne w fizyce, analizę funkcjonalną, teorię funkcji Greena, teorię cieczy Fermiego czy teorię nadprzewodnictwa); prowadzi także wykłady z fizyki ogólnej.
Profesor Jacak ma czworo dzieci: trzech synów (dwóch z nich, Witold oraz Janusz, również są pracownikami naukowymi Politechniki Wrocławskiej) i córkę.

</doc>
<doc id="816589" url="https://pl.wikipedia.org/wiki?curid=816589" title="Echo (polecenie)">
Echo (polecenie)

echo – polecenie służące głównie do wypisywania tekstu w konsoli. Działa ono zarówno w systemach Unix, GNU/Linux, jak i Windows.
Składnia.
Unix/Linux.
echo ["OPCJE"]... ["NAPIS"]...
Opis.
Polecenie echo wypisuje ciąg znaków "NAPIS" na standardowe wyjście
Przykład użycia.
$ echo "Linia przykladowego tekstu "; echo "Druga linia"
Linia przykladowego tekstu
Druga linia
$ echo -n "Tekst bez nowej linii"; echo "Druga linia"
Tekst bez nowej liniiDruga linia
$ echo -e 'Pierwsz\0141 linia\nDruga linia'
Pierwsza linia
Druga linia
Windows.
Opis.
Pod Windowsem polecenie ma dwie funkcje. Oprócz wypisywania tekstu służy do kontroli wyświetlania poleceń wykonywanych w konsoli (przydatne w plikach wsadowych).
echo "NAPIS"
Wyświetla "NAPIS".
echo on
echo off
Włącza/wyłącza wyświetlanie poleceń.
echo
Informuje, czy wyświetlanie poleceń jest włączone.
echo.
Wypisuje pustą linię.
Przykład użycia.
@echo off
echo.
echo Hello World!
echo.
set/p cookie="Do you want cookie?(T/N)&gt; "
if %cookie%==N exit
if %cookie%==T goto ok
echo Hold your cookie!
"@" przed codice_1 powoduje niewyświetlanie tego polecenia.
Aby przetestować przykład, należy wkleić powyższy kod do notatnika i zapisać jako plik o dowolnej nazwie oraz obowiązkowym rozszerzeniu codice_2. Uruchomienie pliku w trybie konsoli spowoduje wyświetlenie na ekranie Hello World!

</doc>
<doc id="816591" url="https://pl.wikipedia.org/wiki?curid=816591" title="Orunia nad Radunią">
Orunia nad Radunią

Orunia nad Radunią (niem. "Ohra an der Radaune") – część Gdańska, w dzielnicy Orunia-Św. Wojciech-Lipce położona nad dolną Radunią.
Orunia nad Radunią jest częścią jednostki morfogenetycznej Orunia. Została przyłączona w granice administracyjne miasta w 1933. Orunia nad Radunią należy do okręgu historycznego Niziny.

</doc>
<doc id="816593" url="https://pl.wikipedia.org/wiki?curid=816593" title="NW">
NW



</doc>
<doc id="816595" url="https://pl.wikipedia.org/wiki?curid=816595" title="Autocasco">
Autocasco

Autocasco, auto-casco, AC – dobrowolne ubezpieczenie pojazdów mechanicznych (np. samochodów, motocykli) od zdarzeń losowych. Celem ubezpieczenia jest ochrona pojazdu wraz z jego wyposażeniem w zakresie utraty, zniszczenia, uszkodzenia lub kradzieży.
Ze względu na dobrowolny charakter tego ubezpieczenia, zakłady ubezpieczeń oferują ubezpieczenia autocasco z większym lub szerszym zakresem ubezpieczenia, co ma wpływ na wysokość składki. Podejmując decyzję o wyborze autocasco, należy przede wszystkim kierować się zakresem otrzymywanej ochrony ubezpieczeniowej, a dopiero później porównywać koszty.
W przypadku przystępowania do umowy ubezpieczenia autocasco należy przede wszystkim zwrócić uwagę na zakres udzielonej ochrony, wyłączenia odpowiedzialności zakładu ubezpieczeń oraz obowiązki ubezpieczającego.
Autocasco należy do segmentu ubezpieczeń majątkowych działu II (Pozostałe ubezpieczenia osobowe oraz ubezpieczenia majątkowe, grupy 3 – Ubezpieczenia casco pojazdów lądowych) – Załącznik do Ustawy z dnia 11 września 2015 r.
o działalności ubezpieczeniowej i reasekuracyjnej – Podział ryzyka według działów, grup i rodzajów ubezpieczeń.
Ustawodawca w sposób ogólny odniósł się do ubezpieczenia autocasco w Kodeksie cywilnym – umowa ubezpieczenia musi być zgodna z naturą stosunku prawnego, ustawą oraz zasadami współżycia społecznego, czego konsekwencją jest m.in. zakaz stosowania klauzul abuzywnych (art. 385³ k.c.).
Zakres praw i obowiązków ubezpieczenia autocasco kształtowany jest przez strony umowy.

</doc>
<doc id="816596" url="https://pl.wikipedia.org/wiki?curid=816596" title="Andrzej Feliks Grabski">
Andrzej Feliks Grabski

Andrzej Feliks Grabski (ur. 13 września 1934 w Warszawie, zm. 26 czerwca 2000 w Łodzi) – polski historyk, ekspert z zakresu historii historiografii i historii średniowiecza.
Był synem Andrzeja Kazimierza i Marii z Jaśkowskich, wnukiem Władysława – ekonomisty i premiera RP.
Kariera naukowa.
W 1951 rozpoczął studia historyczne na Wydziale Filozoficzno-Historycznym UŁ, gdzie kształcił się m.in. pod okiem Stanisława Zajączkowskiego, Stefana Krakowskiego i Mariana Henryka Serejskiego. Ukończył je w 1955. W 1962 uzyskał stopień doktora na podstawie pracy "Polska X–XII wieku w opinii współczesnych". Po skończeniu studiów podjął pracę w Instytucie Historii PAN, gdzie w 1967 przedstawił pracę habilitacyjną "Polska w opiniach Europy Zachodniej XIV–XV wieku". Profesorem nadzwyczajnym został w 1976, zwyczajnym w 1988.
W latach 1986–1989 był członkiem Ogólnopolskiego Komitetu Grunwaldzkiego.
Zajmował się historią średniowiecza, dziejami myśli społecznej i politycznej XIX i XX wieku oraz przede wszystkim historią historiografii.
Przez cały okres swej kariery zawodowej związany z Instytutem Historii PAN nie zerwał związków z UŁ, gdzie pod koniec lat 70. współtworzył Międzyuczelniany Instytut Nauk Politycznych. Ponadto pełnił funkcję przewodniczącego Rady Narodowej m. Łodzi (i z urzędu przewodniczącego Wojewódzkiej Rady Narodowej w tym mieście). W latach 90. objął Katedrę Historii Historiografii UŁ, którą kierował aż do śmierci. 
Członek-założyciel Międzynarodowej Komisji Historii Historiografii, członek komitetu redakcyjnego periodyku "Storia della Storiografia", redaktor serii "Klasycy Historiografii", uhonorowany wieloma odznaczeniami i nagrodami. 
Opublikował 17 książek i kilkaset artykułów naukowych, w tym liczne monografie oraz podręczniki i syntezy z zakresu historii historiografii. Wśród nich, wyróżniają się zwłaszcza pozycje "Zarys historii historiografii polskiej" i "Dzieje historiografii". Wiele z jego prac zostało wydanych również za granicą.
Według Sławomira Nowinowskiego był tajnym współpracownikiem SB.
Uczniowie.
Do grona jego uczniów należą: Rafał Stobiecki, Andrzej Wierzbicki.

</doc>
<doc id="816597" url="https://pl.wikipedia.org/wiki?curid=816597" title="Polesie (województwo pomorskie)">
Polesie (województwo pomorskie)

Polesie – osada kociewska w Polsce położona w województwie pomorskim, w powiecie tczewskim, w gminie Tczew.
W latach 1975–1998 miejscowość administracyjnie należała do województwa gdańskiego.
Inne miejscowości o nazwie Polesie: Polesie

</doc>
<doc id="816599" url="https://pl.wikipedia.org/wiki?curid=816599" title="Zajączkowo-Dworzec">
Zajączkowo-Dworzec

Zajączkowo-Dworzec – osada przystacyjna w Polsce położona w województwie pomorskim, w powiecie tczewskim, w gminie Tczew przy ważnej stacji rozrządowej na trasie linii kolejowej Tczew-Gdańsk.
W latach 1975–1998 miejscowość administracyjnie należała do województwa gdańskiego.
Inne miejscowości o nazwie Zajączkowo: Zajączkowo

</doc>
<doc id="816601" url="https://pl.wikipedia.org/wiki?curid=816601" title="Zwykła większość">
Zwykła większość



</doc>
<doc id="816602" url="https://pl.wikipedia.org/wiki?curid=816602" title="Bezwzględna większość">
Bezwzględna większość



</doc>
<doc id="816603" url="https://pl.wikipedia.org/wiki?curid=816603" title="Kwalifikowana większość">
Kwalifikowana większość



</doc>
<doc id="816606" url="https://pl.wikipedia.org/wiki?curid=816606" title="Klient poczty e-mail">
Klient poczty e-mail



</doc>
<doc id="816609" url="https://pl.wikipedia.org/wiki?curid=816609" title="Georg Brandes">
Georg Brandes

Georg Brandes, właściwie Georg Morris Cohen Brandes (ur. 4 lutego 1842 w Kopenhadze, zm. 19 lutego 1927) – duński krytyk literacki, filozof, podróżnik i pisarz, zajmujący się literaturą skandynawską i niemiecką.
Życiorys.
Studiował filozofię i prawo na Uniwersytecie Kopenhaskim. Był odkrywcą dzieł Fryderyka Nietzschego i Knuta Hamsuna. Twórczość Adama Mickiewicza oceniał wyżej niż Goethego, Szekspira i Homera. Napisał książkę o Polsce. Uważany jest za protoplastę skandynawskiego antyklerykalizmu.

</doc>
<doc id="816611" url="https://pl.wikipedia.org/wiki?curid=816611" title="Morris Cohen">
Morris Cohen



</doc>
<doc id="816613" url="https://pl.wikipedia.org/wiki?curid=816613" title="Przyjezierze (województwo pomorskie)">
Przyjezierze (województwo pomorskie)

Przyjezierze (kaszb. "Przëjezerzé") – osada w Polsce położona w województwie pomorskim, w powiecie słupskim, w gminie Kępice.
W latach 1975–1998 miejscowość administracyjnie należała do województwa słupskiego.
Inne miejscowości o nazwie Przyjezierze: Przyjezierze

</doc>
<doc id="816615" url="https://pl.wikipedia.org/wiki?curid=816615" title="Węgorzyno (Darnowo)">
Węgorzyno (Darnowo)

Węgorzyno (kaszb. "Wãgòrzëno") – część wsi Darnowo w Polsce, położona w województwie pomorskim, w powiecie słupskim, w gminie Kępice, przy trasie linii kolejowej Korzybie-Miastko.
W latach 1975–1998 Węgorzyno administracyjnie należało do województwa słupskiego.

</doc>
<doc id="816617" url="https://pl.wikipedia.org/wiki?curid=816617" title="Osieki (powiat słupski)">
Osieki (powiat słupski)

Osieki (kaszb. "Òséki", niem. "Wusseken") – osada w Polsce położona w województwie pomorskim, w powiecie słupskim, w gminie Kępice.
W latach 1975–1998 miejscowość administracyjnie należała do województwa słupskiego.
Inne miejscowości o nazwie Osieki: Osieki

</doc>
<doc id="816620" url="https://pl.wikipedia.org/wiki?curid=816620" title="Martina Muller">
Martina Muller



</doc>
<doc id="816625" url="https://pl.wikipedia.org/wiki?curid=816625" title="Chorowo">
Chorowo

Chorowo (kaszb. "Chòrowò") – osada w Polsce położona w województwie pomorskim, w powiecie słupskim, w gminie Kępice.
W latach 1975–1998 miejscowość należała administracyjnie do województwa słupskiego

</doc>
<doc id="816628" url="https://pl.wikipedia.org/wiki?curid=816628" title="Kotłowo (województwo pomorskie)">
Kotłowo (województwo pomorskie)

Kotłowo (kaszb. "Kòtłowò") – osada w Polsce położona w województwie pomorskim, w powiecie słupskim, w gminie Kępice.
W latach 1975–1998 miejscowość należała administracyjnie do województwa słupskiego
W miejscowości działało Państwowe Gospodarstwo Rolne.

</doc>
<doc id="816629" url="https://pl.wikipedia.org/wiki?curid=816629" title="Forma mezo">
Forma mezo

Forma "mezo" – termin odnoszący się do izomerów optycznych, które mimo posiadania centrum chiralności są nieczynne optycznie na skutek wewnętrznej kompensacji. Zjawisko to może występować w przypadku diastereoizomerów, z których część wykazuje czynność optyczną, a część nie.
Przykład dwóch enancjomerów i formy "mezo" jednego związku chemicznego (kwas winowy):

</doc>
<doc id="816630" url="https://pl.wikipedia.org/wiki?curid=816630" title="Mielęcino">
Mielęcino

Mielęcino (kaszb. "Mielëcëno") – przysiółek wsi Barwino w Polsce, położony w województwie pomorskim, w powiecie słupskim, w gminie Kępice. 
W latach 1975–1998 przysiółek administracyjnie należał do województwa słupskiego.

</doc>
<doc id="816631" url="https://pl.wikipedia.org/wiki?curid=816631" title="Enzootyczna białaczka bydła">
Enzootyczna białaczka bydła

Enzootyczna białaczka bydła ("Enzootic bovine leucosis – EBL") jest wirusową chorobą zakaźną bydła o przebiegu przewlekłym; istotą tej choroby jest złośliwy rozplem komórek układu limfatycznego w miejscu ich powstawania i w innych narządach. Rozplemowi bardzo często towarzyszy najpierw białaczkowy obraz krwi, a następnie guzy lub rozlane nacieki białaczkowe w różnych narządach. W Polsce choroba zwalczana z urzędu.
Przyczyny.
Za swoisty czynnik chorobotwórczy uznano Oncornavirusa typu C, należącego do grupy retrowirusów, obejmujących onkogenne wirusy z egzogennym RNA. Wirus enzootycznej białaczki bydła powoduje powstawanie u zakażonego bydła swoistych przeciwciał w surowicy.
Źródła zakażenia.
Głównym źródłem zarazka są zarówno zwierzęta chore z objawami klinicznymi, jak i zwierzęta w okresie wylęgania choroby oraz chorujące bezobjawowo. Szerzenie się choroby odbywa się:
Patogeneza.
Bramą wejścia zarazka jest najczęściej przewód pokarmowy, uszkodzona skóra, błony śluzowe oraz drogi rodne. Wirus szerzy się w organizmie drogą hematogenną; ma szczególne powinowactwo do komórek układu limfatycznego. Jako wirus onkogenny ma on zdolność pobudzenia poprzez informację genetyczną komórek macierzystej tkanki limfogennej do nadmiernego, niecelowego, a nawet złośliwego jej rozplemu, czego następstwem jest tworzenie się pierwotnych i wtórnych guzów białaczkowych w węzłach chłonnych i w narządach wewnętrznych.
Objawy.
Okres wylęgania choroby może wynosić od kilku miesięcy do 4 lat. Najczęściej pierwsze zmiany białaczkowe we krwi powstają w wieku 2–3 lat, z reguły nie towarzyszą im żadne objawy. Również na początku fazy tworzenia się guzów, gdy brak jeszcze upośledzenia funkcji narządów wywołanego uciskiem, poza obecnością guzów nie ma innych widocznych symptomów choroby. W drugiej fazie jedyną zmianą jest przedbiałaczkowy lub białaczkowy obraz krwi. Kliniczne objawy choroby rozpoczynają się po osiągnięciu przez guzy znacznych rozmiarów; poza tym duże znaczenie ma ich liczba i lokalizacja. Guzy zazwyczaj lokalizują się w węzłach chłonnych zewnętrznych i wewnętrznych oraz w narządach wewnętrznych. W początkowym okresie klinicznie jawnej postaci białaczki występują takie objawy ogólne jak: posmutnienie, spadek mleczności, czasem gorączka, mniejszy apetyt, zmęczenie. W miarę rośnięcia guzów występują zaburzenia ze strony poszczególnych narządów i ich układów: przewodu pokarmowego, narządów ruchu, dróg oddechowych, gałek ocznych, znaczne upośledzenie czynności serca, rdzenia kręgowego. Ta postać choroby z reguły prowadzi do śmierci zwierzęcia. Większość zachorowań przebiega przewlekle. Białaczce, oprócz podanych objawów, towarzyszy niedokrwistość z powodu rozplemu białaczkowego w szpiku kostnym, przewlekłych krwawień w trawieńcu i hemolizy krwinek.
Rozpoznanie.
Najczęściej zakażenie wirusem rozpoznawane jest w badaniu krwi poziomu specyficznych przeciwciał jeszcze przed wystąpieniem objawów klinicznych.
Stosunkowo najłatwiej rozpoznać chorobę w trzeciej fazie jej rozwoju; stwierdzenie wówczas mniej lub bardziej licznych guzów lub płaskich nacieków w węzłach chłonnych bądź dostępnych do badania klinicznego narządach wewnętrznych – umożliwia kliniczną i sekcyjną diagnozę, którą potwierdza się badaniem serologicznym krwi lub badaniem histopatologicznym.

</doc>
<doc id="816638" url="https://pl.wikipedia.org/wiki?curid=816638" title="Mirosław Barszcz">
Mirosław Barszcz

Mirosław Jan Barszcz (ur. 20 lipca 1970 w Lublinie) – polski prawnik, w latach 2005–2006 wiceminister finansów, w 2007 minister budownictwa.
Życiorys.
Ukończył studia na Wydziale Prawa Katolickiego Uniwersytetu Lubelskiego. W 1996 rozpoczął praktykę w zawodzie doradcy podatkowego. Związany m.in. z firmami Arthur Andersen i PricewaterhouseCoopers. Do 2005 był partnerem w kancelarii Baker &amp; McKenzie.
Od 14 grudnia 2005 do 23 maja 2006 był podsekretarzem stanu w Ministerstwie Finansów, odpowiedzialnym za system prawa podatkowego. Pracował z Joanną Kluzik-Rostkowską nad programem polityki rodzinnej. Od 13 sierpnia 2007 do 16 listopada 2007 sprawował urząd ministra budownictwa w rządzie Jarosława Kaczyńskiego.
Pełnił funkcję przewodniczącego Grupy VAT Rady Podatkowej Konfederacji Lewiatan, a także eksperta Instytutu Sobieskiego i Business Centre Club. Współtworzył program gospodarczy PJN. W listopadzie 2011 został doradcą ministra sprawiedliwości Jarosława Gowina.
Od 2014 do 2016 był doradcą w departamencie strategii Polskiego Górnictwa Naftowego i Gazownictwa. Następnie został prezesem zarządu BGK Nieruchomości i następnie PFR Nieruchomości (kierował tą instytucją do grudnia 2019). Wchodził też w skład rady nadzorczej banku PKO BP.

</doc>
<doc id="816639" url="https://pl.wikipedia.org/wiki?curid=816639" title="Ashikaga (miasto)">
Ashikaga (miasto)

 – miasto w Japonii, na wyspie Honsiu, w prefekturze Tochigi. Ma powierzchnię 177,76 km2 . W 2020 r. mieszkało w nim 144 796 osób, w 61 353 gospodarstwach domowych (w 2010 r. 154 462 osoby, w 59 094 gospodarstwach domowych).
Przemysł.
W mieście rozwinął się przemysł włókienniczy, chemiczny oraz maszynowy.
Zabytki.
Najstarsza szkoła w Japonii - Ashikaga Gakkō (足利学校)
Świątynie buddyjskie: 
Chram shintō:

</doc>
<doc id="816645" url="https://pl.wikipedia.org/wiki?curid=816645" title="Tetratlenek diazotu">
Tetratlenek diazotu

Tetratlenek diazotu, – nieorganiczny związek chemiczny z grupy tlenków azotu, w którym azot występuje na IV stopniu utlenienia. Jest dimerem ditlenku azotu.
Tetratlenek diazotu w formie gazowej powstaje spontanicznie z ditlenku azotu w temperaturze poniżej 147 °C:
Ze spadkiem temperatury wzrasta jego stężenie, osiągając ponad 80% w temperaturze skroplenia (ok. 21 °C). Po zestaleniu występuje wyłącznie w formie dimerycznej.
Cząsteczka dimeru ma budowę płaską, z wiązaniem N−N o długości 1,64 Å (więcej niż wiązanie pojedyncze w hydrazynie). W przeciwieństwie do monomeru , dimer nie ma niesparowanych elektronów, co sprawia, że jest on bezbarwny (ze względu na występowanie w równowadze z intensywnie brązowym , w stanie ciekłym i gazowym mieszanina ta jest barwna). Jest diamagnetykiem. W stanie ciekłym ulega autodysocjacji z wytworzeniem anionu azotanowego i kationu nitrozoniowego:
Działa drażniąco na drogi oddechowe, jest silnie trujący. Posiada nieprzyjemny kwaśny zapach. Nie tworzy mieszanin wybuchowych z powietrzem i jest niewrażliwy na ciepło i detonację. Podobnie jak ditlenek azotu, posiada własności utleniające.
Zastosowanie.
Jednym z zastosowań, praktykowanym od lat 50. XX wieku, są paliwa rakietowe, gdzie stanowi utleniacz, mogący spalać hydrazynę, dimazynę lub węglowodory. Impuls właściwy takich paliw to ok. 280 sekund.
W 1959 roku produkowano go w ilości 60 000 ton rocznie. Jego cena wynosiła wtedy około 0,15 USD/kg. W 1990 roku NASA płaciła za niego 6 USD/kg (na skutek regulacji związanych z ochroną środowiska).

</doc>
<doc id="816646" url="https://pl.wikipedia.org/wiki?curid=816646" title="Regres ubezpieczeniowy">
Regres ubezpieczeniowy

Regres ubezpieczeniowy – roszczenie zwrotne przysługujące zakładowi ubezpieczeń (ubezpieczycielowi) na podstawie subrogacji wobec sprawcy szkody. Zakład ubezpieczeń, w określonych przez prawo przypadkach, po dokonaniu wypłaty części lub całości odszkodowania na rzecz poszkodowanego (ubezpieczającego), może dochodzić zwrotu części lub całości środków wydatkowanych na odszkodowanie, np. od osoby odpowiedzialnej za wyrządzenie szkody. Jeżeli zakład pokrył tylko część szkody, ubezpieczającemu przysługuje co do pozostałej części pierwszeństwo zaspokojenia przed roszczeniem ubezpieczyciela.
Regres ubezpieczeniowy dzieli się na:

</doc>
<doc id="816649" url="https://pl.wikipedia.org/wiki?curid=816649" title="Lis pastelowy">
Lis pastelowy

Lis pastelowy – polska odmiana lisa pospolitego ("Vulpes vulpes").
Lis pastelowy charakteryzuje się ciemnobrązową okrywą włosową. Włosy na grzbiecie są ciemnobrązowe, a na brzuchu brązowe. Podszycie jest brązowoszare z niebieskim odcieniem. Posrebrzenie na tułowiu rozkłada się od połowy długości lisa, aż do nasady ogona. Pysk, łapy, brzuch i ogon (zakończony białym kwiatem) są brązowe.
Początek hodowli lisa pastelowego to rok 1972, gdy samica srebrnowłosa w jednej z poznańskich ferm urodziła miot, w którym były szczenięta czarno-srebrne i beżowe. Samica z miotem została nabyta przez ZHZF w Jeziorach Wielkich. Mutant był początkowo nazwany „perłą jeziora”, a potem lisem pastelowym (analogicznie do pastelowej nutrii i norki).
Prace hodowlaną rozpoczęto w 1976 w stadzie składającym się z 13 pastelowych samców i 9 samic oraz kilku srebrnych lisów – wektorów genu barwy brązowej.

</doc>
<doc id="816655" url="https://pl.wikipedia.org/wiki?curid=816655" title="Nokia 6230i">
Nokia 6230i

Nokia 6230i – telefon komórkowy firmy Nokia oparty na platformie Nokia Series 40. W trakcie projektowania miał nadaną nazwę "Matrix 2".

</doc>
<doc id="816657" url="https://pl.wikipedia.org/wiki?curid=816657" title="Canadian Cross">
Canadian Cross



</doc>
<doc id="816660" url="https://pl.wikipedia.org/wiki?curid=816660" title="Wierzytelność ubezpieczeniowa">
Wierzytelność ubezpieczeniowa

Wierzytelność ubezpieczeniowa - wierzytelność związana ze stosunkiem ubezpieczenia, w której wierzycielem jest zakład ubezpieczeń, a dłużnikiem ubezpieczający lub osoba trzecia, np. sprawca szkody.
Występują dwa podstawowe rodzaje wierzytelności ubezpieczeniowych: regres ubezpieczeniowy (dzieli się na typowy i nietypowy) oraz składka zaległa.

</doc>
<doc id="816662" url="https://pl.wikipedia.org/wiki?curid=816662" title="Elżbieta Jędrzejewska">
Elżbieta Jędrzejewska

Elżbieta Futera-Jędrzejewska (ur. 15 października 1968 w Puławach) – polska aktorka teatralna i filmowa.
Życiorys.
W 1987 ukończyła I Liceum Ogólnokształcące im. A.J. ks. Czartoryskiego w Puławach. W tym samym roku rozpoczęła studia na UAM w Poznaniu na kierunku pedagogika opiekuńczo-wychowawcza, które przerwała trzy lata później. W 1994 ukończyła studia na Wydziale Aktorskim warszawskiej Akademii Teatralnej. Jej spektaklem dyplomowym była sztuka "O! Beri Beri". Występowała w warszawskich teatrach Małym (1993) i Powszechnym (1995–1997).
Współpracuje ze studiami dubbingowymi i nagraniowymi. W latach 1997–1998 była gospodynią programów telewizyjnych w TVN: "Mini Playback Show" i "Ciężko ranne pantofle". Prowadziła również teleturniej "O co chodzi?" (TVP1) i program "Szołbiz info" (Wizja Jeden). Zagrała też w kilkunastu reklamach.

</doc>
<doc id="816663" url="https://pl.wikipedia.org/wiki?curid=816663" title="Pascal Bodmer">
Pascal Bodmer

Pascal Bodmer (ur. 4 stycznia 1991 w Balingen) – niemiecki skoczek narciarski, reprezentant SV Messtetten. Trzykrotny medalista drużynowy mistrzostw świata juniorów, uczestnik igrzysk olimpijskich i mistrzostw świata.
Przebieg kariery.
Na międzynarodowej arenie zadebiutował 10 października 2003 w Predazzo podczas zawodów o Puchar FIS. Zajął wówczas 19. miejsce. Dzień później na tej samej skoczni był ósmy. 27 lutego 2005 w Hinterzarten podczas zawodów tej samej rangi zajął piąte miejsce. W sezonie 2005/2006 zwykle zajmował miejsca w trzeciej dziesiątce zawodów o Puchar FIS. Najwyższe jego miejsce to 18. w Predazzo (18.12.2005).
Pierwszy występ w sezonie 2006/2007 zaliczył 16 lipca 2006 podczas zawodów FIS w Garmisch-Partenkirchen. Zajął wtedy dziewiąte miejsce. 29 lipca w Oberstdorfie zadebiutował w zawodach Pucharu Kontynentalnego. Zajął wówczas 52. miejsce. Dzień później zdobył pierwsze punkty do klasyfikacji zawodów tej rangi. 10 września 2006 w Einsiedeln podczas zawodów o Puchar FIS pierwszy raz w karierze stanął na podium międzynarodowych zawodów. Był trzeci, przegrywając tylko z Manuelem Poppingerem i Arthurem Pauli. 20 stycznia 2007 w Courchevel podczas zawodów w kategorii juniorskiej zajął dziewiąte miejsce. Dzień później był szósty. 3 lutego 2007 zadebiutował w zawodach Pucharu Świata w skokach narciarskich, zajmując 32. miejsce podczas konkursu w Titisee-Neustadt. Cztery dni później, na skoczni w Klingenthal zdobył pierwsze punkty PŚ. Zajął 29. miejsce.
Najdłuższy skok jaki oddał to 189,5 metra uzyskane w Oberstdorfie w 2011.
Najwyższą pozycją, jaką uzyskał w zawodach indywidualnych Pucharu Świata była druga, z 28 listopada 2009 z Ruki. W latach 2009–2011 sześciokrotnie zajmował miejsca w najlepszej dziesiątce tego cyklu.

</doc>
<doc id="816664" url="https://pl.wikipedia.org/wiki?curid=816664" title="Wojskowy Korpus Górniczy">
Wojskowy Korpus Górniczy

Wojskowy Korpus Górniczy – formacja wojskowej służby zastępczej utworzona w 1949, zlikwidowana w 1959. Kierowano do niej mężczyzn (młodych poborowych), których uznawano za przeciwników politycznych, niebezpiecznych dla wprowadzanego siłą ustroju komunistycznego w Polsce – w szczególności byłych członków organizacji niepodległościowych i antykomunistycznych (m.in. Armia Krajowa, Narodowe Siły Zbrojne itp.), synów przedwojennej inteligencji i tzw. kułaków. Służba ta miała charakter pracy przymusowej.
Początki.
Od początku 1945 roku Armia Czerwona z zajmowanego Śląska wywoziła tysiące górników (od 20 do 30 tysięcy). Dużą ich część stanowili obywatele polscy. Brak wykwalifikowanej kadry spowodował lukę w gospodarce i znacząco obniżył wydobycie węgla. Władze komunistyczne próbowały początkowo uzupełnić te braki pracą więźniów kryminalnych i niemieckich jeńców wojennych (około 50 tysięcy). Jednak w 1949 roku powstała Niemiecka Republika Demokratyczna i jeńcy zostali zwolnieni do domów. Problem braku rąk do pracy powrócił. Próbowano go rozwiązać poprzez ogłoszenie możliwości dobrowolnego wstępowania do batalionów górniczych. Jednak odzew był dość niewielki i komuniści wprowadzili bardziej systematyczne rozwiązania.
Wojskowe Bataliony Pracy.
Władze komunistyczne chciały rozwiązać dwa problemy: brak górników i "element niepewny politycznie". 5 sierpnia 1949 Szef Głównego Zarządu Polityczno-Wychowawczego generał Edward Ochab wydał rozkaz nr 036/GZPW skierowania dodatkowych 4000 poborowych bez przeszkolenia i bez broni do wytypowanych kopalni.
Bataliony nie były formacjami stricte wojskowymi, a były jedynie organizowane przez wojsko. Ich podstawowym zadaniem była praca przy wydobyciu węgla.
Pierwsze cztery bataliony powstały 15 października 1949. W tym dniu pierwszy z nich przybył do Brzeszcz koło Oświęcimia. Historycy podają, że liczebność WBP w tym czasie wynosiła 4621 żołnierzy. Na wiosnę 1950 roku było już dziesięć batalionów, podporządkowanych dowództwu Okręgu Wojskowego w Krakowie. W kwietniu 1950 roku, Ministerstwo Obrony Narodowej wydało rozkaz powołujący kierownictwo Batalionów Pracy w Katowicach. Dowódcą został major Cynkin, zastępcą do spraw politycznych kapitan Margules.
Rok później Prezydium Rady Ministrów wydało uchwałę dotyczącą organizacji i przeznaczenia Batalionów Zasadniczej Służby Wojskowej. Powszechna Organizacja „Służba Polsce” (SP) miała od tej pory posiadać pion BZSW. Komendant SP otrzymał rozkaz organizacji 9 batalionów i wcielenia do nich 11 tysięcy żołnierzy. W tym momencie BZSW zaczęły posiadać niejako podwójne dowództwo co wywołało kolejne zmiany: na jesień 1951 roku MON wydał rozkaz, którym powołał przy Komendzie Głównej SP kierownictwa Jednostek ZSW. Dowódcą został major Samuel Lewin. Jednocześnie utworzono kolejne dwie Brygady Pracy ZSW, w Katowicach i w Chorzowie.
Rozkaz nr 008 marszałka Polski Konstantego Rokossowskiego, z dnia 1 lutego 1951 roku wprowadzał dokładne zasady wcielania do WBP. Miało być ono prowadzone w ramach odbywania zasadniczej służby wojskowej. Jednak na podstawie specjalnej selekcji, prowadzonej także przez Ministerstwo Bezpieczeństwa Publicznego oraz aktywistów i konfidentów partyjnych, nieprawomyślnych poborowych kierowano do pracy w kopalniach węgla kamiennego, kopalniach rud uranu, a także do kamieniołomów.
W następnych latach powstawały kolejne bataliony, ich liczba przekraczała dwieście a pracowało w nich w sumie około 29 tysięcy żołnierzy.
Po likwidacji „Służby Pracy” jednostki zastępczej służby wojskowej (pracy) przekształcono w podległy bezpośrednio Ministrowi Górnictwa Wojskowy Korpus Górniczy. Przemianowano również bataliony pracy i odtąd nosiły one nazwę „wojskowe bataliony górnicze”.
Rok 1955 przyniósł kolejne zmiany. Na mocy uchwały Prezydium Rady Ministrów Nr 815 z 15 października 1955 utworzono Wojskowy Korpus Górniczy. Zachował on kadrę, strukturę organizacyjną i stany osobowe batalionów pracy. Jednak oddziały przestały już używać nazwy "zastępcza służba wojskowa". Od dnia 1 stycznia 1956 roku jednostki podporządkowane Wojskowemu Korpusowi Górniczemu zaczęto nazywać Wojskowymi Batalionami Górniczymi. Dowódcą WKG został pułkownik Aleksander Kokoszyn, a od 11 grudnia 1956 pułkownik Bronisław Szubicz.
Praca przymusowa w kopalniach uranu.
Na mocy rozkazu marsz. Rokossowskiego z dnia 13 maja 1950 utworzono "poza normą wojska" 10. batalion pracy (JW 2930) przeznaczony do pracy w kopalniach uranu. Batalion składał się z 1136 żołnierzy i został skierowany do wydobycia rudy uranu z polskich kopalni, na potrzeby produkcji broni atomowej w ZSRR. 4 czerwca do batalionu skierowano 11. batalion pracy liczący 1419 żołnierzy (JW 1466) (sformowany w 8. batalionie budowlanym w Jarosławiu). 16 czerwca 1951 utworzono z obu batalionów 10. Brygadę Pracy o strukturze kompanijnej. Praca brygady przy wydobyciu uranu była objęta szczególną tajemnicą wojskową, jej członkowie byli pilnowani stale przez jednostki KBW, UB, NKWD i Informacji Wojskowej – oddziały wartownicze pilnujące pracujących żołnierzy miały prawo do użycia broni. Praca przy wydobyciu uranu była obarczona szczególnym ryzykiem, ponieważ żołnierze nie byli w żaden sposób zabezpieczeni przed szkodliwym dla zdrowia promieniowaniem radioaktywnym uranu, bezpośrednio narażeni na skutki jego oddziaływania – spośród ok. 3 tysięcy żołnierzy przeżyła tylko niewielka część. Instytut Pamięci Narodowej określił zmuszanie do pracy w kopalniach rud uranu, w ramach batalionów pracy, jako jedną ze zbrodni stalinizmu w Polsce i zbrodnię przeciwko ludzkości.
Struktura.
Ogółem żołnierze batalionów pracy byli zatrudnieni w 60 kopalniach Dolnego i Górnego Śląska oraz zachodniej Małopolski. W szczytowym okresie w 1956 w WKG znajdowało się około 35 tys. żołnierzy.
Dowództwo Wojskowego Korpusu Górniczego Katowice
Rozformowanie.
Zmiany polityczne zachodzące w PRL po śmierci Stalina przybliżyły perspektywę rozwiązania WBG. Termin początkowo wyznaczono na ostatni dzień grudnia 1958 roku. Do tego czasu, w ramach amnestii w 1956 roku z batalionów górniczych zwolniono tzw. pracowników specjalnych, czyli więźniów. Wywołało to kolejny problemy kadrowe i w maju 1956 Prezydium Rady Ministrów podjęło uchwałę o skierowaniu do WKG 8200 żołnierzy Korpusu Bezpieczeństwa Wewnętrznego, a w miesiąc później, na mocy kolejnej uchwały rządowej, do kopalń skierowano dwa tysiące żołnierzy WOP.
Na podstawie Uchwały Prezydium Rady Ministrów nr 529/58 RM z 30 grudnia 1958 w sprawie przyspieszenia likwidacji wojsk Korpusu Górniczego, Minister Obrony Narodowej rozkazem Nr 010/0rg z 20 sierpnia 1959 roku nakazał rozformować do 30 grudnia 1959 Dowództwo Wojskowego Korpusu Górniczego oraz ostatni 6 Wojskowy Batalion Górniczy.
Najwyższy stan bataliony górnicze osiągnęły tuż przed rozwiązaniem, jesienią 1956, liczyły wtedy 35 tysięcy żołnierzy. Mimo terminów wyznaczających rozwiązanie Batalionów Górniczych ostatni zatrudnieni opuścili kopalnie dopiero w czerwcu 1959 roku.
Cały Wojskowy Korpus Górniczy został zlikwidowany na mocy rozkazu Ministra Obrony Narodowej z 20 sierpnia 1959 roku. WKG w różnych formach funkcjonował przez 10 lat.
Do czasu rozwiązania przez bataliony przeszło około 200 tysięcy żołnierzy-górników. Około 1000 z nich zginęło.
Od 1992 roku istnieje Związek Represjonowanych Politycznie Żołnierzy-Górników z siedzibą w Warszawie.

</doc>
<doc id="816665" url="https://pl.wikipedia.org/wiki?curid=816665" title="Configure">
Configure

configure jest to skrypt dokonujący ustawień dla make oraz sprawdzający, czy środowisko, w którym jest uruchomiony zawiera potrzebne biblioteki do kompilacji. Skrypt jest zwykle tworzony w sposób automatyczny przy pomocy narzędzi z pakietu autoconf. Używany jest on głównie przy wykorzystywaniu GCC.
Przykład używania.
 cd "katalog_ze_źródłami"
 ./configure
 make 
 make install

</doc>
<doc id="816667" url="https://pl.wikipedia.org/wiki?curid=816667" title="Język mandinka">
Język mandinka

Język mandinka, język mandingo – język nigero-kongijski z grupy mande, używany współcześnie przez ok. 1,3 mln osób w Mali, Senegalu, Gambii i Gwinei Bissau, najpopularniejszy lokalny język Gambii. Blisko spokrewniony z językami bambara i malinke. Zapisywany najczęściej alfabetem łacińskim lub pismem arabskim. 
Języka mandinka używa w swoich utworach znany także za granicą gwinejski piosenkarz Mory Kanté.

</doc>
<doc id="816672" url="https://pl.wikipedia.org/wiki?curid=816672" title="Trude Beiser">
Trude Beiser



</doc>
<doc id="816675" url="https://pl.wikipedia.org/wiki?curid=816675" title="Prezydenci Torunia">
Prezydenci Torunia



</doc>
<doc id="816676" url="https://pl.wikipedia.org/wiki?curid=816676" title="Skoki narciarskie w Wielkiej Brytanii">
Skoki narciarskie w Wielkiej Brytanii

W historii skoków na międzynarodowej arenie startowało łącznie kilku reprezentantów Wielkiej Brytanii w skokach narciarskich.
W latach międzywojennych w mistrzostwach świata w narciarstwie klasycznym wystartowali trzej brytyjscy skoczkowie – w 1931 roku był nim Captain C.G.D. Legard, a w 1934 roku – Legard, Guy Nixon i Colin Wyatt. W latach 80. startował Andrew Pennington, jednak nie osiągnął żadnych sportowych sukcesów.
Najbardziej popularny z zawodników, startujący na przełomie lat 80. i 90. XX wieku, Eddie Edwards został uznany za „najgorszego skoczka w historii”. Z jego powodu rozpoczęto rozgrywać kwalifikacje przed zawodami Pucharu Świata w obawie o jego zbyt krótkie skoki.
W latach 90. w barwach Wielkiej Brytanii startowali również: Ben Freth, James Lambert oraz Alan Donald Jones. Skoczkiem, który jako pierwszy w historii brytyjskich skoków zdobył punkty w międzynarodowych zawodach był startujący w latach 1998–2003 Glynn Pedersen, który znalazł się w trzydziestce kilku z konkursów Pucharu Kontynentalnego, w jednym z nich zajmując siódme miejsce.
W 2010 roku na arenie międzynarodowej pojawił się nowy skoczek z Wielkiej Brytanii, urodzony w 1996 roku Oscar Jones. Startował w zawodach FIS Youth Cup w Hinterzarten, gdzie zajął 25. miejsce spośród 37 startujących zawodników. Od 2007 roku trenuje on regularnie we francuskim klubie sportowym CS Chamonix i startuje w konkursach skoków narciarskich rozgrywanych we Francji.
W brytyjskiej reprezentacji weteranów, tzw. „British Masters Team” znajduje się pięciu zawodników: James Lambert, Alan Donald Jones, Jason Weller, Robert Petterson oraz Alexander Winterhalde. Pierwszy z nich, Lambert zapowiedział, że wystartuje w mistrzostwach świata w 2011 w Oslo. Ostatecznie wystartował w konkursie kombinacji norweskiej.
Latem 2012 roku brytyjska federacja, wspólnie z Międzynarodową Federacją Narciarską, podjęła decyzję o wstrzymaniu wydawania licencji umożliwiających starty w zawodach międzynarodowych. W związku z tym brytyjscy skoczkowie narciarscy nie mogą startować w oficjalnych zawodach organizowanych pod egidą Międzynarodowej Federacji Narciarskiej.
20 grudnia 2014 roku w zawodach FIS Cup w Szczyrbskim Jeziorze wystartował Jake Lock.
Po skoku na 70,5m i nocie 69,0 pkt. uplasował się na 62. miejscu. W tych zawodach brało udział 88 skoczków.
14 lutego 2015 roku w zawodach FIS Cup w Brattleboro wystartowało dwóch brytyjskich skoczków - bliźniacy Jake Lock i Robert Lock. Jake zajął 29. miejsce natomiast Robert zajął 31. miejsce. W zawodach udział brało zaledwie 33 zawodników. W drugim dniu konkursu Jake ponownie zajął 29. miejsce, a Robert 31. miejsce. W tym konkursie udział brało zaledwie 32 zawodników .
9 marca 2019 w zawodach Alpen Cupu w Chaux-Neuve wystartowała Mani Cooper, zajęła 37. miejsce.

</doc>
<doc id="816677" url="https://pl.wikipedia.org/wiki?curid=816677" title="Dagmar Rom">
Dagmar Rom

Dagmar Rom (ur. 16 czerwca 1928 w Innsbrucku, zm. 13 października 2022 tamże) – austriacka narciarka alpejska, srebrna medalistka olimpijska i trzykrotna medalistka mistrzostw świata.
Kariera.
Pierwsze sukcesy w karierze Dagmar Rom odniosła w 1947 roku, kiedy wygrała zawody FIS w Davos, triumfując w zjeździe, slalomie oraz kombinacji. W tym samym roku zdobyła też mistrzostwo kraju w biegu zjazdowym, slalomie i gigancie. Znalazła się w składzie reprezentacji Austrii na igrzyska olimpijskie w Sankt Moritz w 1948 roku, jednak na jednym z treningów zerwała więzadła i nie mogła wystąpić w żadnej z konkurencji. W 1950 roku wystartowała na mistrzostwach świata w Aspen, gdzie zwyciężyła w gigancie i slalomie. Jej przewaga nad srebrną medalistką slalomu, Eriką Mahringer wyniosła zaledwie 0,1 sekundy. W 1952 roku wystąpiła na igrzyskach olimpijskich w Oslo, biorąc udział we wszystkich konkurencjach. Już w pierwszym starcie wywalczyła srebrny medal w gigancie, rozdzielając na podium Andrea Mead-Lawrence z USA oraz Niemkę Annemarie Buchner. Trzy dni później była piąta w zjeździe, a slalom ukończyła na 36. pozycji, upadając podczas pierwszego przejazdu. Po zakończeniu igrzysk wycofała się ze startów. Wyszła za mąż i urodziła dziecko, jednak w sezonie 1954-55 wróciła do narciarstwa. Po nieuzyskaniu miejsca w kadrze Austrii na igrzyska olimpijskie w Cortina d'Ampezzo w 1956 roku definitywnie zakończyła karierę.

</doc>
<doc id="816681" url="https://pl.wikipedia.org/wiki?curid=816681" title="Kur">
Kur

Palestyna:
Rosja:
Inne:
Zobacz też:

</doc>
<doc id="816682" url="https://pl.wikipedia.org/wiki?curid=816682" title="Josif Dorfman">
Josif Dorfman

Josif Dorfman, ros. Иосиф Дорфман (ur. 1 maja 1952 w Żytomierzu) – francuski szachista i trener ("FIDE Senior Trainer" od 2004) ukraińskiego pochodzenia, arcymistrz od 1978 roku.
Kariera szachowa.
W roku 1975 zadebiutował w Erywaniu w mistrzostwach Związku Radzieckiego, zajmując XIII miejsce. Rok później w Moskwie podzielił V-VII miejsce, natomiast w roku 1977 osiągnął największy sukces w karierze, zwyciężając (wraz z Borisem Gulko) w finale rozegranym w Leningradzie. Dodatkowy mecz o tytuł mistrza kraju zakończył się remisem 3 – 3. Do roku 1984 jeszcze trzykrotnie brał udział w finałowych turniejach, nie osiągając znaczących rezultatów.
Do turniejowych sukcesów zaliczyć może zwycięstwa w turniejach w Zamardi (1980), Moskwie (1985) oraz Monako (2004), jak również dz. II m. w Peczu (1976), II m. w São Paulo (1978), dz. I m. w Dżakarcie (1979), dz. III m. w Manili (1979), dz. I m. we Lwowie (1984), dz. I m. w Sarajewie (1988, turniej "Bosna") oraz dwukrotne III miejsce w memoriale Akiby Rubinstena w Polanicy-Zdroju (1978, 1992). Jest również czterokrotnym medalistą mistrzostw Francji: złotym (Méribel, 1998), srebrnym (Vichy, 2000) oraz dwukrotnie brązowym (Val d’Isère 2002 i 2004).
Trzykrotnie (w latach 1998–2004) wystąpił w drużynie narodowej Francji na szachowych olimpiadach. Oprócz tego jest trzykrotnym medalistą drużynowych mistrzostw Europy: dwukrotnie złotym (z roku 1977, wraz z drużyną ZSRR oraz za indywidualny wynik na V szachownicy) oraz brązowym (z roku 2005, wraz z drużyną Francji).
Najwyższy ranking w karierze osiągnął 1 lipca 2002 r., z wynikiem 2617 punktów zajmował wówczas 77. miejsce na światowej liście FIDE (oraz piąte wśród francuskich szachistów).
Był wieloletnim współpracownikiem Garriego Kasparowa, należał do jego zespołu w czasie czterech meczów o mistrzostwo świata z Anatolijem Karpowem. Posiada duże osiągnięcia jako szkoleniowiec, do jego wychowanków należą m.in. Étienne Bacrot.

</doc>
<doc id="816692" url="https://pl.wikipedia.org/wiki?curid=816692" title="Ida Schöpfer">
Ida Schöpfer

Ida Schöpfer (ur. 22 października 1929 w Flühli, zm. 7 czerwca 2014 tamże) – szwajcarska narciarka alpejska, trzykrotna medalistka mistrzostw świata. 
Wystartowała na igrzyskach olimpijskich w Oslo w 1952 roku, gdzie zajęła dziesiąte miejsce w zjeździe i szesnaste w gigancie, a rywalizacji w slalomie nie ukończyła. Podczas rozgrywanych dwa lata później mistrzostw świata w Åre wywalczyła trzy medale. Najpierw zwyciężyła w zjeździe, wyprzedzając Austriaczkę Trude Klecker i Francuzkę Lucienne Schmith. Następnie była ósma w gigancie. Dwa dni później była druga w slalomie, rozdzielając na podium Klecker i Sarę Thomasson ze Szwecji. Ponadto zwyciężyła w kombinacji, plasując się przed swą rodaczką, Madeleine Berthod i Lucienne Schmith.
Była 10-krotną mistrzynią Szwajcarii: w zjeździe (1952, 1953), gigancie (1951, 1953, 1954), slalomie (1952, 1954) oraz kombinacji (1952-1954).

</doc>
<doc id="816693" url="https://pl.wikipedia.org/wiki?curid=816693" title="Francois Petit">
Francois Petit



</doc>
<doc id="816695" url="https://pl.wikipedia.org/wiki?curid=816695" title="Zoll">
Zoll



</doc>
<doc id="816700" url="https://pl.wikipedia.org/wiki?curid=816700" title="Lucile Wheeler">
Lucile Wheeler

Lucile Wheeler-Vaughan (ur. 14 stycznia 1935 w Saint-Jovite) – kanadyjska narciarka alpejska, brązowa medalistka olimpijska oraz czterokrotna medalistka mistrzostw świata.
Osiągnięcia.
Lucile Wheeler trenowała narciarstwo od wczesnego dzieciństwa. Pierwszy sukces osiągnęła już w 1947 roku, kiedy zdobyła mistrzostwo Kanady w kategorii juniorów. W wieku 15 lat zaproponowano jej miejsce w reprezentacji kraju na mistrzostwa świata w Aspen, jednak na wyjazd nie zgodzili się jej rodzice. Wzięła za to udział w rozgrywanych w 1952 roku igrzyskach olimpijskich w Oslo, gdzie zajęła 27. miejsce w zjeździe i gigancie, a w slalomie uplasowała się jedną pozycję wyżej. Z mistrzostw świata w Åre w 1954 roku także wróciła bez medalu, jej najlepszym wynikiem było siódme miejsce w biegu zjazdowym. W 1956 roku wystartowała na igrzyskach olimpijskich w Cortina d’Ampezzo, zdobywając brązowy medal w tej samej konkurencji. Została tym samym pierwszą w historii narciarką z Ameryki Północnej, która zdobyła medal olimpijski w zjeździe. W zawodach tych wyprzedziły ją jedynie dwie reprezentantki Szwajcarii: Madeleine Berthod oraz Frieda Dänzer. Na tej samej imprezie była też szósta w gigancie, a rywalizacji w slalomie nie ukończyła.
Największe sukcesy osiągnęła jednak podczas mistrzostw świata w Bad Gastein w 1958 roku, gdzie w czterech startach zdobyła trzy medale. Najpierw zwyciężyła w zjeździe, wyprzedzając o 0,3 sekundy Friedę Dänzer oraz o 0,4 sekundy Włoszkę Carlę Marchelli. Następnie zwyciężyła także gigancie, w którym wyprzedziła bezpośrednio Sally Deaver z USA oraz Friedę Dänzer. Na zakończenie tej imprezy wywalczyła srebrny medal w kombinacji, rozdzielając na podium Dänzer oraz Austriaczkę Josefę Frandl. W 1959 roku zakończyła karierę.
W 1958 roku została wpisana do Kanadyjskiej Galerii Sław. W 1976 roku została odznaczona Orderem Kanady.

</doc>
<doc id="816701" url="https://pl.wikipedia.org/wiki?curid=816701" title="Raubichi">
Raubichi



</doc>
<doc id="816702" url="https://pl.wikipedia.org/wiki?curid=816702" title="Towarzystwo Funduszy Inwestycyjnych PZU">
Towarzystwo Funduszy Inwestycyjnych PZU

Towarzystwo Funduszy Inwestycyjnych PZU S.A. – spółka akcyjna należąca do grupy PZU, której przedmiotem działalności jest zarządzanie funduszami inwestycyjnymi. Licencję na prowadzenie działalności uzyskała w kwietniu 1999. Właścicielem 100% akcji spółki jest PZU Życie S.A. Wielkość zarządzanych aktywów wynosi ponad 34 mld zł (stan na grudzień 2022).

</doc>
<doc id="816704" url="https://pl.wikipedia.org/wiki?curid=816704" title="Marek Kubiszewski (piłkarz ręczny)">
Marek Kubiszewski (piłkarz ręczny)

Marek Kubiszewski (ur. 25 kwietnia 1983 w Przasnyszu) – polski piłkarz ręczny grający na pozycji bramkarza.
Jest zawodnikiem Nielby Wągrowiec, z którą podpisał pod koniec maja 2010 r. dwuletni kontrakt. Do wągrowieckiego klubu przyszedł z Vive Targi Kielce, w którym występował przez cztery sezony zdobywając w tym czasie dwa złota i brąz Mistrzostw Polski oraz dwukrotnie Puchar Polski. Wcześniej z powodzeniem grał w AZS AWF Biała Podlaska i Wiśle Puławy. Był reprezentantem kraju w Akademickich Mistrzostwach Świata w 2006 roku.

</doc>
<doc id="816705" url="https://pl.wikipedia.org/wiki?curid=816705" title="Mistrz nowicjatu">
Mistrz nowicjatu

Mistrz nowicjatu ("mistrzyni nowicjatu, magister nowicjatu") — w katolickich zgromadzeniach zakonnych osoba prowadząca nowicjat, czyli wprowadzająca kandydatów w życie zakonne i przygotowująca ich do złożenia profesji. Podstawowym zadaniem mistrza jest sprawdzenie powołania i rzeczywistych intencji kandydatów.
Mistrzem nowicjatu może być wyłącznie członek zgromadzenia, który związany jest ze zgromadzeniem ślubem wieczystym, i któremu tę funkcję przydzielił właściwy mu przełożony. Mistrz jest jedynym i bezpośrednim przełożonym nowicjuszy, i nie powinien sprawować innych funkcji w zgromadzeniu poza kierowaniem nowicjatem.
Podstawowe zadania mistrza reguluje "Kodeks prawa kanonicznego" w kan. 650—652.

</doc>
<doc id="816707" url="https://pl.wikipedia.org/wiki?curid=816707" title="Sinarcas">
Sinarcas

Sinarcas () – gmina w Hiszpanii, we wspólnocie autonomicznej Walencja, w prowincji Walencja, w comarce Plana de Utiel-Requena.
Powierzchnia gminy wynosi 102,5 km². Zgodnie z danymi INE, w 2005 roku liczba ludności wynosiła 1234, a gęstość zaludnienia 12,04 osoby/km². Wysokość bezwzględna gminy równa jest 899 metrów. Współrzędne geograficzne gminy to 39°44’02”N 1°13’50”W. Kod pocztowy do gminy to 46320.
Obecnym burmistrzem gminy jest Fidel Clemente Más z PSPV-PSOE. W ostatnim tygodniu sierpnia w gminie odbywają się regionalne fiesty.

</doc>
<doc id="816712" url="https://pl.wikipedia.org/wiki?curid=816712" title="Marianne Jahn">
Marianne Jahn

Marianne Jahn (ur. 14 grudnia 1942 w Zürs) – austriacka narciarka alpejska, trzykrotna medalistka mistrzostw świata. 
Wystartowała na igrzyskach olimpijskich w Squaw Valley w 1960 roku, gdzie po pierwszym przejeździe w slalomie zajmowała drugą pozycję. W drugim przejeździe została jednak zdyskwalifikowana. Na rozgrywanych dwa lata później mistrzostwach świata w Chamonix wywalczyła trzy medale. Najpierw zwyciężyła w gigancie, wyprzedzając swą rodaczkę, Erikę Netzer i Joan Hannah z USA. Trzy dni później zwyciężyła także w slalomie, wyprzedzając Francuzkę Marielle Goitschel i Erikę Netzer. W zjeździe zajęła 22. miejsce, jednak w kombinacji wywalczyła srebrny medal. Na podium rozdzieliła Marielle Goitschel i Erikę Netzer. Brała również udział w igrzyskach olimpijskich w Innsbrucku w 1964 roku, gdzie zajęła 13. miejsce w gigancie, a rywalizacji w slalomie nie ukończyła.
Była też dwukrotną mistrzynią Austrii: w slalomie (1963) i gigancie (1961).

</doc>
<doc id="816713" url="https://pl.wikipedia.org/wiki?curid=816713" title="David Fisher">
David Fisher

David Fisher (ur. 13 kwietnia 1929, zm. 10 stycznia 2018) – brytyjski pisarz i scenarzysta.
Życiorys.
Był autorem m.in. scenariuszy do serialu Doctor Who, nadawanego przez telewizję BBC oraz książki zatytułowanej "Magik wojenny", której ekranizacja ukazała się w roku 2005.

</doc>
<doc id="816716" url="https://pl.wikipedia.org/wiki?curid=816716" title="Sergiusz Trzeciak">
Sergiusz Trzeciak

Sergiusz Trzeciak (ur. 15 kwietnia 1976 w Poznaniu) – polski politolog, prawnik, specjalista do spraw marketingu politycznego, wizerunku publicznego, komunikacji strategicznej i public affairs, konsultant i trener.
Życiorys.
Ukończył studia prawnicze na Uniwersytecie im. Adama Mickiewicza w Poznaniu oraz prawo konstytucyjne porównawcze na Uniwersytecie Środkowoeuropejskim w Budapeszcie (LLM in Comparative Constitutional Law). W 2006 uzyskał stopień doktora w zakresie stosunków międzynarodowych (Ph.D. in International Relations) prestiżowej London School of Economics and Political Science (na podstawie rozprawy "The Influence of Domestic Pressure on Poland's Negotation Positions Towards EU Accession"). W latach 2000-2001 stypendysta programu Chevening (British Council) na Oxford University (St Antony’s College).
Od 1997 pracuje jako konsultant polityczny i specjalista od marketingu politycznego. Szkolił polityków i samorządowców, przygotowywał strategie komunikacyjne dla partii politycznych i komitetów wyborczych.
Ekspert w projektach międzynarodowych dotyczących komunikacji politycznej i wyborów, współpracujący m.in. z OBWE w zakresie budowy i rozwoju partii politycznych, organizacji pozarządowych i komunikacji politycznej w krajach Europy, Azji Centralnej i Afryki Północnej.
Absolwent pierwszej edycji Szkoły Liderów założonej przez prof. Zbigniewa Pełczyńskiego i jej wieloletni wykładowca. Wykładowca w Collegium Civitas w Warszawie. Wykładowca na studiach Executive MBA i Doctoral Business Administration w Polskiej Akademii Nauk. Prowadził zajęcia w Wyższej Szkole Bankowej. W latach 2006-2008 Prezes Zarządu Instytutu Sobieskiego.
Uczestnik i prelegent m.in. Forum Ekonomicznego w Krynicy, Europejskiego Kongresu Gospodarczego, Europejskiego Kongresu Samorządów.
Założyciel Fundacji Polski Instytut Liderów, której celem jest wspieranie młodych ludzi z potencjałem liderskim w obszarze biznesu, kultury, mediów, organizacji pozarządowych w rozwoju osobistym i zawodowym.
Prowadzi własną firmę Trzeciak Consulting. Współtwórca firmy Trzeciak Chmal, która zajmuje się m.in. doradztwem strategicznym.

</doc>
<doc id="816719" url="https://pl.wikipedia.org/wiki?curid=816719" title="Fuenterrobles">
Fuenterrobles

Fuenterrobles – gmina w Hiszpanii, we wspólnocie autonomicznej Walencja, w prowincji Walencja, w comarce Plana de Utiel-Requena.
Powierzchnia gminy wynosi 49,5 km². Zgodnie z danymi INE, w 2005 roku liczba ludności wynosiła 752, a gęstość zaludnienia 15,19 osoby/km². Wysokość bezwzględna gminy równa jest 830 metrów. Współrzędne geograficzne gminy to 39°35’12”N 1°21’56”W. Kod pocztowy do gminy to 46314. Obecnym burmistrzem gminy jest Héctor Monteagudo Viana z PSPV-PSOE.

</doc>
<doc id="816720" url="https://pl.wikipedia.org/wiki?curid=816720" title="Izba Zarządzających Funduszami i Aktywami">
Izba Zarządzających Funduszami i Aktywami

Izba Zarządzających Funduszami i Aktywami – organizacja skupiająca na zasadzie dobrowolności działające na polskim rynku towarzystwa funduszy inwestycyjnych.
Historia.
Powstała 28 października 2004. Jest kontynuatorem założonego w 1997 Stowarzyszenia Towarzystw Funduszy Inwestycyjnych (STFI). W 2006 Izba skupiała w sobie 24 towarzystwa zarządzające 262 funduszami inwestycyjnymi i aktywami prawie 100 mld złotych. Od 2005 prezesem Izby jest Marcin Dyl.
Podstawa prawna i cele.
Izba działa na podstawie "Ustawy z dnia 27 maja 2004 r. o funduszach inwestycyjnych i zarządzaniu alternatywnymi funduszami inwestycyjnymi" () oraz art. 70 "Ustawy z dnia 30 maja 1989 r. o izbach gospodarczych" ().
Głównymi celami jej działalności jest:
Zadania izby wskazane w ustawie:
W zakresie reprezentacji międzynarodowej: IZFiA jest członkiem EFAMA (European Funds and Asset Management Association) – od początku swojego istnienia jest członkiem EFAMA (wcześniej członkiem EFAMA i jej poprzedniczki FEFSI było również Stowarzyszenie Towarzystw Funduszy Inwestycyjnych w Polsce). EFAMA jest europejską pozarządową organizacją skupiającą instytucje związane z rynkiem funduszy inwestycyjnych. Członkami EFAMA są 23 organizacje narodowe z krajów europejskich oraz 43 Członków korporacyjnych. Siedziba EFAMY mieści się w Brukseli.

</doc>
<doc id="816727" url="https://pl.wikipedia.org/wiki?curid=816727" title="W13 (kolej)">
W13 (kolej)

W 13 „Wskaźnik torowy” – wskaźnik kolejowy oznaczający konieczność podniesienia noży i zamknięcia skrzydeł pługa odśnieżnego, a także zachowania szczególnej ostrożności przy pracy podbijarek torowych, oczyszczarek tłucznia i innych maszyn torowych.
Wskaźnikiem tym oznacza się takie miejsca jak przejazd kolejowo-drogowy, most, rozjazd, czujnik szynowy lub inne urządzenie na torze. Przed tymi miejscami należy podnieść noże i zamknąć skrzydła pługa odśnieżnego oraz zachować ostrożność podczas pracy maszyn torowych. Wskaźnik W 13 ustawia się w odległości 50 m przed wyżej wymienionymi miejscami z obu stron miejsca przy każdym torze. Na stacjach wskaźnik ten ustawia się z prawej strony toru, patrząc w kierunku jazdy. Zasady ustawiania wskaźnika na szlaku są takie same, jak wskaźnika W 8.
Pojedynczą przeszkodę oznacza się wskaźnikiem W 13 w postaci czarno-białej kraty. Jeżeli przeszkody znajdują się w odległości mniejszej niż 150 m jedna od drugiej, wówczas powinny być one oznaczone jako jedna przeszkoda wskaźnikiem W 13 o podwójnej czarno-białej kracie, składającej się z dwóch par ukośników przymocowanych do słupa.

</doc>
<doc id="816730" url="https://pl.wikipedia.org/wiki?curid=816730" title="Dywizjon 303 (utwór)">
Dywizjon 303 (utwór)



</doc>
<doc id="816733" url="https://pl.wikipedia.org/wiki?curid=816733" title="Kandydoza pochwy">
Kandydoza pochwy

Kandydoza pochwy (i sromu), drożdżyca pochwy (i sromu), drożdżakowe zapalenie pochwy (i sromu), grzybicze zapalenie pochwy (i sromu), potocznie grzybica pochwy (łac. "vulvovaginitis candidamycetica") – druga, po bakteryjnym zapaleniu pochwy, pod względem częstości przyczyna infekcji dróg moczowo-płciowych kobiety.
Kandydoza pochwy jest czynnikiem ryzyka zakażenia grzybiczego u noworodka.
Etiologia.
Kandydoza pochwy wywoływana jest najczęściej przez grzyby chorobotwórcze z gatunku "Candida albicans", zwane potocznie drożdżakami, które stają się dominujące w mikroflorze pochwy. Mogą to być także inne grzyby z rodzaju "Candida": "C. glabrata", "C. krusei", "C. kefyr" ("pseudotropicalis"), "C. parapsilosis", "C. tropicalis", "C. stelatoidea", "C. guilliermondi", "C. zeylalnoides" i inne.
Do zakażenia grzybiczego dochodzi najczęściej nie w wyniku zarażenia się, ale na drodze endogennej – przez grzyby już bytujące w organizmie (np. w jelicie lub pochwie), które przerywają bariery obronne organizmu i wywołują infekcję.
Barierę ochronną przed wszelkiego rodzaju infekcjami, w tym grzybiczymi, stanowi odpowiednia mikroflora bakteryjna pochwy. Za utrzymanie prawidłowego stanu zdrowia pochwy odpowiedzialne są przede wszystkim bakterie ją zasiedlające. Dominującą rolę odgrywają tu bakterie z rodzaju "Lactobacillus" (pałeczki kwasu mlekowego). Wpływ na prawidłowy rozwój mikroflory pochwy i odpowiedni poziom pałeczek kwasu mlekowego ma bardzo wiele czynników: począwszy od stężenia hormonów (głównie estrogenów), poprzez odpowiednio kwaśne pH pochwy (3,8–4,2), temperaturę (od 36 do 37,5 °C), skończywszy na dniu cyklu miesiączkowego, wieku kobiety, rodzaju stosowanej antykoncepcji, aktywności seksualnej, sposobie higieny intymnej oraz chorobach i przyjmowanych lekach (zwłaszcza antybiotykach). We florze pochwy wielu zdrowych kobiet można znaleźć drożdżaki "Candida" niewywołujące dolegliwości.
Czynnikami zwiększającymi ryzyko wystąpienia drożdżycy pochwy są niewłaściwe praktyki higieniczne (np. używanie wspólnych ręczników, korzystanie z publicznych toalet, a także nadmierna higiena – np. irygacje pochwy). Dodatkowo na zakażenie narażone są także kobiety w ciąży (zaburzona jest wówczas gospodarka hormonalna, a więc także i ekosystem pochwy), osoby chorujące na cukrzycę, poddane antybiotykoterapii lub terapii hormonalnej, a także osoby osłabione (np. po chorobie, w stanach przemęczenia i stresu).
Objawy drożdżycy pochwy.
Najczęstszym objawem drożdżycy pochwy jest "świąd", pieczenie i podrażnienie okolicy pochwy oraz sromu (także pieczenie przy oddawaniu moczu) oraz charakterystyczne upławy: najczęściej białawe, o konsystencji twarożku (grudki) lub żółtawe. Infekcja grzybicza może także przebiegać bezobjawowo lub ujawniać się jedynie w postaci bólu lub pieczenia podczas stosunku lub po nim (dyspareunia).
By potwierdzić wystąpienie drożdżycy, należy wykonać posiew (wraz z hodowlą), który wykaże obecność drożdżaków lub grzybni, ponieważ wiele innych chorób może dawać podobne objawy.
Jeśli wystąpią nawracające infekcje, należy poddać leczeniu także partnera seksualnego. U mężczyzn kandydoza przebiega często bezobjawowo, chociaż mogą pojawić się czerwone plamki lub pęcherzyki na żołędzi, zaczerwienienie, świąd i tym podobne.
Leczenie.
W przypadku kandydozy pochwy zazwyczaj stosuje się leczenie miejscowe (dopochwowe) lekami azolowymi lub zawierającymi nystatynę, a w cięższych przypadkach lub przy nawracających infekcjach, także leki doustne (triazolowe). Zalecane są również zewnętrznie maści i kremy, jeśli jednak zawierają sterydy, należy stosować je jedynie w krótkotrwałej kuracji.
Niezależnie od przyjmowanych leków należy uzupełnić braki bakterii "Lactobacillus", odpowiedzialnych za utrzymanie prawidłowej mikroflory pochwy – np. przyjmując preparaty probiotyczne z odpowiednimi szczepami bakterii "Lactobacillus" ("Lactobacillus rhamnosus GR-1" oraz "Lactobacillus fermentum RC-14") w celu kolonizacji nabłonka pochwy i stworzenia bariery ochronnej. Preparaty te można przyjmować miejscowo (dopochwowo) lub doustnie (wówczas chroniony jest również przewód pokarmowy).
Dodatkowo pacjentkom cierpiącym z powodu częstych nawrotów choroby zaleca się noszenie przewiewnej bawełnianej bielizny, zrezygnowanie ze stosowania tamponów w trakcie miesiączki, stosowanie płynów do higieny intymnej o neutralnym pH lub zawierających kwas mlekowy, unikanie basenów, sauny oraz ograniczenie spożywania cukrów prostych.

</doc>
<doc id="816734" url="https://pl.wikipedia.org/wiki?curid=816734" title="Bénabar">
Bénabar

Bénabar, właśc. Bruno Nicolini (ur. 16 czerwca 1969 w Thiais) – francuski piosenkarz.

</doc>
<doc id="816735" url="https://pl.wikipedia.org/wiki?curid=816735" title="Benabar">
Benabar



</doc>
<doc id="816737" url="https://pl.wikipedia.org/wiki?curid=816737" title="Lingam">
Lingam



</doc>
<doc id="816738" url="https://pl.wikipedia.org/wiki?curid=816738" title="Jabłonna (województwo pomorskie)">
Jabłonna (województwo pomorskie)

Jabłonna (kaszb. "Jabłónnô") – wyludniona osada śródleśna w Polsce położona w województwie pomorskim, w powiecie słupskim, w gminie Kępice.
W latach 1975–1998 miejscowość należała administracyjnie do województwa słupskiego.
Inne miejscowości o nazwie Jabłonna: Jabłonna

</doc>
<doc id="816739" url="https://pl.wikipedia.org/wiki?curid=816739" title="Tim Booth">
Tim Booth

Timothy John „Tim” Booth (ur. 4 lutego 1960) – brytyjski aktor, tancerz i wokalista grupy rockowej James.

</doc>
<doc id="816744" url="https://pl.wikipedia.org/wiki?curid=816744" title="Bruno Nicolini">
Bruno Nicolini



</doc>
<doc id="816747" url="https://pl.wikipedia.org/wiki?curid=816747" title="Radzikowo (województwo pomorskie)">
Radzikowo (województwo pomorskie)

Radzikowo – wyludniona osada śródleśna w Polsce położona w województwie pomorskim, w powiecie słupskim, w gminie Kępice. W skład zabudowy Radzikowa wchodzą tylko trzy domy mieszkalne.
W latach 1975–1998 miejscowość należała administracyjnie do województwa słupskiego.

</doc>
<doc id="816750" url="https://pl.wikipedia.org/wiki?curid=816750" title="Bertus Servaas">
Bertus Servaas

Bertus Jan-Willem Servaas (ur. 12 lipca 1963 w Zaanstad) – polski przedsiębiorca narodowości holenderskiej, prezes klubu piłki ręcznej Vive Kielce, większościowy właściciel spółek wchodzących w skład VIVE Group, prezes zarządu Vive Textile Recycling, największego przedsiębiorstwa branży recyklingu tekstyliów w Polsce.
Życiorys.
W latach 1976–1982 był piłkarzem AFC Ajax z Amsterdamu, jednak dalszą karierę uniemożliwiła mu kontuzja nogi.
W 1991 zamieszkał w Polsce. Stał się współwłaścicielem małej hurtowni odzieży używanej, mieszczącej się wówczas w Szczukowskich Górkach, dzięki wykupieniu 25 procent jej udziałów. Po pożarze, który w nocy z 7 na 8 października 2002 strawił prawie cały towar i zabudowania, odbudował całą firmę przenosząc ją do Kielc, do hal należących wcześniej do Chemaru.
W 2002 stał się właścicielem klubu piłki ręcznej Kolporter Kielce (przemianowanym na Vive Kielce), który od tego czasu (do 2017 włącznie) dziewięć razy wywalczył mistrzostwo Polski, zdobył 12 pucharów kraju i w sezonie 2015/2016 wygrał rozgrywki Ligi Mistrzów.
W 2003 otrzymał od prezydenta Kielc Wojciecha Lubawskiego Nagrodę Miasta Kielce za propagowanie sportu i działania na rzecz rozwoju miasta. Jest założycielem fundacji VIVE Serce Dzieciom pomagającej chorym i niepełnosprawnym dzieciom oraz Klubu STU działającego na rzecz rozwoju Kielc i regionu, który zrzesza firmy z regionu świętokrzyskiego.
W 2012 złożył wniosek o nadanie polskiego obywatelstwa, które otrzymał pod koniec 2014.

</doc>
<doc id="816754" url="https://pl.wikipedia.org/wiki?curid=816754" title="John Altman">
John Altman

John Altman (ur. 2 marca 1952 w Reading) – brytyjski aktor, znany z nadawanego przez BBC serialu "EastEnders", w którym gra Nicka Cottona.
Na scenie filmowej zadebiutował w 1979, grając drugoplanową rolę w "The First Great Train Robbery". W tym samym roku zagrał także George'a Harrisona w filmie biograficznym "Birth of the Beatles".

</doc>
<doc id="816756" url="https://pl.wikipedia.org/wiki?curid=816756" title="Gościeradz (Barwino)">
Gościeradz (Barwino)

Gościeradz (niem. "Augusthof") – przysiółek wsi Barwino w Polsce, położony w województwie pomorskim, w powiecie słupskim, w gminie Kępice, przy trasie zawieszonej linii kolejowej Bytów-Korzybie. 
W latach 1975–1998 przysiółek administracyjnie należał do województwa słupskiego.
Obecna urzędowa nazwa przysiółka to nazwa sztuczna utworzona przez Komisję Nazw Miejscowości i Obiektów Fizjograficznych.
Wskazówka - występuje również wariant nazewniczy Ameryka

</doc>
<doc id="816760" url="https://pl.wikipedia.org/wiki?curid=816760" title="Sonet 8 (William Szekspir)">
Sonet 8 (William Szekspir)

Sonet 8 ("Muzyką słuchać cię, czemu z żałością") – jeden z cyklu sonetów autorstwa Williama Shakespeare’a.
Treść.
Sonet ten, podobnie jak wcześniejsze, odnosi się do tajemniczego młodzieńca, którego nawołuje do posiadania potomstwa. Jego tematem przewodnim jest muzyka, która powoduje, że bohater staje się smutny, gdyż prowadzi niewiele warte życie samotnika.
Ostatni wers "I „W samotności nikim będziesz” śpiewa" daje młodzieńcowi do zrozumienia, jak niewiele będzie wart, nie posiadając potomstwa.

</doc>
<doc id="816761" url="https://pl.wikipedia.org/wiki?curid=816761" title="Jabłoniec (powiat słupski)">
Jabłoniec (powiat słupski)

Jabłoniec (kaszb. "Jabłóńc") – wyludniona osada leśna w Polsce położona w województwie pomorskim, w powiecie słupskim, w gminie Kępice.
W latach 1975–1998 miejscowość należała administracyjnie do województwa słupskiego.
Inne miejscowości o nazwie Jabłoniec: Jabłoniec

</doc>
<doc id="816763" url="https://pl.wikipedia.org/wiki?curid=816763" title="Chorówko">
Chorówko

Chorówko (kaszb. "Chòrówkò") – wyludniona osada śródleśna w Polsce położona w województwie pomorskim, w powiecie słupskim, w gminie Kępice przy drodze wojewódzkiej nr .
W latach 1975–1998 miejscowość należała administracyjnie do województwa słupskiego.

</doc>
<doc id="816764" url="https://pl.wikipedia.org/wiki?curid=816764" title="Sonet 9 (William Szekspir)">
Sonet 9 (William Szekspir)

Sonet 9 ("Czy w owdowiałych oczach łez się trwożysz") – jeden sonet z cyklu sonetów autorstwa Williama Shakespeare’a.
Treść.
Sonet ten, zwracający się do tajemniczego młodzieńca, stanowi odparcie argumentu przeciwko posiadaniu żony i potomstwa, mówiącego, że w ten sposób może doprowadzić do owdowienia swojej wybranki. Szekspir odpowiada na to stwierdzając, że w przypadku jego bezpotomnej śmierci owdowieje cały świat, który straci tak piękną postać.
Zakończenie utworu stanowi przestrogę przed hańbą:"Nie kocha innych serce, które możeZgładzić się samo w haniebnym uporze. "

</doc>
<doc id="816766" url="https://pl.wikipedia.org/wiki?curid=816766" title="Sonet 10 (William Szekspir)">
Sonet 10 (William Szekspir)

Sonet 10 ("Niech ci rzec każe wstyd, że kochać nie chcesz") – jeden z cyklu sonetów autorstwa Williama Shakespeare’a.
Treść.
Sonet 10 jest kolejnym, nawołującym młodzieńca do posiadania potomstwa. Jego cechą jest to, że jako pierwszy pokazuje relacje między młodym człowiekiem a podmiotem lirycznym, którego badacze utożsamiają z samym Szekspirem: "Jeśli mnie kochasz, stwórz odbicie sobie".

</doc>
<doc id="816768" url="https://pl.wikipedia.org/wiki?curid=816768" title="Sonet 11 (William Szekspir)">
Sonet 11 (William Szekspir)

Sonet 11 ("Choć szybko zwiędniesz, powstaniesz w rozkwicie") – jeden z cyklu sonetów autorstwa Williama Shakespeare’a.
Treść.
Sonet 11, nawołując tajemniczego młodzieńca do posiadania potomstwa, odnosi się do natury. Zdaniem podmiotu lirycznego jej wolą jest, aby tenże miał potomstwo.

</doc>
<doc id="816772" url="https://pl.wikipedia.org/wiki?curid=816772" title="Janusz Kowalski (polityk)">
Janusz Kowalski (polityk)

Janusz Marcin Kowalski (ur. 11 kwietnia 1978 w Opolu) – polski polityk i prawnik, w latach 2014–2015 zastępca prezydenta miasta Opole, poseł na Sejm IX kadencji, w latach 2019–2021 sekretarz stanu w Ministerstwie Aktywów Państwowych, od 2022 sekretarz stanu w Ministerstwie Rolnictwa i Rozwoju Wsi.
Życiorys.
Na Wydziale Prawa i Administracji Uniwersytetu Łódzkiego uzyskał magisterium z administracji (2004) i prawa (2008). W 2011 ukończył podyplomowo prawo spółek na Uniwersytecie Warszawskim.
Działał w stowarzyszeniu Młodzi Konserwatyści (przystąpił do niego w 1997 w Łodzi, w 1998 tworzył jego struktury w Opolu) i Stronnictwie Konserwatywno-Ludowym, będącym częścią Akcji Wyborczej Solidarność. W 2001 przeszedł do Przymierza Prawicy. Jako jego członek bez powodzenia kandydował z listy Prawa i Sprawiedliwości do Sejmu w wyborach parlamentarnych w tym samym roku, a w wyniku rozwiązania PP w czerwcu 2002 przystąpił do PiS. Jesienią tego samego roku z ramienia Komitetu Wyborczego Wyborców Ryszarda Zembaczyńskiego (lokalnej wersji tzw. POPiS-u, którego prowadził kampanię skutkującą odsunięciem od władzy w mieście SLD) uzyskał mandat radnego Opola, a następnie utracił członkostwo w PiS w wyniku rozwiązania struktur partii w województwie opolskim. Od 2005 do 2006 należał do Platformy Obywatelskiej (jako stronnik Jana Rokity), kandydował z jej listy bezskutecznie do Sejmu w wyborach w 2005. Odszedł z partii w wyniku konfliktu z Leszkiem Korzeniowskim, wskutek czego nie kandydował w kolejnych wyborach samorządowych.
Od 2003 do 2008 był prezesem zarządu krajowego Stowarzyszenia „Stop Korupcji”. W latach 2007–2008 pracował w Departamencie Dywersyfikacji Dostaw Nośników Energii w Ministerstwie Gospodarki (gdzie współpracował z wiceministrem gospodarki Piotrem Naimskim) oraz w Biurze Bezpieczeństwa Narodowego. Od stycznia 2009 do 2010 był członkiem Zespołu ds. Bezpieczeństwa Energetycznego w Kancelarii Prezydenta RP. Został też prywatnym przedsiębiorcą. W latach 2014–2015 pełnił funkcję wiceprezydenta Opola u boku Arkadiusza Wiśniewskiego.
Jako bezpartyjny dołączył do rady programowej PiS. Po odejściu z opolskiego ratusza był prokurentem i następnie do 2016 członkiem zarządu Polskiego Górnictwa Naftowego i Gazownictwa, a od 2018 do 2019 był członkiem zarządu Polskiej Wytwórni Papierów Wartościowych. Zasiadał w radach nadzorczych Poczty Polskiej (2017–2018) i KGHM Polska Miedź (2017–2019).
W wyborach parlamentarnych w 2019, startując jako przedstawiciel Solidarnej Polski na liście PiS, został wybrany na posła na Sejm IX kadencji. Kandydował w okręgu wyborczym nr 21 i otrzymał 20 973 głosy. Po wyborach przystąpił do odbudowy regionalnych struktur Solidarnej Polski. W grudniu 2019 powołany na sekretarza stanu w Ministerstwie Aktywów Państwowych, został też pełnomocnikiem rządu do spraw reformy nadzoru właścicielskiego nad spółkami Skarbu Państwa. 19 lutego 2021, na zebraniu kierownictwa PiS, zdecydowano o jego odwołaniu. Dzień później został zdymisjonowany ze stanowiska wiceministra.
W maju 2021 został ukarany przez Komisję Etyki Poselskiej, po zarzutach o „odczłowieczanie osób LGBT” i posługiwanie się określeniem „ideologia LGBT”. Krytycznie odnosił się do przynależności Polski do Unii Europejskiej, mówiąc: „Gdyby dzisiaj było referendum, (…) zagłosowałbym przeciwko wejściu do Unii (…), która kojarzy mi się wyłącznie z ubóstwem energetycznym, (…) i z agendą gender i LGBT”.
We wrześniu 2022 został powołany na stanowiska sekretarza stanu w Ministerstwie Rolnictwa i Rozwoju Wsi oraz pełnomocnika rządu ds. przetwórstwa i rozwoju rynków rolnych.
Autor publikacji, m.in. w „Pro Publico Bono”, „Gazecie Polskiej” i „Nowym Państwie”. Współautor książki pt. "Lech Kaczyński. Biografia polityczna 1949–2005".

</doc>
<doc id="816778" url="https://pl.wikipedia.org/wiki?curid=816778" title="Teleport">
Teleport



</doc>
<doc id="816781" url="https://pl.wikipedia.org/wiki?curid=816781" title="Revue">
Revue

Revue – marka sprzętu fotograficznego wytwarzanego przez wiele firm dla domu sprzedaży wysyłkowej Quelle. Aparaty fotograficzne sprzedawane pod tą nazwą dostarczane były przez tak znanych producentów jak Chinon, Cosina, Yashica, Mamiya, Pentacon czy Zenit. W użyciu była również nazwa RevueFlex.

</doc>
<doc id="816784" url="https://pl.wikipedia.org/wiki?curid=816784" title="Biesowiczki">
Biesowiczki

Biesowiczki (kaszb. "Biésowiczczi") – osada leśna w Polsce położona w województwie pomorskim, w powiecie słupskim, w gminie Kępice nad Wieprzą.
W latach 1975–1998 miejscowość administracyjnie należała do województwa słupskiego.

</doc>
<doc id="816786" url="https://pl.wikipedia.org/wiki?curid=816786" title="Brennica">
Brennica

Brennica – struga w Polsce, w województwie śląskim, pierwszy większy prawobrzeżny dopływ Wisły. Długość 16,8 km, średni spadek 2,8%. Jedna z głównych rzek Beskidu Śląskiego.
Źródła Brennicy znajdują się w Brennej na wysokości ok. 800 m n.p.m., na południowych zboczach Stołowa. Spływając początkowo w kierunku południowym, Brennica zatacza następnie szeroki łuk w prawo i od ujścia do niej Leśnicy płynie już w kierunku północno-zachodnim. Uchodzi do Wisły na granicy Górek Wielkich i Harbutowic, ok. 2,5 km na południe od Skoczowa, na wysokości 303 m n.p.m.
Rzeka charakteryzuje się dużą zmiennością wodostanów i w przeszłości często wylewała. 4 km jej dolnego biegu na terenie Górek Wielkich uregulowano i obwałowano w okresie międzywojennym – zatrudnieni przy tych pracach robotnicy byli w 1936 r. organizatorami wielkiego strajku okupacyjnego, którego celem było wywalczenie lepszych warunków pracy i płac. Bieg środkowy rzeki na terenie Brennej uregulowany został w latach 70. XX w. W tym samym czasie rozpatrywany był pomysł budowy zapory wodnej na Brennicy, z usytuowaniem w dolnej części wsi – jak dotychczas bez dalszych kroków.
Nazwa rzeki, podobnie jak wsi Brenna, pochodzi od zaginionego dziś słowa "breń", oznaczającego błoto, glinę, bagno (od starosłowiańskiego pierwiastka "brenije" – oznaczające glinę, błoto, bagnisty grunt.
Charakterystyka rzeki.
Wg danych z posterunku na Brennicy w Górkach Wielkich z lat 1956-1990:

</doc>
<doc id="816787" url="https://pl.wikipedia.org/wiki?curid=816787" title="369 (chorwacka) Dywizja Piechoty (III Rzesza)">
369 (chorwacka) Dywizja Piechoty (III Rzesza)

369 (Chorwacka) Dywizja Piechoty (niem. "369. Infanterie-Division (kroatische)") – związek taktyczny Wehrmachtu złożony z Chorwatów i Bośniaków podczas II wojny światowej.
Zarys historyczny.
Formowanie 369 DP rozpoczęło się 21 sierpnia 1942 w Stockerau w Austrii. Jej rdzeniem był chorwacki batalion treningowy i resztki 369 Pułku Piechoty złożonego z Chorwatów, który poniósł ciężkie straty pod Stalingradem. Na jej czele stanął gen. por. Fritz Neidholt. Wszyscy oficerowie i duża część podoficerów byli Niemcami. Jednostka składała się z dwóch pułków piechoty, pułku artylerii, oddziałów wsparcia i służb. Chorwaccy żołnierze nazywali ją nieoficjalnie Vrazja Divizija (Diabelska Dywizja); nazwa pochodziła od chorwackiej 42 Dywizji Piechoty armii austro-węgierskiej z czasów I wojny światowej. Nosili oni mundury Wehrmachtu z tarczą w barwach chorwackiej flagi na prawym ramieniu. Weterani 369 pp mieli prawo do noszenia specjalnej odznaki nazywanej "Odznaka Chorwackiego Legionu 1941".
Istniały plany, aby jednostka walczyła na froncie wschodnim. Jednakże z powodu narastającego rozwoju ruchu partyzanckiego w Chorwacji 369 DP w sile ok. 14 tys. ludzi w styczniu 1943 r. została wysłana na Bałkany. Pierwszą operacją przeciwpartyzancką, w której wzięła udział, była operacja "Weiss" w północnej Bośni, nazywana też bitwą nad Neretwą. Od 20 stycznia do końca marca 369 DP działała wespół z 7 Ochotniczą Dywizją Górską SS "Prinz Eugen" na obszarze Sisak – Kostajnica. Po tych działaniach jej obszar operacyjny został wyznaczony na tereny od miejscowości Karlovac na zachodzie do granicy chorwacko-serbskiej na rzece Drina na wschodzie i od wybrzeża adriatyckiego Niepodległego Państwa Chorwackiego (NDH) na południu do linii rzeki Sawa na północy. Większość walk toczyła w rejonie Sarajewa – Mostaru. W maju 369 DP uczestniczyła w kolejnej operacji "Schwarz", nazywanej też bitwą nad Sutjeską, podczas której poniosła ciężkie straty z siłami partyzanckimi przebijającymi się w kierunku północno-zachodnim. Po odpoczynku i uzupełnieniu stanów walczyła z partyzantami w rejonie miejscowości Travnik od grudnia 1943 r. do końca stycznia 1944 r. (operacje "Kugelblitz", "Schneesturm" i "Waldrausch"). Na przełomie maja i czerwca grupa zwiadowcza 369 DP brała udział razem z oddziałami niemieckimi w nieudanej operacji Rösselsprung, która miała doprowadzić do schwytania i zabicia Josipa Broz Tity. Przez większość roku 369 DP brała udział w mniej intensywnych walkach z partyzantką. Od 5 października na jej czele stał gen. por. Georg Reinicke. W listopadzie sytuacja na obszarze NDH stała się krytyczna. 369 DP znajdowała się wówczas w rejonie Mostaru, broniąc tego obszaru przed ofensywą sił partyzanckich. Pod koniec stycznia 1945 r. zmuszona była wraz z oddziałami niemieckimi wycofać się na zachód, pozostawiając większość ciężkiego wyposażenia. Z Chorwacji prowadziła odwrót na obszar Austrii, ponosząc ciężkie straty (w pułkach pozostało po ok. 500 żołnierzy). 11 maja poddała się wojskom brytyjskim koło Bleiburga. Większość Chorwatów władze brytyjskie odesłały z powrotem do Jugosławii, gdzie wielu z nich zostało straconych przez nowe władze.

</doc>
<doc id="816788" url="https://pl.wikipedia.org/wiki?curid=816788" title="Jeleń (Jaworzno)">
Jeleń (Jaworzno)

Jeleń – część i dzielnica miasta Jaworzna, położona w południowej części nad Przemszą na Pagórach Jaworznickich, do których należą: 
W przeszłości Jeleń był wsią, a w latach 1973–1977 miastem. 
Jeleń był wsią biskupstwa krakowskiego w powiecie proszowickim w województwie krakowskim w końcu XVI wieku. Graniczy z dzielnicą Wesołe Miasteczko od północnego zachodu, od północy ze Śródmieściem, Starą Hutą i Byczyną. Od północnego wschodu graniczy z dzielnicą Cezarówka, od południa z Libiążem oraz Chełmkiem i Chrzanowem. Od zachodu graniczy z Imielinem i Mysłowicami.
Przez Jeleń przebiega autostrada A4.
Historia.
Pierwsze wzmianki pochodzą z 1242, kiedy to Jeleń stał się własnością biskupów krakowskich i częścią klucza sławkowskiego, a w okresie późniejszym klucza lipowieckiego. W 1303 roku otrzymał od biskupa Jana Muskaty przywilej lokacyjny. Na terenie miejscowości istniała karczma, warzelnia piwa, łaźnia i rozległe ogrody. W XV w. Jeleń miał prawo do 12 jarmarków rocznie oraz posiadał komorę celną, z której pobierano cło wodne.
Był częścią dawnego powiatu chrzanowskiego (gmina Jaworzno). W 1954 stał się siedzibą gromady Jeleń. W 1958 roku Jeleń otrzymał status osiedla; włączono wtedy też do niego pobliski Dąb. Powiększono je w 1960 r., włączając teren Szybu Sobieski (przysiólek Bory), który w tym czasie należał do terytorium Jaworzna. Prawa miejskie Jeleń uzyskał w 1973 roku.
W 1977 Jeleń zlikwidowano jako osobne miasto i włączono do Jaworzna jako jego południową dzielnicę.
Na terenie Jelenia noszono i nosi się strój krakowski, jednak w odmianie najbardziej od podkrakowskiego wzorca oddalonej. Kobiecy strój ludowy rozwijał się aż do II wojny światowej. Strój posiadał tradycyjne, roślinne motywy hafciarskie. Zdobiono nimi gorsety szyte z różnobarwnych aksamitów oraz płócienne zapaski.

</doc>
<doc id="816789" url="https://pl.wikipedia.org/wiki?curid=816789" title="Commelinidae">
Commelinidae



</doc>
<doc id="816790" url="https://pl.wikipedia.org/wiki?curid=816790" title="Wookey Hole">
Wookey Hole

Wookey Hole – wieś w Wielkiej Brytanii, w hrabstwie Somerset. Na terenie wsi znajduje się wapienna jaskinia o tej samej nazwie, wyrzeźbiona przez wody rzeki Axe. 
W jaskini panuje stała temperatura 11 °C, przez co była ona wykorzystywana przez ludzi od około 5000 lat. Wewnątrz znajduje się podziemne jezioro. Grota została wykorzystana także przez twórców serialu "Robin z Sherwood", jako miejsce zamieszkania legendarnego Herna.

</doc>
<doc id="816791" url="https://pl.wikipedia.org/wiki?curid=816791" title="Kawka (województwo pomorskie)">
Kawka (województwo pomorskie)

Kawka (kaszb. "Kôwka") – osada leśna w Polsce położona w województwie pomorskim, w powiecie słupskim, w gminie Kępice przy trasie czynnej linii kolejowej Szczecinek-Słupsk.
W latach 1975–1998 miejscowość administracyjnie należała do województwa słupskiego.
Inne miejscowości o nazwie Kawka: Kawka

</doc>
<doc id="816792" url="https://pl.wikipedia.org/wiki?curid=816792" title="Yoff">
Yoff

Yoff – miasto w zachodnim Senegalu, na przedmieściach Dakaru, położone nad Oceanem Atlantyckim w odległości około 2 kilometrów od Portu Lotniczego Dakar-Yoff-Léopold Sédar Senghor. Mieszka tu około 56 tys. osób (stan z roku 2004).

</doc>
<doc id="816793" url="https://pl.wikipedia.org/wiki?curid=816793" title="Synagoga w Przysusze">
Synagoga w Przysusze

Synagoga w Przysusze – znajduje się w miejscowości Przysucha w województwie mazowieckim, przy ul. Stefana Żeromskiego. 
Historia.
Wzniesiona w latach 1764–1777 w żydowskiej części miasteczka, została zdewastowana w czasie II wojny światowej przez Niemców. Po wojnie budynek niszczał do lat 60. XX wieku, kiedy przykryto jego dach blachą, a bimę wzmocniono stalową konstrukcją. Kolejne prace budowlano-konserwatorskie przeprowadzono 1968-1970, podczas których zmieniono konstrukcję dachu z czterospadowego na dach łamany dwukondygnacyjny. W 2007 właścicielem budynku została Fundacja Ochrony Dziedzictwa Żydowskiego, która w 2011 złożyła wniosek do Ministerstwa Kultury i Dziedzictwa Narodowego o wsparcie realizacji rewitalizacji synagogi. Dzięki akceptacji wniosku przez Ministerstwo, w czerwcu 2013 Fundacja rozpoczęła realizację zadania „Przysucha, synagoga (XVIII w.): kompleksowy remont dachu obejmujący wykonanie wieńca, wymianę części konstrukcji oraz pokrycia dachowego”, które uzyskało wsparcie z programu Ministra Kultury i Dziedzictwa Narodowego.
Opis.
Budynek wzniesiony jest na planie prostokąta o wymiarach 29,6 na 19,6 metra w stylu barokowo-klasycystycznym z bloków piaskowca. Od zachodu mieści się dawna siedziba kahału, na piętrze zaś babiniec. Od strony północnej znajduje się główne wejście do synagogi. Ściany z zewnątrz podzielone są płaskimi lizenami, narożniki są lekko zaokrąglone. Na osi ściany wschodniej znajduje się szeroka przypora osłaniająca wnękę na Aron ha-kodesz. Okna przesklepione półkoliście po trzy w ścianach bocznych, dwa w ścianie wschodniej z niewielkim okulusem w medalionie między nimi.
Wejście z sieni do głównej sali modlitw zlokalizowano na osi ściany zachodniej przez kamienny profilowany portal. Sala posadowiona na planie prostokąta (20,0 x 15,6 m) z osią dłuższą zorientowaną wschód - zachód, przykryta jest sklepieniem o 9 przęsłach żaglastych i beczkowych, spływając w centrum w wydrążoną podporę, której 4 filary tworzą oprawę bimy. Filary, niskie ośmioboczne słupy połączone arkadami bez cokołów ustawiono bezpośrednio na posadzce. Na wschodniej ścianie znajduje się zachowany ujęty w dwie półkolumny Aron ha-kodesz w formie portalu z ażurową koroną adorowaną przez dwa płasko rzeźbione gryfy, z kolumnami i stiukami. Na ścianach zachowały się także resztki polichromii.
Synagoga znajduje się w rejestrze zabytków NID z opisem: "synagoga, k. XVIII, nr rej.: 505-VIII-28 z 31.12.1949, 41/A z 1.03.1967 oraz 128/A z 12.02.1982".

</doc>
<doc id="816795" url="https://pl.wikipedia.org/wiki?curid=816795" title="Bankei Yōtaku">
Bankei Yōtaku

 – uznany dla historii buddyzmu zen w Japonii mistrz, przedstawiciel linii rinzai.
Życiorys.
Początkowe lata.
Bankei, który wtedy nosił imię Muchi, urodził się w Hamadzie, dystrykcie miasta Aboshi. Jego ojciec Suga Dōsetsu był konfucjanistą oraz "rōninem" z wyspy Sikoku. Dzięki pomocy przewodniczącego wioski nazwiskiem Nakabori Sukeyasu został adoptowany przez lokalną rodzinę i osiedlił się w Hamadzie. Został lekarzem, co było popularnym wyborem wśród byłych samurajów.
Bankei był trzecim z trzech jego synów. Po śmierci ojca w 1632 roku najstarszy syn – Tadayasu – został głową rodziny. Bankei był bliski swojej matce i pozostał jej oddany przez całe swoje życie. Tadayasu i Bankei mieli zupełnie odmienne temperamenty. Tadayasu był prawdopodobnie konfucjanistą, surowym moralistą przekonanym do wagi poważnych studiów i posłuszeństwa. Praktykował chińską medycynę. Bankei z kolei miał tendencję do niezdyscyplinowania, dzikości, niegrzeczności i wyzwań. Był przywódcą we wszystkich wybrykach wiejskich wyrostków.
Do konfrontacji z bratem doszło, gdy Bankei miał 11 lat. W szkole od początku buntował się przeciwko sztywności i sztuczności programu nauki, który koncentrował się na pamięciowym opanowaniu "Daxue" (Wielka nauka), ważnego klasycznego tekstu konfucjańskiego. Jego dociekliwość została pobudzona przez początkowe słowa "Droga Wielkiej Nauki leży w oświecającej Jasnej Cnocie". Jasna Cnota (chiń. "mingde") jest jednym z kluczowych pojęć Wielkiej Nauki. Bankei zaczął wypytywać o to lokalnych konfucjańskich uczonych, którzy udzielali różnych odpowiedzi, jednak ostatecznie nie potrafili odpowiedzieć dociekliwemu chłopcu, czym jest Jasna Cnota. Rozczarowany zaczął unikać szkoły, co doprowadziło do napiętych relacji z najstarszym bratem. Bankei nie zamierzał jednak wracać do szkoły i nawet próbował popełnić samobójstwo, połykając garść jadowitych pająków. Sytuacja w domu stała się jeszcze gorsza i w końcu Bankei został z domu wyrzucony.
Jego wielkie wątpienie skierowało go w końcu do buddyzmu. W wieku 13 lat rozpoczął studia z buddyjskim kapłanem w rodzinnej świątyni, w której średni brat był mnichem. W rok później, przyjaciel rodziny Nakabori Sueyasu wybudował na górze za swoim domem pustelnię dla chłopca. Bankei praktykował tam samotnie, jednak wciąż męczony przez wątpliwości postanowił poszukać odpowiedniego nauczyciela. Przez jakiś czas studiował buddyzm ezoteryczny u kapłana szkoły shingon. Następnie udał się do mistrza zen Umpo Zenshō (1572-1653) z linii Myōshin-ji, który nauczał w Zuiō-ji w pobliskim Akō. Bankei miał wówczas 16 lat i wciąż był prowadzony przez wielkie wątpienie. Jednak był już przekonany, że tylko buddyzm jest w stanie skonfrontować się z jego problemem, a ze wszystkich szkół buddyjskich zen wydał mu się najbardziej obiecujący. W 1638 roku po ceremonii tonsurowej (postrzyżyn) został uczniem mistrza Umpo i przyjął imię Bankei Yōtaku.
W 1641 roku Bankei opuścił Zuiō-ji i udał się na czteroletnią pielgrzymkę (skt "warsika" ("vārṣika"), chiń pinyin 行脚 "xìngjiǎo"; jap. "angya") po różnych klasztorach Japonii. Czasem nie jadł i nie pił przez kilka dni, medytował nocami na skałach. W 1645 roku powrócił do swojego nauczyciela. Jednak wkrótce podjął praktykę indywidualną w małej chatce w pobliżu wsi Nonaka, w pobliżu Kōfuku-ji. Przez dwa lata usiłował rozwiać swoje wątpliwości, jednak mimo doprowadzenia się prawie do śmierci z wyczerpania, rozwiązanie problemu umykało mu. Wiosną 1647 roku leżał w chatce blisko śmierci, nie będąc w stanie nawet przełknąć przyniesionego jedzenia.
Pewnego dnia poczuł coś blokującego mu gardło i po wytężeniu wszystkich swoich sił wypluł kulę flegmy. Nagle jego choroba się rozwiała, a Bankei urzeczywistnił odpowiedź na problem, który go trapił od tylu lat. Z tekstów Bankeia wynika, iż właśnie wtedy po raz pierwszy osiągnął Nienarodzone, chociaż nie używał tego terminu jeszcze przez dłuższy czas.
Umpo, który nie potrafił ocenić głębokości wglądu swojego ucznia poradził mu, aby ten udał się do słynnego mistrza zen Gudō Tōshoku (1577-1661) z Daisen-ji. Po przybyciu na miejsce okazało, że Gudō wyruszył w jedną ze swoich podróży po świątyniach mu podlegających. Bankei odwiedził wówczas wielu innych nauczycieli w regionie, jednak żaden z nich nie posiadał albo autorytetu, albo własnego głębokiego wglądu, aby ocenić urzeczywistnienie Bankeia. Bankei czuł się coraz bardziej rozczarowany poziomem w jakim znalazł się zen w Japonii
W 1651 roku po namowie ze strony Umpo, Bankei wybrał się do Nagasaki, gdzie w klasztorze Sūfuku przebywał chiński mistrz chan Daozhe Zhaoyuan. Chociaż Daozhe nie mówił językiem japońskim przejrzał Bankeia i przekazał mu informację, że jego oświecenie, chociaż prawdziwe, nie jest jeszcze całkowite. Bankei zdecydował się dołączyć do mnichów praktykujących pod kierunkiem mistrza. Odmówił jednak udziału w chińskich rytuałach wprowadzanych przez mistrza argumentując, że nie ma czasu na uczenie się obcych procedur. Między innymi nie zajmował się praktyką kōanową prowadzoną przez mistrza w języku chińskim. Pewnego wieczoru doświadczył swojego drugiego oświecenia, gdy siedział w medytacji w ciemnym kącie sali medytacyjnej klasztoru. W czasie prezentacji swojego urzeczywistnienia zapytał mistrza Daozhe "A co ze sprawą narodzin i śmierci?" W odpowiedzi Daozhe napisał: "Czyje to narodziny i śmierć?" Bankei rozłożył ręce. Daozhe wziął znów pędzelek, ale Bankei wyrwał mu go i rzucił na podłogę. Następnego dnia Daozhe publicznie oświadczył, iż Bankei zakończył studia zen. Mistrz posłał go do pracy w kuchni jako kucharza (jap. "tenzō"), które to stanowisko było tradycyjnie przeznaczone dla najbardziej rozwiniętych uczniów.
Bankei przebywał u Daozhe około roku i otrzymał "inka", transmisję dharmy (formalne potwierdzenie przebudzenia ucznia przez jego mistrza). Część mnichów odczuwała w stosunku do niego wrogość, interpretując jego odmowę udziału w różnych rytuałach wywyższaniem się i specjalnymi względami ze strony mistrza. W końcu Daozhe poradził mu, aby opuścił klasztor.
Mistrz zen.
W 1652 roku Bankei powrócił do Harimy, ale jego próby nauczania spotkały się z podejrzeniami i wrogością. W związku z tym spędził rok na odosobnieniu w górach Yoshino. W tym odległym górskim i wiejskim rejonie został przyjęty bardzo ciepło. Prawdopodobnie właśnie wtedy skomponował swój wiersz "Pieśń o Pierwotnym Umyśle" jako nieformalną instrukcję dla miejscowych ludzi. W 1654 roku do Nagasaki przybył inny chiński mistrz Yinyuan Longqi (1592-1673) i jego silna frakcja postanowiła usunąć mistrza Daozhe z Sūfuku-ji. Daozhe postanowił się usunąć, a Bankei wraz z innymi uczniami mistrza zaczęli poszukiwać innego klasztoru dla niego. Próba się nie udała i ostatecznie Daozhe powrócił do Chin w 1658 roku i zmarł w 1662 roku. W czasie tych poszukiwań Bankei poznał dwóch "daimyō", którzy zostaną jego uczniami i patronami: Matsuurę Shigenobu (1622-1703), pana Hirado i Katō Yasuokiego (1618-1677), pana Iyo.
Po śmierci mistrza Umpo w 1653 roku, jego spadkobierca - mistrz zen Bokuō Sogyū (zm. 1694 - spełnił życzenie swojego nauczyciela i potwierdził oświecenie Bankeia certyfikatem "inka". Technicznie więc jest spadkobiercą Sogyū, jednak traktowany był zawsze jako uczeń mistrza Umpo, co umiejscawiało go w linii przekazu "shōtaku-ha", odgałęzieniu linii Umpo z Myōshin-ji.
Prześledzenie kolei jego życia przez całe dekady wędrówek jest bardzo trudne, gdyż był on mistrzem zen na całkowicie swoich warunkach. Około 1660 roku powrócił do Hamady, gdzie pogodził się ze swoim bratem Tadayasu, który zmarł w 1661 roku. Szkolny przyjaciel Sasaki Nobutsugu (1625-1686) dołączył do jego braci i wybudowali dla Bankeia świątynię Ryūmon (Klasztor Smoczej Bramy). Była to pierwsza z licznych świątyń, które otrzymał. Zaczął być sławny i świątynię odwiedzali liczni jego wyznawcy, w tym "daimyō" z rodzinami, którzy oferowali mu klasztory w ich posiadłościach oraz w stolicach Kioto i Edo. Ryūmon-ji było miejscem, gdzie zawsze powracał ze swoich wędrówek, aby prowadzić powiększające się grono uczniów (co wymagało rozbudowy klasztoru) oraz aby przechodzić rekonwalescencję po nawrotach swojej chronicznej choroby.
W 1669 roku Bankei założył swój drugi klasztor - Nyohō, który został ufundowany przez Katō Yasuokiego w Sanuki na wyspie Sikoku. Obok tego klasztoru Bankei wybudował sobie pustelnię Ōshiken. W dziesięć lat później (w 1678 roku) założył jeszcze trzeci swój klasztor - Kōrin w Edo, w dystrykcie Azabu. Mistrz odbudował lub założył prawie 60 świątyń i klasztorów.
Prawdopodobnie właśnie lata 60. i 70. XVII wieku dały mu sposobność do kontynuowania poszukiwań dla odpowiedniej metody nauczania, które doprowadziły go do wykrystalizowania się dojrzałych nauk o Nienarodzonym. Rok 1679 wyznacza znaczącą zmianę w jego podejściu do praktyki, w której zaczął teraz kłaść nacisk na praktyki zbiorowe i publiczne mowy Dharmy na dużych, tradycyjnych trzymiesięcznych okresach intensywnej medytacji w zimie i w lecie (jap. "kessei"). Aż do samej śmierci kontynuował prowadzenie takich zbiorowych odosobnień co najmniej raz w roku, podróżując do swoich świątyń i wygłaszając czasami nawet trzy mowy w ciągu dnia.
Nie wiadomo, jak dokładnie wyglądała praktyka w jego klasztorach. Różniła się ona od praktyki w innych klasztorach "rinzai" brakiem tak typowych metod jak uderzanie uczniów czy też żebranie przez mnichów. Poza tym Bankei działał jak inni mistrzowie zen: przyjmował uczniów na prywatnych rozmowach, prowadził pogrzeby i ceremonie wspomnieniowe i surowo przestrzegał wskazań w swoim życiu. Prawdopodobnie największą różnicą była atmosfera panująca w jego klasztorach. Często przebywał również w klasztorze Jizō w Kioto, zwłaszcza gdy chodziło o podreperowanie zdrowia. Innym klasztorem, który odwiedzał był Fumon w Hirado.
W 1680 roku zmarła jego ukochana matka, która została mniszką buddyjską i przebywała w żeńskim klasztorze nieopodal Ryūmon-ji.
W roku 1690 Bankei był u szczytu swojej kariery. Jego nauczanie o Nienarodzonym zyskało sobie sławę i spowodowało napływ wielu uczniów. Właściwie wszystkie zapisane jego mowy Dharmy i kazania pochodzą zasadniczo z okresu 1690 i 1691 roku. Aby go posłuchać przychodziły tłumy ludzi. Jego mowy w Ryūtaki-ji słuchało ponad 1300 osób. Mów tych wysłuchiwali jego uczniowie, ludzie świeccy, mnisi rinzai i sōtō, przedstawiciele innych, "dawnych" tradycji buddyjskich ritsu, shingon, tendai oraz wyznawcy amidyzmu i Nichirena. Jego przekonujące uduchowienie w połączeniu z tolerancją i prawdziwie przyjacielskim nastawieniem powodowało, że ludzie, niezależnie od tego kim byli i w co wierzyli, przychodzili do niego po porady.
W tym samym roku cesarz Higashiyama (東山, pan. 1687-1709) nadał mu tytuł "Butchi Kōsai zenji" (Mistrz zen Dobroczynnej Oświeconej Mądrości). Jesienią został zaproszony na serię publicznych wykładów do Hōshin-ji w Marugame, mieście, gdzie znajdował się zamek jego patrona Kyōgoku Takatoyo. Zimą tego roku poprowadził trzymiesięczne odosobnienie ("kessei") w Ryūtaku-ji, w którym wzięło udział 1700 mnichów ze wszystkich tradycji buddyjskich, którzy przybyli z całej Japonii, nawet z wysp Riukiu. Bankei wygłosił sześćdziesiąt wykładów, z których wiele zostało zapisanych przez słuchaczy.
W 1691 roku został opatem głównego klasztoru swojej głównej linii przekazu - Myōshin, ale nie wytrzymał tam długo. Podróżował jak zwykle, prowadził także kolejne "kessei" (w latach 1691-1692 w Ryūtaku-ji, a w latach 1962-1963 w Gyokuryū-ji (玉龍寺, Klasztor Perłowego Smoka) w Mino). W 1693 roku wyruszył z Mino w swoją ostatnią podróż do Nagoi, gdzie spędził 10 dni i w końcu do Edo. W maju wyruszył do Ryūtaku-ji, ale zachorował i zatrzymał się w Hamamatsu. W czerwcu ruszył znów do Ryūtaku-ji. W sierpniu wygłosił swoje ostatnie kazanie, w którym poinformował słuchaczy, że jego śmierć się przybliża. Jego zdrowie szybko się pogorszyło i mistrz zen Bankei Yōtaku zmarł 3 września 1693 roku.
Jego prochy zostały rozdzielone głównie pomiędzy Ryūmon-ji i Nyohō-ji. W 1740 roku został nagrodzony pośmiertnie tytułem "Kokushi" (Narodowy nauczyciel), jako jeden z zaledwie sześciu nauczycieli z Myōchin-ji, którzy go otrzymali.
Uwagi.
Bankei był charyzmatycznym mistrzem buddyjskim, który odnowił nauki zen. Opierając się na własnym doświadczeniu wieloletniej medytacji, które wykonał samodzielnie bez pomocy nauczycieli, wprowadził do nauk zen termin "Nienarodzonego". Jego oryginalny, nowatorski styl nauczania przywodzi na myśl czasy świetności chińskich wielkich mistrzów chan z dynastii Tang.
Bankei nie opierał swojego nauczania na starych bezkrytycznie przyjmowanych ówcześnie mu metodach zen np. typu koany w celu wzbudzania wątpienia, ale na bezpośrednich pouczeniach poza ustalonymi schematami i metodami, ukazujących bezpośrednio błędy i opisujących, że nie splamiony negatywnościami i nie udoskonalany przez wysiłek lub osiąganie "nienarodzony" umysł Buddy, jest wrodzony każdemu.
Bankei nie pozostawił po sobie równie charyzmatycznych spadkobierców swojego unikalnego stylu nauczania oraz znaczących dzieł systematyzujących to nauczanie, chociaż pozostały zapiski wielu pouczających dialogów oraz krótkie mowy. Jego nauki wywarły i wywierają natomiast ogromny wpływ na wielu mistrzów szczególnie linii rinzai np. linii mistrza Hakuina Ekaku, jak i na cały buddyzm w Japonii, aż do dnia obecnego.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="816796" url="https://pl.wikipedia.org/wiki?curid=816796" title="Liściec">
Liściec

Liściec ("Phyllium") – rodzaj owadów z rzędu straszyków.
Liśćce do złudzenia przypominają nadgryziony liść, co pozwala być niewidocznym wśród wielu drzew liściastych. Przybierają kolor i wygląd zależnie od otoczenia, w którym się znajdują. Chronią się w ten sposób przed drapieżnikami. Kiedy poczują się zagrożone zaczynają kołysać się na boki udając kołyszący się na wietrze liść, kiedy zostaną podrażnione opadają bezwładnie na ziemię pozostając w bezruchu. 
Rozmnażają się płciowo i partenogenetycznie, w ciągu swego dorosłego życia składają zależnie od gatunku kilkadziesiąt - kilkaset jajeczek, z których wykluwają się młode liśćce. Do tej pory odkryto kilkadziesiąt gatunków liśćców.
Jednym z gatunków liśćców najczęściej spotykanym w hodowli to "Phyllium siccifolium" (liściec jesienny).
Rzadziej spotykane gatunki to: "Phyllium bioculatum" (liściec dwuoki), "Phyllium giganteum" (liściec olbrzymi) i "Phyllium celebicum".

</doc>
<doc id="816798" url="https://pl.wikipedia.org/wiki?curid=816798" title="Bankei">
Bankei



</doc>
<doc id="816799" url="https://pl.wikipedia.org/wiki?curid=816799" title="Kawka (ujednoznacznienie)">
Kawka (ujednoznacznienie)

3 miejscowości w Polsce:
Ornitologia:

</doc>
<doc id="816800" url="https://pl.wikipedia.org/wiki?curid=816800" title="Trecento">
Trecento

Trecento ( ’trzysta’) – pojęcie odnoszące się do XIV wieku we włoskiej kulturze. Była to epoka uznawana za protorenesans.
Nazwa pochodzi od włoskiego słowa oznaczającego "300" i oznacza tutaj: lata [tysiąc] trzysetne (1300-1399). Użył jej Giorgio Vasari – włoski historiograf, który podzielił dzieje sztuki włoskiej od Cimabuego do Michała Anioła na trzy okresy: "trecento", "quattrocento", "cinquecento".
Trecento reprezentują tacy malarze jak m.in. Simone Martini, Ambrogio Lorenzetti, Duccio di Buoninsegna, Giotto di Bondone ("Spotkanie przy złotej bramie" – fresk z roku 1305, "Maesta ognissanti" – "Madonna Wszystkich Świętych" – tempera na desce z roku 1310).
W muzyce wyróżnili się tym czasie:
W XIV stuleciu nastąpił rozwój muzyki świeckiej i jej dominacja nad muzyką religijną. Pojawiły się nowe gatunki muzyczne:

</doc>
<doc id="816806" url="https://pl.wikipedia.org/wiki?curid=816806" title="Bhiwani">
Bhiwani

Bhiwani (hindi भिवानी) - miasto w północno-zachodnich Indiach, w stanie Hariana. Leży ono w regionie rolniczym.
W 1991 w mieście mieszkało ok. 121 tys. mieszkańców.
Historia miasta.
Miasto zostało założone przez Brytyjczyków w 1817. Prawa miejskie otrzymało w 1867.
Przemysł.
W mieście rozwinął się przemysł włókienniczy, motoryzacyjny, papierniczy oraz spożywczy.

</doc>
<doc id="816807" url="https://pl.wikipedia.org/wiki?curid=816807" title="Beetham Tower (Manchester)">
Beetham Tower (Manchester)

Beetham Tower – wieżowiec znajdujący się w angielskim mieście Manchester. W budynku znajduje się hotel sieci Hilton. Jest to najwyższy budynek w Anglii poza Londynem oraz siódmy co do wielkości w Wielkiej Brytanii. Jego budowę zakończono w 2006.
Problemy z hałasem.
W trakcie budowy okazało się, że konstrukcja generuje dziwne dźwięki (o częstotliwości zbliżonej do dźwięku C).

</doc>
<doc id="816808" url="https://pl.wikipedia.org/wiki?curid=816808" title="Mzdówko">
Mzdówko

Mzdówko (kaszb. "Mzdówkò") – osada popegeerowska w Polsce położona w województwie pomorskim, w powiecie słupskim, w gminie Kępice.
W latach 1975–1998 miejscowość należała administracyjnie do województwa słupskiego

</doc>
<doc id="816811" url="https://pl.wikipedia.org/wiki?curid=816811" title="Mzdowiec">
Mzdowiec

Mzdowiec (kaszb. "Mzdówc") – osada w Polsce położona w województwie pomorskim, w powiecie słupskim, w gminie Kępice.
W latach 1975–1998 miejscowość należała administracyjnie do województwa słupskiego. Na południowo-wschodnim kierunku od miejscowości przebiega droga wojewódzka 208 .

</doc>
<doc id="816816" url="https://pl.wikipedia.org/wiki?curid=816816" title="Roberto Alagna">
Roberto Alagna

Roberto Alagna (ur. 7 czerwca 1963 w Clichy-sous-Bois) – francuski śpiewak operowy, tenor.
Życiorys.
Urodził się w rodzinie włoskich imigrantów z Sycylii, jest synem murarza i krawcowej. Z wykształcenia jest księgowym i przez rok pracował w zawodzie, jednocześnie dorabiał, śpiewając w paryskiej pizzerii i kabaretach. Podczas występu w kabarecie Chez Vincent został dostrzeżony przez producenta muzycznego Eddie’ego Barclaya, który zaoferował mu kontrakt z wytwórnią płytową i wydał jego debiutancki album studyjny pt. "Embrasse moi". Zafascynowany filmami Mario Lanzy oraz kubańskim kontrabasistą Rafaelem Ruizem, zaczął samodzielnie uczyć się śpiewu klasycznego.
Wygrał "Międzynarodowy Konkurs Wokalny im. Luciano Pavarottiego" i w 1988 zadebiutował na profesjonalnej scenie operowej rolą Alfreda w "Traviacie". Rolę tę jeszcze wielokrotnie wykonywał na scenach mniejszych miast we Francji i Włoszech; łącznie około 150 razy. Wraz ze wzrostem reputacji został zaproszony kolejno do La Scali, Covent Garden oraz Metropolitan Opera, gdzie zagrał role Alfreda oraz Rudolfa w "Cyganerii". W 1994 ugruntował międzynarodową sławę rolą Romea w "Romeo i Julii" Charles’a Gounoda.
Specjalizuje się w repertuarze francuskim oraz w lirycznych rolach włoskich. Grał Rinuccia w "Giannim Schicchim", Nemorina w "Napoju miłosnym" i Kawalera des Grieux w "Manon". Z mniejszym powodzeniem wykonywał w ostatnich latach cięższe partie tenorowe, głównie z oper Verdiego. W czasie otwierającego sezon 2006/2007 przedstawienia "Aidy", śpiewający rolę Radamesa, został wygwizdany po wykonaniu pierwszej arii "Celeste Aida" i zszedł ze sceny, a przez resztę przedstawienia zastępował go Antonello Palombi. Reżyserujący spektakl Franco Zeffirelli uznał takie zachowanie za całkowicie nieprofesjonalne. Po tym wydarzeniu Alagna zapowiedział, że nigdy już nie wróci do La Scali.
W 2007 regularnie występował na deskach Metropolitan Opera w roli Pinkertona w "Madame Butterfly", wrócił również do roli Radamesa, zajmując miejsce Marco Bertiego w nowej produkcji "Aidy". Grał tytułowe role w "Trubadurze", "Otellu" i "Don Carlosie". Nagrał na DVD "Toskę" (z Angelą Gheorghiu w roli tytułowej) oraz "Romeo i Julię".
Życie prywatne.
Był żonaty z Florence Lancien, która zmarła w 1994 na guz mózgu. Mieli córkę Ornellę. W 1996 poślubił rumuńską sopranistkę Angelę Gheorghiu, z którą rozwiódł się w 2014 (od 2009 był z nią w separacji). 16 listopada 2015 we Wrocławiu poślubił polską sopranistkę Aleksandrę Kurzak, z którą ma córkę Malènę.

</doc>
<doc id="816817" url="https://pl.wikipedia.org/wiki?curid=816817" title="Trommald">
Trommald

Trommald – miasto położone w środkowej części stanu Minnesota.
Liczy 125 mieszkańców (2000). Ma powierzchnię 10,5 km²

</doc>
<doc id="816821" url="https://pl.wikipedia.org/wiki?curid=816821" title="Nowa Góra (Pieniny)">
Nowa Góra (Pieniny)

Nowa Góra (902 m n.p.m.) – drugi co do wysokości szczyt Pienin Właściwych i najwyższy szczyt Pienin Czorsztyńskich. Jest to wybitny szczyt o charakterystycznym kształcie ostrego stożka, wyraźnie wyróżniający się na tle innych szczytów Pienin. Znajduje się w głównym grzbiecie Pienin Czorsztyńskich, między Czołem a Kirową Skałką. Na Nowej Górze grzbiet ten załamuje się, wyraźnie uwypuklając się na południe. Podstawa szczytu znajduje się na wysokości ok. 730 m n.p.m. Góra zbudowana jest z twardych wapieni zaliczanych do serii pienińskiej. Od zachodniej strony jej stoki opadają do głębokiej doliny Kirowego Potoku (dopływ Macelowego Potoku), od wschodniej do wąwozu Za Kocioł (odgałęzienie Wąwozu Szopczańskiego).
Nowa Góra jest całkowicie porośnięta lasem, ale u jej podstawy po północnej stronie znajduje się polana: Zakoczył. U podnóży po stronie południowej również znajdują się polany zwane Pod Nową Górą.
Nowa Góra znajduje się na obszarze Pienińskiego Parku Narodowego i nie jest udostępniona turystycznie. Nazwa pojawiła się na mapach już w 1822. Ciekawa flora. M.in. stwierdzono tutaj występowanie takich rzadkich w Polsce gatunków roślin, jak: ostrożeń głowacz, dwulistnik muszy, oset pagórkowy i kokorycz żółtawa.

</doc>
<doc id="816823" url="https://pl.wikipedia.org/wiki?curid=816823" title="Plato (Minnesota)">
Plato (Minnesota)

Plato – miasto położone w południowej części stanu Minnesota. 
Liczy 336 mieszkańców, ma powierzchnię 0,9 km².

</doc>
<doc id="816826" url="https://pl.wikipedia.org/wiki?curid=816826" title="Edward Kowalczyk">
Edward Kowalczyk



</doc>
<doc id="816827" url="https://pl.wikipedia.org/wiki?curid=816827" title="Sławomir Rafałowicz">
Sławomir Rafałowicz

Sławomir Rafałowicz (ur. 19 czerwca 1971) – polski piłkarz i trener piłkarski.
Wychowanek Orzeł Biały Wałcz. W latach 1990-1996 (z epizodem w Amice Wronki w sezonie 1994/1995, z którą wywalczył awans do I ligi) związany z Pogonią Szczecin. Grał także przez rundę wiosenną sezonu 1996/97 w Stali Rzeszów, a następnie w Stali Stocznia Szczecin oraz Odrze Szczecin.
W I lidze wystąpił ogółem w 30 meczach (wszystkie w barwach Pogoni) i zdobył 3 bramki.
Po zakończeniu w 2000 r. kariery piłkarskiej pełnił różne funkcje w szczecińskiej Pogoni – był opiekunem juniorów, szkoleniowcem trampkarzy, trenerem rezerw. W sezonie 2002/03 (do 29 lipca 2003; zastąpiony przez Wojciecha Tomasiewicza) i od 12 sierpnia 2005 do stycznia 2006 pełnił funkcję trenera zespołu Arkonii Szczecin. Zastąpiony przez Henryka Wawrowskiego. W rundzie jesiennej sezonu 2007/2008 pracował ponownie w Pogoni, jako asystent trenera Marcina Kaczmarka. Po zakończeniu rundy obaj zostali zwolnieni z morskiego klubu.
W trakcie kariery trenerskiej trenował też młodzież w Zespole Szkół Łączności oraz w Licealnym Centrum Kształcenia Piłkarskiego trenując rocznik 1992 przy ul. Hożej 3 w Szczecinie. Od sierpnia 2010 ponownie pełnił funkcję asystenta trenera szczecińskiej Pogoni. Od roku 2011 został trenerem Pogoni II Szczecin.
Od początku sezonu 2016/17 pełni obowiązki II trenera ekstraklasowej Wisły Płock asystując Marcinowi Kaczmarkowi.
Obecnie jest analitykiem w I zespole Pogoni Szczecin.

</doc>
<doc id="816830" url="https://pl.wikipedia.org/wiki?curid=816830" title="Brzezinka (powiat słupski)">
Brzezinka (powiat słupski)

Brzezinka (, ) – osada leśna w Polsce, położona w województwie pomorskim, w powiecie słupskim, w gminie Kępice.
W latach 1975–1998 miejscowość należała administracyjnie do województwa słupskiego.

</doc>
<doc id="816839" url="https://pl.wikipedia.org/wiki?curid=816839" title="Dutch International Indoors Amsterdam">
Dutch International Indoors Amsterdam

Dutch International Indoors Amsterdam - kobiecy turniej tenisowy zaliczany do cyklu WTA. Rozegrany w listopadzie 1980 roku na kortach o nawierzchni dywanowej w hali w holenderskim Amsterdamie. Pula nagród wyniosła 75 000 dolarów. W turnieju zwyciężyła Hana Mandlíková, pokonując w finale Virginię Ruzici.

</doc>
<doc id="816844" url="https://pl.wikipedia.org/wiki?curid=816844" title="Mateja Svet">
Mateja Svet

Mateja Svet (ur. 16 sierpnia 1968 w Lublanie) – słoweńska narciarka alpejska reprezentująca barwy Jugosławii, srebrna medalistka olimpijska, pięciokrotna medalistka mistrzostw świata oraz zdobywczyni Małej Kryształowej Kuli Pucharu Świata w gigancie.
Kariera.
Po raz pierwszy na arenie międzynarodowej Mateja Svet pojawiła się w sezonie 1983/1984. Pierwsze punkty w zawodach Pucharu Świata zdobyła 15 stycznia 1984 roku w Mariborze, zajmując piętnaste miejsce w slalomie. Był to jedyny start sezonu, w którym zdobyła punkty, w efekcie zajęła 86. miejsce w klasyfikacji generalnej. W lutym 1984 roku zdobyła złoty medal w gigancie podczas mistrzostw świata juniorów w Sugarloaf, wyprzedzając Diann Roffe z USA oraz swą rodaczkę, Veronikę Šarec. W tym samym roku wzięła udział w igrzyskach olimpijskich w Sarajewie, zajmując 23. miejsce w gigancie oraz piętnaste w slalomie.
Pierwszy raz na podium zawodów pucharowych stanęła 13 marca 1985 roku w Lake Placid, gdzie była druga w gigancie. W zawodach tych lepsza okazała się tylko Diann Roffe. W sezonie 1984/1985 punktowała jeszcze kilkukrotnie, jednak nie stawała już na podium. W klasyfikacji generalnej zajęła tym razem 31. pozycję. Na początku lutego 1985 roku wystartowała na mistrzostwach świata w Bormio, zajmując trzynaste miejsce w gigancie. Kolejne podia wywalczyła w sezonie 1985/1986. Dokonała tego pięciokrotnie, odnosząc przy tym dwa zwycięstwa: 8 lutego w Wysokich Tatrach oraz 22 marca 1986 roku w Bromont wygrywała giganty. W klasyfikacji generalnej była siódma, a w klasyfikacji giganta zajęła trzecie miejsce za Vreni Schneider ze Szwajcarii oraz Traudl Hächer z RFN.
Mistrzostwa świata w Crans-Montana w 1987 roku przyniosły jej pierwsze medale w kategorii seniorek. Najpierw wywalczyła brąz w supergigancie, ulegając jedynie dwóm Szwajcarkom: Marii Walliser i Micheli Figini. Dwa dni później zajęła drugie miejsce w gigancie, plasując się o 0,56 sekundy za Vreni Schneider i o 1,73 sekundy przed Walliser. Na koniec zdobyła brązowy medal w slalomie, przegrywając tylko z Eriką Hess ze Szwajcarii oraz Austriaczką Roswithą Steiner. W zawodach pucharowych na podium stawała czterokrotnie, za każdym razem na drugim miejscu, dwukrotnie w gigancie i po jednym razie w supergigancie i slalomie. Ostatecznie sezon 1986/1987 ukończyła na siódmej pozycji, w klasyfikacji giganta byłą szósta, a w slalomie dziewiąta.
Najlepsze wyniki osiągała w sezonie 1987/1988, który zakończyła na szóstym miejscu w klasyfikacji generalnej. Na podium stawała pięciokrotnie, z czego trzy razy wygrywała: 30 i 31 stycznia w Kranjskiej Gorze kolejno w gigancie i slalomie oraz 3 marca 1988 roku w Saalbach-Hinterglemm, gdzie wygrała kolejnego giganta. W klasyfikacji giganta zdobyła swoją jedyną Małą Kryształową Kulę, a w klasyfikacji slalomu była ósma. W 1988 roku brała udział w igrzyskach olimpijskich w Calgary, gdzie wystąpiła w trzech konkurencjach. Najpierw zajęła 20. miejsce w supergigancie, a następnie była czwarta w gigancie, przegrywając walkę o brązowy medal z Marią Walliser o 0,08 sekundy. Dwa dni później wystartowała w slalomie, w którym po pierwszym przejeździe zajmowała trzecie miejsce, tracąc do prowadzącej Vreni Schneider 0,40 sekundy. W drugim przejeździe osiągnęła czwarty czas, co dało jej drugi łączny wynik i srebrny medal. Ostatecznie na podium rozdzieliła Schneider oraz Christę Kinshofer z RFN.
Scet startowała jeszcze przed dwa kolejne lata, utrzymując miejsce w światowej czołówce. W tym czasie łącznie siedmiokrotnie stawała na podium zawodów PŚ, odnosząc dwa zwycięstwa: 20 stycznia 1990 roku w Mariborze oraz 5 lutego 1990 roku w Veysonnaz była najlepsza w gigantach. W sezonie 1988/1989 była szósta w klasyfikacji generalnej, a rok później uplasowała się jedną pozycję niżej. W obu sezonach zajmowała drugie miejsce w klasyfikacji giganta, ustępując kolejno Vreni Schneider i Anicie Wachter. Ostatni raz na podium stanęła 14 marca 1990 roku w Klövsjö, gdzie była trzecia w gigancie. W lutym 1989 roku wystąpiła na mistrzostwach świata w Vail, gdzie wywalczyła złoty medal w slalomie. Był to pierwszy w historii złoty medal w narciarstwie alpejskim wywalczony przez zawodniczkę z Jugosławii. Cztery dni później Svet zdobyła także brązowy medal w gigancie, w którym uległa tylko Vreni Schneider oraz Francuzce Carole Merle. Na tych samych mistrzostwach zajęła także czwarte miejsce w kombinacji, przegrywając walkę o podium ze Szwajcarką Brigitte Oertli.
Wielokrotnie zdobywała medale mistrzostw Jugosławii, w tym jedenaście złotych: w zjeździe w 1987 roku, supergigancie w latach 1986, 1987, gigancie w latach 1986-1988 i 1990, slalomie w latach 1985, 1987 i 1990 oraz kombinacji 1987 roku. Trzykrotnie wybrana najlepszą sportsmenką Jugosławii: w 1986, 1987 i 1989 roku oraz siedmiokrotnie wybierana najlepszą sportsmenką Słowenii w latach 1984-1990. W lecie 1990 roku ogłosiła zakończenie kariery. Jako powód podała zmęczenie stylem życia zawodowego sportowca.

</doc>
<doc id="816845" url="https://pl.wikipedia.org/wiki?curid=816845" title="Polichno (województwo pomorskie)">
Polichno (województwo pomorskie)

Polichno (kaszb. "Pòlëchno") – osada w Polsce położona w województwie pomorskim, w powiecie słupskim, w gminie Kępice. Osada wchodzi w skład sołectwa Płocko.
W latach 1975–1998 miejscowość należała administracyjnie do województwa słupskiego
Inne miejscowości o nazwie Polichno: Polichno

</doc>
<doc id="816846" url="https://pl.wikipedia.org/wiki?curid=816846" title="Marian Zimmermann">
Marian Zimmermann

Marian Zimmermann (ur. 19 września 1901 w Przemyślu, zm. 19 stycznia 1969 w Poznaniu) – polski uczony, znawca prawa administracyjnego, asystent i docent Uniwersytetu Jana Kazimierza we Lwowie, profesor Uniwersytetu Poznańskiego.
Życiorys.
Był synem Kazimierza i Jeremii z Szachowiczów. Ukończył gimnazjum w Przemyślu. W 1927 uzyskał stopień doktora praw na Wydziale Prawa Uniwersytetu Jana Kazimierza we Lwowie. Habilitował się w 1934 r. na podstawie pracy napisanej pod kierunkiem prof. Zbigniewa Pazdro. Od 1925 r. do 30 marca 1939 r. był asystentem w Katedrze Prawa Administracyjnego i Nauki Administracji UJK prof. Zbigniewa Pazdro. W październiku 1936 otrzymał prawo "veniam legendi" z zakresu polskiego prawa administracyjnego na Wydziale Prawa Uniwersytetu Jana Kazimierza we Lwowie.
Z dniem 10 marca 1939 r. powołany został na stanowisko profesora nadzwyczajnego prawa administracyjnego w Uniwersytecie Poznańskim. Nie zdołał jednak w pełni przenieść się do Poznania. Wrzesień 1939 r. zastał go we Lwowie. Do grudnia 1939 r. pracował jako docent, a od stycznia 1940 do 26 czerwca 1941 r. jako laborant na Wydziale Prawa Uniwersytetu Lwowskiego (od 8 stycznia 1940 r. Państwowego Uniwersytetu im. Iwana Franki).
Po wkroczeniu do Lwowa Niemców brał udział w tajnym nauczaniu na kierowanym przez prof. Kazimierza Przybyłowskiego Wydziale Prawa Tajnego Uniwersytetu Jana Kazimierza. Zajęcia prowadził w kilkuosobowych grupach we własnym domu. W okresie tym był też nauczycielem w Akademii Handlu zagranicznego we Lwowie i być może adwokatem (źródła są sprzeczne).
W 1944 r. opuścił Lwów. W maju 1945 r. objął katedrę nadzwyczajną prawa administracyjnego na Uniwersytecie Poznańskim. 5 kwietnia 1946 r. został profesorem zwyczajnym prawa administracyjnego na Wydziale Prawno-Ekonomicznym Uniwersytetu Poznańskiego. W grudniu 1948 r. uzyskał pozwolenie Ministerstwa Oświaty na zajęcie uboczne w charakterze doradcy Izby Przemysłowo-Handlowej w Poznaniu. Był promotorem doktoratu Józefa Litwina (1947).
W 1937 został odznaczony Złotym Krzyżem Zasługi., w 1954 otrzymał Krzyż Kawalerski Orderu Odrodzenia Polski, a w 1955 Medal 10-lecia Polski Ludowej.
Został pochowany na Cmentarzu Junikowo w Poznaniu. Jego syn, Jan Zimmermann, został profesorem i kierownikiem katedry prawa administracyjnego Uniwersytetu Jagiellońskiego.

</doc>
<doc id="816849" url="https://pl.wikipedia.org/wiki?curid=816849" title="Ricochet">
Ricochet

Ricochet - gra sportowa, stanowiąca odmianę squasha (różnica: w ricochecie gracz może zagrywać piłkę o sufit).
W grze bierze udział dwóch zawodników wyposażonych w specjalne rakietki. Kolor piłki używany przez graczy uzależniony jest od stopnia ich zaawansowania.
Wygrywa gracz, który zwycięży w trzech setach (zasada best-of-five). 
Wymiary kortu: 8,0 m długość, 5,5 m szerokość, 2,7 m wysokość.
Linki zewnętrzne.
International Ricochet Federation

</doc>
<doc id="816850" url="https://pl.wikipedia.org/wiki?curid=816850" title="Patriota (film 1998)">
Patriota (film 1998)

Patriota "The Patriot" – amerykański thriller na podstawie powieści Williama Heine "The Last Canadian".
Opis fabuły.
Doktor Wesley McClaren (Steven Seagal) pracował kiedyś dla rządu USA. W prowincjonalnym miasteczku, w którym mieszka wybucha epidemia. Weslay kontaktuje się ze swoim przyjacielem, specjalistą od badań nad bronią biologiczną. Potwierdza on obawy lekarza, że rządowy eksperyment nad bronią wymknął się spod kontroli. Życie mieszkańców jest zagrożone. Lekiem na epidemię okazują się kwiaty i zioła rosnące w tamtym rejonie.

</doc>
<doc id="816851" url="https://pl.wikipedia.org/wiki?curid=816851" title="Lipnik (województwo pomorskie)">
Lipnik (województwo pomorskie)

Lipnik – osada w Polsce położona w województwie pomorskim, w powiecie słupskim, w gminie Kępice.
W latach 1975–1998 miejscowość należała administracyjnie do województwa słupskiego
Inne miejscowości o nazwie Lipnik: Lipnik

</doc>
<doc id="816854" url="https://pl.wikipedia.org/wiki?curid=816854" title="W15 (kolej)">
W15 (kolej)

W 15 – wskaźnik kolejowy oznaczający, że semafor, sygnalizator powtarzający lub tarcza ostrzegawcza, które nie są umieszczone w miejscu, w którym powinny się znajdować, mimo to odnoszą się do toru przy którym stoi wskaźnik.
Wskaźnik W 15 ustawia się w miejscu, w którym powinien się znajdować semafor, sygnał powtarzający lub tarcza ostrzegawcza. Ostrze czarnego trójkąta na wskaźniku zwrócone jest w stronę sygnalizatora (semafora, sygnału powtarzającego lub tarczy ostrzegawczej), którego sygnały odnoszą się do toru przy którym został ustawiony wskaźnik.

</doc>
<doc id="816862" url="https://pl.wikipedia.org/wiki?curid=816862" title="Uprawnienie">
Uprawnienie

Uprawnienie – określenie wyróżnionego w jakiś sposób elementu prawa podmiotowego – przeważnie chodzi o bliższe wyznaczenie zachowania objętego prawem podmiotowym.
Wśród uprawnień należy wyróżnić:

</doc>
<doc id="816874" url="https://pl.wikipedia.org/wiki?curid=816874" title="Erik Schlopy">
Erik Schlopy

Erik Schlopy (ur. 21 sierpnia 1972 w Buffalo) – amerykański narciarz alpejski, brązowy medalista mistrzostw świata.
Kariera.
Po raz pierwszy na arenie międzynarodowej pojawił się w 1990 roku, startując na mistrzostwach świata juniorów w Zinal, gdzie zajął między innymi szóste miejsce w gigancie i szesnaste w supergigancie. Na rozgrywanych rok później mistrzostwach świata juniorów w Geilo zajął 31. miejsce w supergigancie.
W zawodach Pucharu Świata zadebiutował 5 grudnia 1992 roku w Val d’Isère, zajmując 24. miejsce w supergigancie. Tm samym już w swoim debiucie wywalczył pierwsze pucharowe punkty. Na podium zawodów tego cyklu po raz pierwszy stanął 21 grudnia 2000 roku w Bormio, kończąc giganta na drugiej pozycji. W zawodach tych rozdzielił Austriaka Christopha Grubera i Szweda Fredrika Nyberga. W kolejnych startach na podium stanął jeszcze jeden raz: 10 marca 2001 roku w Åre ponownie był drugi w gigancie. Tym razem lepszy był tylko Austriak Hermann Maier. Najlepsze wyniki osiągnął w sezonie 2000/2001, kiedy zajął piętnaste miejsce w klasyfikacji generalnej, a w klasyfikacji giganta był trzeci.
Na mistrzostwach świata w Sankt Moritz w 2003 roku wywalczył brązowy medal w gigancie, ulegając jedynie swemu rodakowi, Bode Millerowi i Hansowi Knaußowi z Austrii. W 1994 roku wystąpił na igrzyskach olimpijskich w Lillehammer, zajmując 34. miejsce w gigancie. Podczas igrzysk w Salt Lake City w 2002 roku nie ukończył giganta, a w slalomie był trzynasty. Trzynaste miejsce w slalomie zajął także na rozgrywanych cztery lata później igrzyskach olimpijskich w Turynie.
Jego żona, Summer Sanders, reprezentowała USA w pływaniu.

</doc>
<doc id="816876" url="https://pl.wikipedia.org/wiki?curid=816876" title="Kazimierz Pochwalski">
Kazimierz Pochwalski

Kazimierz Pochwalski (ur. 25 grudnia 1855 w Krakowie, zm. 7 listopada 1940 tamże) – malarz, znany głównie jako portrecista, uważany za mistrza portretu reprezentacyjnego. Poza tym uprawiał malarstwo religijne i rodzajowe, pozostawił po sobie wiele szkiców pejzażowych, kwiatów i martwych natur.
Życiorys.
W latach 1871–1879 studiował w krakowskiej Szkole Sztuk Pięknych u Jana Matejki, później kształcił się za granicą w Akademii Monachijskiej (1878) u Aleksandra Maksymiliana Seitza (na początku maja 1878 r. zgłosił się do Akademii Sztuk Pięknych - Techn. Malklasse), a następnie Wiedniu i Paryżu. W latach (1885–1893) mieszkał w Krakowie. Był nauczycielem Olgi Boznańskiej. Należał do dyrekcji Towarzystwa Przyjaciół Sztuk Pięknych w Krakowie. Podróżował do Grecji, Włoch, Turcji i Egiptu. Malował portrety na dworze cesarskim w Wiedniu, w latach 1893–1918 był profesorem tamtejszej akademii. Po powrocie do Polski w roku 1919 malował portrety osobistości ze świata polityki, nauki i kultury.
Malował obrazy rodzajowe, sceny wschodnie, a przede wszystkim doskonałe portrety, ujęte realistycznie, o wyraźnym wpływie współczesnego portretu francuskiego.
Główne portrety: rektorów Uniwersytetu Jagiellońskiego w Krakowie, Henryka Sienkiewicza, Pawła Popiela, hr. Leona Pinińskiego, hr. Agenora Gołuchowskiego, Józefa Ignacego Kraszewskiego. Malował też obrazy religijne i krajobrazy.
Był synem malarza Józefa Kaspra Pochwalskiego. Pochowany na Cmentarzu Rakowickim (kwatera IIIb).
Życie prywatne.
17 lutego 1912 Ludwik Bernacki ożenił się w Wiedniu z Marią Franciszką Pochwalską (ur. 10.10.1892 w Wiedniu), córką Kazimierza Pochwalskiego i Zofii z Szarskich.

</doc>
<doc id="816885" url="https://pl.wikipedia.org/wiki?curid=816885" title="Majdan (Nowosiółki)">
Majdan (Nowosiółki)

Majdan – część wsi Nowosiółki w Polsce, położona w województwie lubelskim, w powiecie tomaszowskim, w gminie Telatyn.
W latach 1975–1998 Majdan administracyjnie należał do województwa zamojskiego.

</doc>
<doc id="816888" url="https://pl.wikipedia.org/wiki?curid=816888" title="Kryniczka">
Kryniczka

Kryniczka – część wsi Dutrów w Polsce, położona w województwie lubelskim, w powiecie tomaszowskim, w gminie Telatyn.
W latach 1975–1998 Kryniczka administracyjnie należała do województwa zamojskiego.

</doc>
<doc id="816889" url="https://pl.wikipedia.org/wiki?curid=816889" title="Thomas William Coke (2. hrabia Leicester)">
Thomas William Coke (2. hrabia Leicester)

Thomas William Coke (ur. 26 grudnia 1822 w Holkham Hall, zm. 24 stycznia 1909 w Holkham Hall) – brytyjski arystokrata, najstarszy syn Thomasa Williama Coke’a, 1. hrabiego Leicester, i lady Anne Keppel, córki 4. hrabiego Albemarle.
Po śmierci ojca w 1842 r. odziedziczył tytuł hrabiego Leicester i zasiadł w Izbie Lordów. W 1873 r. został kawalerem Orderu Podwiązki. Rozbudował swoją rodową rezydencję Holkham Hall w hrabstwie Norfolk. Od strony północnej dopudował westybul, od wschodniej stajnie, biura i oranżerię, zaś z południowej strony rezydencji utworzył tarasowy ogród. Lubił grać w krykieta. Reprezentował barwy Marylebone Cricket Club
20 kwietnia 1841 r. poślubił Julianę Whitbread (zm. 21 kwietnia 1870), córkę Samuela Whitbreada i Julii Brand, córki 21. barona Dacre. Thomas i Juliana mieli razem dwóch synów i siedem córek:
26 sierpnia 1875 r. poślubił Georginę Caroline Cavendish (ok. 1853 - 26 lutego 1937), córkę Williama Cavendisha, 2. barona Chesham, i Henrietty Lascelles, córki Williama Lascellesa. Thomas i Georgina mieli razem pięciu synów i jedną córkę:

</doc>
<doc id="816892" url="https://pl.wikipedia.org/wiki?curid=816892" title="Bazarek">
Bazarek

Bazarek – część wsi Dutrów w Polsce, położona w województwie lubelskim, w powiecie tomaszowskim, w gminie Telatyn.
W latach 1975–1998 Bazarek administracyjnie należał do województwa zamojskiego.

</doc>
<doc id="816893" url="https://pl.wikipedia.org/wiki?curid=816893" title="Łużki (województwo pomorskie)">
Łużki (województwo pomorskie)

Łużki (kaszb. "Łużczi") – osada w Polsce położona w województwie pomorskim, w powiecie słupskim, w gminie Kępice. Osada wchodzi w skład sołectwa Warcino.
W latach 1975–1998 miejscowość należała administracyjnie do województwa słupskiego

</doc>
<doc id="816895" url="https://pl.wikipedia.org/wiki?curid=816895" title="HoMM">
HoMM



</doc>
<doc id="816900" url="https://pl.wikipedia.org/wiki?curid=816900" title="Albert Lea">
Albert Lea

Albert Lea - miasto położone w południowo-wschodniej części stanu Minnesota. Liczy 18 356 mieszkańców.
W mieście tym urodził się amerykański muzyk, Eddie Cochran

</doc>
<doc id="816901" url="https://pl.wikipedia.org/wiki?curid=816901" title="Problem obliczeniowy">
Problem obliczeniowy

Problem obliczeniowy, zadanie obliczeniowe – zadanie, które może być rozwiązane za pomocą komputera lub innej maszyny liczącej. Na opis problemu obliczeniowego składają się: zbiór danych wejściowych (ang. "input") oraz warunki jakie ma spełniać wynik, czyli dane wyjściowe (ang. "output"). Bardziej formalnie, przez problem obliczeniowy możemy rozumieć funkcję, która przekształca zbiór danych wejściowych na zbiór danych wyjściowych. Pojęcie problemu obliczeniowego leży u podstaw informatyki rozumianej jako nauki zajmującej się przetwarzaniem informacji, gdyż praktycznie każde zadanie informatyczne można rozważać jako problem obliczeniowy.
Metody rozwiązywania problemów obliczeniowych nazywamy algorytmami, a dziedzina nauki, która zajmuje się ich konstrukcją i badaniem, to teoria algorytmów.
Problemy, a ich instancje.
Należy odróżnić problem, czyli ogólny opis pewnego zadania, od jego wystąpienia (instancji), czyli problem obliczeniowy wraz z konkretnymi danymi wejściowymi. Przykład: „mając dane dwie liczby x i y znajdź ich sumę” jest problemem obliczeniowym, natomiast „oblicz 3 + 6” jest wystąpieniem tego problemu.
Typy problemów obliczeniowych.
Problemy obliczeniowe można podzielić, ze względu na typ udzielanej odpowiedzi, następująco:
Ilością zasobów potrzebnych do rozwiązania problemów obliczeniowych zajmuje się teoria złożoności obliczeniowej.

</doc>
<doc id="816903" url="https://pl.wikipedia.org/wiki?curid=816903" title="Staples (Minnesota)">
Staples (Minnesota)

Staples - miasto położone w środkowej części stanu Minnesota. 
Liczy 3 104 mieszkańców.

</doc>
<doc id="816904" url="https://pl.wikipedia.org/wiki?curid=816904" title="Zadanie obliczeniowe">
Zadanie obliczeniowe



</doc>
<doc id="816910" url="https://pl.wikipedia.org/wiki?curid=816910" title="Harry Vanda">
Harry Vanda

Harry Vanda, właśc. Johannes Hendricus Jacob Vandenberg (ur. 22 marca 1946 w Hadze) – holenderski i australijski wokalista muzyki popularnej, gitarzysta, autor tekstów i producent muzyczny.
Kariera.
Jego rodzina emigrowała do Australii we wczesnych latach sześćdziesiątych XX wieku i osiedliła się w Sydney. Vanda zdobył sławę w latach 1964-1965 jako gitarzysta prowadzący najbardziej popularnej i odnoszącej sukcesy australijskiej grupy lat sześćdziesiątych The Easybeats.
W roku 1966 zaczął odnosić sukcesy w utworzonej razem z gitarzystą George'em Youngiem spółce autorów; razem napisali wszystkie piosenki dla Easybeats końca lat sześćdziesiątych, włączając ich międzynarodowy hit "Friday On My Mind".
Po powrocie do Australii w latach siedemdziesiątych Vanda i Young zostali producentami australijskiej niezależnej spółki płytowej Albert Productions. Od roku 1974 cieszyli się wielkim powodzeniem w Australii i nie tylko, pisząc i produkując hity dla kilku popularnych australijskich grup i piosenkarzy solowych takich jak John Paul Young, Cheetah, Stevie Wright, Ted Mulry, Rose Tattoo, The Angels, William Shakespeare, Mark Williams, a szczególnie dla AC/DC (którego głównymi członkami byli bracia George'a Younga – Malcolm i Angus).
Vanda i Young odnieśli też olbrzymi międzynarodowy sukces z ich własnym projektem studyjnym Flash and the Pan, lansując wiele hitów na całym świecie.
Niedawno Vanda rozstał się z długoletnim partnerem Youngiem i razem ze swoim synem Danielem rozpoczął działalność w Flashpoint Music. Ich ostatnią produkcją jest album nowej grupy z Melbourne British India oraz nowy album Johna Paula Younga, wydany w listopadzie 2006.

</doc>
<doc id="816911" url="https://pl.wikipedia.org/wiki?curid=816911" title="Vive Textile Recycling">
Vive Textile Recycling

Vive Textile Recycling – spółka z ograniczoną odpowiedzialnością z siedzibą w Kielcach, zajmująca się pozyskiwaniem, sortowaniem i przetwarzaniem odzieży używanej. Największy importer odzieży używanej w Polsce.
Towar przetwarzany przez VTR jest importowany głównie z państw Unii Europejskiej (Niemcy, Holandia, kraje skandynawskie), a także pozyskiwany na terenie kraju. W ofercie firmy znajduje się odzież niesortowana, odzież sortowana, materiały czyszczące oraz odpady odzieżowe. Odbiorcami odzieży są kraje Europy Zachodniej, Wspólnoty Niepodległych Państw, Azji i Afryki.
Posiada, istniejący od 1997 r., Dział Transportu zajmujący się w początkowym okresie transportem i logistyką związaną z główną działalnością firmy. Wraz z biegiem czasu zaczęła świadczyć także usługi transportowe i spedycyjne dla innych firm, zarówno na terenie kraju, jak i za granicą.
Historia.
Początki firmy sięgają 1991 r., gdy w Szczukowskich Górkach została założona mała hurtownia zajmująca się sprzedażą już posortowanej, kupowanej w Holandii, odzieży używanej. W 1992 r. zaczęła rozbudowywać produkcję oraz magazyny, jednocześnie zatrudniając nowych pracowników i rozpoczynając import częściowo posortowanych ubrań. W 1995 r. rozpoczęła skupowanie odzieży do posortowania na terenie kraju. W 2002 r. Vive Textile Recycling przetwarzało dziennie 70 ton odzieży. Całe zaplecze produkcyjne i magazynowe zajmowało ponad 8000 m2, w którym pracowało prawie 400 osób. W nocy z 7 na 8 października 2002 na terenie firmy wybuchł pożar, podczas którego spłonęły wszystkie zabudowania firmy oraz większość towaru w nich zgromadzonych. Spowodowało to zmniejszenie liczby pracowników o ponad połowę oraz ograniczenie produkcji do 40 ton dziennie. Spółka przeniosła się z Górek Szczukowskich do Kielc i ulokowała się w budynkach, które należały do dawnego Chemaru. Dzięki pomocy, udzielonej przez inne podmioty oraz osoby prywatne, nastąpił wzrost produkcji i zatrudnienia, który w połowie 2003 r. było porównywalne z notowanym na początku października 2002. Pod koniec 2004 r. Vive Textile Recycling kupiło 3-hektarową działkę oraz budynki o łącznej powierzchni 17000 m2 i zamontowało w nich nowoczesną linię przeznaczoną do sortowania odzieży. Na koniec 2006 r. zatrudnienie w firmie wynosiło 430 pracowników, a poziom produkcji sięgał 2500–3000 ton odzieży miesięcznie.
Sponsoring.
Od 2002 r. VTR jest właścicielem klubu piłki ręcznej – Vive Kielce.

</doc>
<doc id="816912" url="https://pl.wikipedia.org/wiki?curid=816912" title="Vive">
Vive



</doc>
<doc id="816916" url="https://pl.wikipedia.org/wiki?curid=816916" title="MGM HD">
MGM HD

MGM HD – pierwszy polski kanał filmowy w standardzie High Definition oraz pierwszy na świecie kanał MGM HD. Stacja rozpoczęła nadawanie 7 grudnia 2006 roku. Dostępna była na platformie cyfrowej n oraz w sieciach kablowych.
Historia.
16 listopada 2006 roku wiceprezes MGM Networks Bruce Tuchman i prezes ITI Neovision Maciej Sojka poinformowali na konferencji prasowej w Warszawie, Polska o planach uruchomienia lokalnej wersji MGM Channel nadającej programy w jakości high definition. 6 grudnia rozpoczął się testowy przekaz sygnału stacji. Kanał wystartował 7 grudnia 2006 roku.
12 grudnia 2006 roku brytyjski regulator medialny Ofcom wydał licencję na satelitarną transmisję kanału MGM HD. W kwietniu 2016 r. AMC Networks International nabyła od ITI Neovision mniejszościowy pakiet udziałów w spółce MGM Channel Poland Limited, stając się jej jedynym właścicielem.
6 maja 2016 r. MGM HD został zastąpiony przez kanał AMC HD.
Ramówka.
Kanał korzystał z obszernych zbiorów wytwórni Metro-Goldwyn-Mayer, Samuel Goldwyn, Orion Pictures oraz United Artists. Stacja prezentowała głównie filmy z lat 80. i 90. XX wieku.
W ramówce stacji pojawiały się między innymi filmy Woody'ego Allena, Briana DePalmy, Spike'a Lee, Stanleya Kubricka, Ingmara Bergmana, Federico Felliniego i Roberta Altmana, w których wystąpiły największe gwiazdy kina, takie jak Robert De Niro, Jane Fonda, Jodie Foster, Gene Hackman, Steve McQueen, czy Reese Witherspoon.
Technologia.
Wszystkie filmy nadawane były z dźwiękiem Dolby Digital 5.1 lub 2.1, w polskiej i oryginalnej wersji językowej. Od 2007 roku, przy wybranych pozycjach, istniała możliwość wyboru polskich napisów.

</doc>
<doc id="816918" url="https://pl.wikipedia.org/wiki?curid=816918" title="Towarzystwo Ubezpieczeń i Reasekuracji „Warta”">
Towarzystwo Ubezpieczeń i Reasekuracji „Warta”

Towarzystwo Ubezpieczeń i Reasekuracji „Warta” Spółka Akcyjna (TUiR Warta SA) – towarzystwo ubezpieczeniowe z siedzibą przy rondzie Daszyńskiego 1 w Warszawie, oferujące ubezpieczenia komunikacyjne, majątkowe, osobowo-turystyczne i odpowiedzialności cywilnej dla osób fizycznych i prawnych. Wchodzi w skład "Grupy Warta".
Opis.
Przedsiębiorstwo działa na polskim rynku od 1920 r. Pierwotną formą prawną towarzystwa była spółdzielnia, a do roku 1931 jej siedzibą był Poznań. 
W latach PRL Warta była głównym towarzystwem ubezpieczeniowym związanym z żeglugą morską i transportem lotniczym, a także nawiązuje kontakty biznesowe z krajami Europy Zachodniej, a także partnerami handlowymi na innych kontynentach. Miała również monopol na sprzedaż ubezpieczeń turystycznych oraz komunikacyjnych dla Polaków wyjeżdżających za granicę.
W latach 90. XX wieku Warta rozszerza działalność ubezpieczeniową o nowe grupy produktowe, a także powołuje Towarzystwo Ubezpieczeń na Życie „Warta” (TUnŻ Warta SA), tworząc "Grupę Warta". W 1995 roku spółka zadebiutowała na Giełdzie Papierów Wartościowych w Warszawie (GPW).
W latach 1996-1998, w wyniku szeregu transakcji nabycia akcji większościowym udziałowcem Warty został Kulczyk Holding, bezpośrednio oraz poprzez spółki zależne. W 1998 współzakładała PTE "DOM", znane później jako PTE Warta. 
W 2000 roku zakończyła się budowa wieżowca Warta Tower w Warszawie, który pełnił rolę centrali grupy Warta do 2021 roku. 
W 2000 roku 40% akcji zostało zakupione przez belgijską grupę bankowo-ubezpieczeniową KBC, a w 2006 roku udział ten wzrósł do 100% W tym samym roku Warta zostaje wykluczona z GPW z uwagi na objęcie przez jeden podmiot wszystkich akcji spółki. Zmiany właścicielskie skutkowały również zmianą identyfikacji wizualnej, w tym logo, na ujednolicone z innymi podmiotami grupy KBC na całym świecie, w tym z Kredyt Bankiem. Z uwagi na wspólnego właściciela, w latach 2001-2012 Warta blisko współpracowała z Kredyt Bankiem w zakresie wspólnej sprzedaży produktów bankowych i ubezpieczeniowych, w ramach tzw. "bancassurance".
W roku 2012 nowymi udziałowcami spółki TUiR Warta SA stały się: niemiecka grupa Talanx oraz japońska firma Meiji Yasuda. Przejęły one towarzystwo za 770 mln euro. Po raz kolejny zmiany właścicielskie skutkowały zmianami w logo towarzystwa. Dnia 28 grudnia 2012 r. TUiR „WARTA” SA połączyła się z HDI Asekuracja TU SA. W ten sposób powstało drugie pod względem wielkości towarzystwo ubezpieczeń majątkowych na polskim rynku.
W 2021 roku nastąpiła relokacja centrali spółki do nowej siedziby w wieżowcu Warsaw Unit w Warszawie.

</doc>
<doc id="816919" url="https://pl.wikipedia.org/wiki?curid=816919" title="DXO">
DXO



</doc>
<doc id="816920" url="https://pl.wikipedia.org/wiki?curid=816920" title="Eliza z Pawłowskich Nahorska">
Eliza z Pawłowskich Nahorska



</doc>
<doc id="816929" url="https://pl.wikipedia.org/wiki?curid=816929" title="Borzysław (województwo pomorskie)">
Borzysław (województwo pomorskie)

Borzysław – osada w Polsce położona w województwie pomorskim, w powiecie słupskim, w gminie Kępice przy drodze wojewódzkiej nr .
W latach 1975–1998 miejscowość należała administracyjnie do województwa słupskiego.

</doc>
<doc id="816949" url="https://pl.wikipedia.org/wiki?curid=816949" title="Konrad Krajewski">
Konrad Krajewski

Konrad Krajewski (ur. 25 listopada 1963 w Łodzi) – polski duchowny rzymskokatolicki, doktor nauk teologicznych w zakresie liturgiki, arcybiskup, ceremoniarz papieski w latach 1999–2013, jałmużnik papieski od 2013, kardynał diakon od 2018, prefekt Dykasterii ds. Posługi Miłosierdzia od 2022.
Życiorys.
Młodość i prezbiterat.
Urodził się 25 listopada 1963 w Łodzi. Ukończył miejscowe XXVIII Liceum Ogólnokształcące. W latach 1982–1988 studiował w Wyższym Seminarium Duchownym w Łodzi. Święceń prezbiteratu udzielił mu 11 czerwca 1988 biskup diecezjalny łódzki Władysław Ziółek. W tym samym roku na Katolickim Uniwersytecie Lubelskim uzyskał magisterium z teologii. W latach 1990–1993 odbył studia w zakresie liturgiki w Papieskim Instytucie Liturgicznym św. Anzelma w Rzymie, które ukończył ze stopniem licencjata. W 1995 na Papieskim Uniwersytecie Świętego Tomasza z Akwinu uzyskał doktorat z teologii ze specjalizacją w dziedzinie liturgiki na podstawie dysertacji "Święcenia biskupie w reformie Soboru Watykańskiego II". 
W latach 1988–1990 pracował jako wikariusz, najpierw w parafii Nawiedzenia Najświętszej Maryi Panny w Ruścu, a następnie w parafii Matki Bożej Nieustającej Pomocy w Łodzi. Po powrocie ze studiów do macierzystej diecezji w 1995 pełnił funkcję ceremoniarza arcybiskupa Władysława Ziółka. Ponadto był wykładowcą liturgiki i dyrektorem biblioteki Wyższego Seminarium Duchownego w Łodzi. W 1997 został prefektem Wyższego Seminarium Duchownego w Łodzi. W tym samym roku podczas podróży apostolskiej Jana Pawła II do Polski pełnił funkcję ceremoniarza. 1 października 1998 został pracownikiem Urzędu Papieskich Celebracji Liturgicznych. 12 maja 1999 został papieskim ceremoniarzem. W 1999 otrzymał godność prałata honorowego Jego Świątobliwości, a w 2002 kapelana Jego Świątobliwości. W 2008 został kanonikiem honorowym Kapituły Archikatedralnej Łódzkiej.
Biskup.
3 sierpnia 2013 papież Franciszek mianował go arcybiskupem tytularnym Beneventum i jałmużnikiem papieskim. Święcenia biskupie otrzymał 17 września 2013 w bazylice św. Piotra na Watykanie. Udzielił mu ich kardynał Giuseppe Bertello, prezydent Gubernatoratu Państwa Watykańskiego, któremu asystowali arcybiskup Piero Marini, były mistrz papieskich ceremonii liturgicznych, i Władysław Ziółek, arcybiskup senior archidiecezji łódzkiej. W mszy świętej z udzieleniem sakry brał udział również papież Franciszek. Jako dewizę biskupią wybrał słowo „"Misericordia"” ("Miłosierdzie"). 19 października 2013 w archikatedrze łódzkiej odprawił biskupią mszę prymicyjną.
20 maja 2018 podczas modlitwy Regina Coeli papież Franciszek ogłosił, że mianował go kardynałem. 28 czerwca 2018 na konsystorzu w bazylice św. Piotra kreował go kardynałem diakonem, a jako kościół tytularny nadał mu kościół Matki Bożej Niepokalanej na Eskwilinie. 22 września 2018 odprawił kardynalską mszę prymicyjną w archikatedrze łódzkiej, 21 października w rodzinnej parafii Opatrzności Bożej w Łodzi, a 24 października uroczyście objął swój kościół tytularny w Rzymie.
6 października 2018 papież Franciszek mianował go członkiem Dykasterii ds. Integralnego Rozwoju Człowieka. 10 października 2020 papież Franciszek mianował go swoim legatem na uroczystości 100-lecia ustanowienia diecezji łódzkiej, które odbyły się 12 grudnia 2020 w Łodzi. W marcu 2022 został wysłany przez papieża Franciszka na Ukrainę i granicę polsko-ukraińską w odpowiedzi na inwazję Rosji na Ukrainę, zaś 25 marca 2022 w imieniu papieża dokonał w Fatimie aktu zawierzenia Rosji i Ukrainy Niepokalanemu Sercu Maryi. 1 czerwca 2022 papież Franciszek mianował go członkiem Kongregacji ds. Kultu Bożego i Dyscypliny Sakramentów. W związku z reformą Kurii Rzymskiej ogłoszoną w konstytucji apostolskiej "Praedicate Evangelium" z dniem 5 czerwca 2022 został również prefektem nowo powstałej Dykasterii ds. Posługi Miłosierdzia.
11 maja 2019 zerwał plomby zabezpieczające liczniki prądu w rzymskiej kamienicy zajmowanej nielegalnie przez około 450 osób (w tym 100 dzieci), deklarując, że od tej chwili będzie opłacał rachunki zadłużonego na 300 tysięcy euro budynku. Za to zachowanie przez włoską gazetę „la Repubblica” został nazwany "Robin Hoodem papieża", poinformowały o nim również inne międzynarodowe media. Jego praca została ponownie dostrzeżona przez światowe media, gdy w kwietniu 2020 podczas trwania pandemii COVID-19 udał się w imieniu papieża z pomocą żywnościową do transseksualnych prostytutek z Torvaianiki, pochodzących głównie z krajów Ameryki Łacińskiej, które z powodu braku środków do życia zgłosiły się do miejscowego proboszcza. Krajewski wyraził zdziwienie tym zainteresowaniem, nazywając swoje zachowanie "zwykłą, normalną pracą Kościoła" oraz przypominając, że "wszyscy jesteśmy dziećmi Bożymi".
W 2022 (podczas wojny na Ukrainie) koncelebrował, wraz z nuncjuszem apostolskim na ten kraj, Visvaldasem Kulbokasem, wielkoczwartkową mszę w kościele św. Mikołaja w Kijowie. W Wielki Piątek odprawił drogę krzyżową nad zbiorową mogiłą Ukraińców zamordowanych przez Rosjan w Borodziance. Odwiedził też wówczas miejsce masakry w Buczy.
Życie prywatne.
Jego rodzice zmarli, gdy był w Rzymie, a brat zginął tragicznie na morzu.
W grudniu 2020 został hospitalizowany w Poliklinice Gemelli z objawami zapalenia płuc, spowodowanego zakażeniem koronawirusem SARS-CoV-2. Szpital opuścił po 11 dniach.
Odznaczenia.
11 maja 2010 został odznaczony portugalskim Orderem Chrystusa III klasy.

</doc>
<doc id="816953" url="https://pl.wikipedia.org/wiki?curid=816953" title="Osieczki (Korzybie)">
Osieczki (Korzybie)

Osieczki – nieoficjalny przysiółek wsi Korzybie w Polsce położona w województwie pomorskim, w powiecie słupskim, w gminie Kępice
Miejscowość leży nad Wieprzą.
W latach 1975–1998 miejscowość administracyjnie należała do województwa słupskiego.

</doc>
<doc id="816954" url="https://pl.wikipedia.org/wiki?curid=816954" title="Simon van der Meer">
Simon van der Meer

Simon van der Meer (ur. 24 listopada 1925 w Hadze, zm. 4 marca 2011 w Genewie) – holenderski fizyk, noblista.
Życiorys.
Urodził się w Hadze, w Holandii. Ukończył szkołę średnią w Hadze, a następnie studiował na Politechnice w Delfcie. Po uzyskaniu tytułu inżyniera pracował w laboratoriach Philipsa w Eindhoven. W roku 1956 przeniósł się do Genewy, gdzie został zatrudniony w CERN.
Pod koniec lat siedemdziesiątych opracował teorię chłodzenia stochastycznego, która umożliwiła budowę wielkiego akceleratora protonowo-antyprotonowego. Akcelerator pozwolił na uzyskanie zwartych wiązek antycząstek, koniecznych do utworzenia bozonów W i Z.
W roku 1984 Simon van der Meer wraz z Carlo Rubbią otrzymali Nagrodę Nobla w dziedzinie fizyki.

</doc>
<doc id="816956" url="https://pl.wikipedia.org/wiki?curid=816956" title="Nomos Koryntia">
Nomos Koryntia

Koryntia (nowogr. "Κορινθία") – do końca 2010 roku nomos w Grecji, w północno-wschodniej części Peloponezu, ze stolicą w Koryncie. Graniczył od zachodu z Achają (region Grecja Zachodnia), od południowego zachodu z Arkadią, od południa z Argolidą (region Peloponez), od północnego zachodu z Attyką Zachodnią (region Attyka). Od północy prefektura ograniczona była Zatoką Koryncką, a od wschodu Zatoką Sarońską. Powierzchnia prefektury wynosiła 2,290 km² i zamieszkiwało ją ok. 154 tys. osób (stan z roku 2001).

</doc>
<doc id="816958" url="https://pl.wikipedia.org/wiki?curid=816958" title="John Mensah">
John Mensah

John Mensah (ur. 29 listopada 1982 w Obuasi) – ghański piłkarz grający na pozycji prawego lub środkowego obrońcy.
Kariera klubowa.
Urodził się w ghańskiej Obuasi. W roku 1999 trafił do juniorskiej kadry Bologna FC, gdzie rozegrał sezon i wkroczył na międzynarodową arenę do szwajcarskiego AC Bellinzona. Do 2006 roku występował we włoskich klubach. Pierwszym z nich była Genoa CFC. W 2002 roku odszedł do Chievo Werona, z którego był wypożyczany do Modeny i US Cremonese. W styczniu 2006 został zawodnikiem francuskiego zespołu Stade Rennais FC. Przed sezonem 2008/2009 kupiony przez mistrza Francji – Olympique Lyon za kwotę 8,4 miliona euro. Latem 2009 został wypożyczony do Sunderlandu, gdzie spędził dwa sezony. Następnie wrócił do Olympique, z którego odszedł latem 2012.
W styczniu 2013 podpisał kontrakt Stade Rennais FC. Jego barw bronił do końca sezonu 2012/2013. Następnie był graczem klubów Asante Kotoko SC, FC Nitra oraz AFC United. W 2016 roku zakończył karierę.
Kariera reprezentacyjna.
Z kadrą narodową jest związany od 2001 roku. Grał w różnych kategoriach wiekowych, lecz z U-20 zaliczył największy sukces. Został srebrnym medalistą na Młodzieżowych Mistrzostwach Świata w Argentynie. W seniorach zadebiutował 5 grudnia 2001 przeciwko Algierii. Został powołany na Mundial w Niemczech, gdzie mecze rozgrywał do 1/8 finału. Odpadł w potyczce z Brazylią.
W drużynie narodowej rozegrał 78 spotkań i zdobył 3 bramki.

</doc>
<doc id="816959" url="https://pl.wikipedia.org/wiki?curid=816959" title="Uczta Baltazara (obraz Rembrandta)">
Uczta Baltazara (obraz Rembrandta)

Uczta Baltazara – obraz Rembrandta namalowany około 1635 roku. Inspiracją do jego powstania była historia ostatniego władcy Babilonii Baltazara z biblijnej Księgi Daniela (5: 1-6, 25-8).
Scena przedstawia ucztę wyprawioną przez ostatniego króla Babilonii Baltazara, podczas oblężenia miasta przez perskiego zdobywcę Cyrusa. Jako zastawy użyto złotych i srebrnych naczyń, zrabowanych przez jego ojca Nabuchodonozora ze świątyni jerozolimskiej. Ostatni władca Babilonii ma na sobie brokatowy płaszcz spięty wysadzaną szlachetnymi kamieniami broszą, królewską koronę, umieszczoną na charakterystycznym wschodnim turbanie i obwieszony jest klejnotami. Daje tu o sobie znać szczególne upodobanie Rembrandta do egzotyki, potęgujące efekt narracji obrazu. Dynamiczna figura króla rozjaśniona jest ostrym światłem, które prześlizguje się po powierzchni białego turbanu i obszytego futrem płaszcza ze złotego brokatu.
Nagle znikąd pojawia się tajemnicza ludzka ręka, która kreśli na ścianie tajemnicze słowa w alfabecie hebrajskim: MENE, MENE, TEKEL, UFARSIN (tradycyjnie: "mane, tekel, fares" – policzono, zważono, rozdzielono). Przestraszeni goście, żony, konkubiny i dworzanie w eleganckich szatach ze zdumieniem obserwują cudowne pojawienie się świetlistego, nieczytelnego dla ucztujących napisu. Jego znaczenie wyjaśnia prorok Daniel: "mane" – policzył Bóg królestwo twoje i kres mu położył; "tekel" – zważony jesteś na wadze i znaleziono cię za lekkim; "fares" – rozdzielono królestwo twoje i dano je Medom i Persom. Jeszcze tej nocy Baltazar został zamordowany, a jego tron przejął król perski Dariusz. Malarzowi bardzo zależało na autentyczności inskrypcji. Konsultował się w tej sprawie u żydowskiego uczonego Samuela Menasaha ben Israela, który uważał, że prawdziwy napis biegł prawdopodobnie od lewej do prawej, aby wprawić w pomieszanie uczonych babilońskich.
Rembrandt wybiera moment niezwykle dramatyczny. Zatroskane twarze, przerażone oblicze króla, jego wyciągnięte ramię – kierują wzrok widza wzdłuż linii, która znajduje swą kulminację w złowrogim tekście na ścianie, w prawym górnym rogu obrazu. Napis skąpany jest w niesamowitym świetle, które rzuca odblask na turban Baltazara.
Obraz pochodzi z wczesnego okresu twórczości malarza. Jest to najbardziej teatralna z biblijnych scen namalowanych przez Rembrandta. Gwałtowne gesty i ożywienie postaci są rezultatem współpracy artysty z Pieterm Lastmanem. W tym okresie Rembrandt malował raczej kompozycje zawierające wiele małych postaci w dużej przestrzeni. Tutaj nie próbuje pokazać sali mogącej pomieścić setki mężczyzn wraz z żonami i kochankami (zrobił tak np. w swojej "Uczcie Baltazara" angielski malarz John Martin). Robi coś wręcz przeciwnego, przybliżając postacie klaustrofobicznie blisko powierzchni obrazu. Znajdująca się po prawej stronie obrazu kobieta rozlewająca wino (zbyt wytwornie ubrana jak na służącą) przypomina postacie z płócien Tycjana.
Zielonkawa tonacja obrazu pochodzi od barwy podmalówki, która zastępowała szkic przygotowawczy i odgrywa ważną rolę w wyglądzie skończonego obrazu, budując większość tonów pośrednich. Tworzy ona podstawowy kolor stroju Baltazara, obrusu, kłębów dymu w tle oraz schowanej w cieniu postaci muzykanta.
W porównaniu z pierwotnymi wymiarami obraz jest obecnie nieco zmniejszony.

</doc>
<doc id="816960" url="https://pl.wikipedia.org/wiki?curid=816960" title="Dargin">
Dargin

Dargin () – jezioro w Polsce na Pojezierzu Mazurskim, w Krainie Wielkich Jezior Mazurskich, część kompleksu Mamr. Jeden z większych akwenów leżących na północ od Giżycka.
Staropruska nazwa ze starobałtyjskim rdzeniem "darg", znaczącym ‘słotny, wilgotny, mokry’.
Opis jeziora.
Jezioro jest szerokie. Ma powierzchnię 3030 ha, długość 10,1 km, szerokość 5,6 km. Jest stosunkowo głębokie – głębokość maksymalna 37,6 m, głębokość średnia – 10,6 m. Długość linii brzegowej wynosi 37,6 km. Powierzchnia lustra wody wynosi 3030 ha, natomiast powierzchnia wysp – 3,5 ha.
Dargin nie jest samodzielnym jeziorem, lecz elementem kompleksu znanego pod wspólną nazwą Mamry. Jezioro łączy się od południa z jeziorem Kisajno, od zachodu poprzez jezioro Łabap z Jeziorem Dobskim, a od północy z jeziorem Kirsajty, które łączy je z Mamrami Właściwymi (przejście pod Mostem Sztynorckim). Na północnym brzegu jest też wejście do kanału Sztynorckiego, łączącego Dargin z niewielkim Jeziorem Sztynorckim, nad którym znajduje się znana wieś letniskowa i duży port jachtowy – Sztynort. Nad samym jeziorem Dargin położone są miejscowości: Pieczarki, Nowy Harsz, Skłodowo i Poganty.
Na południu granica z jeziorem Kisajno jest umowna i znajduje się w najwęższym miejscu szerokiego przejścia (pomiędzy Królewskim Rogiem i Wysokim Rogiem). Również umowna jest granica z jeziorem Łabap, znajdująca się na wysokości wysepki Ilma. We wschodniej części jezioro się rozszerza.
Średnio rozwinięta linia brzegowa jest w 80% porośnięta przede wszystkim trzciną i oczeretem (4,5% dna), a roślinność zanurzona zajmuje ok. 25% powierzchni jeziora. Brzegi są niskie i płaskie. Jezioro ma sześć dopływów powierzchniowych, m.in. rzeka Radzieja, wpadająca do zatoki Łabap, niewielki ciek z rejonu wsi Harsz, dopływ z jeziora Skraż i z okolic wsi Poganty oraz kanał z Jeziora Sztynorckiego. Zatoka Łabap zasilana jest również kilkoma krytymi rowami, czynnymi okresowo.
Dno ma zróżnicowaną rzeźbę z licznymi płyciznami, jak też z równie licznymi dużymi głębokościami oraz rozległymi wypłyceniami śródjeziornymi.
Dargin jest jeziorem mezotroficznym, skłaniającym się ku eutrofii. Korzystne warunki naturalne jeziora sprzyjają utrzymaniu dobrej jakości wód, jednak w czasie letniej stagnacji przy dnie obserwuje się wyraźne symptomy przeżyźnienia zbiornika. Jest średnio podatne na wpływy zewnętrzne, konieczna racjonalna gospodarka w zlewni jeziora dla niedopuszczenia do pogorszenia jakości wody. Jezioro jest zasobne w związki fosforu (fosfor całkowity – III klasa, natlenienie hypolimnionu – III klasa, a związki azotowe odpowiadały normom II klasy). Związki azotu mieszczą się w granicach I – II klasy czystości, natomiast stan sanitarny – I klasa.
Turystyka.
Jezioro służy głównie jako szlak żeglugowy między Giżyckiem a Węgorzewem, a także w drodze do Sztynortu i na jezioro Dobskie. Z powodu otwartej przestrzeni jest nawiedzane przez silne wiatry.
Na północnym brzegu, pomiędzy ukrytym w trzcinie wejściem do Kanału Sztynorckiego, a znajdującym się nieco na wschód przejściem na jezioro Kirsajty, naprzeciw cypla, znajdują się niebezpieczne dla żeglugi ukryte tuż pod powierzchnią Głazy Sztynorckie. Są wyraźnie oznakowane przy pomocy 4 znaków kardynalnych, jednak w czasie złej pogody fale częściowo je maskują.

</doc>
<doc id="816961" url="https://pl.wikipedia.org/wiki?curid=816961" title="4066">
4066



</doc>
<doc id="816962" url="https://pl.wikipedia.org/wiki?curid=816962" title="Hoya de Buñol">
Hoya de Buñol

Hoya de Buñol () – comarca w Hiszpanii, w Walencji, w prowincji Walencja. Stolicą jest Chiva. Comarca ma powierzchnię 817,3 km². Mieszka w niej obywateli.

</doc>
<doc id="816972" url="https://pl.wikipedia.org/wiki?curid=816972" title="Szoferajka">
Szoferajka

Szoferajka – uroczysko, wyludniona osada w Polsce położona w województwie pomorskim, w powiecie słupskim, w gminie Kępice.
W latach 1975–1998 miejscowość należała administracyjnie do województwa słupskiego.

</doc>
<doc id="816975" url="https://pl.wikipedia.org/wiki?curid=816975" title="Siete Aguas">
Siete Aguas

Siete Aguas () – gmina w Hiszpanii, we wspólnocie autonomicznej Walencja, w prowincji Walencja, w comarce Hoya de Buñol.
Powierzchnia gminy wynosi 110,59 km². W 2018 roku liczba ludności wynosiła 1171, a gęstość zaludnienia 10,59 osoby/km². Wysokość bezwzględna gminy równa jest 700 metrów. Współrzędne geograficzne gminy to 39°28'17"N 0°54'56"W. Kod pocztowy do gminy to 46392.
W 2015 roku burmistrzem gminy został Santiago Más Sánchez z Hiszpańskiej Socjalistycznej Partii Robotniczej. 24 czerwca w gminie odbywają się regionalne fiesty.
Historia miasteczka sięga przynajmniej XIII wieku, gdy stało się miastem granicznym z Królestwem Kastylii, wewnątrz granic Królestwa Walencji wówczas pod panowaniem Jakuba I Zdobywcy.

</doc>
<doc id="816979" url="https://pl.wikipedia.org/wiki?curid=816979" title="WARTA">
WARTA



</doc>
<doc id="816983" url="https://pl.wikipedia.org/wiki?curid=816983" title="Zemple">
Zemple

Zemple - miasto położone w północnej części stanu Minnesota. 
Liczy 75 mieszkańców.

</doc>
<doc id="816985" url="https://pl.wikipedia.org/wiki?curid=816985" title="Zawistowo">
Zawistowo

Zawistowo – nieoficjalna nazwa przysiółka wsi Korzybie w Polsce położona w województwie pomorskim, w powiecie słupskim, w gminie Kępice.
Osada wchodzi w skład sołectwa Korzybie.
W latach 1975–1998 miejscowość należała administracyjnie do województwa słupskiego

</doc>
<doc id="816990" url="https://pl.wikipedia.org/wiki?curid=816990" title="Winnebago (Minnesota)">
Winnebago (Minnesota)

Winnebago – miasto położone w południowej części stanu Minnesota, w hrabstwie Faribault.
W 2009 roku liczyło 1323 mieszkańców.

</doc>
<doc id="816991" url="https://pl.wikipedia.org/wiki?curid=816991" title="Lekka Brygada Transportowa">
Lekka Brygada Transportowa

Lekka Brygada Transportowa (chorw. "Laki Prijevozni Zdrug", wł. "Legione Croata Autotransportabile") – związek taktyczny złożony z Chorwatów wchodzący w skład Włoskich Wojsk w Rosji podczas II wojny światowej.
W lipcu 1941 r. doszło do spotkania włoskiego generała Antonio Oxilio z Ante Paveliciem, przywódcą Niepodległego Państwa Chorwackiego (NDH), podczas którego Włoch przedstawił koncepcję sformowania z Chorwatów jednostki wojskowej do służby na froncie wschodnim. A. Pavelić, chociaż niezbyt zadowolony z tej propozycji, ostatecznie zgodził się na nią. W rezultacie 26 czerwca dowództwo Sił Zbrojnych NDH wydało odpowiednie rozkazy. Większość żołnierzy tworzonej Brygady pochodziła z ochotniczego batalionu, który był przygotowywany jako uzupełnienie dla 369 Pułku Piechoty, służącego na froncie wschodnim w składzie Wehrmachtu. Brygada osiągnęła ostatecznie stan ponad 1200 ludzi i składała się z trzech kompanii piechoty, kompanii karabinów maszynowych, kompanii moździerzy (81 mm), kompanii przeciwpancernej i baterii artylerii (działa 65 mm). Na jej czele stał chorwacki oficer, płk Egon Žitnik. W miejscowości Varazdin chorwaccy żołnierze przeszli przeszkolenie wojskowe, oczekując na przydzielenie do włoskich sił ekspedycyjnych. W międzyczasie byli używani do oczyszczania rejonów miejscowości Kordun, Banija i Bosanska Krajina z ukrywających się po lasach b. żołnierzy jugosłowiańskich i band rabunkowych. 17 grudnia Brygada została przetransportowana do Włoch, gdzie dostała pełne wyposażenie i uzbrojenie, a następnie przeszła 3-miesięczne intensywne szkolenie. Na koniec wizytowali ją gen. Ugo Cavallerio z włoskiego Sztabu Głównego i minister obrony NDH, marszałek Slavko Kvaternik. Chorwaci złożyli przysięgę na wierność Włoch, Benito Mussoliniego i króla Włoch oraz NDH i poglavnika A. Pavelicia. 
16 kwietnia 1942 r. Brygada we włoskich mundurach przybyła na front wschodni nad Don, gdzie przydzielono ją do 3 Szybkiej Dywizji Piechoty Zmotoryzowanej "Principe Amedeo Duca D'Aosta" pod dowództwem gen. Ettore de Blasio. Jej pierwsze starcie z Armią Czerwoną miało miejsce 11 maja w okolicy miejscowości Pierwomajska. W ciągu następnych 10 miesięcy Chorwaci walczyli w rejonie miejscowości Stokowo – Greko-Timofiejewka – Weseli – Nikitowo. 11 lipca zostali przeniesieni do włoskiego XXXV Korpusu. Następnie Brygada brała udział w natarciu wojsk włoskich, walcząc pod Władimirowką, Krasną Polaną i Fiodorowką. 28 lipca przekroczyła rzekę Don w Lubanskoje. 25 sierpnia na jej pozycje spadł sowiecki kontratak, powodując duże straty. Chorwaci utrzymali jednak swoje linie. Za te walki Brygada została udekorowana przez dowódcę XXXV Korpusu, gen. Francesco Zingalesa, włoskim odznaczeniem "Sul Campo". 19 grudnia na jej pozycje w rejonie miejscowości Kasanskaja (w połowie drogi między Stalingradem i Woroneżem) Sowieci przypuścili potężne uderzenie. Ciężkie walki trwały do 21 grudnia i zakończyły się całkowitym zniszczeniem Brygady.

</doc>
<doc id="816992" url="https://pl.wikipedia.org/wiki?curid=816992" title="San Fernando (Chile)">
San Fernando (Chile)

 
San Fernando – miasto w Chile, stolica prowincji Colchagua założone w 1742 roku a od 1840 stolica prowincji. Położone w VI Regionie, prowincji Colchagua w centralnym Chile. Około 53 tys. mieszkańców.
W mieście rozwinął się przemysł tytoniowy oraz skórzany.

</doc>
<doc id="816996" url="https://pl.wikipedia.org/wiki?curid=816996" title="Kuźnik (Bronowo)">
Kuźnik (Bronowo)

Kuźnik – nieoficjalny przysiółek wsi Bronowo w Polsce położona w województwie pomorskim, w powiecie słupskim, w gminie Kępice
Miejscowość leży nad rzeką Bystrzenicą i przy drodze wojewódzkiej nr .
W latach 1975–1998 miejscowość należała administracyjnie do województwa słupskiego.
Inne miejscowości o nazwie Kuźnik: Kuźnik

</doc>
<doc id="816998" url="https://pl.wikipedia.org/wiki?curid=816998" title="Strugi">
Strugi



</doc>
<doc id="817000" url="https://pl.wikipedia.org/wiki?curid=817000" title="Strugi (województwo mazowieckie)">
Strugi (województwo mazowieckie)

Strugi – osada w Polsce położona w województwie mazowieckim, w powiecie sochaczewskim, w gminie Teresin.
Wieś szlachecka położona była w drugiej połowie XVI wieku w powiecie sochaczewskim ziemi sochaczewskiej województwa rawskiego. W latach 1975–1998 miejscowość należała administracyjnie do województwa skierniewickiego.
W miejscowości tej znajduje się dwór – siedziba rodowa Łuszczewskich. Był to jeden z najzamożniejszych rodów ziemi sochaczewskiej, posiadający szereg okolicznych wsi. Henryk Sienkiewicz, zaprzyjaźniony z jednym z przedstawicieli tego rodu, właśnie w Strugach umieścił jedną z akcji "Potopu". Kmicic, będący w drodze do Częstochowy, wybawił tam z opresji broniącego się we dworze starostę Łuszczewskiego.
"Zdarzyło się, że pod Sochaczewem hultajstwo szwedzkie i niemieckie obległo pana Łuszczewskiego, starostę sochaczewskiego, zaskoczywszy go w prywatnej jego majętności, w Strugach. Ów, wojennego humoru będąc, choć stary, bronił się mocno. Nadjechał właśnie na to pan Kmicic, a że mu już cierpliwość jako wrzód nabrała, gotowy pęknąć z lada powodu, więc pękła właśnie pod Strugami. Pozwolił tedy "prać" Kiemliczom i sam uderzył na szturmujących tak potężnie, że rozbił ich, wysiekł, nikogo nie żywił, jeńców nawet potopić kazał."
Po walce Kmicic zatrzymał się u starosty na posiłek, podczas którego odbył z gospodarzem dłuższą rozmowę, w trakcie której poznał m.in. proroctwo świętej Brygidy.
W miejscowym dworze urodziła się w 1810 r. oraz spędziła dzieciństwo i młodość pierwsza kobieta-podoficer wojska polskiego Barbara Bronisława Czarnowska (podchorąży okresu powstania listopadowego). Jej ojciec Klemens Czarnowski był tam zarządcą majątku dzierżawionego od Łuszczewskich, którzy w tym czasie mieszkali już w Warszawie, w której prowadzili interesy. W tych czasach albo miejscowość nazywała się Struga, albo też nazwę w liczbie pojedynczej nosił sam folwark. Na mapach z tamtego okresu widnieje nazwa Struga, a w wydanym pod koniec XIX wieku „Słowniku Geograficznym Królestwa Polskiego” zamieszczone są dwa bardzo podobne wpisy miejscowości ­Struga oraz ­Strugi.
15 sierpnia 1831 w okolicznych wsiach, w tym także w samych Strugach, miała miejsce potyczka pomiędzy wycofującymi się wojskami gen. Dembińskiego a nacierającymi Rosjanami. Strugi, zajęte przez Rosjan, zostały ostrzelane przez polską artylerię.
W 1868 r. Łuszczewscy, nie mogąc sobie poradzić z utrzymaniem majątku w wyniku zmian uwłaszczeniowych wprowadzonych przez władze carskie po powstaniu styczniowym, sprzedali Strugi warszawskiemu przemysłowcowi i finansiście Leopoldowi Kronenbergowi.
Obecnie dwór jest mozaiką architektoniczną, która powstała w okresie od II połowy XIX wieku do lat 30. XX w. Budynek wzniesiony został w stylu neorenesansowym zachowanym obecnie tylko w części centralnej. Pałac został wybudowany dla ówczesnego właściciela majątku Leopolda Kronerberga. W latach 1905–1907 rozbudowano budynek o tzw. "ogród zimowy". W 1912 roku ukończono charakterystyczny pod względem wystroju pawilon japoński według projektu Zdzisława Kalinowskiego i Czesława Przybylskiego. Tam właśnie znajdowała się kolekcja japońska ówczesnego właściciela Stanisława Glezmera. Po I wojnie światowej kolekcję przekazano do Muzeum Narodowego w Warszawie.
Wokół dworu znajduje się dworski park krajobrazowy powstały w końcu XVIII wieku. Strugi są przykładem dobrze zachowanego układu kompozycyjnego alei dojazdowych zasadzonych w XIX wieku łączących pobliskie majątki dworskie tj.:

</doc>
<doc id="817003" url="https://pl.wikipedia.org/wiki?curid=817003" title="Kolonia Bronowo">
Kolonia Bronowo

Kolonia Bronowo – nieoficjalna kolonia wsi Bronowo w Polsce położona w województwie pomorskim, w powiecie słupskim, w gminie Kępice.
Osada wchodzi w skład sołectwa Bronowo.
W latach 1975–1998 miejscowość należała administracyjnie do województwa słupskiego
Inne miejscowości o nazwie Bronowo: Bronowo

</doc>
<doc id="817009" url="https://pl.wikipedia.org/wiki?curid=817009" title="Palestyna (Gronowo)">
Palestyna (Gronowo)

Palestyna – część wsi Gronowo, w Polsce, w województwie warmińsko-mazurskim, w powiecie mrągowskim, w gminie Mrągowo.
W latach 1975–1998 miejscowość należała administracyjnie do województwa olsztyńskiego.

</doc>
<doc id="817010" url="https://pl.wikipedia.org/wiki?curid=817010" title="CMOS 4066">
CMOS 4066

4066 "(CMOS 4066)" – poczwórny klucz analogowy – układ scalony wykonany w technologii CMOS; pozwala włączać i wyłączać przepływ sygnałów analogowych pomiędzy En oraz Qn za pomocą wejść sterujących C1..C4.

</doc>
<doc id="817012" url="https://pl.wikipedia.org/wiki?curid=817012" title="Mezo-izomery">
Mezo-izomery



</doc>
<doc id="817014" url="https://pl.wikipedia.org/wiki?curid=817014" title="Bacytracyna">
Bacytracyna

Bacytracyna – mieszanina organicznych związków chemicznych z grupy antybiotyków polipeptydowych wytwarzanych przez pewne szczepy "Bacillus subtilis" lub "Bacillus licheniformis". Głównymi składnikami są bacytracyny A, B1, B2 i B3. Wykazują działanie bakteriobójcze wobec bakterii Gram-dodatnich. Nie działają na "Pseudomonas aeruginosa" i "Enterobacteriaceae".
Mechanizm działania.
Zakłóca syntezę ściany komórkowej bakterii. Hamuje defosforylację nośnika lipidowego (baktoprenolu, inaczej undakarpenolu), który przenosi podjednostki peptydoglikanu do tworzonej ściany komórkowej.
Zastosowanie.
Bacytracyna nie wchłania się z przewodu pokarmowego i jest przeznaczona do stosowania miejscowego. Podawana ogólnoustrojowo jest bardzo nefrotoksyczna. Doustnie podaje się ją tylko w wyjątkowych przypadkach, gdy zachodzi potrzeba wyjałowienia przewodu pokarmowego.
Stosuje się miejscowo w zakażeniach skóry i błon śluzowych gronkowcami i paciorkowcami, w leczeniu rzekomobłoniastego zapalenia jelit. Rzadko w gronkowcowym zapaleniu jelit. W dawce 500 j.m./g bazy maści (często w połączeniu z polimyksyną lub neomycyną) jest wskazana w zwalczaniu zmian wywołanych mieszaną florą bakteryjną w obrębie skóry, ranach powierzchniowych lub na błony śluzowe. Roztwory bacytracyny zawierające 100–200 j.m./ml w soli fizjologicznej mogą być stosowane do irygacji stawów, ran lub jamy opłucnowej.
Niektóre z jej analogów wykorzystywane są w leczeniu wirusowych zakażeń – hamując powstawanie agregatów w dołeczkach opłaszczonych klatryną, przyczyniają się do zmniejszenia endocytozy cząstek wirusa.

</doc>
<doc id="817017" url="https://pl.wikipedia.org/wiki?curid=817017" title="Rodzina planetoidy Eunomia">
Rodzina planetoidy Eunomia

Rodzina planetoidy Eunomia – jedna z rodzin planetoid z pasa głównego, w skład której wchodzą obiekty charakteryzujące się podobnymi parametrami orbit i podobną budową. Większość z nich należy do planetoid typu S.
Wszystkie one krążą po trajektoriach zawierających się w przedziale od 2,53 do 2,72 j.a. od Słońca, ich nachylenie względem ekliptyki mieści się w przedziale od 11,1 do 15,8º, a mimośrody od 0,08 do 0,22.
Obecnie znanych jest ok. 370 przedstawicielek tej rodziny. Szacuje się, że ok. 5% masy populacji wszystkich planetoid z pasa głównego wchodzi w skład tej rodziny. 
Do przedstawicielek należą m.in.: 

</doc>
<doc id="817018" url="https://pl.wikipedia.org/wiki?curid=817018" title="Kolonia Podgóry">
Kolonia Podgóry

Kolonia Podgóry – nieoficjalna osada leśna wsi Podgóry w Polsce położona w województwie pomorskim, w powiecie słupskim, w gminie Kępice.
W latach 1975–1998 miejscowość należała administracyjnie do województwa słupskiego
Inne miejscowości o nazwie Podgóry: Podgóry

</doc>
<doc id="817019" url="https://pl.wikipedia.org/wiki?curid=817019" title="Kuźnik">
Kuźnik



</doc>
<doc id="817026" url="https://pl.wikipedia.org/wiki?curid=817026" title="Beuthen">
Beuthen



</doc>
<doc id="817028" url="https://pl.wikipedia.org/wiki?curid=817028" title="Oreja de van gogh">
Oreja de van gogh



</doc>
<doc id="817029" url="https://pl.wikipedia.org/wiki?curid=817029" title="Kaczyno">
Kaczyno

Kaczyno (kaszb. "Kaczëno") – mała osada śródleśna w Polsce położona w województwie pomorskim, w powiecie słupskim, w gminie Kępice. Osada wchodzi w skład sołectwa Mzdowo.
W latach 1975–1998 miejscowość należała administracyjnie do województwa słupskiego.

</doc>
<doc id="817030" url="https://pl.wikipedia.org/wiki?curid=817030" title="Gramicydyna">
Gramicydyna

Gramicydyna D (gramicydyna) − heterogeniczna mieszanina sześciu organicznych związków chemicznych pochodzenia naturalnego, tj. trzech par gramicydyn A, B i C w stosunku odpowiednio 80%, 6% i 14%. Każdą parę stanowią dwa związki, których cząsteczki różnią się strukturalnie tylko nieznacznie. Gramicydyna jest peptydowym antybiotykiem jonoforowym produkowanym w procesie biosyntezy bakterii "Bacillus brevis". Jest stosowana wyłącznie miejscowo, ze względu na wysoką toksyczność. Gramicydyna jest jednym z nielicznych peptydów kodowanych nie przez kwasy nukleinowe, lecz przez kompleksy białek enzymatycznych. Gramicydyna jest jednym z niewielu znanych jonoforów transportujących jony nie jako nośnik, lecz przez kanał jonowy, a zarazem najdokładniej poznanym jonoforem tworzącym kanał.
Odkrycie.
W 1939 roku francuski mikrobiolog René Dubos wyizolował substancję, którą nazwał „tyrotrycyna”. Później zauważył on, że substancja ta jest mieszaniną dwóch związków – tyrotrycyny (80%) i gramicydyny (20%). Były to pierwsze antybiotyki produkowane komercyjnie.
Struktura chemiczna.
Gramicydyna jest otwartołańcuchowym oligopeptydem zbudowanym z 15 aminokwasów o naprzemiennej konfiguracji D i L. "N"−Końcowy aminokwas zawiera grupę formylową −CHO przyłączoną do grupy aminowej, natomiast do "C"−końca peptydu przyłączona jest etanoloamina (przez wiązanie amidowe). Poszczególne gramicydyny A, B i C nie są w zasadzie homologami, gdyż nie różnią się liczbą jednostek metylenowych −CH2−. Różnice dotyczą aminokwasu nr 11 (licząc od "C"−końca), którym może być fenyloalanina, tryptofan lub tyrozyna, tworząc odpowiednio gramicydynę A, B bądź C. Każdą z tych gramicydyn stanowi para związków różniących się aminokwasem nr 1, którym jest walina bądź leucyna. W ten sposób gramicydyna D stanowi mieszaninę aż sześciu różnych związków chemicznych. Znane są także inne gramicydyny np. K, M oraz cykliczna gramicydyna S różniąca się zasadniczo od pozostałych. Wszystkie są natomiast produkowane przez bakterie "B. brevis".
Kanał gramicydyny.
Gramicydyna jest jonoforem zdolnym do transportu jonów przez błonę cytoplazmatyczną poprzez wytworzony kanał jonowy. Kanał ten powstaje z dwóch cząsteczek gramicydyny ułożonych względem siebie jak ”głowa do głowy” "N"−końcami peptydu. Dimer gramicydyny tworzący kanał z dwóch cząsteczek o strukturze helikalnej jest zbudowany w taki sposób, że elektroujemne atomy tlenu są skierowane do wnętrza poru, przez co stabilizują naładowany dodatnio kation podczas transportu. Z kolei hydrofobowe, niepolarne łańcuchy boczne aminokwasów oligopeptydu są skierowane na zewnątrz cząsteczki, przez co jest ona dobrze rozpuszczalna w błonie fosfolipidowej. W przeciwieństwie do białkowychkanałów jonowych, które są trwałe, kanał gramicydyny jest tworzony na krótki czas, po czym cząsteczki gramicydyny rozłączają się, aż do ponownego spotkania się dwóch cząsteczek we właściwym ułożeniu. Tworzony przez gramicydynę w błonie lipidowej kanał transportuje jony w sposób selektywny. Możliwy jest transport kationów jednowartościowych, natomiast dwu- i trójdodatnie kationy nie są transportowane. Kształt tworzonego kanału oraz rozmiar poru zależy od środowiska − głównie od rodzaju błony. Po rozpuszczeniu w rozpuszczalniku, cząsteczki gramicydyny nie tworzą kanału, lecz zwijają się na kształt podwójnej helisy podobnej do DNA, stabilizowanej obecnością międzycząsteczkowych wiązań wodorowych.
Działanie.
Gramicydyna jest aktywna wobec bakterii Gram−dodatnich z wyjątkiem "Bacilli", a także względem wybranych organizmów Gram−ujemnych, jak na przykład komensalnych bakterii "Neisseria". Jej zastosowanie jest ograniczone do stosowania miejscowego, gdyż wywołuje hemolizę w stężeniach niższych, niż powodujące śmierć bakterii. Z tego względu nie może być stosowana wewnętrznie. Zewnętrzny naskórek składa się głównie z martwych komórek skóry, więc stosowanie jej na powierzchni skóry nie powoduje szkód.
Zastosowanie.
Preparaty do oczu i uszu, często jako składnik preparatów złożonych z neomycyną lub polimyksyną B.

</doc>
<doc id="817031" url="https://pl.wikipedia.org/wiki?curid=817031" title="Stęp (anatomia)">
Stęp (anatomia)

Stęp ("łac. tarsus") – część ciała u kręgowców, łącząca stopę z golenią.
W skład stępu u człowieka wchodzi siedem kości. U zwierząt w zależności od gatunku tych kości jest od 5 do 7 ułożonych w 3 rzędy.
Człowiek.
Są one ułożone w ten sposób, że z dwóch tylnych, kości skokowej i piętowej, pierwsza położona jest nie obok drugiej, lecz na drugiej, a cztery przednie, kość sześcienna i trzy kości klinowate, leżą obok siebie w jednym rzędzie przed obiema kośćmi tylnymi. Siódma kość stępu, kość łódkowata, wsuwa się między kości klinowate a kość skokową.
Obie tylne kości rozwojowo odpowiadają czterem kościom szeregu bliższego nadgarstka, cztery przednie zaś, które do przodu łączą się z pięcioma kośćmi śródstopia i tworzą szereg dalszy kości stępu, rozwojowo odpowiadają szeregowi dalszemu kości nadgarstka. Kość łódkowata stępu znajduje swój odpowiednik w nadgarstku tylko we wczesnych stadiach rozwojowych, w postaci chrzęstnej kości środkowej nadgarstka (łac. "os centrale carpi"), która zlewa się następnie z chrzęstnym zawiązkiem kości łódeczkowatej nadgarstka, lub też zanika. Kość skokowa stępu odpowiada kości łódeczkowatej i kości księżycowatej nadgarstka, kość piętowa - kości trójgraniastej i kości grochowatej nadgarstka.

</doc>
<doc id="817035" url="https://pl.wikipedia.org/wiki?curid=817035" title="Pałac Augusta Abbega w Elblągu">
Pałac Augusta Abbega w Elblągu

Pałac Augusta Abbega w Elblągu (niem. "Vogelsang") – neogotycki pałac w Elblągu w województwie warmińsko-mazurskim. Wybudowany w latach 1810–1811 na zlecenie radcy handlowego i byłego konsula królewskiego Augusta Abbega, z przeznaczeniem na prowadzenie wysokiej klasy zajazdu – gospody, w 1882 wykupiony wraz z parkiem przez Radę Miasta Elbląga. 
Położenie.
Pałac położony jest na północno-wschodnich obrzeżach Elbląga w województwie warmińsko-mazurskim. Znajduje się w zajmującym powierzchnię 369 ha parku Bażantarnia (niem. "Vogelsang"), który stanowi główne miejsce rekreacyjne elblążan. Na terenie parku obecnie wytyczone są cztery turystyczne pieszo-rowerowe szlaki o łącznej długości 30,5 km. Sam pałac położony jest na obrzeżach parku na niewielkim wzniesieniu. 
Historia.
W 1801 roku patrycjusz elbląski i radca królewski August Abbeg nabył na skraju lasu, wówczas nieopodal Elbląga, 20- morgowe gospodarstwo. W latach 1810–1811, na jego terenie, przy pomocy cegieł wyrobionych we własnej, założonej na terenie parku, cegielni wzniósł neogotycki pałac. Pełnił on funkcję ekskluzywnego podmiejskiego zajazdu, a nazwę wziął od otaczającego go parku "Vogelsang", co oznacza "ptasi śpiew", gdyż na terenie całego kompleksu leśnego, już od XVIII wieku można było usłyszeć ptasi trel. 
Po śmierci radcy Abbega, majątkiem zarządzali jego spadkobiercy, od których w 1882 roku, Rada Miasta Elbląga wykupiła posiadłość. Miasto na terenie pałacu nadal prowadziło zajazd, a otaczające go parki i lasy przystosowano na jako tereny rekreacyjne dla mieszkańców. Był to pierwszy obiekt infrastruktury rekreacyjno-turystycznej w elbląskiej Bażantarni, tworzący zaczątki turystyki podmiejskiej.
1 kwietnia 1913 roku zarówno pałac jak i cały park włączono oficjalnie w administracyjne granice Elbląga. Do 1914 natomiast, park został znacznie urozmaicony elementami tzw. małej architektury ogrodowej, jak mostki, kładki czy punkty widokowe.
Po II wojnie światowej pałac przekazano Lasom Państwowym, a sam budynek stał się siedzibą Nadleśnictwa Elbląg, którą to funkcję pełni do chwili obecnej. Nadleśnictwo, na przełomie XX i XXI wieku, ze środków własnych i pod opieką oraz według wskazań konserwatora zabytków, przeprowadziło gruntowną modernizację i konserwację obiektu.
Obecnie budynek utrzymany jest w bardzo dobrym stanie, a tereny go okalające nadal służą mieszkańcom w celach rekreacyjnych. 
Architektura.
Pałac to jednopiętrowa budowla wzniesiona w stylu neogotyckim. Założenie posiada nieregularną bryłę o biało-beżowym kolorze elewacji i dodatkowe zdobienia w postaci licznych tarasów, wieżyczek czy kolumn. 
Zabytek.
Pałac Augusta Abbega w Elblągu jako zabytek o szczególnych walorach wpisany jest do rejestru zabytków nieruchomych Krajowego Ośrodka Badań i Dokumentacji Zabytków. Pałac w spisie, figuruje pod nazwą: zespół dworski ul. Marymoncka 5 z XIX wieku, na który składa się sam pałac oraz park z aleją dojazdową (nr rej.: 485/95 z 14 grudnia 1995). Oddzielnie w spisie natomiast figuruje sam park Bażantarnia z lat 1811- wiek XX, pod nr 487/95 z 23 grudnia 1995.

</doc>
<doc id="817037" url="https://pl.wikipedia.org/wiki?curid=817037" title="Ścieżka kościelna">
Ścieżka kościelna



</doc>
<doc id="817044" url="https://pl.wikipedia.org/wiki?curid=817044" title="Pietrówka">
Pietrówka

Pietrówka, także Piotrówka (cz. ) – rzeka na Śląsku Cieszyńskim w granicach powiatu cieszyńskiego w Polsce i powiatu Karwina w Czechach. Prawy dopływ Olzy.
Źródła tej długiej na 31 kilometrów rzeki znajdują się w Polsce (południowa część Pogórza Śląskiego), ale po części płynie ona po terytorium czeskiego powiatu karwińskiego. Do Olzy Pietrówka wpada pomiędzy miejscowościami Zawada w gminie Piotrowice koło Karwiny i Godów w powiecie wodzisławskim. Na 6,2 km odcinku od Skrbeńska do ujścia rzeka wyznacza granicę polsko-czeską, rozdzielając czeski powiat Karwina od polskiego powiatu wodzisławskiego (dawniej granica ta była również granicą pomiędzy Śląskiem Cieszyńskim należącym do Austrii a ziemią wodzisławską w pruskiej części Górnego Śląska).
Dorzecze Pietrówki ma charakter pogórski: rozległe, łagodne garby pokryte są lessem. Zalesienie zlewni bardzo małe. W dolinach rzecznych liczne stawy rybne. Przed Zebrzydowicami wpływa do niej Pielgrzymówka. Stany wody piętrzone są z powodu zarastania koryta rzeki roślinnością wodną. Powyżej wodowskazu Zebrzydowice znajdują się liczne urządzenia wodne dla gospodarki rybnej. Powierzchnia zlewni do przekroju Zebrzydowice wynosi 114,6 km² (w tym 0,4 km² za granicą).
W Marklowicach Górnych Piotrówka opuszcza granicę państwa polskiego przepływając przez czeskie Piotrowice. Następnie na 6,2 km odcinku od Skrbeńska w powiecie wodzisławskim do ujścia rzeka wyznacza granicę polsko-czeską. Uchodzi do Olzy na wysokości polskiego Godowa i czeskiej Zawady. 
Powierzchnia Pietrówki w granicach Polski wynosi 136,4 km².

</doc>
<doc id="817046" url="https://pl.wikipedia.org/wiki?curid=817046" title="Izba Kultury Rzeszy">
Izba Kultury Rzeszy

Izba Kultury Rzeszy (niem. " Reichskulturkammer", RKK) – instytucja utworzona 22 września 1933 roku przez Josepha Goebbelsa, ministra Rzeszy do spraw oświecenia publicznego i propagandy. Była instrumentem narodowosocjalistycznej polityki kulturalnej i instytucją nadzorującą wszelkie obszary życia kulturalnego oraz warunki życia twórców dóbr kultury.
Struktura organizacyjna.
Kierownictwo przejął Goebbels osobiście mianując się na "prezydenta" Izby, którą podzielił na siedem izb branżowych:
Zadania Izby Kultury Rzeszy.
Głównym zadaniem Izby było upaństwowienie, nadzór i kontrola kultury; z czego wynikało glajchszaltowanie w myśl zaleceń partyjnych wszelkich przejawów życia kulturalnego w Niemczech. Tylko członek izby branżowej mógł być twórcą w obszarze kultury. Jednak nie każdy mógł być członkiem izby – nie przyjmowano osób pochodzenia żydowskiego oraz innych osób uznanych za niepożądane.
Kultura była przesycona polityką i miała służyć propagandzie narodowosocjalistycznej. Większość twórców podporządkowała się zaleceniom partyjnym. Dzieła plastyczne stały się antymodernistyczne i wzorowano je według koncepcji XIX-wiecznego realizmu. W rzeźbie i architekturze realizowano monumentalne projekty wzorowane na klasycyzmie.
W roku 1936 zabroniono eksponowania wszelkich dzieł ekspresjonizmu, które Goebbels określał jako "wynaturzenia" ("Entartete Kunst"); tego rodzaju dzieła usunięto z ekspozycji muzealnych, częściowo zniszczono lub sprzedano za granicę, a książki spalono publicznie. Natomiast twórców prześladowano.

</doc>
<doc id="817049" url="https://pl.wikipedia.org/wiki?curid=817049" title="Sonet 12 (William Szekspir)">
Sonet 12 (William Szekspir)

Sonet 12 ("Gdy czas w zegara uderzeniach liczę") – jeden z cyklu sonetów autorstwa Williama Shakespeare’a. 
Treść.
W sonecie tym, który podobnie, jak wcześniejsze nawołuje "tajemniczego młodzieńca" do posiadania potomka przedstawione są symbole przemijającego czasu, takie, jak zegar, zwiędłe kwiaty, siwizna.
Forma.
W utworze występują liczne aliteracje. W wersie pierwszym są dwie pary aliterujących słów: "When I do count the clock that tells the time", natomiast w wersie ósmym występuje sekwencja czterech wyrazów rozpoczynających się do spółgłoski [b]: "Borne on the bier with white and bristly beard".

</doc>
<doc id="817050" url="https://pl.wikipedia.org/wiki?curid=817050" title="Inicjatywa Feministyczna (Polska)">
Inicjatywa Feministyczna (Polska)

Inicjatywa Feministyczna (IF) – polska partia polityczna zarejestrowana 11 stycznia 2007 orzeczeniem Sądu Okręgowego w Warszawie. Do 27 sierpnia 2016 działała jako Partia Kobiet. Jej powstanie poprzedził ruch społeczny zwany „Polska jest kobietą”, który rozpoczął się od opublikowania w „Przekroju” manifestu napisanego przez Manuelę Gretkowską. Rozwiązała się 19 stycznia 2020. Po rozwiązaniu partii jej środowisko w pewnym stopniu kontynuowało działalność. W 2022 nawiązało współpracę z PPS i partiami lewicy pozaparlamentarnej (UP, SDPL, WiR). Formalnie IF została wyrejestrowana przez Sąd Okręgowy w Warszawie 19 grudnia 2022.
Partia ogłosiła deklarację programową 12 lutego 2007. Jej postulaty dotyczyły głównie praw kobiet. Nie określiła się jako partia prawicowa lub lewicowa, lecz zadeklarowała, że chce być ponad podziałami ideologicznymi. Jej postulaty programowe były jednak w znacznej części lewicowe, istniał również nurt liberalny.
Działacze partii.
Założycielami Partii Kobiet byli Manuela Gretkowska, Ilona Kanclerz, Lidia Popiel i Wiktor Osiatyński. Mentorką i konsultantką była Małgorzata Marczewska.
Partia Kobiet w marcu 2009 liczyła około 2000 członków. Do ugrupowania przystąpiła między innymi Kayah.
Przewodniczące.
Pozastatutowy tytuł honorowej przewodniczącej Partii Kobiet przyznano Manueli Gretkowskiej po ustąpieniu jej z funkcji przewodniczącej.
Rada Liderska.
Po zarejestrowaniu 22 lutego 2018 przez sąd zmian w statucie przyjętych na VII Zjeździe partii 27 sierpnia 2016, kierowała nią Rada Liderska, złożona z trzech równoprawnych liderek. W skład Rady Liderskiej wchodziły Elżbieta Jachlewska, Iwona Piątek i Katarzyna Kądziela.
Udział w wyborach.
Wybory parlamentarne w 2007.
W przyspieszonych wyborach parlamentarnych w 2007 Partia Kobiet zarejestrowała listy wyborcze w 7 z 41 okręgów wyborczych i nie przekroczyła w głosowaniu do Sejmu progu wyborczego, uzyskując 45 121 głosów (0,28% w skali kraju).
Najwyższe poparcie PK zanotowała w gminie Bodzechów – 2,74%, zaś najniższe w gminie Turośl – 1 głos (0,06%).
Wybory do Parlamentu Europejskiego w 2009.
W wyborach do PE Partia Kobiet zamierzała wystartować samodzielnie, jednak nie udało jej się zarejestrować list wyborczych. Według TVP Info partia poparła kandydatów, których działalność jest bliska jej ideom, m.in. Joannę Senyszyn (SLD), Danutę Hübner (lista PO), Dariusza Szweda (Zieloni 2004 w koalicji Porozumienie dla Przyszłości) i Macieja Kopcia (PiS).
Wybory prezydenckie w 2010.
W wyborach prezydenckich w 2010 Partia Kobiet udzieliła poparcia szefowi SLD Grzegorzowi Napieralskiemu. W II turze PK nie udzieliła poparcia żadnemu z kandydatów.
Wybory samorządowe w 2010.
14 listopada 2009 podczas drugiego zjazdu Partii Kobiet założycielka ugrupowania Manuela Gretkowska i przewodniczący Stronnictwa Demokratycznego Paweł Piskorski ogłosili stworzenie wspólnego programu i zapowiedzieli, że będą chcieli stworzyć komitet koalicyjny, który w 2010 mógłby wystartować w wyborach samorządowych, a potem parlamentarnych. Zarząd Partii Kobiet jednak nie zatwierdził zmian i nie potwierdził założenia komitetu koalicyjnego. Ugrupowanie podjęło później współpracę z Sojuszem Lewicy Demokratycznej. W efekcie kandydaci Partii Kobiet startowali z list SLD oraz z komitetów lokalnych. PK udało się zdobyć jeden mandat w radzie dzielnicy Mokotów – przypadł on startującej z ramienia SLD Izabeli Stawickiej.
Wybory parlamentarne w 2011.
Przed wyborami parlamentarnymi w 2011 Partia Kobiet ponownie zawarła porozumienie w sprawie startu z list SLD. Żadna z jej kandydatek nie uzyskała mandatu poselskiego. Łącznie kandydatki ugrupowania uzyskały ponad 12 tys. głosów (0,082% w skali kraju).
Wybory do Parlamentu Europejskiego w 2014.
W wyborach do Parlamentu Europejskiego w 2014 Partia Kobiet startowała z list komitetu wyborczego Partii Zieloni (zarejestrował on listy w 5 z 13 okręgów), z list którego startowały również Polska Partia Socjalistyczna i Młodzi Socjaliści. Komitet uzyskał 0,32% głosów. Na członków Partii Kobiet oddano łącznie 2581 głosów (0,036% w skali kraju).
Wybory samorządowe w 2014.
W wyborach samorządowych w 2014 osoby związane z Partią Kobiet startowały z różnych list, m.in. Barbara Bielawska z listy SLD Lewica Razem do Sejmiku Województwa Małopolskiego oraz osoby startujące do Rady Miasta Krakowa z list komitetu Łukasza Gibały.
Wybory prezydenckie w 2015.
W wyborach prezydenckich w 2015 Partia Kobiet zdecydowała się wystawić kandydaturę swojej przewodniczącej Iwony Piątek, która jednak nie zebrała wymaganej liczby podpisów. W związku tym partia udzieliła poparcia Pawłowi Tanajnie z Demokracji Bezpośredniej.
Wybory parlamentarne w 2015.
W wyborach parlamentarnych w 2015 jedna z liderek partii Elżbieta Jachlewska bez powodzenia kandydowała do Sejmu z listy Nowoczesnej.
Wybory samorządowe w 2018.
Przed wyborami samorządowymi w 2018 IF została jednym z sygnatariuszy reaktywowanej koalicji SLD Lewica Razem. Formalnie nie weszła jednak w jej skład, a w wyborach w Gdańsku startowała z ramienia konkurencyjnego komitetu stowarzyszenia Jolanty Banach Lepszy Gdańsk (wraz z Zielonymi, RSS i Inicjatywą Polską, przy poparciu Roberta Biedronia). Liderka IF Elżbieta Jachlewska była jego kandydatką na prezydenta miasta, zajmując z wynikiem niespełna 2% głosów 5. miejsce spośród 7 kandydatów (w II turze poparła Pawła Adamowicza).
Wybory do Parlamentu Europejskiego w 2019.
W wyborach do Parlamentu Europejskiego w 2019 liderka IF Elżbieta Jachlewska była kandydatką z rekomendacji SLD na liście Koalicji Europejskiej, w skład której IF weszła.
Wybory parlamentarne w 2019.
Przed wyborami parlamentarnymi w 2019 IF początkowo porozumiała się w sprawie startu z list SLD (tworzącego nieformalną koalicję Lewica z m.in. Wiosną i Lewicą Razem), jednak wycofała się z tego sojuszu i nie udzieliła nikomu oficjalnego poparcia.

</doc>
<doc id="817052" url="https://pl.wikipedia.org/wiki?curid=817052" title="Skala modalna">
Skala modalna



</doc>
<doc id="817054" url="https://pl.wikipedia.org/wiki?curid=817054" title="Michał Krupiński">
Michał Krupiński

Michał Krupiński (ur. 12 lutego 1981 w Krakowie) – polski ekonomista, w latach 2006–2007 podsekretarz stanu w Ministerstwie Skarbu Państwa. W latach 2016–2017 prezes zarządu PZU, w 2017 wiceprezes zarządu Banku Pekao kierujący pracami zarządu, następnie do 2019 prezes zarządu tego banku.
Życiorys.
Absolwent Szkoły Głównej Handlowej w Warszawie, kształcił się także w zakresie ekonomii m.in. w Belgii. Ukończył program MBA na Columbia University Graduate School of Business, studiował także na Uniwersytecie Harvarda.
W latach 2003–2005 pracował w Sekretariacie Generalnym Parlamentu Europejskiego. W 2005 został doradcą grupy Unia na rzecz Europy Narodów, m.in. w komisjach zajmujących się gospodarką. Od marca 2006 do listopada 2007 zajmował stanowisko podsekretarza stanu w Ministerstwie Skarbu Państwa. W 2008 został zastępcą dyrektora wykonawczego w Banku Światowym, a w 2011 został dyrektorem zarządzającym na Europę Środkową i Wschodnią w Bank of America Merrill Lynch.
W styczniu 2016 został powołany na prezesa zarządu PZU. Funkcję tę pełnił do marca 2017. Przeprowadził transakcje nabycia Banku Pekao oraz nabycia przez Alior Bank Banku BPH, współtworzył Towarzystwo Ubezpieczeń Wzajemnych PZUW. Był także przewodniczącym rady nadzorczej Alior Banku. W czerwcu 2017 powołany w skład zarządu Banku Pekao jako wiceprezes kierujący zarządem. W listopadzie 2017 otrzymał zgodę Komisji Nadzoru Finansowego na pełnienie funkcji prezesa zarządu Banku Pekao, zrezygnował z niej w listopadzie 2019, motywując tę decyzję zamiarem kontynuowania kariery zawodowej za granicą. W lutym 2021 powołany do rady nadzorczej Gemini Polska.
Deklaruje znajomość języków angielskiego, francuskiego, niemieckiego i hiszpańskiego.

</doc>
<doc id="817063" url="https://pl.wikipedia.org/wiki?curid=817063" title="Europejski Komitet Normalizacyjny">
Europejski Komitet Normalizacyjny

Europejski Komitet Normalizacyjny (używany jest skrótowiec CEN od fr. "Comité européen de normalisation") – prywatne stowarzyszenie techniczne typu „non-profit”, działające w ramach prawa belgijskiego z siedzibą w Brukseli, utworzone oficjalnie w 1974 roku (rozpoczęło działalność w Paryżu w roku 1961). 
Jego podstawowym zadaniem jest opracowywanie, przyjmowanie i rozpowszechnianie norm europejskich oraz innych dokumentów normalizacyjnych we wszystkich obszarach gospodarki oprócz elektrotechniki, elektroniki i telekomunikacji. System normalizacji jest wielonarodową, wielosektorową i zdecentralizowaną organizacją. Składa się z krajowych jednostek normalizacyjnych oraz centrum zarządzania, które odgrywa specjalną i aktywną rolę w administrowaniu tym systemem z upoważnienia członków (pełnych i stowarzyszonych) oraz partnerów.
Członkami i partnerami Europejskiego Komitetu Normalizacyjnego są krajowe jednostki (organy, instytucje) normalizacyjne. Polski Komitet Normalizacyjny (PKN) uzyskał status pełnoprawnego członka CEN 1 stycznia 2004 roku. Członkowie EKN mają obowiązek wprowadzania norm EN do systemów norm krajowych i wycofywania dotychczasowych norm sprzecznych z wprowadzanymi – dzięki temu powstaje wspólny system rozwiązań europejskich. Normy europejskie są jednym z trzonów jednolitego rynku i istotnym narzędziem w usuwaniu barier w handlu.
Główni użytkownicy systemu normalizacyjnego EKN (zarówno procesów, jak i produktów) to: przemysł, usługi, handel, prywatne i publiczne instytucje (z uniwersytetami i innymi jednostkami akademickimi), jednostki rządowe i inne władze publiczne, włącznie z UE i EFTA, partnerzy społeczni, przedstawiciele szczególnych grup interesów na szczeblu europejskim i krajowym, włącznie ze związkami zawodowymi, konsumentami i grupami ochrony środowiska, oceny zgodności, badań i certyfikacji.

</doc>
<doc id="817064" url="https://pl.wikipedia.org/wiki?curid=817064" title="Sonet 13 (William Szekspir)">
Sonet 13 (William Szekspir)

Sonet 13 ("O, gdybyś sobą został! Lecz, mój drogi") – jeden z cyklu sonetów autorstwa Williama Shakespeare’a.
Treść.
W sonecie tym występuje porównanie do zimy, podobne do tego, którego Szekspir użył w sonecie 6 i sonecie 5.
Trzeci wers utworu, "Bądź gotów, zanim kres nadejdzie srogi", stanowi odwołanie do biblijnego Sądu Ostatecznego.

</doc>
<doc id="817067" url="https://pl.wikipedia.org/wiki?curid=817067" title="Baiern (Bawaria)">
Baiern (Bawaria)

Baiern – gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Ebersberg, wchodzi w skład wspólnoty administracyjnej Glonn. Leży około 15 km na południowy zachód od Ebersberga.
Polityka.
Wójtem gminy jest Josef Zistl, rada gminy składa się z 12 osób.
Oświata.
W gminie znajduje się przedszkole (50 miejsc).

</doc>
<doc id="817068" url="https://pl.wikipedia.org/wiki?curid=817068" title="Niemiecko-Chorwacka Policja">
Niemiecko-Chorwacka Policja

Niemiecko-Chorwacka Policja (niem. "Deutsch-Kroatische Polizei") – policyjna struktura zbrojna w Niepodległym Państwie Chorwackim (NDH) podczas II wojny światowej.
Niemiecko-Chorwacka Policja powstała 15 lipca 1943 r. na mocy umowy podpisanej przez władze państwowe NDH a dowództwem niemieckiej policji i SS. W jej skład weszli volksdeutsche z Einsatzstaffel i innych rozwiązanych jednostek z obszaru Chorwacji oraz Chorwaci z policyjnych jednostek niemieckich i ochotnicy. Na jej czele stanął SS-Obergruppenführer Konstantine Kammerhofer, wyższy dowódca policji i SS w Zagrzebiu. 
Zadaniem formacji była "wewnętrzna służba bezpieczeństwa". Jej liczebność ciągle wzrastała, dochodząc do piętnastu batalionów zorganizowanych w pięć pułków policyjnych na wiosnę 1944 r. (nazywanych "Polizei Freiwilligen-Regiment" z numeracją od 1. do 5.). W grudniu tego roku Befelshaber der Ordnungspolizei w Zagrzebiu powołało samodzielną "Polizei Panzer-Jäger Kompanie Kroatien". Na pocz. 1945 r. dwanaście policyjnych batalionów utworzyło Dywizję Żandarmerii "Chorwacja". W rzeczywistości formacja ta istniała tylko na papierze, a bataliony działały niezależnie od siebie w różnych częściach NDH.

</doc>
<doc id="817070" url="https://pl.wikipedia.org/wiki?curid=817070" title="Artaszes Minasjan">
Artaszes Minasjan

Artaszes Minasjan, orm. Արտաշես Մինասյան (ur. 21 stycznia 1967) – ormiański szachista, arcymistrz od 1992 roku.
Kariera szachowa.
W roku 1990 zwyciężył w mistrzostwach Armeńskiej Socjalistycznej Republiki Radzieckiej oraz zdobył (w Mińsku) tytuł młodzieżowego (do lat 26) mistrza Związku Radzieckiego. Rok później osiągnął największy sukces w karierze, zostając w Moskwie ostatnim szachowym mistrzem Związku Radzieckiego. W 1992 został (wraz z Aszotem Anastasjanem) pierwszym mistrzem niepodległej Armenii. Kolejne tytuły mistrza kraju zdobył w latach 1993, 1995, 2004 i 2006. W 2000 roku wystąpił w Nowym Delhi w mistrzostwach świata systemem pucharowym, awansując do II rundy (w której przegrał z Michaiłem Gurewiczem), natomiast w 2005 awansował do pucharu świata, w I rundzie ulegając Loekowi van Wely.
Odniósł wiele sukcesów w turniejach międzynarodowych, m.in. w Groningen (1990, dzielone II m. za Eckhardem Schmittdielem, wraz z m.in. Władimirem Jepiszynem, Curtem Hansenem, Klausem Bischoffem, Lwem Psachisem i Ołehem Romanyszynem), Candas (1992, I m., przed Kevinem Spraggettem), Paryżu (1994, I m.), Cannes (1995, dz. II m. za Matthew Sadlerem, wraz z m.in. Władisławem Tkaczowem i Andriejem Sokołowem), Linares (1999, "open", I m. przed Aleksiejem Driejewem, Maksimem Sorokinem i Wiktorem Bołoganem), Ubedzie (2000, dz. I m. wraz z Pawłem Tregubowem, przed m.in. Wadimem Zwiagincewem, Aleksandrem Griszczukiem, Aleksandrem Motylowem i Siergiejem Dołmatowem), Erywaniu (2000, turniej strefowy, II m. za Symbatem Lyputianem), Dubaju (2001, dz. I m. wraz z Karenem Asrianem, Jaanem Ehlvestem, Aleksiejem Aleksandrowem, Jewgienijem Władimirowem, Aleksandrem Motylowem, Pawłem Kocurem i Ewgenim Ermenkowem), Batumi (2003, dz. II m. za Baadurem Dżobawą, wraz z m.in. Andriejem Wołokitinem, Zwiadem Izorią i Merabem Gagunaszwili), Dubaju (2004, dz. II m. za Szachrijarem Mamediarowem, wraz z m.in. Magnusem Carlsenem, Jewgienijem Władimirowem, Liviu-Dieterem Nisipeanu, Pawłem Eljanowem, Krishnanem Sasikiranem i Pentalą Harikrishną) oraz w Erywaniu (2004, memoriał Tigrana Petrosjana, dz. III m. za Pawłem Smirnowem i Wasylem Iwanczukiem, wraz z m.in. Ołeksandrem Areszczenką, Zwiadem Izorią i Gabrielem Sarksjanem).
Od 1992 jest stałym reprezentantem kraju w najważniejszych rozgrywkach drużynowych. Do 2006 wziął udział we wszystkich 8 szachowych olimpiadach, zdobywając wraz z drużyną 4 medale: złoty w roku 2006 oraz 3 brązowe (1992, 2002, 2004). Jest również czterokrotnym medalistą drużynowych mistrzostw świata: srebrnym z roku 2001 (za wynik indywidualny) oraz trzykrotnie brązowym (indywidualnie w roku 1997 oraz drużynowo w 1997 i 2001).
Najwyższy wynik rankingowy w karierze osiągnął 1 lipca 1998; mając 2620 punktów dzielił wówczas 52–54. miejsce na światowej liście FIDE, jednocześnie zajmując 3. miejsce (za Wladimirem Hakopjanem i Rafajelem Wahanianem) wśród szachistów ormiańskich.

</doc>
<doc id="817071" url="https://pl.wikipedia.org/wiki?curid=817071" title="Pulsatilla alba">
Pulsatilla alba



</doc>
<doc id="817073" url="https://pl.wikipedia.org/wiki?curid=817073" title="Bruck (powiat Ebersberg)">
Bruck (powiat Ebersberg)

 Bruck – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Ebersberg, wchodzi w skład wspólnoty administracyjnej Glonn. Leży około 9 km na południowy zachód od Ebersberga.
Polityka.
Wójtem gminy jest Josef Schwäbl z CSU, rada gminy składa się z 12 osób.
Oświata.
W gminie znajduje się przedszkole (50 miejsc) oraz szkoła.

</doc>
<doc id="817077" url="https://pl.wikipedia.org/wiki?curid=817077" title="Egmating">
Egmating

Egmating – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Ebersberg, wchodzi w skład wspólnoty administracyjnej Glonn. Leży około 15 km na południowy zachód od Ebersberga.
Polityka.
Wójtem gminy jest Ernst Eberherr, rada gminy składa się z 14 osób.
Oświata.
W gminie znajduje się przedszkole (50 miejsc).

</doc>
<doc id="817078" url="https://pl.wikipedia.org/wiki?curid=817078" title="Mariusz Słupiński">
Mariusz Słupiński

Mariusz Słupiński (ur. 16 marca 1972 w Łodzi) – polski aktor filmowy i teatralny.
Ukończył studia na Wydziale Aktorskim PWSFTviT w Łodzi (1998 rok). Występuje w Teatrze im. Stefana Jaracza w Łodzi (w latach 1998–2004 i ponownie od 2007) i w Teatrze Studio w Warszawie (od 2004 roku).

</doc>
<doc id="817081" url="https://pl.wikipedia.org/wiki?curid=817081" title="Tumult">
Tumult

Tumult ( – zgiełk) – nazwa zaburzeń, zamieszek w czasach I Rzeczypospolitej. Najczęściej były to starcia na tle wyznaniowym połączone z bezczeszczeniem przedmiotów kultu.
Do najbardziej znanych należą:

</doc>
<doc id="817084" url="https://pl.wikipedia.org/wiki?curid=817084" title="CEN">
CEN



</doc>
<doc id="817086" url="https://pl.wikipedia.org/wiki?curid=817086" title="Moosach (Bawaria)">
Moosach (Bawaria)

Moosach – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Ebersberg, wchodzi w skład wspólnoty administracyjnej Glonn. Leży około 9 km na południowy zachód od Ebersberga.
Polityka.
Wójtem gminy jest Eugen Gillhuber z CSU, 
poprzednio urząd ten obejmował Siegfried Eisenschmid (CSU), rada gminy składa się z 12 osób.

</doc>
<doc id="817090" url="https://pl.wikipedia.org/wiki?curid=817090" title="Oberpframmern">
Oberpframmern

Oberpframmern – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Ebersberg, wchodzi w skład wspólnoty administracyjnej Glonn. Leży około 12 km na południowy zachód od Ebersberga.
Polityka.
Wójtem gminy jest Theo Rottmayer, rada gminy składa się z 14 osób.
Oświata.
W gminie znajduje się przedszkole (100 miejsc) oraz szkoła podstawowa (9 nauczycieli, 200 uczniów).

</doc>
<doc id="817091" url="https://pl.wikipedia.org/wiki?curid=817091" title="Skrzynia (województwo pomorskie)">
Skrzynia (województwo pomorskie)

Skrzynia – wieś kociewska w Polsce położona w województwie pomorskim, w powiecie starogardzkim, w gminie Osiek na obszarze Borów Tucholskich nad jeziorem Słonym.
W latach 1975–1998 miejscowość administracyjnie należała do województwa gdańskiego.

</doc>
<doc id="817100" url="https://pl.wikipedia.org/wiki?curid=817100" title="Regions Morgan Keegan Championships">
Regions Morgan Keegan Championships



</doc>
<doc id="817102" url="https://pl.wikipedia.org/wiki?curid=817102" title="Plastic Ono Band">
Plastic Ono Band



</doc>
<doc id="817107" url="https://pl.wikipedia.org/wiki?curid=817107" title="Georg Buschner">
Georg Buschner

Georg Buschner (ur. 26 grudnia 1925 w Gerze, zm. 12 lutego 2007 w Jenie) – niemiecki piłkarz (NRD), trener. Twórca największych sukcesów NRD-owskiego futbolu.
Kariera piłkarska.
Jako zawodnik reprezentował barwy klubów: 1. SV Gera i SC Motor Jena. W barwach Motor Jeny wystąpił w 69 meczach DDR-Oberligi. Karierę piłkarską zakończył w1958 roku.
W latach 1954–1957 sześć razy wystąpił w reprezentacji NRD.
Kariera trenerska.
Po zakończeniu kariery zawodniczej Georg Buschner został w SC Motor Jena, gdzie w latach 1958–1970 był trenerem tego klubu. W ciągu 12 lat pracy z tym klubem odniósł największe sukcesy w jego historii. Trzykrotnie zdobył mistrzostwo NRD (1963, 1968 i 1970) a także sięgnął po Puchar NRD w edycji 1960.
W 1970 roku został trenerem reprezentacji narodowej NRD, gdzie również jest twórcą jej największych sukcesów. Na Igrzyskach Olimpijskich 1972 w Monachium zdobył z drużyną brązowy medal, a cztery lata później w Montrealu 1976 jego podopieczni sięgnęli po złoto, pokonując obrońców tytułu – reprezentację Polski (3:1).
Georg Buschner jest również jedynym trenerem reprezentacji NRD, który awansował z nią do mistrzostw świata. Jedyny występ NRD-owskich na mundialu miał miejsce w RFN 1974. W fazie grupowej zajęli 1.miejsce pokonując m.in. RFN (1:0) w jedynym w historii meczu tych dwóch reprezentacji.
Z funkcji selekcjonera reprezentacji NRD zrezygnował po nie zakwalifikowaniu się do Mistrzostw Świata 1982 w Hiszpanii oraz również zakończył karierę trenerską. Jego bilans z reprezentacją: 116 meczów – 65 zwycięstw – 28 remisów – 23 porażki.
Życie prywatne.
Był żonaty z Sonją, z którą miał dwóch synów i trójkę wnuków. Zmarł na raka prostaty 12 lutego 2007 w Jenie w wieku 81 lat.
Pogrzeb odbył się w Jenie 16 lutego 2007 roku. Obecni na nim byli podopieczni Buschnera z reprezentacji NRD m.in. Hans Meyer, Jürgen Sparwasser, Joachim Streich, Michael Strempel, Lothar Kurbjuweit, Harald Irmscher, Bernd Stange, Rainer Schlutter, Ulrich Göhr oraz inne osoby związane z NRD-owskim futbolem.

</doc>
<doc id="817108" url="https://pl.wikipedia.org/wiki?curid=817108" title="Saxifraga wahlenbergii">
Saxifraga wahlenbergii



</doc>
<doc id="817112" url="https://pl.wikipedia.org/wiki?curid=817112" title="Mangamix">
Mangamix

Mangamix (MM) – polskie czasopismo komiksowe ukazujące się w cyklu dwumiesięcznym w latach 2001–2004, publikowane przez wydawnictwo Waneko. Główną część każdego numeru stanowiły dwa lub trzy odcinki różnych mang, które w przypadku powodzenia wśród czytelników wydawane były w formie tomików i w takiej postaci kontynuowane. Oprócz komiksów, na łamach czasopisma publikowano artykuły poświęcone mandze i Japonii oraz prace polskich fanów. Do kwietnia 2004 ukazało się 18 numerów.
Od 2015 ukazuje się „Mangamix Neo” – wydawane przez Waneko czasopismo internetowe, którego tytuł nawiązuje do papierowego pierwowzoru. W bezpłatnym magazynie publikowane są komiksy polskich autorów utrzymane w mangowej stylistyce.

</doc>
<doc id="817113" url="https://pl.wikipedia.org/wiki?curid=817113" title="George Young (muzyk rockowy)">
George Young (muzyk rockowy)

George Redburn Young (ur. 6 listopada 1947 w Glasgow, zm. 22 października 2017) – australijski muzyk rockowy, autor piosenek i producent muzyczny. Był współautorem międzynarodowych przebojów „Friday on My Mind” (1966) i „Love Is in the Air” (1977), a także producentem współpracującym z hardrockowym zespołem AC/DC, w którym gra jego młodszy brat Angus (do 2014 roku członkiem zespołu był także Malcolm).
Życiorys.
Urodził się we wschodnim Glasgow w Szkocji, jego ojciec William i matka Margaret (z domu Young) wyemigrowali do Australii w 1963 roku. Jego starszy brat Alex był późniejszym członkiem grupy Grapefruit. W latach 60., w Sydney, Young rozpoczął karierę jako gitarzysta rytmiczny w zespole The Easybeats, osiągając z nimi międzynarodowy sukces. Napisał prawie wszystkie ich piosenki, najpierw z wokalistą Steviem Wrightem, a później z gitarzystą prowadzącym Harrym Vandą.
Kiedy zespół The Easybeats rozpadł się, Vanda i Young skoncentrowali się na pisaniu i produkcji popowych i rockowych piosenek dla innych artystów. Jedną z grup, która nagrywała w ich studiu, był ich własny zespół Marcus Hook Roll Band, założony z braćmi Malcolmem i Angusem oraz z Vandą.
Razem z Vandą Young współtworzył wczesne albumy AC/DC, takie jak "High Voltage" (1976) i "Powerage" (1978). Krótko – podczas wczesnej kariery grupy AC/DC – był też ich gitarzystą basowym. W 2000 roku wyprodukował album AC/DC – "Stiff Upper Lip".

</doc>
<doc id="817114" url="https://pl.wikipedia.org/wiki?curid=817114" title="Po piąte... a niech gadają">
Po piąte... a niech gadają

Po piąte... a niech gadają – dwupłytowy, piąty album studyjny polskiego zespołu muzycznego Ich Troje wydany 16 maja 2002 roku w trzech wersjach: czerwonej, czarnej i białej. Wersje te różnią się kolorem okładek i utworami dodatkowymi. W nagraniu udział wzięli: Michał Wiśniewski, Jacek Łągwa oraz Justyna Majkowska.
Nagrania dotarły do 1. miejsca zestawienia OLiS. 7 października 2002 album uzyskał status diamentowej płyty.
Lista utworów.
Na podstawie.
Płyta czerwona.
CD 1
CD 2
Płyta czarna.
 CD 1
CD 2
Płyta biała.
CD 1
CD 2

</doc>
<doc id="817124" url="https://pl.wikipedia.org/wiki?curid=817124" title="Głuche (powiat starogardzki)">
Głuche (powiat starogardzki)

Głuche – wieś kociewska w Polsce położona w województwie pomorskim, w powiecie starogardzkim, w gminie Osiek na obszarze Borów Tucholskich i przy drodze wojewódzkiej nr .
W latach 1975–1998 miejscowość administracyjnie należała do województwa gdańskiego.

</doc>
<doc id="817129" url="https://pl.wikipedia.org/wiki?curid=817129" title="Peter Amory">
Peter Amory

Peter Amory, właściwie Peter Walton (ur. 2 listopada 1964 w Norwich) – brytyjski aktor filmowy i telewizyjny, znany głównie z opery mydlanej "Emmerdale" (1989-2003), nadawanej przez brytyjską sieć telewizyjną ITV.
Życiorys.
Urodził się w Norwich. Jego zastępczą matką była Janet Key, kiedy jego rodzice przenieśli się do Nowej Zelandii. Studiował w Royal Academy of Dramatic Art.
W 1987 trafił na szklany ekran w serialach: "Na sygnale" i "Boon" z Amandą Burton. Dwa lata potem wystąpił gościnnie w serialu "Sprawy inspektora Morse’a" ("Inspector Morse", 1989). Stał się rozpoznawalny jako Christopher ‘Chris’ Tate w operze mydlanej "Emmerdale" (1989-2003). W dwóch odcinkach serialu "Na sygnale" (2005) pojawił się jako Jimmy Straker. W serialu BBC "Dynastia Tudorów" (2010) wystąpił jako Książę Rutland.
Z nieformalnego związku ma syna Thomasa. W lipcu 1994 poślubił Claire King. Jednak w 2014 doszło do separacji.

</doc>
<doc id="817130" url="https://pl.wikipedia.org/wiki?curid=817130" title="Referendum w Portugalii w 2007 roku">
Referendum w Portugalii w 2007 roku

11 lutego 2007 w Portugalii miało miejsce referendum w sprawie prawa legalizującego zabieg usunięcia ciąży nie starszej niż 10 tygodni. Zorganizowanie referendum w sprawie aborcji było spełnieniem obietnicy złożonej przez rządzącą Partię Socjalistyczną kierowaną przez premiera José Sócratesa.
Według oficjalnych wyników 59,25% głosujących Portugalczyków opowiedziało się za legalizacją przerywania ciąży, a przeciwnych było 40,75% głosujących. Referendum nie może być jednak uznane za wiążące bowiem frekwencja wyniosła 43,61% zamiast wymaganych ponad 50%. Pomimo tego premier José Sócrates oświadczył, że zwróci się do parlamentu z wnioskiem o przeprowadzenie głosowania w sprawie zniesienia zakazu przerywania ciąży, tak aby ustawa została uchwalona przed końcem kadencji parlamentu, która mija w lipcu 2007.
Pytanie.
Pytanie w referendum było następujące:
"Czy zgadzasz się z dekryminalizacją dobrowolnego przerywania ciąży w ciągu pierwszych dziesięciu tygodni, w działającej zgodnie z prawem instytucji opieki zdrowotnej?"
Dotychczasowa ustawa pozwalała dokonania zabiegu aborcji w ciągu pierwszych 12 tygodni ciąży, gdy zagrożone jest życie lub zdrowie matki, w ciągu pierwszych 16 tygodni, gdy ciąża jest wynikiem gwałtu lub w ciągu pierwszych 24 tygodni gdy płód jest uszkodzony. Według nowej ustawy, jeśli zostałaby uchwalona, to zezwalałby na zabieg usunięcia ciąży na żądanie przed upłynięciem 10 tygodni.
Stanowiska partii.
Lista głównych portugalskich partii według opcji politycznej i ich oficjalnego stanowiska na pytanie w referendum:
Sondaże.
W grudniu 2006 według sondażu opublikowanego w gazecie Correio da Manhã 61% respondentów wyrażało głos poparcia dla pytania w referendum, przeciw było 26%, a niezdecydowanych 12%. Według wcześniejsze sondażu, z października 2006 wynik był podobny do grudniowego. W styczniu 2007 poparcie w referendum deklarowało 38% społeczeństwa, a 28% było przeciw.
Historia.
W 1998 roku odbyło się referendum o tym samym pytaniu, w tym czasie 50,07% Portugalczyków było przeciw i 48,28% za.

</doc>
<doc id="817133" url="https://pl.wikipedia.org/wiki?curid=817133" title="Szlak Cysterski">
Szlak Cysterski

Szlak Cysterski – szlak turystyczny wytyczony na terytorium Europy, obejmujący klasztory zakonu cystersów, także w Polsce. Został on powołany w 2010 roku w ramach programu Europejskich Dróg Kulturowych. 
Szlak Cysterski w Polsce.
Szlak obejmuje następujące miejscowości:

</doc>
<doc id="817134" url="https://pl.wikipedia.org/wiki?curid=817134" title="Referendum w sprawie aborcji w Portugallii 2007">
Referendum w sprawie aborcji w Portugallii 2007



</doc>
<doc id="817137" url="https://pl.wikipedia.org/wiki?curid=817137" title="GStreamer">
GStreamer

GStreamer – framework multimedialny napisany w C. Służy jako serwer dla aplikacji multimedialnych takich jak edytory audio i wideo czy odtwarzacze multimedialne.
Gstreamer jest multiplatformowy, dzięki czemu potrafi działać m.in. w systemach Linux (x86, PowerPC i ARM), Solaris (x86 i SPARC), Mac OS X, Microsoft Windows i OS/400. GStreamer jest wolnym oprogramowaniem rozwijanym na licencji GNU Lesser General Public License.
GStreamer powstał głównie dla środowiska GNOME. Jest jego integralną częścią od wydania wersji GNOME 2.2 i zachęca się autorów aplikacji napisanych dla GNOME lub w GTK do używania go.
Aplikacje pracujące pod środowiskiem KDE korzystają z GStreamera za pomocą frameworka o nazwie Phonon.
GStreamer jest wykorzystywany także w urządzeniach przenośnych jak w środowisku Maemo dla Nokii, które zostało użyte w Nokii 770 i jej następcy, Nokii N800.
Historia.
Projekt został założony w 1999 roku przez Erika Walthinsena, który miał wiele pomysłów zaczerpniętych z projektu badawczego z Uniwersytetu w Oregonie. Do projektu dołączył Wim Taymans i wielu innych. Logo GStreamera zostało zaprojektowane przez Brocka A. Fraziera, pracującego w tym czasie dla firmy RidgeRun. Firma ta została pierwszym sponsorem GStreamera w formie wypożyczenia Erika Walthinsena, aby mógł on rozwijać GStreamera dla potrzeb mniejszych urządzeń (np. telefony komórkowe).

</doc>
<doc id="817141" url="https://pl.wikipedia.org/wiki?curid=817141" title="George Young">
George Young



</doc>
<doc id="817142" url="https://pl.wikipedia.org/wiki?curid=817142" title="Chojnice (stacja kolejowa)">
Chojnice (stacja kolejowa)

Chojnice – węzłowa stacja kolejowa w Chojnicach, w województwie pomorskim.
Pasażerowie.
W roku 2017 wymiana pasażerska wyniosła 511 tys. osób (1,4 tys. dziennie).
W roku 2018 stacja obsługiwała 1,4 tys. pasażerów na dobę (łącznie 511 tys. osób).
W roku 2019 wymiana pasażerska wyniosła 548 tys. osób (1,5 tys. dziennie).
W roku 2020 wymiana pasażerska wyniosła 700-1000 osób dziennie.
W roku 2021 wymiana pasażerska wyniosła 438 tys. osób (1,2 tys. dziennie).
Położenie.
Stacja w Chojnicach znajduje się przy ulicy Dworcowej, w południowo-wschodniej części miasta. Na placu przed dworcem do grudnia 2021 znajdował się dworzec autobusowy, przeniesiony z początkiem 2022 na ul. Towarową (na północ od stacji). Spod dworca odjeżdżają autobusy miejskie MZK Chojnice linii 1, 6, 7, LN (spod budynku dworca) oraz 4 i 8 (z przystanku oddalonego 50 metrów od dworca).
Historia.
Kolej dotarła do Chojnic w 1871 w ramach Królewskich Kolei Wschodnich. Chojnice wówczas miały tylko 3000 mieszkańców. Kolej ta łączyła Berlin z Gdańskiem i Królewcem. Trasa ta została wybrana ze względu na znacznie łatwiejszy teren, jednakże nie przechodziła przez żadne duże miasto. Chojnice stały się węzłem 15 listopada 1877 roku, po wybudowaniu linii do Człuchowa, przedłużonej rok później do Szczecinka. W 1883 powstała linia z Chojnic do Tucholi. W 1894 otwarto linię z Nakła nad Notecią do Chojnic. W 1902 Chojnice uzyskały bezpośrednie połączenie z Kościerzyną.
W październiku 1908 z powodu nagłych i intensywnych opadów śniegu ruch na trasie Chojnice - Piła został wstrzymany na kilka dni.
W pierwszej dekadzie XX wieku&lt;ref name="ŚK 8/2004"&gt;&lt;/ref&gt; ze względu na planowe zwiększenie znaczenia roli odcinka Chojnice – Czersk&lt;ref name="ŚK 7/2011"&gt;&lt;/ref&gt; zdecydowano się na rozbudowę linii do czterech torów. Planowano również przełożenie linii do Tucholi (wykonano nasypy, wykopy oraz przyczółki pod wiadukty drogowe i kolejowe), jednakże prac tych nie dokończono&lt;ref name="ŚK 1/2012"&gt;&lt;/ref&gt;.
Od 1920 granica polsko-niemiecka przebiegała tuż na zachód od Chojnic, a tutejsza stacja była przejściem granicznym, położonym na szlaku uprzywilejowanego tranzytu między Rzeszą a Prusami Wschodnimi&lt;ref name="ŚK 11/2009"&gt;&lt;/ref&gt;.
1 września 1939 podczas obrony Chojnic został wysadzony w powietrze wiadukt kolejowy.
W 1945 Niemcy przywiązywali dużą wagę do obrony Chojnic, ze względu na istniejący tam węzeł kolejowy.
W okresie PRL mimo zapowiadanych projektów węzeł chojnicki nie został zelektryfikowany. 1 kwietnia 1991 wraz z likwidacją parowozowni w Kościerzynie zakończyła się obsługa planowych pociągów pasażerskich trakcją parową.
W 1992 w relacji Kościerzyna-Gdynia pojawiły się pierwsze szynobusy serii SA101, które okazały się wówczas za małe i wkrótce zostały przeniesione na linie o mniejszych potokach podróżnych, w tym na trasę Chojnice-Kościerzyna&lt;ref name="KMID2/2006"&gt;&lt;/ref&gt;.
W 2001 zlikwidowano Zakład Taboru w Chojnicach. W marcu 2001 dzięki interwencji i dofinansowaniu samorządu województwa pomorskiego linia Chojnice - Kościerzyna została uratowana przed likwidacją&lt;ref name="ŚK5/2001"&gt;&lt;/ref&gt;.
W 2007 ze stacji w Chojnicach wyruszył pierwszy pociąg spółki Arriva PCC Rail.
Linie kolejowe.
Chojnice są węzłem kolejowym, w którym krzyżuje się 5 linii kolejowych. Wszystkie linie są normalnotorowe, niezelektryfikowane.
Infrastruktura.
Budynek dworca.
Budynek dworca znajduje się w środkowej części stacji pomiędzy peronami drugim a trzecim. Budynek jest ceglany, wielobryłowy. Budynek dworca w roku 2015 został przekazany samorządowi miejskiemu.
Perony.
Na stacji znajduje się pięć niskich peronów o wysokości 30 cm nad główką szyny. Część peronów ma nawierzchnię z płyt chodnikowych, a część nawierzchnię brukowaną&lt;ref name="plk-sa.pl/perony"&gt;&lt;/ref&gt;. Perony są połączone przejściem podziemnym.
Semafory.
Na stacji Chojnice znajdują się semafory świetlne.
Wieża wodna.
W Chojnicach znajdowała się wieża ciśnień.
Lokomotywownia.
Na terenie stacji znajduje się lokomotywownia obsługiwana przez Polregio.
Pociągi.
Pociągi osobowe.
Według rozkładu z roku 2009, przez Chojnice kursowało 12 par z/do Tczewa (w tym 2 pary do Gdyni Głównej), 7 par do Piły Głównej (w tym 2 pary do Krzyża), 5 par z/do Szczecinka, 5 z/do Bydgoszczy (dodatkowo 4 tylko do Tucholi), 4 z/do Kościerzyny, (dodatkowo jedna para do Brus) i 1 para z/do Torunia Głównego.
W rozkładzie 2016/2017 Chojnice posiadały połączenia ze stacjami Tczew, Gdynia Główna, Hel (w sezonie letnim), Kościerzyna, Brusy, Szczecinek, Piła Główna, Krzyż, Bydgoszcz Główna, Tuchola, Słupsk, Gorzów Wielkopolski.
Pociągi pośpieszne.
Od grudnia 2016 do grudnia 2017 roku przez Chojnice przebiegała trasa pociągu TLK "Kociewie" w relacji Gorzów Wielkopolski-Gdynia Główna i z powrotem. W grudniu 2017 r. zastąpiono to pociągiem TLK "Bory Tucholskie" w relacji Gdynia Główna-Kostrzyn i z powrotem.
Pociągi towarowe.
Przez stację przejeżdżały pociągi towarowe obsługujące lokalny przemysł&lt;ref name="ŚK 11/2007"&gt;&lt;/ref&gt; oraz składy posiadające przekroczoną skrajnię kolejową.

</doc>
<doc id="817150" url="https://pl.wikipedia.org/wiki?curid=817150" title="Analizator amplitudy">
Analizator amplitudy

Analizator amplitudy to przyrząd elektroniczny, którego zadaniem jest badanie położenie amplitud impulsów elektrycznych, tj. segregowanie ich według amplitud na przedziały zwane kanałami. Analizatory wykorzystuje się w laboratoriach fizycznych jako części składowe różnorodnych spektrometrów.
Podział analizatorów amplitudy:

</doc>
<doc id="817152" url="https://pl.wikipedia.org/wiki?curid=817152" title="Emmerdale">
Emmerdale

Emmerdale (do 1989 znany jako "Emmerdale Farm") – brytyjski serial, którego akcja rozgrywa się w fikcyjnej miejscowości o nazwie "Emmerdale" położonej w hrabstwie West Yorkshire w Anglii. Jego produkcją zajmuje się telewizja Yorkshire Television (YTV), a wyświetlany jest w sieci ITV.

</doc>
<doc id="817157" url="https://pl.wikipedia.org/wiki?curid=817157" title="Klasy senatorów Stanów Zjednoczonych">
Klasy senatorów Stanów Zjednoczonych

Klasy senatorów Stanów Zjednoczonych – podział, przyporządkowanie senatorów Stanów Zjednoczonych. Liczba senatorów przyporządkowanych do klas jest możliwie równa (obecnie dwie klasy liczą 33 senatorów, jedna 34). Genezą powstania klas jest łatwy i prosty sposób określenia kiedy kończy się kadencja danego senatora (kadencja trwa sześć lat, przy czym co dwa lata wymienia się 1/3 składu). Dwoje senatorów z danego stanu jest przyporządkowanych do innych klas.
Historia.
Kadencje w pierwszych latach Kongresu.
Pierwsze wybory do Senatu USA odbyły się w 1788. Już wtedy zdecydowano, że pierwsze kadencje Kongresu USA będą niepełne (okres przejściowy). I tak:
Obsadzanie opróżnionych miejsc.
W myśl Konstytucji USA (Art. I § 3) senatorów wybierały stanowe parlamenty. Gdy miejsce senatora zostało przedwcześnie opróżnione, stanowe parlamenty wybierały nowego senatora, który dokańczał kadencję poprzednika. Konstytucja dopuszczała, że w przypadku przerwy między sesjami stanowych parlamentów władzy wykonawczej (gubernatorom) przysługiwało prawo obsadzenia wakującego miejsca do czasu wznowienia sesji stanowego parlamentu i wyboru właściwego następcy.
Jednak 8 kwietnia 1913 weszła w życie 17. poprawka do Konstytucji. Stanowi ona, że wybory do Senatu stają się powszechnymi. Po opróżnieniu miejsca przed upływem kadencji władza wykonawcza jest zobowiązana do przeprowadzania wyborów uzupełniających. Do czasu wyborów stanowy parlament może upoważnić władzę wykonawczą do obsadzania pustego miejsca w Senacie. Należy pamiętać, że wybory uzupełniające nie są przeprowadzane tak jak do polskiego Senatu (czyli możliwie najszybciej). Wybory w Stanach Zjednoczonych odbywają się zawsze we wtorek po pierwszym poniedziałku listopada roku parzystego. Tak więc osoba, która jest wyznaczona przez gubernatora, pełni urząd senatora do dwóch lat.

</doc>
<doc id="817158" url="https://pl.wikipedia.org/wiki?curid=817158" title="Udzierz">
Udzierz

Udzierz – wieś kociewska w Polsce położona w województwie pomorskim, w powiecie starogardzkim, w gminie Osiek na obszarze Borów Tucholskich nad jeziorem Udzierz.
W latach 1975–1998 miejscowość administracyjnie należała do województwa gdańskiego.

</doc>
<doc id="817160" url="https://pl.wikipedia.org/wiki?curid=817160" title="Oddział Specjalny Bergmann">
Oddział Specjalny Bergmann

Oddział Specjalny Bergmann (niem. "Sonderverband Bergmann") – kaukaska kolaboracyjna jednostka wojskowa w służbie Niemiec podczas II wojny światowej.
Historia.
Niemcy postanowili pod auspicjami Abwehry utworzyć jednostkę wojskową złożoną z sowieckich jeńców pochodzących z Kaukazu. W tym celu w październiku 1941 r. z obozów jenieckich wyselekcjonowano ok. 700 byłych żołnierzy Armii Czerwonej (ochotników) i zgrupowano ich w obozie w rejonie Połtawy. Następnie przeniesiono na Śląsk, gdzie przeszli przeszkolenie wojskowe i wywiadowcze w obozie w Neuhammer. Jednostkę tworzył i dowodził w pierwszym okresie kpt. dr Theodor Oberländer, b. profesor ekonomii z Uniwersytetu w Königsberg. Jego zastępcą był Sonderführer von Kulschenbach. Składała się ona początkowo z trzech kompanii gruzińskich, jednej azerskiej i plutonu ormiańskiego. We wrześniu liczyła ona ok. 1200 ludzi, w tym ok. 300 Niemców. W jej skład weszła wówczas dodatkowo kompania niemiecka, a pluton ormiański został rozwinięty do szczebla kompanii. Całość kadry tworzyli Niemcy, zaś szeregowi żołnierze i młodsi podoficerowie pochodzili z Kaukazu. Batalion został następnie przerzucony na obszar Rzeszy, gdzie w Neuhammer przeszedł przeszkolenie w zakresie regulaminów i sposobów walk niemieckiej piechoty, a w obozie szkoleniowym w Mittenwaldzie w Bawarii – szkolenie górskie. Podczas tego kursu Gruzin kpt. Ciklauri utworzył grupę konspiracyjną spośród żołnierzy batalionu, która planowała przejście na stronę sowiecką po dotarciu na Kaukaz. Niemcy jednak ją wykryli. 7 przywódców zostało rozstrzelanych, a ok. 50 dalszych członków zesłanych do obozów koncentracyjnych. Żołnierze batalionu odbyli też szkolenie propagandowe, gdyż jednym z jego działań miały być akcje ulotkowe obliczone na wywołanie dezercji wśród czerwonoarmistów narodowości kaukaskich. Początkowo Niemcy zamierzali wykorzystać ich do prowadzenia płytkiego wywiadu za liniami przeciwnika, a jedynie najbardziej zaufanych przerzucić na głębokie tyły wojsk sowieckich.
Na przełomie września i października 1942 r. batalion został wysłany na Kaukaz nad rzekę Terek, gdzie działał między liniami niemieckimi i sowieckimi na południe i południowy wschód od Mozdoku. Jego poczynania doprowadziły do wielu dezercji z Armii Czerwonej żołnierzy pochodzących z Gruzji i Azerbejdżanu. Po wycofaniu się wojsk niemieckich z Kaukazu służył na Krymie, walcząc z partyzantami. Rozrósł się wówczas do wielkości pułku w sile ok. 2300 ludzi w składzie:
Od 24 kwietnia Sonderverband Bergmann działał w składzie 153 Dywizji Bezpieczeństwa.
W lutym 1944 r. jednostka została podzielona; dwa bataliony (gruziński i północnokaukaski) zostały przeniesione do południowej Grecji, a jeden (azerski) do Polski. Batalion azerski do pocz. marca walczył nad Bugiem w składzie 6 Armii. Następnie przeniesiono go do Francji, gdzie wszedł w skład 2 pułku Ochotniczej Dywizji Kadrowej (Freiwillige-Stamm Division). Pod koniec lipca, po odpoczynku i uzupełnieniu stanów na poligonie Wandern koło Frankfurtu nad Odrą, przerzucono go pod Warszawę. W sierpniu i wrześniu 1944 r. Azerowie pod dowództwem por. Mertelsmanna wzięli udział w tłumieniu powstania warszawskiego. Działali w składzie Grupy Bojowej Reinefartha pod dowództwem SS-Gruppenführera Heinza Reinefahrta. Następnie walczyli na ziemiach polskich w składzie 9 Armii do marca 1945 r. Natomiast bataliony gruziński i północnokaukaski we wrześniu 1944 r. zostały przeniesione do Macedonii i przydzielone do 11 Dywizji Polowej Luftwaffe. W wyniku ofensywy sił partyzanckich wycofały się wraz z innymi oddziałami niemieckimi do Chorwacji. Pod koniec grudnia batalion północnokaukaski wszedł w skład 181 Dywizji Piechoty. 12 lutego 1945 r. zostało rozwiązane dowództwo Pułku Bergmann. W marcu w wyniku dalszego odwrotu batalion gruziński znalazł się na obszarze Syrmii pod rozkazami XXXIV Korpusu, a batalion północnokaukaski – wschodniej Sławonii, podporządkowany LXXXXI Korpusowi. Walczyły tam do końca wojny. W tym czasie batalion azerski przerzucono z Polski do Danii, gdzie przydzielono go do rosyjskiej 599 Brygady. Tam go zastał koniec wojny.
Nieoficjalną odznaką żołnierzy Sonderverband Bergmann był kindżał, noszony po lewej stronie górskiej czapki. Niemiecka kadra nosiła go natomiast na kołnierzu munduru.

</doc>
<doc id="817161" url="https://pl.wikipedia.org/wiki?curid=817161" title="Szot (taniec)">
Szot (taniec)

Szot – polski taniec ludowy z regionu Warmii i Mazur, metrum 2/4, szybkie tempo. Taniec wirowy. Wykonywany z przyśpiewką. W Zalewie w powiecie Iławskim gminne Centrum Kultury zrealizowano nagrodzony projekt „Taniec „Szot” kultywowaniem tradycji Warmii i Mazur”.
Historia.
Szotami nazywano popularnie Szkotów w Rzeczypospolitej Obojga Narodów. Od ich nazwy nazywano tak również ludowy taniec polski z regionu Warmii i Mazur wywodzący się od walca szkockiego.

</doc>
<doc id="817164" url="https://pl.wikipedia.org/wiki?curid=817164" title="Koartykulacja">
Koartykulacja

Koartykulacja – wymawianie (artykulacja) głosek w ciągu fonicznym; występowanie w artykulacji jakiejś głoski ruchów lub układów narządów mowy właściwych głosce lub głoskom sąsiednim.
Na przykład w sąsiedztwie głoski "u" inne głoski uzyskują zaokrąglenie wargowe. Dzieje się tak dlatego, że nie wymawiamy głosek wyabstrahowanych, lecz cały ich ciąg. W mowie ludzkiej widoczne są tendencje do ujednolicania wymowy, w wyniku tego procesu np. głoski dźwięczne i bezdźwięczne w swojej bezpośredniej obecności nie zachowują swych pierwotnych właściwości.
Koartykulacja obejmuje przede wszystkim:
Przykłady

</doc>
<doc id="817174" url="https://pl.wikipedia.org/wiki?curid=817174" title="Petycja producentów świec">
Petycja producentów świec

Petycja producentów świec jest znaną satyrą na protekcjonizm napisaną i opublikowaną w roku 1845 przez francuskiego ekonomistę Frédérica Bastiata w celu ukazania absurdów polityki protekcjonizmu.
W petycji tej, producenci świec oraz inni przedstawiciele przemysłu oświetleniowego domagają się zabezpieczenia swoich interesów przed nieuczciwą (ich zdaniem) konkurencją ""zagranicznego rywala", jakim jest Słońce. W związku z tym, że pracuje on w lepszych od nich warunkach oraz "zalewa nim nasz krajowy rynek po niesłychanie niskiej cenie"", domagają się ustawowego ograniczenia korzystania ze światła słonecznego.

</doc>
<doc id="817179" url="https://pl.wikipedia.org/wiki?curid=817179" title="EastEnders">
EastEnders

EastEnders – brytyjski serial telewizyjny, produkowany i nadawany przez stację BBC One od 19 lutego 1985.
Bohaterami serialu są mieszkańcy fikcyjnego Albert Square, położonego we wschodniej części Londynu. Twórcami serialu byli Tony Holland oraz Julia Smith. "EastEnders" należy do jednej z najczęściej oglądanych oper mydlanych w Anglii. Zdobył m.in. pięć nagród przyznawanych przez BAFTA.
130 odcinków tego serialu zakupiła w 2000 Telewizja Polska. Odcinki emitowano pod oryginalnym tytułem od 27 marca 2000 do 22 września 2000 na antenie TVP Regionalna.

</doc>
<doc id="817185" url="https://pl.wikipedia.org/wiki?curid=817185" title="Olympiques Gatineau">
Olympiques Gatineau



</doc>
<doc id="817188" url="https://pl.wikipedia.org/wiki?curid=817188" title="Poręby (Tereszpol-Zaorenda)">
Poręby (Tereszpol-Zaorenda)

Poręby – część wsi Tereszpol-Zaorenda w Polsce położona w województwie lubelskim, w powiecie biłgorajskim, w gminie Tereszpol. 
Graniczy z Panasówką około 600 m drogi wojewódzkiej nr 858.
W latach 1975–1998 miejscowość administracyjnie należała do województwa zamojskiego.

</doc>
<doc id="817194" url="https://pl.wikipedia.org/wiki?curid=817194" title="Dialektyzacja">
Dialektyzacja

Dialektyzacja, gwaryzacja – stylizacja polegająca na wprowadzeniu do utworu literackiego (całości lub jego części) słownictwa, zwrotów, form gramatycznych pochodzących z określonego dialektu ludowego, tzw. dialektyzmów. Dialektyzacja jest świadomym zabiegiem literackim służącym odtworzeniu lokalnego kolorytu, charakterystyce środowiska lub poszczególnych bohaterów, np. "Chłopi" W. Reymonta, "Na Skalnym Podhalu" K. Przerwy Tetmajera.
Jest również zaliczana do środków stylistycznych.

</doc>
<doc id="817204" url="https://pl.wikipedia.org/wiki?curid=817204" title="Raymond Durgnat">
Raymond Durgnat

Raymond Durgnat (ur. 1 września 1932 w Londynie, zm. 19 maja 2002 tamże) – brytyjski krytyk filmowy. 
Życiorys.
Jego rodzice pochodzili ze Szwajcarii. Razem z filmowcem Donem Levym był jednym z pierwszych absolwentów filmoznawstwa w Wielkiej Brytanii. Studiował pod kierunkiem Thorolda Dickinsona, reżysera "Gasnącego płomienia" i "Damy pikowej", w Slade School of Fine Art do 1960 roku. 
W latach 50. pisał dla czasopisma „Sight and Sound”, ale później poróżnił się z redakcją, oskarżając ją o elitaryzm, purytanizm i snobizm wyższej klasy średniej, między innymi w słynnym eseju z 1963 roku "Standing Up For Jesus" w efemerycznym magazynie „Motion” i artykule "Auteurs and Dream Factories" z 1965 roku. W przyszłości miał jednak pisać dla innej publikacji British Film Institute, „Monthly Film Bulletin”, w latach bezpośrednio poprzedzających jej zamknięcie w 1991 roku. Pisał dla niemal wszystkich publikacji filmowych które ukazywały się w Wielkiej Brytanii za jego życia. 
W połowie lat 60. był jedną z głównych postaci w nowo powstałym London Film-Makers' Co-operative (LFMC), później opartym na Better Books off Charing Cross Road, wokół którego tworzyło się brytyjskie artystyczne 'podziemie'. Jego uczniami w owym czasie byli bracia Quay.
W późnych lata latach 70. uczył filmoznawstwa w Kalifornii razem z Manny Farber, Jeanem-Pierre'em Gorinem i Jonathanem Rosenbaumem. Pod koniec dekady powrócił do Wielkiej Brytanii, gdzie zapoczątkował serię miażdżących ataków na oparte na lingwistyce teorie filmowe, które zdominowały filmowe środowisko akademickie w poprzedniej dekadzie. 
Poglądy socjologiczno-polityczne Durgnata cechowała sympatia dla klasy pracującej, amerykańskiej kultury popularnej i wyraźna niechęć do lewicowych intelektualistów których oskarżał o zakamuflowany drobnoburżuazyjny konserwatyzm i upolitycznienie krytyki filmowej; sam nie pozwalał sobie na eksponowanie własnych, lewicowych poglądów we własnej twórczości.
Dorobek.
Durgnat napisał m.in. "Films and Feelings" (1967), "A Mirror for England: British Movies from Austerity to Affluence" (1970) i "The Strange Case of Alfred Hitchcock" (1974). Pisał również o Luisie Buñuelu, Jeanie Renoirze, Georges'u Franju i Kingu Vidorze. Pośmiertnie wydano jego szkic o "Psychozie" Hitchcocka. Pisał do takich gazet jak "Films and Filming", "Movie", "Time Out" i "Film Comment" oraz wielu innych, i często wykładał w wielu akademickich instytucjach, w ostatnich latach życia na gościnnych wykładach na University of East London.

</doc>
<doc id="817205" url="https://pl.wikipedia.org/wiki?curid=817205" title="Remparts de Québec">
Remparts de Québec



</doc>
<doc id="817206" url="https://pl.wikipedia.org/wiki?curid=817206" title="Titius Johann Daniel">
Titius Johann Daniel



</doc>
<doc id="817207" url="https://pl.wikipedia.org/wiki?curid=817207" title="Ramón Núñez">
Ramón Núñez

Ramón Fernando Núñez Reyes (ur. 14 listopada 1985 w Tegucigalpie) - honduraski piłkarz.
Ramón Núñez do Major League Soccer trafił pod koniec 2004 roku z uniwersyteckiego klubu Southern Methodist University, który gra w amatorskiej lidze szkół uniwersyteckich. W 2004 roku został piłkarzem klubu Major League Soccer, FC Dallas. W 2007 roku został zawodnikiem innego klubu z USA, Chivas USA, a w 2008 grał w ojczyźnie w Olimpii Tegucigalpa. Do Puebli przeszedł w 2009 roku.
31 sierpnia 2010 roku Núñez podpisał profesjonalny kontrakt z drugoligowym Leeds United. W marcu 2011 został wypożyczony do Scunthorpe United. W 2013 roku wrócił do FC Dallas. Następnie grał w LD Alajuelense i Real España, a w 2016 trafił do Fort Lauderdale Strikers.
Od 2007 rozgrywa również mecze w reprezentacji Hondurasu. Wcześniej był zawodnikiem zespołu do lat 20, z którą w październiku 2005 wystąpił na Młodzieżowych Mistrzostwach Świata w piłce nożnej w Holandii. W 2008 roku wziął udział z kadra U-23 w Igrzyskach Olimpijskich w Pekinie.

</doc>
<doc id="817212" url="https://pl.wikipedia.org/wiki?curid=817212" title="Suma gwarancyjna">
Suma gwarancyjna

Suma gwarancyjna - określona w umowie ubezpieczenia kwota stanowiąca górną granicę odpowiedzialności zakładu ubezpieczeń z tytułu umowy ubezpieczenia odpowiedzialności cywilnej. Inaczej mówiąc jest maksymalną wysokością odszkodowania, które może być wypłacone z konkretnego ubezpieczenia. Suma gwarancyjna określana jest przez ubezpieczyciela. Jej wysokość stanowi jedną z podstaw do naliczenia wysokości składki.
W obowiązkowym ubezpieczeniu odpowiedzialności cywilnej posiadaczy pojazdów mechanicznych minimalne sumy gwarancyjne wynoszą:
W umowach ubezpieczenia mienia górną granicę odpowiedzialności stanowi kwota tzw. sumy ubezpieczenia, którą odnosi się do wartości ubezpieczeniowej.
W ubezpieczeniach na życie, nie ustala się granicy odpowiedzialności ubezpieczyciela, ale określoną kwotę, która wypłacana jest w przypadku zajścia wypadku ubezpieczeniowego.

</doc>
<doc id="817213" url="https://pl.wikipedia.org/wiki?curid=817213" title="Alan Bennett">
Alan Bennett

Alan Bennett (ur. 9 maja 1934 w Leeds) – brytyjski aktor i pisarz, autor licznych publikacji, tłumaczeń, utworów scenicznych.
Urodził się jako syn Lilian Mary Peel i Waltera Bennetta. W latach 1946-52 uczęszczał do Leeds Modern School. W 1957 ukończył studia na wydziale historii współczesnej w Exeter College na Uniwersytecie Oksfordzkim. W latach 1957-59 uczęszczał do Joint Services School for Linguists w Cambridge i Bodmin. W latach 1960-62 był wykładowcą w Magdalen College w Oxford University.
Szczególnie ceniony jest za sztuki "The Madness of George III" oraz "The History Boys". Za tę ostatnią został wyróżniony trzema nagrodami Olivier Awards oraz sześcioma Tony Awards.
Od 2007 roku członek honorowy angielskiego stowarzyszenia The Coterie. Jest gejem.

</doc>
<doc id="817214" url="https://pl.wikipedia.org/wiki?curid=817214" title="Ewa Wawrzoń">
Ewa Wawrzoń

Ewa Wawrzoń, właśc. Ewa Wawrzoń-Bukowska (ur. 11 maja 1937 w Krakowie, zm. 14 kwietnia 2021 w Warszawie) – polska aktorka teatralna, filmowa, telewizyjna i dubbingowa.
Życiorys.
W 1958 roku ukończyła studia na PWST w Krakowie. 3 lipca 1958 zadebiutowała w teatrze. W latach 1958–1962 występowała w Starym Teatrze w Krakowie, a równocześnie od 1961 do 1962 w Teatrze Ziemi Mazowieckiej w Warszawie. Od 1963 do 1969 roku była aktorką Teatru Powszechnego w Warszawie, w latach 1969–1971 i 1975–1976 Teatru Narodowego, i równolegle od 1971 do 1975 roku w Teatrze Studio w Warszawie. W latach 1977–1981 występowała w Teatrze Polskim w Szczecinie, a od 1981 w teatrach warszawskich: Dramatycznym (do 1984), 1984–1990 w Teatrze Nowym. Na początku lat 90. współpracowała z Teatrem Ochoty w Warszawie.
W 1959 roku otrzymała III Nagrodę w kategorii artystyczno-zawodowej w VI Ogólnopolskim Konkursie Recytatorskim.
Matka Michała Bukowskiego, żona Janusza Bukowskiego. Pochowana została na cmentarzu Bródnowskim (kw. 54I-I-28).

</doc>
<doc id="817220" url="https://pl.wikipedia.org/wiki?curid=817220" title="Rimouski Océanic">
Rimouski Océanic

Océanic de Rimouski – juniorska drużyna hokejowa grająca w LHJMQ w konferencji zachodniej. Drużyna ma swoją siedzibę w Rimouski w Kanadzie.

</doc>
<doc id="817223" url="https://pl.wikipedia.org/wiki?curid=817223" title="Barbara Harris">
Barbara Harris

Barbara Harris (ur. 25 lipca 1935 w Evanston, zm. 21 sierpnia 2018 w Scottsdale) – amerykańska aktorka nominowana do Oscara za drugoplanową rolę w filmie "Kim jest Harry Kellerman i dlaczego wygaduje o mnie te okropne rzeczy?" (1971).

</doc>
<doc id="817226" url="https://pl.wikipedia.org/wiki?curid=817226" title="Shingonshu">
Shingonshu



</doc>
<doc id="817227" url="https://pl.wikipedia.org/wiki?curid=817227" title="Shingonshū">
Shingonshū



</doc>
<doc id="817230" url="https://pl.wikipedia.org/wiki?curid=817230" title="Westby (Wisconsin)">
Westby (Wisconsin)

Westby – miasto w hrabstwie Vernon w stanie Wisconsin w Stanach Zjednoczonych, położone pomiędzy rzekami Mississippi i Kickapoo. Obecnie zamieszkuje je 2200 osób.
Pierwszymi mieszkańcami tego regionu byli Indianie z plemienia Winnebago. Rdzenni mieszkańcy szybko jednak ustąpili miejsca norweskim imigrantom, którzy przybyli na to miejsce w 1848 roku. W 1920 roku miejscowość uzyskała prawa miejskie.
Turyści odwiedzają tę miejscowość nie tylko dla skoczni Snowflake (K106), ale także licznych atrakcji, takich jak spływy kajakowe, kursy wędkowania, możliwość polowań oraz zwiedzanie jednej z największych osad sekty amiszów.

</doc>
<doc id="817232" url="https://pl.wikipedia.org/wiki?curid=817232" title="Rouyn-Noranda Huskies">
Rouyn-Noranda Huskies

Huskies de Rouyn-Noranda – juniorska drużyna hokejowa grająca w LHJMQ w konferencji zachodniej. Drużyna ma swoją siedzibę w Rouyn-Noranda w Kanadzie.

</doc>
<doc id="817239" url="https://pl.wikipedia.org/wiki?curid=817239" title="Komenda Główna Straży Granicznej">
Komenda Główna Straży Granicznej

Komenda Główna Straży Granicznej – jednostka organizacyjna Straży Granicznej z siedzibą w Warszawie, przy pomocy której Komendant Główny Straży Granicznej realizuje zadania określone w ustawach.
Siedziba Komendy Głównej Straży Granicznej znajduje się przy al. Niepodległości 100 i ul. Podchorążych 38 w Warszawie.
Komendant Główny Straży Granicznej.
Komendant Główny Straży Granicznej jest centralnym organem administracji rządowej, właściwym w sprawach ochrony granicy państwowej na lądzie i na morzu oraz kontroli ruchu granicznego. Komendant Główny SG podległy jest ministrowi właściwemu do spraw wewnętrznych. Komendanta Głównego SG powołuje i odwołuje Prezes Rady Ministrów na wniosek ministra właściwego do spraw wewnętrznych. Zastępców Komendanta Głównego SG powołuje i odwołuje minister właściwy do spraw wewnętrznych na wniosek Komendanta Głównego SG. Komendant Główny SG jest przełożonym wszystkich funkcjonariuszy Straży Granicznej.
Do zakresu działania Komendanta Głównego SG należy w szczególności:
Komendant Główny SG w stosunku do pracowników zatrudnionych w Komendzie Głównej wykonuje zadania dyrektora generalnego urzędu przewidziane w ustawie z dnia 21 listopada 2008 o służbie cywilnej.
Zarządzeniem nr 64 Komendanta Głównego Straży Granicznej z dnia 2 listopada 2010 roku określono i wprowadzono symbol Komendy Głównej Straży Granicznej.
Struktura organizacyjna.
W skład Komendy Głównej SG wchodzą następujące komórki organizacyjne:
Komendanci Główni Straży Granicznej.
Opracowano na podstawie materiału źródłowego.

</doc>
<doc id="817243" url="https://pl.wikipedia.org/wiki?curid=817243" title="Cerkiew Świętego Ducha w Białymstoku">
Cerkiew Świętego Ducha w Białymstoku

Cerkiew pod wezwaniem Świętego Ducha – prawosławna cerkiew parafialna w Białymstoku. Należy do dekanatu Białystok diecezji białostocko-gdańskiej Polskiego Autokefalicznego Kościoła Prawosławnego. Znajduje się w dzielnicy Wysoki Stoczek, przy ulicy Antoniuk Fabryczny 13.
Zaprojektowana przez Jana Kabaca, wznoszona od lat 80. XX wieku i wyświęcona w 1999 świątynia jest największą prawosławną cerkwią w Polsce. Jest to budowla jednonawowa i pięciokopułowa, z dwoma ołtarzami. Wygląd zewnętrzny obiektu nawiązuje do wezwania cerkwi. Wyposażenie jej wnętrza jest współczesne, wykonane jednak w oparciu o tradycyjne wzorce sztuki cerkiewnej. Freski w świątyni wykonał zespół ikonografów z Doniecka pod kierunkiem Wołodymyra Teliczki.
Historia.
Budowa cerkwi.
Przygotowania.
Od lat 70. XX wieku prawosławna diecezja białostocko-gdańska starała się o zgodę na budowę nowej cerkwi w Białymstoku, wskazując, że już istniejące czynne obiekty sakralne (sobór św. Mikołaja w centrum, cerkiew Wszystkich Świętych na Wygodzie, cerkiew Zaśnięcia Najświętszej Maryi Panny w Starosielcach oraz cerkiew św. Eliasza w Dojlidach) nie wystarczały na potrzeby zwiększającej się liczby wiernych, emigrujących do miasta ze wsi. Jednak prośby arcybiskupa białostockiego Nikanora oraz proboszcza parafii św. Mikołaja, ks. Serafima Żeleźniakowicza, o uwzględnienie cerkwi w planach budownictwa sakralnego były odrzucane kolejno przez Urząd Wojewódzki w listopadzie 1972, marcu 1974, grudniu 1976, grudniu 1977 i maju 1980. Starania o budowę świątyni kontynuował od 1981 nowy biskup białostocki Sawa. Jak wspominał hierarcha, zażądał on od władz wyznaczenia miejsca dla cerkwi, stwierdzając, iż w przeciwnym razie zacznie starać się o odzyskanie działki przy ul. Sienkiewicza, gdzie znajdował się dawniej sobór Zmartwychwstania Pańskiego, a gdzie po jego rozbiórce powstał gmach Komendy Policji. W lutym 1981 biskup Sawa otrzymał informację, że plan wzniesienia cerkwi został włączony do planu budownictwa sakralnego i kościelnego na rok następny. Nowa świątynia nie miała jednak posiadać statusu parafii, lecz być filią katedralnego soboru.
Razem z ks. Żeleźniakowiczem oraz architektem Janem Kabacem biskup Sawa rozpoczął następnie poszukiwania najodpowiedniejszego miejsca dla nowej świątyni. Wśród wiernych i duchowieństwa istniały w tym zakresie podzielone opinie, rozważano trzy lokalizacje – na Antoniuku, Wygodzie i przy ulicy Kopernika. O wyborze pierwszego miejsca zdecydował osobiście biskup białostocki. W grudniu 1981 zakupiono działkę przy ulicy Antoniuk Fabryczny. Ponieważ okazało się, że na jej terenie mieszkają ludzie, parafia opłaciła dla nich nowe mieszkania. W pierwszym etapie prac budowa nie została dobrze przyjęta przez okolicznych mieszkańców. Do wojewody białostockiego wpłynęła ich skarga, w której stwierdzano, że cerkiew prawosławna „stanie się przyczyną nadmiernego hałasu” i będzie wywoływała zbędne zamieszanie. Już w trakcie budowy niedokończona budowla była trzykrotnie podpalana.
Kamień węgielny, w którym umieszczono obok aktu erekcyjnego kamienie z Grobu Pańskiego, Jordanu i Athosu, pod budowę cerkwi poświęcił biskup białostocki i gdański Sawa w dniu 1 sierpnia 1982. On też powierzył obowiązki nadzorującego budowę ks. Serafimowi Żeleźniakowiczowi. W czasie prac budowlanych w sąsiedztwie przyszłej świątyni działała tymczasowa kaplica. Jeszcze przed położeniem kamienia węgielnego biskup Sawa uzyskał zgodę władz lokalnych na to, by wznoszona cerkiew stała się świątynią parafialną, a nie tylko filią. Parafia została erygowana 16 czerwca 1982 i objęła osiedla Antoniuk, Białostoczek, Dziesięciny, Sady Antoniukowskie, Przyjaźń, Wysoki Stoczek, Marczuk oraz Słoneczny Stok. Z uwagi na liczbę wiernych zamieszkujących ten obszar, planowano wznieść cerkiew o znacznych rozmiarach.
Projekty świątyni.
Dla budowniczych cerkwi Świętego Ducha od początku najważniejszym było, by świątynia pomieściła jak najwięcej wiernych. Istniało kilka projektów budynku. Pierwszy zakładał odbudowę na nowym miejscu soboru Zmartwychwstania Pańskiego, wzniesionego w okresie zaboru rosyjskiego i rozebranego w dwudziestoleciu międzywojennym. Inna koncepcja przewidywała nawiązanie do tradycyjnej architektury ruskiej. Ostatecznie biskup Sawa dokonał wyboru między projektem architekta Kuźmienki, który uznał za dobry, lecz niespełniający oczekiwań w zakresie liczby wiernych, i pracą Jana Kabaca. Twórca ten zaprojektował monumentalną budowlę nawiązującą kształtem do języków ognia zstępujących na apostołów w momencie Zesłania Ducha Świętego.
Wznoszenie cerkwi.
Już po rozpoczęciu budowy cerkwi okazało się, że zgromadzone środki oraz materiały budowlane są niewystarczające. W ich pozyskiwanie szczególnie zaangażował się ks. Jerzy Boreczko, pierwszy proboszcz parafii Świętego Ducha. Kierownikiem budowy był Aleksander Litwinienko. Wierni osobiście angażowali się w budowę, dobrowolnie podejmując się wykonywania różnych prac. W toku prac architekt Jan Kabac opracowywał projekty kolejnych elementów zespołu świątynnego: ogrodzenia, domu parafialnego, studzienki do święcenia wody, jak również sąsiadującego z cerkwią ogrodu. W Boże Narodzenie (według kalendarza juliańskiego) r. 1988 do użytku liturgicznego oddano cerkiew dolną, położoną w podziemiach budowanej świątyni. Do ukończenia prac nad główną bryłą budowli w podziemnej cerkwi odbywały się wszystkie nabożeństwa, następnie przeznaczono ją jedynie do nabożeństw pogrzebowych, uroczystości przypadających w dzień powszedni oraz do sprawowanych co niedziela Świętych Liturgii w języku polskim.
Poświęcenie.
Cerkiew została konsekrowana 16 maja 1999, w święto patronalne. W ceremonii udział wzięli metropolita warszawski i całej Polski Sawa, biskupi lubelski i chełmski Abel, białostocki i gdański Jakub, bielski Grzegorz oraz biskup grodzieński i wołkowyski Artemiusz (Egzarchat Białoruski Patriarchatu Moskiewskiego).
Dalsze prace w cerkwi.
Cztery lata po poświęceniu świątyni w jej wnętrzu rozpoczęto prace nad wykonaniem kompleksu fresków. Ks. Jerzy Boreczko osobiście wybrał do jej wykonania grupę ikonografów z Doniecka pod kierunkiem Wołodymyra Teliczki, zapoznawszy się wcześniej z całym szeregiem dzieł ikonografów rosyjskich, ukraińskich, białoruskich i bułgarskich. Artyści z Doniecka jako pierwszy wykonali fresk "Eucharystia" w pomieszczeniu ołtarzowym, obrazujący wieczność ukazywanego sakramentu. Projekt obrazów w nawie opracowali wspólnie ikonografowie, architekt i proboszcz parafii. W 2000 zawieszono panikadiło. Dziesięć lat później przeprowadzono remont dolnej cerkwi, po którym ponownie ją poświęcono. Ceremonii przewodniczył arcybiskup białostocki i gdański Jakub.
Najpóźniej ukończona została dzwonnica cerkiewna, którą wybudowano dopiero w latach 2006–2012. Jej projekt opracowali Jan Kabac i Mikołaj Malesza, zaś prace wykonywali Włodzimierz Troc i Michał Chomczyk.
Architektura.
Bryła budynku.
Cała koncepcja architektoniczna cerkwi opiera się na symbolice Zesłania Ducha Świętego. Ścianom i kopułom nadano kształt języków ognia. Świątynia ma pięć kopuł, które odwołują się do postaci Jezusa Chrystusa i czterech ewangelistów. Nawa cerkiewna została rozplanowana na rzucie oktagonu o powierzchni ponad 800 metrów kwadratowych. Od wschodu znajduje się pomieszczenie ołtarzowe rozdzielone na część z ołtarzem głównym oraz z ołtarzem bocznym (jego patronem jest święty Sawa). Nawa główna łączy się także z pomieszczeniem przeznaczonym do chrztów, zakrystią, przedsionkiem, w świątyni znajduje się empora przeznaczona dla chóru cerkiewnego.
Dzwonnica.
Położona jest w sąsiedztwie świątyni, pełni równocześnie funkcję bramy prowadzącej na teren cerkiewny. Została wzniesiona na planie kwadratu o boku 12 metrów. Na 70–metrowej wieży, na trzech poziomach od wysokości 26 metrów począwszy znajduje się dziesięć dzwonów – cztery odlane w Holandii i sześć w Węgrowie. Na potrzeby cerkiewnych dzwonów skomponowano cztery melodie, których odtwarzanie uruchamiane jest komputerowo, autorem melodii jest Władimir Pietrowski z Archangielska. Dzwony znacząco różnią się wagą – największy waży 800 kg, najlżejszy – 18 kg. Na dzwonnicy zamontowana jest antena Radia Orthodoxia.
Budowlę zdobią motywy krzyży greckich oraz mozaiki. W górnym rzędzie są to kompozycje z wizerunkami Chrystusa z otwartą i zamkniętą Ewangelią, Matki Bożej oraz Opieki Matki Bożej. Niżej umieszczono mozaiczne ikony ewangelistów oraz Obraz Chrystusa Nie Ludzką Ręką Uczyniony, św. Jerzego, św. Mikołaja i Częstochowską Ikonę Matki Bożej. Autorami mozaik są ikonografowie z Doniecka, a łączna ich powierzchnia to 60 metrów kwadratowych.
Pomnik.
Na terenie cerkiewnym znajduje się pomnik prawosławnych mieszkańców Białostocczyzny zabitych i zaginionych w latach 1939–1956: żołnierzy Wojska Polskiego, walczących w szeregach Armii Czerwonej, ofiar radzieckiej deportacji, niemieckiego terroru, egzekucji i pacyfikacji z rąk polskiego podziemia niepodległościowego w latach 1944–1956. Składa się on z tablic z napisem pamiątkowym ("Prawosławnym ofiarom drugiej wojny światowej, męczennikom za wiarę i narodowość w latach 1939–1956. Świętym Ziemi Podlaskiej") oraz z wykazem wybranych miejscowości, w których w latach 1939–1956 ginęli prawosławni. Wymieniono: Końcowiznę, Popówkę, Potokę, Rajsk, Sypnie, Szpaki, Wólkę Wygonowską, Zanie, Zaleszany. Jedna z tablic została umieszczona na kamieniu przydrożnym. Całość wieńczy kopułka zwieńczona krzyżem, w której umieszczono mozaiczne wizerunki Chrystusa, Matki Bożej, Atanazego Brzeskiego i Gabriela Zabłudowskiego. Ich autorami są twórcy z Białoruskiej Akademii Sztuki, których pracą kierował Włodzimierz Zinkiewicz.
Wnętrze.
Cerkiew górna.
Ikonostas.
Autorem projektu ikonostasu dla cerkwi jest również Jan Kabac; pierwotny projekt Wiktora Szepiety został odrzucony. Wygląd ikonostasu nawiązuje do kształtu cerkiewnych kopuł.
Ikonostas powstawał przez dziesięć lat – 4–5 lat trwało sezonowanie i suszenie dębowego drewna. Przy rzeźbie całości pracowało czterech artystów z Mińska i czterech z Poczajowa. Przestrzeń między wizerunkami świętych wypełniono motywami roślin, owoców winorości oraz krzyży i rozet. Ikony do ikonostasu – łącznie 260 – napisali Wiktor Downar i Aleksander Łoś. Ich fundatorami byli sami wierni, oni również z prywatnych fundacji opłacili wykonanie chorągwi procesyjnych, kielichów i świeczników.
Freski.
Ściany cerkwi zostały pokryte dekoracją malarską o łącznej powierzchni 6500 metrów kwadratowych. W głównej kopule, w jej najwyższej części od wewnątrz, wykonano cerkiewnosłowiański napis "Swiat, Swiat, Swiat, Gospod Sawaof, ispołn' niebo i ziemla sławy twojeja" ("Święty, Święty, Święty Pan Bóg Zastępów, pełne są niebiosa i ziemia chwały twojej"). Niżej widoczny jest rząd cherubinów i serafinów. Poniżej okien w kopule namalowane zostały postacie archaniołów, a pod nimi umieszczono cytat z Psalmu 148 "Chwalitie Gospoda z niebies, chwalitie Jego w Wysznich, Chwalitie Jego wsi Angieły Jego, Chwalitie jego wsie siły Jego". W pomieszczeniu ołtarzowym umieszczono fresk "Eucharystia", w którym podwójne ukazanie postaci Chrystusa symbolizuje wieczność obrazowanego sakramentu oraz scenę wskrzeszenia Łazarza. W niższym rzędzie malowideł ściennych wyróżnia się postać Chrystusa w szatach kapłańskich i mitrze, w otoczeniu ewangelistów i apostołów stojących na obłokach, jako Króla Niebios i Króla Królów. W zachodniej części kopuły umieszczono kolejny wizerunek Chrystusa – Sędziego, przybywającego w dniu Sądu Ostatecznego. Na balkonie znalazły się ikony proroków, do których podobnie jak do apostołów docierają spływające z kopuły języki ognia.
Panikadiło.
W cerkwi znajduje się panikadiło o łącznej rozpiętości sześciu metrów, wadze 1200 kg, złożone z dwóch części, z których wyższą umieszczono w samej kopule, zaś niższą – na wysokości 9 metrów od podłogi. Żyrandol podtrzymują 24 liny symbolizujące zstępującego na ziemię Ducha Świętego. Między świecami znajdują się prostopadłościenne witraże z wizerunkami apostołów oraz świętych szczególnie czczonych w Polskim Autokefalicznym Kościele Prawosławnym. Całość przyjmuje kształt zbliżony do korony – panikadiło o podobnej formie ks. Boreczko i Jan Kabac widzieli w jednej z cerkwi poczajowskich. Żyrandol powstał w pracowni w Mińsku.
Inne elementy wyposażenia.
Tron biskupi ustawiony na górnym miejscu w cerkiewnym prezbiterium zaprojektował również Jan Kabac w oparciu o zabytkowy tron patriarchów moskiewskich i całej Rusi. Z kolei cerkiewna Golgota została wykonana przez Nikołaja Bakumienkę na podstawie szkicu ks. Boreczki po konsultacjach z Janem Kabacem, Wołodymyrem Teliczką i jego zespołem oraz mińskim ikonografem Pawłem Żarowym. Dzieło to wyróżnia się swoją formą na tle analogicznych konstrukcji w innych cerkwiach: ponad tradycyjnym wyobrażeniem Chrystusa na krzyżu, pod którym stoją Matka Boża, św. Jan Teolog, Maria Magdalena i setnik, umieszczono ikonę Chrystusa Nie Ludzką Ręką Uczynionego adorowanego przez dwa anioły, ujętą w cebulasty łuk zwieńczony krzyżem, poniżej którego widoczna jest postać gołębicy. Całość ma 7 metrów wysokości i poza okresem Wielkiego Postu znajduje się pod ścianą południową świątyni. Rzeźbiony Grób Pański, ustawiony w cerkwi pod ścianą północną, wykonany został przez twórców z Poczajowa.
Cerkiewną posadzkę wykonano z marmuru i granitu sprowadzonego z Ukrainy i Białorusi, zaś jej projekt powstał w Petersburgu. Na miejscu posadzkę układał polski katolicki twórca, który pracował przy podobnych realizacjach w Stanach Zjednoczonych.
Cerkiew dolna.
W podziemiach cerkwi Świętego Ducha rozlokowano drugą cerkiew, której patronką jest Ikona Matki Bożej „Nieoczekiwana Radość”. Mieści się w niej ikonostas dwurzędowy, z sześcioma ikonami Matki Bożej, Chrystusa i świętych w rzędzie dolnym oraz czterema ikonami świątecznymi w rzędzie górnym; nad królewskimi wrotami znajduje się obraz Ostatniej Wieczerzy i napis "Priimitie, jaditie, sije jest' Tieło Moje". Ściany cerkwi dolnej zdobią freski; na suficie znajduje się wizerunek Matki Bożej oparty na ikonie „Znak”.
Pomieszczenie-chrzcielnica.
Pomieszczenie przylegające od północy do prezbiterium, służące w czasie budowy cerkwi jako stolarnia zostało po jej ukończeniu zaadaptowane na baptysterium. W jego centralnej części znajduje się zaprojektowana przez Wiesława Kisielewskiego marmurowa chrzcielnica z możliwością podgrzewania wody. Przed nim umieszczono jednorzędowy ikonostas, złożony jedynie z carskich wrót oraz ikon Chrystusa i Matki Bożej, zaprojektowany przez Tatianę Misijuk. Na ścianach grupa ikonografów z Doniecka wykonała w jasnej tonacji freski przedstawiające Maryję, Chrystusa, Jana Chrzciciela oraz anioły.
Odwiedzający cerkiew.
W cerkwi Świętego Ducha, jeszcze przed ukończeniem jej budowy, wielokrotnie gościli hierarchowie innych niż PAKP autokefalicznych Kościołów prawosławnych:

</doc>
<doc id="817249" url="https://pl.wikipedia.org/wiki?curid=817249" title="Shawinigan Cataractes">
Shawinigan Cataractes

Cataractes de Shawinigan – juniorska drużyna hokejowa grająca w LHJMQ w konferencji zachodniej. Drużyna ma swoją siedzibę w Shawinigan w Kanadzie.

</doc>
<doc id="817251" url="https://pl.wikipedia.org/wiki?curid=817251" title="James Horner">
James Horner

James Roy Horner (ur. 14 sierpnia 1953 w Los Angeles, zm. 22 czerwca 2015 w Santa Barbara) – amerykański kompozytor muzyki filmowej. Stworzył muzykę do ponad 110 filmów.
Życiorys.
Młodość i wykształcenie.
James Roy Horner urodził się 14 sierpnia 1953 w Los Angeles, w rodzinie żydowskich imigrantów z Austro-Węgier. Jego ojcem był Harry Horner – scenograf (zdobywca dwóch Oscarów) i reżyser, a matką Joan Fraenkel. Był bratem Christophera i Anthony’ego. Rodzina Hornera w późnych latach 50. przeniosła się do Londynu. Tam, w wieku pięciu lat James rozpoczął naukę gry na fortepianie.
Studia kompozytorskie rozpoczął na Royal College of Music w Londynie, w klasie Györgego Ligetiego. Po roku, w latach 70. powrócił do Kalifornii, gdzie studiował na Uniwersytecie Południowej Kalifornii, a następnie na Uniwersytet Kalifornijski, kampus Los Angeles (studiował m.in. w klasie Paula Chihary). Otrzymał tytuł magistra teorii muzyki i kompozycji i rozpoczął studia doktorskie jednocześnie nauczając oraz współpracując przy muzycznej ilustracji filmów studenckich Amerykańskiego Instytutu Filmowego. Po rozczarowującej pracy przy swoim pierwszym koncercie "Spectral Shimmers" zrezygnował z kariery pedagogicznej i kompozytorskiej, zwracając się ku karierze kompozytora muzyki filmowej.
Początki kariery.
Horner początkowo tworzył muzykę do filmów studenckich, a w roku 1979 rozpoczął współpracę z wytwórnią New World Pictures Rogera Cormana specjalizującej się w niskobudżetowych horrorach i filmach fantastycznych. W ten sposób Horner stworzył swoje pierwsze oprawy muzyczne do filmów, tj. "Lady in Red", "Humanoidy z głębiny", "Bitwa wśród gwiazd". Tworzył także do filmów telewizyjnych.
Większy rozgłos przyniosły mu oprawy muzyczne do filmów: "Ręka" Olivera Stone’a i "". Dzięki nim, Horner zaczął otrzymywać więcej propozycji filmowych, głównie science-fiction i fantasy. W roku 1984 Akademia Filmów Science-Fiction, Horror i Fantasy nagrodziła go dwiema nominacjami za muzykę do filmu "Coś paskudnego tu nadchodzi" i "Krull" oraz statuetką Saturna za muzykę do "Burzy mózgów". W roku 1983, jako najmłodszy dyrygent w historii, współpracował z orkiestrą London Symphony Orchestra (po raz pierwszy przy "Burzy mózgów" i wielokrotnie w późniejszych latach).
W roku 1985 przy filmie "Kokon" po raz pierwszy współpracował z reżyserem Ronem Howardem. W roku 1986 dzięki muzyce do filmu "Obcy – decydujące starcie" Jamesa Camerona, otrzymał swoją pierwszą nominację do Oscara. Napisał także muzykę do filmu animowanego "Amerykańska opowieść". Za piosenkę z filmu otrzymał nominację do Oscara oraz dwie nagrody Grammy. Była to także pierwsza jego praca do filmu wyprodukowanego przez Stevena Spielberga. Horner w późniejszych latach napisał muzykę do kilku wyprodukowanych przez niego filmów familijnych i animowanych jak "Pradawny ląd", "Kacper" czy "Balto". Dzięki zdobytym wyróżnieniom, Horner na przełomie lat 80. i 90. stał się jednym z najbardziej znanych kompozytorów Hollywood.
Lata 1990–1999.
W roku 1990 Horner otrzymał swoją trzecią nominację do Oscara za muzykę do filmu "Pole marzeń". W roku 1993 napisał muzykę aż do dziewięciu filmów. Nawiązał także współpracę z Melem Gibsonem przy filmie "Człowiek bez twarzy". Pisał muzykę do filmów familijnych m.in. "Jack Niedźwiadek", "W sercu Afryki", "Jumanji". W roku 1995 Horner zdobył dwie nominacje do Oscara za muzykę do "Apollo 13" i "Braveheart. Waleczne serce".
W roku 1997 Horner napisał muzykę do filmu Jamesa Camerona "Titanic". Film okazał się kasowym sukcesem, a kompozytor został nagrodzony Oscarem i Złotym Globem. Piosenka "My Heart Will Go On" skomponowana przez Hornera także odniosła sukces przynosząc twórcy kolejnego Oscara, Złoty Glob i trzy nagrody Grammy. Płyta z muzyką z filmu stała się najlepiej sprzedającym się wydaniem z muzyką filmową w historii.
W kolejnych latach Horner skomponował muzykę m.in. do filmu katastroficznego "Dzień zagłady" i do filmów o przygodach Zorro ("Maska Zorro" w roku 1998).
Lata 2000-2015.
Po roku 2000 Horner napisał muzykę m.in. do filmów wojennych ("Wróg u bram", "Cena honoru"), kasowego filmu historycznego "Troja", filmu Mela Gibsona "Apocalypto". Stworzył także oprawę muzyczną do filmów "Piękny umysł" (2001) i "Dom z piasku i mgły" (2003) za które otrzymał nominacje do Oscara oraz do filmu "Legenda Zorro" (2004).
W roku 2009 Horner stworzył muzykę do kolejnego kasowego filmu Camerona "Avatar". Otrzymał za nią nominacje do wielu nagród w tym do Oscara i Złotego Globu.
W kolejnych latach Horner pisał muzykę zarówno do filmów niszowych jak "Czarne złoto" i meksykański film "Cristiada" oraz do filmów kasowych jak "Niesamowity Spider-Man".
Horner zginął 22 czerwca 2015 r. w Santa Barbara w katastrofie lotniczej pilotowanego przez siebie samolotu Embraer EMB 312 Tucano, w wieku 61 lat.
Życie prywatne.
Żoną Jamesa Hornera od 1985 r. była Sara Elizabeth Nelson. Razem mieli dwie córki i mieszkali w Calabasas w Kalifornii.
Inne kompozycje.
Inne prace.
Inne kompozycje Jamesa Hornera to m.in.:
Nagrody i wyróżnienia.
Inne wyróżnienia.
2002 – Nominacja – Najlepsza muzyka – za muzykę do filmu "Piękny umysł"

</doc>
<doc id="817256" url="https://pl.wikipedia.org/wiki?curid=817256" title="Snowflake">
Snowflake

Snowflake – kompleks skoczni narciarskich znajdujących się w amerykańskiej miejscowości Westby.
W skład kompleksu wchodzi 5 obiektów: duża skocznia (HS117), a także mniejsze K65, K40, K20 oraz K10.
Na największej ze skoczni odbywają się zawody Pucharu Kontynentalnego, zaś na mniejszych regularnie odbywają się lokalne zawody juniorskie.

</doc>
<doc id="817257" url="https://pl.wikipedia.org/wiki?curid=817257" title="Suma ubezpieczenia">
Suma ubezpieczenia

Suma ubezpieczenia – określona w umowie ubezpieczenia kwota stanowiąca górną granicę odpowiedzialności ubezpieczyciela w umowach ubezpieczenia. Suma ubezpieczenia odnoszona jest do wartości ubezpieczeniowej. W przypadku zaistnienia wypadku ubezpieczeniowego, ubezpieczyciel nie pokrywa szkód przekraczających wartość sumy ubezpieczenia.

</doc>
<doc id="817273" url="https://pl.wikipedia.org/wiki?curid=817273" title="Jaszczerz">
Jaszczerz

Jaszczerz – wieś kociewska w Polsce położona w województwie pomorskim, w powiecie starogardzkim, w gminie Osiek na obszarze Borów Tucholskich i nad południowym brzegiem jeziora Czarnego przy drodze wojewódzkiej nr .
W latach 1975–1998 miejscowość administracyjnie należała do województwa gdańskiego.

</doc>
<doc id="817286" url="https://pl.wikipedia.org/wiki?curid=817286" title="Obrazek">
Obrazek

Obrazek – zwięzły utwór fabularny pisany wierszem lub prozą, wyróżniający się autentyzmem postaci i języka, uprawiany głównie w okresie pozytywizmu. Odmiana opowiadań o charakterze scenki rodzajowej, portretu psychologicznego lub opisu sytuacji z życia określonego środowiska

</doc>
<doc id="817288" url="https://pl.wikipedia.org/wiki?curid=817288" title="Wierzbiny (województwo pomorskie)">
Wierzbiny (województwo pomorskie)

Wierzbiny – osada kociewska w Polsce położona w województwie pomorskim, w powiecie starogardzkim, w gminie Osiek na obszarze Borów Tucholskich.
W latach 1975–1998 miejscowość administracyjnie należała do województwa gdańskiego.
Inne miejscowości o nazwie Wierzbiny: Wierzbiny

</doc>
<doc id="817292" url="https://pl.wikipedia.org/wiki?curid=817292" title="Składka zaległa">
Składka zaległa

Składka zaległa – wierzytelność ubezpieczeniowa polegająca na nieopłaceniu przez ubezpieczającego składki, mimo że ubezpieczyciel udzielał ochrony ubezpieczeniowej. 
Występuje przede wszystkim w ubezpieczeniach obowiązkowych, przede wszystkim OC komunikacyjnym.

</doc>
<doc id="817294" url="https://pl.wikipedia.org/wiki?curid=817294" title="Will Young">
Will Young

Will Young, właśc. William Robert Young (ur. 20 stycznia 1979 w Reading) – brytyjski piosenkarz i aktor, zwycięzca pierwszej edycji brytyjskiej wersji programu telewizyjnego "Idol" w 2002 roku.
Do 2015 roku wydał łącznie siedem albumów: sześć studyjnych oraz jeden kompilacyjny.
Życiorys.
Wczesne lata.
Urodził się w Reading. Uczęszczał do Horris Hill Prep School. Naukę kontynuował w Wellington College, University of Exeter i The Arts EducationalSchool w Chiswick, w Londynie.
Podczas gdy Will Young wspinał się po listach przebojów w wyniku zwycięstwa w "Pop Idol", jego brat bliźniak Rupert walczył z alkoholizmem i samookaleczeniem.
Kariera.
Jesienią 2001 roku Will Young wziął udział w przesłuchaniach do pierwszej edycji programu "Pop Idol". Śpiewając przed jurorami utwór „Blame It on the Boogie” zespołu Jackson 5 dostał się do kolejnego etapu, a potem zakwalifikował się do pierwszej 50-tki. W pierwszym odcinku „na żywo” zaprezentował swoją interpretację piosenki „Light My Fire” z repertuaru The Doors/José Feliciano i zajął pierwsze miejsce, przechodząc do finałowej dziesiątki uczestników. Ostatecznie dotarł do finału programu, który odbył się w lutym 2002 roku, i wygrał głosowanie widzów po zdobyciu 53,1% głosów, pokonując Garetha Gatesa. W programie zaśpiewał przeboje, takie jak „Ain’t No Sunshine” Billa Withersa, „The Name of the Game” zespołu ABBA, „Night Fever” Bee Gees, „There Must Be an Angel (Playing with My Heart)” Eurythmics i (ponownie) „Light My Fire”, a także autorski utwór „Anything Is Possible”. Po finale programu ukazał się on w formie singla, który został sprzedany w ponad 400 tys. egzemplarzach, zostając jednym z najlepiej sprzedanych singli w historii brytyjskiego przemysłu muzycznego. Od 2002 roku cztery single piosenkarza zajęły pierwsze miejsce na liście przebojów w Wielkiej Brytanii, a sześć innych zajęło miejsce w pierwszej piątce.
W 2005 roku Will Young wystąpił w filmie "Pani Henderson" u boku Judi Dench i Boba Hoskinsa. Od stycznia 2007 roku Young bierze udział w przedstawieniu "The Vortex" wystawianym przez Royal Exchange Theatre. W tym samym roku otrzymał tytuł „najlepszego piosenkarza Wielkiej Brytanii”.
W 2015 roku ukazała się jego szósta płyta studyjna zatytułowana "85% Proof". Od 2 do 9 października 2016 roku brał udział w czternastej edycji programu "Strictly Come Dancing" emitowanego na kanale BBC One. Jego partnerką była Karen Clifton. 11 października ogłosił rezygnację z dalszej rywalizacji z „powodów osobistych”.
Działalność dobroczynna.
Young angażuje się także w działalność dobroczynną: wspiera dwie angielskie organizacje charytatywne (Women’s Aid oraz Mencap) i jest przedstawicielem brytyjskiego Prince’s Trust, któremu przewodniczy książę Walii. Ponadto dał wiele charytatywnych występów, m.in. w RPA w serii koncertów "Unite of the Stars" organizowanych przez Nelsona Mandelę. W 2004 roku wraz z innymi artystami (grupę nazwano Band Aid 20) nagrał trzecią już edycję charytatywnego singla „Do They Know It's Christmas”, który w Wielkiej Brytanii doszedł do pierwszego miejsca listy przebojów.
Życie prywatne.
W 2002 roku, aby wyprzedzić spekulacje kolorowych czasopism, Will Young ujawnił publicznie, że jest gejem, a także był uzależniony od pornografii i alkoholu. Jak sam twierdzi, „nigdy się z tym nie ukrywał i czuje się dobrze ze swoją seksualnością”.

</doc>
<doc id="817298" url="https://pl.wikipedia.org/wiki?curid=817298" title="Anne Briand">
Anne Briand

Anne Briand-Bouthiaux (ur. 2 czerwca 1968 w Miluzie) – francuska biathlonistka, trzykrotna medalistka olimpijska, wielokrotna medalistka mistrzostw świata, a także zdobywczyni Pucharu Świata.
Kariera.
W Pucharze Świata zadebiutowała 13 grudnia 1990 roku w Les Saisies, zajmując 33. miejsce w biegu indywidualnym. Pierwsze punkty (w sezonach 1984/1985-1999/2000 punktowało 25. najlepszych zawodniczek) wywalczyła 9 marca 1991 roku w Oslo, gdzie w sprincie zajęła 22. miejsce. Pierwszy raz na podium zawodów pucharowych stanęła 23 stycznia 1992 roku w Anterselvie, kończąc rywalizację w biegu indywidualnym na drugiej pozycji. W zawodach tych rozdzieliła Nadeżdę Aleksiewą z Bułgarii i Rosjankę Jelenę Gołowiną. W kolejnych startach jeszcze 15 razy stawała na podium, odnosząc przy tym sześć zwycięstw: 17 grudnia 1992 roku i 16 grudnia 1993 roku w Pokljuce, 20 stycznia 1994 roku w Anterselvie i 8 grudnia 1994 roku w Bad Gastein triumfowała w biegach indywidualnych, a 21 stycznia 1995 roku w Oberhofie i 18 lutego 1995 roku w Anterselvie zwyciężała w sprintach. Najlepsze wyniki osiągnęła w sezonie 1994/1995, kiedy zwyciężyła w klasyfikacji generalnej i klasyfikacji sprintu, a w klasyfikacji biegu indywidualnego była trzecia. Została pierwszą w historii francuską biathlonistką, która zdobyła Puchar Świata. Była też trzecia w sezonach 1992/1993 (za Rosjanką Anfisą Riezcową i Myriam Bédard z Kanady) i 1993/1994 (za Swietłaną Paramyginą z Białorusi i Włoszką Nathalie Santer).
Pierwszy medal wywalczyła na igrzyskach olimpijskich w Albertville w 1992 roku, gdzie wspólnie z Corinne Niogret i Véronique Claudel zwyciężyła w sztafecie. Był to debiut tej konkurencji w programie olimpijskim, Francuzki zostały więc pierwszymi w historii mistrzyniami olimpijskimi w sztafecie. Briand zajęła tam też siódme miejsce w sprincie i 19. miejsce w biegu indywidualnym. Na rozgrywanych dwa lata później igrzyskach w Lillehammer wywalczyła srebrny medal w biegu indywidualnym, plasując się między Myriam Bédard a przed Niemką Uschi Disl. Tydzień później, wspólnie z Niogret, Claudel i Delphyne Burlet zajęła trzecie miejsce w sztafecie. Brała też udział igrzyskach olimpijskich w Nagano w 1998 roku, gdzie zajęła 20. miejsce w biegu indywidualnym i 54. miejsce w sprincie.
W 1993 roku wystąpiła na mistrzostwach świata w Borowcu, gdzie zdobyła złoty medal w biegu drużynowym oraz srebrny w sztafecie. Była tam także czwarta w sprincie, przegrywając walkę o podium z Rosjanką Jeleną Biełową. Kolejne trzy medale zdobyła podczas mistrzostw świata w Anterselvie w 1995 roku. Najpierw zdobyła brązowy medal w biegu drużynowym. Następnie zwyciężyła w sprincie, zostając pierwszą w historii Francuzką, która tego dokonała. W zawodach tych wyprzedziła Uschi Disl i Corinne Niogret. Ponadto razem z koleżankami zajęła drugie miejsce w sztafecie. Ostatnie medale w karierze zdobyła na mistrzostwach świata w Ruhpolding w 1996 roku, gdzie była druga w sztafecie i trzecia w biegu drużynowym. W międzyczasie wywalczyła złoty medal w sztafecie i brązowy w sprincie na mistrzostwach Europy w Grand-Bornand w 1995 roku.
W 1999 roku zakończyła karierę.
W 1992 roku jej mężem został biathlonista, Stéphane Bouthiaux. Mają dwójkę dzieci, mieszkają w Les Hôpitaux-Neufs.

</doc>
<doc id="817302" url="https://pl.wikipedia.org/wiki?curid=817302" title="Piaskowice">
Piaskowice

2 miejscowości w Polsce: 

</doc>
<doc id="817304" url="https://pl.wikipedia.org/wiki?curid=817304" title="Faroese Formuladeildin">
Faroese Formuladeildin



</doc>
<doc id="817305" url="https://pl.wikipedia.org/wiki?curid=817305" title="Piaskowice (województwo łódzkie)">
Piaskowice (województwo łódzkie)

Piaskowice – wieś w Polsce położona w województwie łódzkim, w powiecie zgierskim, w gminie Parzęczew.
W Piaskowicach urodził się w 1878 Marceli Lemieszewski.
Do 1953 roku miejscowość była siedzibą gminy Piaskowice. W latach 1975–1998 miejscowość należała administracyjnie do ówczesnego województwa łódzkiego.
Zobacz też: Piaskowice

</doc>
<doc id="817311" url="https://pl.wikipedia.org/wiki?curid=817311" title="Miłkowice (stacja kolejowa)">
Miłkowice (stacja kolejowa)

Miłkowice – węzłowa stacja kolejowa w Miłkowicach, w województwie dolnośląskim, w Polsce. Położona na linii nr 275 z Wrocławia do Gubina, stanowiąca jednocześnie początek linii nr 282 do Jasienia przez Węgliniec. Obie linie na odcinkach Wrocław - Miłkowice i Miłkowice - Węgliniec funkcjonują jako część europejskiej magistrali kolejowej E 30.
W roku 2017 stacja obsługiwała 300–499 pasażerów na dobę.
Dawniej istotna stacja rozrządowa w ruchu towarowym, nazywana w środowisku kolejarzy "„bramą do Legnicy”".
Ruch pociągów.
Linia 275 między Wrocławiem a Miłkowicami oraz 282 między Miłkowicami a Węglińcem funkcjonują jako część magistrali kolejowej E 30 układu AGTC, przystosowanej do wysokiej przepustowości z prędkościami do 160 kilometrów na godzinę dla pociągów pasażerskich i do 120 km/h dla pociągów towarowych.
Od grudnia 2017 ruch pociągów na stacji w Miłkowicach jest sterowany zdalnie z lokalnego centrum sterowania PKP PLK w Bolesławcu.
Historia.
Przed II wojną światową.
Stacja w Miłkowicach powstała w ramach budowy w latach 1844–1847 magistrali kolejowej Wrocław – Berlin, należącej do Kolei Dolnośląsko–Marchijskiej. Uruchomienie odcinka linii kolejowej z Legnicy do Bolesławca nastąpiło 1 października 1845 roku.
Po przejęciu przez państwo pruskie Kolei Dolnośląsko-Marchijskiej wybudowano nowy odcinek magistrali przez Bory Dolnośląskie, skracający odległość i czas przejazdu między Wrocławiem a Berlinem. Linię uruchomiono 15 maja 1875 roku. Z Miłkowic uczyniono stację węzłową. Z tego okresu pochodzi budynek dworca kolejowego.
W ramach programu modernizacji na przełomie lat 20. i 30. XX w. stacji kolejowych Deutsche Reichsbahn stacja w Miłkowicach została zmodernizowana i rozbudowana. W październiku 1925 roku do stacji włączono nowo wybudowaną kolejową towarową obwodnicę Legnicy. Przed II wojną światową władze hitlerowskie rozbudowały węzeł kolejowy w celach militarnych. Powstało osiedle pracowników kolei. W Miłkowicach powstała druga co do wielkości w prowincji śląskiej towarowa stacja rozrządowa, a na kolei znalazło pracę wielu mieszkańców miejscowości. W drugiej połowie lat 30. XX wieku wzniesiono lokomotywownię przeznaczoną na elektrowozownię, ale planowana elektryfikacja magistrali berlińskiej nie doszła wówczas do skutku.
Po II wojnie światowej.
Po II wojnie światowej Miłkowice włączono jako część tzw. Ziem Odzyskanych w granice Polski. Stację Miłkowice przejęły Polskie Koleje Państwowe.
W czasach PRL na stacji funkcjonowała lokomotywownia obsługująca w szczytowym okresie 72 parowozy. Działały również: wagonownia, warsztaty i biura administracji kolejowej. Koleje zatrudniały ok. 2000 osób, tj. 80% mieszkańców gminy Miłkowice, determinując charakter miejscowości jako osiedla zakładowego. Na stację przyjeżdżało do 240 pociągów na dobę. Do rozrządzania wagonów wykorzystywano 25 spośród 40 istniejących torów.
Elektryfikacji ciągu Wrocław - Węgliniec dokonano w latach osiemdziesiątych XX wieku. 28 grudnia 1984 do stacji dotarł oficjalnie pierwszy pociąg elektryczny z Wrocławia, obsługiwany jednostką EN57. Sieć trakcyjną na odcinku Miłkowice - Węgliniec uruchomiono 23 grudnia 1985 roku. Podczas prac nad elektryfikacją na okolicznych szlakach wymieniono dotychczasową sygnalizację kształtową na semafory świetlne.
W 1988 roku miłkowicka stacja zajęła I miejsce we współzawodnictwie stacji rozrządowych na terenie Dolnośląskiej Dyrekcji Okręgowej Kolei Państwowych.
Po roku 2000.
Podczas restrukturyzacji przedsiębiorstwa państwowego PKP w 2000 roku, władze przedsiębiorstwa zdecydowały o ograniczeniu zatrudnienia. Załogę w miłkowickich jednostkach kolei zredukowano o 90% do poziomu 200 osób, wywołując niespotykany wcześniej wzrost bezrobocia w gminie.
Dworzec kolejowy poza spełnianiem funkcji związanych z kolejową mieścił przejściowo: bar, posterunek policji, aptekę. Na I piętrze znajdowały się mieszkania pracownicze. Budynek zamknięto w 2003 roku. Właściciel (PKP SA) bezskutecznie usiłował sprzedać gmach w 2013 roku.
Zaliczenie fragmentów linii biegnących przez Miłkowice do magistrali E 30 objętej Umową AGTC zobowiązała Polskę do modernizacji korytarza. Prace w ramach modernizacji linii między Legnicą a Węglińcem rozpoczęto w listopadzie 2004 roku. Układ torowy stacji został przebudowany i zredukowany (m.in. rozebrano torowiska stacji rozrządowej), nieużywane obiekty, w tym lokomotywownia - rozebrane. Wyremontowano perony nr 1 i 2, obsługujące pociągi pasażerskie od strony Węglińca i Wrocławia. Sterowanie zmodernizowaną stacją odbywa się w całości na odległość, z Bolesławca. Roboty ukończono w styczniu 2006 roku.
Od ok. 2010 roku dawną wagonownię dzierżawiły Koleje Dolnośląskie, lokując w niej bazę serwisową. W 2018 roku z przyczyn ekonomicznych baza KD została przeniesiona do nowo zbudowanego obiektu w Legnicy.
Społeczność.
Staraniem miejscowego stowarzyszenia „Kolejarz”, skupiającego m.in. emerytów dawnego przedsiębiorstwa PKP, Miłkowice oficjalnie stanowią od stycznia 2017 roku wioskę tematyczną pn. „Miłkowice – Wioska Kolejarzy”.

</doc>
<doc id="817319" url="https://pl.wikipedia.org/wiki?curid=817319" title="Olympiaschanze">
Olympiaschanze

Olympiaschanze – kompleks skoczni narciarskich w szwajcarskim Sankt Moritz.
W skład kompleksu wchodzą obiekty K95 ("Olympiaschanze"), K60 ("Falcunschanze"), K30 ("Spreretschanze") i K15.
Na największej ze skoczni w latach 1928 oraz 1948 rozegrano zawody skoków narciarskich podczas Zimowych Igrzysk Olimpijskich.
Od tego czasu miasto nie było gospodarzem imprezy wysokiej rangi, jednak regularnie jest organizatorem zawodów Pucharu Kontynentalnego (niemal tradycją stały się zawody w drugi dzień świąt Bożego Narodzenia).

</doc>
<doc id="817326" url="https://pl.wikipedia.org/wiki?curid=817326" title="Mühlenkopfschanze">
Mühlenkopfschanze

Mühlenkopfschanze – duża skocznia narciarska o punkcie konstrukcyjnym K130 i rozmiarze HS 147, zlokalizowana w niemieckiej miejscowości Willingen (Hesja), na północno-wschodnim, zalesionym zboczu szczytu Mühlenkopf (815 m n.p.m.) w Górach Rothaar, od której obiekt wziął swą nazwę. Jest to aktualnie największa na świecie duża skocznia narciarska.
Historia.
Pierwszą skocznię narciarską na górze Mühlenkopf zbudowano w 1925 r., a mierzyła ona 35 m. Uroczyste otwarcie miało miejsce w 1926 r. W 1930 r. obiekt zmodernizowano, a w 1931 r. pierwsze zawody wygrał na niej Erich Recknagel. W 1950 r. rozbudowano ją do rozmiaru dużej skoczni z wieżą najazdową, zaś inauguracja nastąpiła 14 stycznia 1951. Mühlenkopfschanze była wówczas czwartą pod względem wielkości skocznią narciarską świata. W 1956 r. odbyły się na niej mistrzostwa Niemiec w skokach narciarskich. W 1960 r. zawaliła się wieża najazdowa, której resztki rozebrano latem 1962 r. W 2000 r. obiekt przeszedł gruntowną modernizację, zburzono starą skocznię, a na jej miejscu powstała nowa, na której możliwe stały się odległości powyżej 140 metrów. Rekord skoczni od 29 stycznia 2021 należy do Klemensa Murańki, który w kwalifikacjach do konkursu Pucharu Świata skoczył tu 153 metry. Obiekt posiada sztuczne oświetlenie.
Od sezonu 2017/2018 zawody Pucharu Świata w Willingen tworzą cykl Willingen Five (w 2021 nazwa została zmieniona na Willingen Six). Jego zwycięzcami zostali chronologicznie Kamil Stoch, Ryōyū Kobayashi, Stephan Leyhe i Halvor Egner Granerud. Główna nagroda w tym minicyklu to 25 000 euro.
Adam Małysz uzyskał tutaj swój rekord wysokości łącznej noty (na skoczni dużej) równy 316 punktów. Jednak najlepszym w tej kategorii jest Niemiec Sven Hannawald, który w 2003 na tym obiekcie uzyskał notę 328,2. W obu swoich skokach w tym dniu otrzymał dziewięć (na dziesięć) not po 20 punktów za styl.

</doc>
<doc id="817327" url="https://pl.wikipedia.org/wiki?curid=817327" title="Pomnik Powstańca Śląskiego w Chropaczowie">
Pomnik Powstańca Śląskiego w Chropaczowie

Pomnik Powstańca Śląskiego znajdował się w Świętochłowicach-Chropaczowie przy ulicy Łagiewnickiej, w miejscu dzisiejszego głazu-pomnika upamiętniającego powstańców śląskich.
Po odzyskaniu przez Polskę niepodległości, między innymi do Chropaczowa wjechało polskie wojsko pod dowództwem generała Kazimierza Horoszkiewicza. Na placu Wolności (dziś plac Tadeusza Zawadzkiego) przygotowano miejsce pod budowę pomnika. W tym to miejscu ważni ludzie z Chropaczowa przywitali w imieniu całej społeczności generała. Po powitaniu nastąpił akt wmurowania kamienia węgielnego pod przyszły pomnik – było to w czerwcu 1922. Pomnik ostatecznie odsłonięto 3 maja 1923. 
Pomnik przetrwał do wybuchu II wojny światowej. We wrześniu 1939 rozebrano go rękami pojmanych powstańców pod nadzorem niemieckiego okupanta. Po całym tym akcie uczestniczących w nim powstańców rozstrzelano. Prawdopodobnie zatopiono go w którejś z glinianek na tak zwanej Ajsce, czyli hałdach na północy Świętochłowic.

</doc>
<doc id="817329" url="https://pl.wikipedia.org/wiki?curid=817329" title="Nordic Arena">
Nordic Arena

Nordic Arena to kompleks skoczni narciarskich w szwajcarskiej miejscowości Kandersteg.
W skład kompleksu wchodzą trzy skocznie: 
Na największej sporadycznie odbywają się zawody Pucharu Kontynentalnego w skokach narciarskich lub konkursy kombinatorów norweskich w ramach Letniej Grand Prix. Poza tym odbyły się na niej w 2018 roku Mistrzostwa Świata Juniorów w Narciarstwie Klasycznym w dyscyplinach: skoki narciarskie oraz kombinacja norweska. Pozostałe służą głównie jako miejsce treningów dla juniorów.
Wszystkie obiekty wyposażone są w maty igelitowe.

</doc>
<doc id="817335" url="https://pl.wikipedia.org/wiki?curid=817335" title="K.A.A. Gent">
K.A.A. Gent



</doc>
<doc id="817338" url="https://pl.wikipedia.org/wiki?curid=817338" title="Chlorki benzalkoniowe">
Chlorki benzalkoniowe

Chlorki benzalkoniowe, chlorki benzylodimetyloalkiloamoniowe () – organiczne związki chemiczne z grupy czwartorzędowych soli amoniowych, w których do atomu azotu przyłączona jest grupa benzylowa, dwie grupy metylowe oraz łańcuch alkilowy o parzystej liczbie atomów węgla i długości 8–18 atomów. Są związkami powierzchniowo czynnymi. Stosowane jako biocydy, katalizatory przeniesienia fazowego i surfaktanty kationowe. Mają postać białego lub żółtawobiałego proszku lub żelowatych żółtawobiałych fragmenty, higroskopijnych, mydlanych w dotyku. Są bardzo łatwo rozpuszczalne w wodzie i etanolu, ale dość trudno w eterze dietylowym.
Mechanizm działania.
Polega na zmianie struktury warstwy lipidowej błony komórkowej bakterii, przez co staje się bardziej przepuszczalna dla ważnych składników komórki, które przechodzą na zewnątrz. Jednak jest to działanie bardzo powolne; mimo tego jest to środek popularny, skuteczny i o wszechstronnym zastosowaniu.
Zastosowanie.
Stosowany przede wszystkim jako środek konserwujący w przygotowywaniu postaci leku.

</doc>
<doc id="817341" url="https://pl.wikipedia.org/wiki?curid=817341" title="Marianki (powiat lipnowski)">
Marianki (powiat lipnowski)

Marianki – wieś w Polsce położona w województwie kujawsko-pomorskim, w powiecie lipnowskim, w gminie Tłuchowo.
W latach 1975–1998 miejscowość należała administracyjnie do województwa włocławskiego.

</doc>
<doc id="817343" url="https://pl.wikipedia.org/wiki?curid=817343" title="Rezonansowy efekt Ramana">
Rezonansowy efekt Ramana



</doc>
<doc id="817346" url="https://pl.wikipedia.org/wiki?curid=817346" title="Correio da Manhã">
Correio da Manhã

Correio da Manhã – jedna z głównych portugalskich gazet codziennych o charakterze tabloidu, wydawana w Lizbonie. Wydawcą gazety jest grupa Cofina. Jednorazowy nakład sięga 150 tysięcy egzemplarzy.
Założył ją w 1979 roku Vitor Direito, portugalski prawnik i dziennikarz. Direito zafascynowany był brytyjskimi tabloidami, dlatego od pierwszego numeru, wydanego w niedzielę 19 marca 1979 roku, Correio da Manhã wzorowana jest na The Sun. Pierwsza redakcja liczyła 15 osób, i mieściła się w piwnicy przy ulicy Ruben A. Leitao. Gazeta została dobrze przyjęta przez czytelników i reklamodawców. Po roku działalności redakcja przeniosła się do bardziej prestiżowej siedziby przy Avenida João Crisóstomo.
Correio da Manhã jako pierwsza w Portugalii wprowadziła kolorowy druk, dodatki tematyczne i program telewizyjny. W 1986 roku miała blisko 60 tysięcy nakładu. W czerwcu 2000 roku Vitor Direito odebrał z rąk prezydent kraju Jorge Sampaio Order Infanta Henryka za wybitne zasługi dla kultury Portugalii. Od roku 2013 gazeta ma własny kanał telewizyjny Correio da Manhã TV, nadający przez 24 godziny w Portugalii, Angoli, Mozambiku, Kanadzie i Francji.

</doc>
<doc id="817349" url="https://pl.wikipedia.org/wiki?curid=817349" title="Correio da Manha">
Correio da Manha



</doc>
<doc id="817350" url="https://pl.wikipedia.org/wiki?curid=817350" title="Architektura barokowa we Flandrii">
Architektura barokowa we Flandrii

Po podziale Niderlandów na niepodległą, położoną na północy, Republikę Zjednoczonych Prowincji i Niderlandy Południowe zależne od dworu Habsburgów utrwaliły się różnice w kształtowaniu się architektury na tym terenie Europy. Na jej odmienność ma także wpływ podział społeczeństwa na katolickie południe i protestancką północ. Po podziale Niderlandów na północy kształtuje się sztuka holenderska a na południu flamandzka.
Architektura flamandzka wyrosła z gotyckich i renesansowych tradycji niderlandzkich. Rozwinęła się pod wpływem włoskiego baroku i renesansu dekoracyjnego. Widoczne jest także oddziaływanie zdobnictwa hiszpańskiego i francuskiego rokoko.
W architekturze dominuje budownictwo sakralne. Są to przeważnie trójnawowe kościoły w układzie podłużnym. W budownictwie świeckim raczej kontynuowane są tradycje renesansu. Największy rozkwit przeżywa architektura mieszczańska. Są to zazwyczaj domy cechowe o spokojnych elewacjach o wyraźnym podziale i bogatej dekoracji rzeźbiarskiej. Do najciekawszych należą budynki w Brukseli.
Wśród architektów największe znaczenie osiągnęli:
Swój udział w architekturze miał także Rubens. Jego prywatny dom został zaprojektowany przez samego malarza. Zaprojektował wnętrze i współtworzył fasadę jezuickiego kościoła św. Karola Boromeusza.

</doc>
<doc id="817352" url="https://pl.wikipedia.org/wiki?curid=817352" title="S. Orgelbranda Encyklopedia Powszechna (1898)">
S. Orgelbranda Encyklopedia Powszechna (1898)

S. Orgelbranda Encyklopedja Powszechna (pisownia oryginalna) – polska encyklopedia, trzecia i ostatnia spośród encyklopedii wydanych przez firmę Samuela Orgelbranda. Osiemnastotomowe ilustrowane dzieło wydane zostało w Warszawie już po śmierci założyciela firmy przez jego synów (w "Wydawnictwie Towarzystwa Akcyjnego Odlewni Czcionek i Drukarni S. Orgelbranda Synów").
Zawartość.
Składa się z 16 tomów podstawowych wydanych w latach 1898–1904 (w tomie szesnastym zawarty jest Suplement) oraz dwóch tomów drugiego suplementu (w 1911 Suplement II cz. 1 zawierający hasła od A do J, a w 1912 Suplement II cz. 2 zawierający pozostałe hasła – od K do Ż – oraz uzupełnienia). Ponadto w tomie I, wydanym w 1898, zamieszczone były na końcu „dopełnienia” (informacje uzupełniające do dwóch haseł) oraz errata bieżącego tomu. W żadnym z następnych tomów takich uzupełnień ani errat nie drukowano.
Encyklopedia wydana została na ziemiach polskich zaboru rosyjskiego, dlatego każdy jej tom ma adnotację rosyjskiej cenzury.
Każdy z tomów Encyklopedii – format stron 243×170 mm, w tłoczonej oprawie skórzanej (format po oprawie ok. 247×190 mm) ze złoceniami – liczy około sześciuset stron. Wydawnictwo ilustrowane jest licznymi (po kilkaset w każdym tomie) rysunkami w tekście. Oprócz rysunków encyklopedia zawiera kilkadziesiąt kolorowych litograficznych map oraz innych ilustracji barwnych w formie wklejek.

</doc>
<doc id="817354" url="https://pl.wikipedia.org/wiki?curid=817354" title="Michałkowo (gmina Tłuchowo)">
Michałkowo (gmina Tłuchowo)

Michałkowo – kolonia w Polsce położona w województwie kujawsko-pomorskim, w powiecie lipnowskim, w gminie Tłuchowo. Miejscowość wchodzi w skład sołectwa Kłobukowo.
Historia.
Wieś włościańska wymieniana już w wieku XVII. Pod koniec XVIII w., nastąpił rozkwit gospodarczy za sprawą osiedlenia się tu niemieckich kolonistów. W połowie wieku XIX założony został kantorat, który administracyjnie podlegał parafii ewangelickiej w Sierpcu, założonej w 1837. Przy drodze do Tłuchowa stanął drewniany dom modlitwy zwieńczony cebulastą kopułą, który zdewastowano i rozebrano w 1946. Nad rzeką Skrwą założono skromny rozmiarami cmentarz ewangelicki. Do dziś zachował się w złym stanie. Pozostały jedynie fragmenty słupków ogrodzeniowych i kilka przewróconych pomników nagrobnych. Między innymi dwa analogiczne, ustawione koło siebie upamiętniają małżeństwo "Albrecht" - "Ewę" (†1936) i "Augusta" (†1934). Z cmentarzem graniczy boisko piłki nożnej.
W latach 1975–1998 miejscowość należała administracyjnie do województwa włocławskiego.
Zobacz też: Michałowo

</doc>
<doc id="817357" url="https://pl.wikipedia.org/wiki?curid=817357" title="Circuit Gilles Villeneuve">
Circuit Gilles Villeneuve

Circuit Gilles Villeneuve – tor wyścigowy Formuły 1.
Tor w Montrealu został zbudowany w 1978 roku przy wykorzystaniu infrastruktury dróg i parkingów stworzonych z myślą o międzynarodowych targach EXPO ’67. Początkowo nosił on nazwę Circuit Île Notre-Dame, ale w 1982 roku nazwano go imieniem tragicznie zmarłego kanadyjskiego kierowcy Gilles’a Villeneuve’a. Tor jest mieszanką szybkich i wolnych zakrętów, a krótkie proste o dość wyboistej nawierzchni są ogrodzone metalowymi barierkami. Przed sezonem 2002 przeprowadzono modernizację szykany przed prostą startową, co znacznie ograniczyło osiągane w tym miejscu prędkości, a tym samym poprawiło bezpieczeństwo. W 2017 roku kontrakt na organizację Grand Prix został przedłużony do 2029 roku.
Historia.
Ściana Mistrzów.
To nazwa bandy na prostej startowej na torze Circuit Gilles Villeneuve. Jej nazwa wywodzi się z tego, że podczas GP Kanady w roku 1999 o tę ścianę swoje bolidy rozbili w osobnych zdarzeniach trzej mistrzowie świata: Michael Schumacher, Damon Hill i Jacques Villeneuve.
Lista rozbitych o ścianę kierowców (F1):
Wypadek Roberta Kubicy.
Podczas Grand Prix Kanady w sezonie 2007 kierowca zespołu BMW Sauber Robert Kubica miał na tym torze groźnie wyglądający wypadek. Wypadł on z toru na prawe pobocze podczas 27. okrążenia na zakończeniu długiego łuku pomiędzy zakrętem numer 10 a nawrotem "Pit Hairpin" numer 11 i roztrzaskał swój bolid o betonową barierę przy prędkości około 230 km/h. Po odbiciu, koziołkując, przeleciał na drugą stronę toru i po raz kolejny uderzył w bandę. Według badań FIA w trakcie wypadku Kubica przeżył przeciążenie średnie równe 28g przy wartości szczytowej bliskiej 75g.

</doc>
<doc id="817361" url="https://pl.wikipedia.org/wiki?curid=817361" title="Kość sześcienna">
Kość sześcienna

Kość sześcienna ("łac. os cuboideum") ma kształt nierównomiernego sześcianu i leży do przodu od kości piętowej na bocznym brzegu stępu. Jej powierzchnia przyśrodkowa jest dłuższa od bocznej.
Powierzchnie. Powierzchnia tylna, pokryta chrząstką, siodełkowato zakrzywiona, łączy się z kością piętową. Powierzchnia przednia ma dwie powierzchnie stawowe dla połączenia z czwartą i piątą kością śródstopia. Powierzchnia przyśrodkowa ma większą powierzchnię stawową dla kości klinowatej bocznej, a ku tyłowi często małą powierzchnię dla kości łódkowatej. Powierzchnie górna i boczna są chropowate. Powierzchnia dolna ma podłużną guzowatość kości sześciennej (łac." tuberositas ossi cuboidei"), przed którą biegnie bruzda ścięgna mięśnia strzałkowego długiego (łac."sulcus tendinis m. peronei longi"). Do powierzchni dolnej przyczepia się więzadło piętowo-sześcienne podeszwowe, część włókien przywodziciela palucha i pasmo ścięgna mięśnia piszczelowego tylnego.
Połączenia. Kość sześcienna łączy się zazwyczaj z czterema kośćmi: piętową, klinowatą boczną oraz kośćmi śródstopia IV i V. Nieraz również z kością łódkowatą.

</doc>
<doc id="817363" url="https://pl.wikipedia.org/wiki?curid=817363" title="Podole (powiat lipnowski)">
Podole (powiat lipnowski)

Podole – kolonia w Polsce położona w województwie kujawsko-pomorskim, w powiecie lipnowskim, w gminie Tłuchowo. Miejscowość wchodzi w skład sołectwa Suminek.
W latach 1975–1998 miejscowość należała administracyjnie do województwa włocławskiego.
Zobacz też: Podole

</doc>
<doc id="817365" url="https://pl.wikipedia.org/wiki?curid=817365" title="2.5G">
2.5G

2.5G – standard sieci komórkowych drugiej generacji, w których zaimplementowano funkcje wspomagające pakietową komutację danych. Sieci 2.5G uważane są za element ewolucji pomiędzy sieciami drugiej i trzeciej generacji.
Do sieci 2.5G zalicza się na przykład sieci GPRS/EDGE, które budowane są na podstawie istniejących sieci GSM (2G), ale dzięki technologiom wspomagającym pakietowe przesyłanie danych oferują usługi dostępne w sieciach 3G (w sieciach trzeciej generacji usługi te oferowane są z lepszą jakością). Dodatkowo sieć szkieletowa budowana dla potrzeb implementacji technologii GPRS/EDGE może być także używana przez sieci UMTS (3G), co umożliwia współistnienie sieci 2G i 3G oraz stopniową ewolucję istniejących sieci pomiędzy tymi standardami.

</doc>
<doc id="817367" url="https://pl.wikipedia.org/wiki?curid=817367" title="Dawid Copperfield">
Dawid Copperfield



</doc>
<doc id="817370" url="https://pl.wikipedia.org/wiki?curid=817370" title="Lysette Anthony">
Lysette Anthony

Lysette Anthony, właściwie Lysette Anne Chodźko (ur. 26 września 1963 w Londynie) – brytyjska aktorka filmowa i telewizyjna, modelka.
Życiorys.
Wczesne lata.
Urodziła się w Fulham, dzielnicy w zachodnim Londynie, jako córka pary aktorskiej – Bernadette Milnes (1930–2012) i Michaela Adama Anthony’ego (z domu Chodźko; 1911–1998). Jej przodkiem był orientalista Aleksander Chodźko. Dorastała w Marylebone. Po tym, jak w wieku 10 lat wraz z rodzicami wystąpiła w sztuce "Pinokio" w Cambridge Theatre, jej rodzice byli tak przerażeni jej przedwczesną dojrzałością, że wysłali ją do szkoły klasztornej w Torquay w hrabstwie Devon.
Kariera.
Mając 14 lat, wystąpiła w National Youth Theatre. W wieku 16 lat rozpoczęła karierę jako fotomodelka, a od czasu do czasu występowała na molo. Została twarzą lat 80., wyróżniona przez fotografa Davida Baileya.
Jej wczesna kariera artystyczna wkrótce zaczęła łączyć się z pracą w londyńskim Teatrze Narodowym. Grała też potem w przebojowej komedii "The New Statesman" z Rikiem Mayallem w Trafalgar Studios na londyńskim West Endzie jako Arabella Lucretia, spektaklu "Śmiech współczesny" ("Present Laughter") Noëla Cowarda jako Joanna Lyppiatt z Simonem Callowem i przedstawieniu "Dead Funny" Terry’ego Johnsona w roli Eleanor w West Yorkshire Playhouse.
W 1982 wystąpiła w produkcjach telewizyjnych: ekranizacji powieści Karola Dickensa "Oliver Twist" w reżyserii Clive’a Donnera jako matka tytułowego bohatera i "Ivanhoe" jako lady Rowena.
Pojawiła się w teledyskach Bryana Adamsa – „Run to You” (1984), „Summer of '69” (1984), „Somebody” (1984) i „Heaven” (1984), a także wideoklipie zespołu Depeche Mode „I Feel You” (1993) i Simian Mobile Disco „Cruel Intentions” (2010).
W grudniu 1988 pozowała nago dla magazynu „Playboy”, próbując pozbyć się przydomka „angielskiej róży” i sprawić, by była bardziej atrakcyjna dla reżyserów Hollywood.
W 2002 była nominowana do British Soap Awards w kategorii „Najseksowniejsza kobieta”.
Życie prywatne.
W latach 1991–1995 była żoną artysty Luca Leestemakera. 10 kwietnia 1999 wyszła za mąż za reżysera filmowego Davida Price’a. Jednak 26 marca 2003 doszło do rozwodu. Ze związku z kompozytorem Simonem Boswellem ma dwóch synów: Jamesa ‘Jimiego’ Anthony’ego (ur. 21 maja 2004) i Jacka (ur. 2010).
Na łamach „The Sunday Times” z 15 października 2017, wyznała publicznie, że pod koniec lat 80. producent Harvey Weinstein wtargnął do jej domu w Londynie (znali się od kilku lat) i zgwałcił ją; Anthony przekazała policji dowód w postaci nagrania wideo.

</doc>
<doc id="817372" url="https://pl.wikipedia.org/wiki?curid=817372" title="1 Armia (II RP)">
1 Armia (II RP)

1 Armia (1 A) – związek operacyjny Wojska Polskiego, utworzony w trakcie wojny polsko-bolszewickiej rozkazem Wodza Naczelnego gen. Józefa Piłsudskiego z 7 marca 1920.
Formowanie i walki.
7 marca 1920 został wydany rozkaz o likwidacji dowództw frontów. Józef Piłsudski nakazał, aby z dniem 1 kwietnia 1920 wszystkie dowództwa frontu zostały "skasowane", a w oparciu o ich dowództwa powstały dowództwa armii. Największy z nich, Front Litewsko-Białoruski, podzielony został na 3 armie: 1., 4. (liniowe) oraz 7. Dotychczasowe dowództwo Frontu Pomorskiego zostało przekształcone w dowództwo 1 Armii.
1 Armia składała się z dawnych grup: gen. Śmigłego-Rydza oraz gen. Lasockiego i kontrolowała obszar naprzeciw sowieckiej 15 Armii. Dowódcą miał być gen. broni Józef Haller, lecz ostatecznie został nim gen. por. Stefan Majewski. 
14 maja na 1 DLB i 8 DP ruszyło natarcie 6 dywizji z 15 Armii radzieckiej. Po ciężkich walkach polskie dywizje 18 maja musiały ustąpić z terenów aż po Głębokie. Ofensywa radziecka wciąż trwała, lecz opór oddziałów 1 A tężał i 23 maja 15 A stanęła nad jeziorem Narocz. Pozwoliło to Polakom na kilka lokalnych kontrataków. W tym czasie dowództwo otrzymało rozkaz skoncentrowania sił w rejonie Wilejki, skąd 1 czerwca ruszyła ofensywa 1 Armii. Miała ona polegać na wiązaniu sił wroga, aby skrzydłowe formacje mogły odciąć drogę odwrotu siłom bolszewickim. Armia nacierała zbyt energicznie, w wyniku czego wyparła 15 A z rejonu potrzasku i 8 czerwca osiągnęła Autę. W połowie czerwca do armii włączono Armię Rezerwową i grupę Skierskiego.
4 lipca ruszyła wielka ofensywa Frontu Zachodniego. Do 6 lipca 1 Armia stawiała skuteczny opór, kiedy to Sowieci przerwali front nad Autą i formacje gen. Zygadłowicza wycofały się na Wilę i obsadziły część poniemieckich okopów z I wojny światowej. 9 lipca utracono Święciany i "Kawkor" (3 Korpus Kawalerii) zagroził bezpośrednio Wilnu, bronionego tylko przez 2 DLB.
Kolejne natarcie rozpoczął ponownie korpus Gaja. Wykorzystując podstęp zdobył kilka przyczółków na Wilii i uderzył na Wilno, bronione przez 2 DLB z 1 A. Miasto padło 14 lipca, przez co sens straciła obrona poniemieckich okopów. Padła druga linia obrony i wojska polskie cofnęły się na linię Grodno – Niemen – Szczara – Kanał Ogińskiego. Dowództwo chciało zatrzymać tu odwrót wojsk frontu, a z rejonu Mostów i Wołkowyska przeprowadzić ofensywę. Po raz kolejny plany te pokrzyżował Kawkor, 20 lipca zdobywając słabo bronioną twierdzę grodzieńską, przez co 24 lipca wydano rozkaz wycofujący wszystkie siły Frontu Północno-Wschodniego na tereny Podlasia i puszczy białowieskiej, dokąd zdążały przekraczające Niemen formacje bolszewickie.
Także obrona tych terenów nie trwała długo, gdyż w luce po wezwanych do obrony Białegostoku zjawiła się "Złota Orda Gaj Chana", jak nazwali III Korpus Jazdy polscy żołnierze. 27 lipca zdobył on Osowiec, broniąc nieliczne przejścia przez bagna Biebrzy, co zmusiło gen. Romera, dowódcę 1. armii do ewakuacji Białegostoku w nocy z 27 na 28 lipca.
Po ewakuacji 1 Armia została zepchnięta znad Narwi, skąd po ciężkich walkach wycofała się pod Zambrów, ponadto jazda Gaja przedostała się pod Łomżę, silnie bronioną przez jej załogę i ewakuowaną dopiero 3 sierpnia. 1 sierpnia bolszewicka 10 DK zdobyła przeprawę pod Nowogrodem, która przechodziła z rąk do rąk, ostatecznie po wsparciu 15 DK Kawkor, kosztem dużych strat, umocnił się na przeprawie. Od 2 sierpnia cała 1 Armia toczyła ciężkie boje odwrotowe, odnosząc kilka lokalnych zwycięstw (zniszczenie prawie całej XXXV BS, odbicie Broku nad Bugiem), zakończonych 7 sierpnia odwrotem z Ostrołęki na Warszawę.
6 sierpnia doszło do reorganizacji WP w związku z przygotowaniami do decydującej bitwy. W niej wojska Frontu Północnego miały bronić terenów od Wkry po Dęblin, a będąca w jego składzie 1 Armia obsadziła trzy linie obronne na przedpolach Warszawy. Od tego dnia na czele 1 Armii stanął generał podporucznik Franciszek Latinik.
13 sierpnia ruszyło natarcie 6 dywizji bolszewickich. Pierwsza zaatakowała 21 DS z 3 A zdobywając Radzymin. 14 sierpnia wraz z 27 DS z 16 A całkowicie wyparły 11 DP z 1. linii obrony. Zmusiło to dowódcę Frontu Północnego gen. Hallera do skierowania z odwodów 1 Dywizji Litewsko-Białoruskiej (19 DP), która w południe na kilka godzin odbiła miasto. 15 sierpnia gen. broni Haller rzucił do walki następną dywizję – 10 DP, która wraz z 11 i 1 DLit-Biał (19 DP) po całodniowych walkach ostatecznie wyzwoliły Radzymin. 17 września, w związku z kontruderzeniem znad Wieprza, 15 DP wraz z 4 A zdobyły Mińsk Mazowiecki. 18 sierpnia wszystkie polskie formacje na północnym teatrze działań ruszyły do boju pościgowego, a rozkaz dla 1 Armii brzmiał: "1 Armia – pościg frontowy, a więc w kierunku północno-wschodnim. Oś pościgu: Warszawa – Wyszków – Ostrów – Łomża. Kawalerię skierować na lewe skrzydło dla zamknięcia luki między piechotą armii a granicą."
Tego dnia 1 A zdobyła Wyszków i Tłuszcz. Dzień później osiągnęła Liwiec i przedostała się za Bug. 20 sierpnia zajęła linię Orzycy i część sił podchodziła pod Krasnosielc. Był to kres działań 1 Armii, 1 września, będąc ostatnią formacją armijną Frontu Północnego, została rozwiązana.
Organizacja 1 Armii.
Skład armii w poszczególnych miesiącach:

</doc>
<doc id="817375" url="https://pl.wikipedia.org/wiki?curid=817375" title="Mupirocyna">
Mupirocyna

Mupirocyna – organiczny związek chemiczny, antybiotyk wytwarzany przez "Pseudomonas fluorescens". Zaliczana jest do grupy antybiotyków działających miejscowo, gdyż bardzo szybko rozkładana jest w organizmie do nieczynnego metabolitu, a przez skórę wchłania się bardzo wolno.
Mechanizm działania.
Hamuje syntezę białka bakteryjnego poprzez wiązanie cząsteczki RNA transportującej izoleucynę – blokuje to wbudowywanie tego aminokwasu.
Zakres działania.
Bakteriostatyczne na ziarenkowce Gram-dodatnie, głównie na gronkowce (w tym szczepy oporne na metycylinę). Szybko narasta oporność na mupirocynę, ze względu na jej częste stosowanie, dlatego należy stosować ją tylko w sytuacjach koniecznych.
Wskazania.
Likwidacja nosicielstwa gronkowca w jamie nosowej, liszajec zakaźny i wtórnie zakażone urazowe uszkodzenia skóry.
Ciąża i laktacja.
Kategoria B. Nie istnieją dane na temat wpływu mupirocyny na ludzki płód, więc należy ją stosować, tylko gdy spodziewane korzyści dla matki przewyższają potencjalne ryzyko dla płodu. Brak również danych dotyczących wydzielania mupirocyny z pokarmem kobiecym. W trakcie leczenia popękanych brodawek sutkowych należy je dokładnie umyć przed karmieniem piersią.
Działania niepożądane.
W przypadku podania na skórę rzadko mogą wystąpić objawy podrażnienia w miejscu aplikacji – świąd, pieczenie, pokrzywka, zaczerwienienie i inne. Oprócz reakcji skórnych w przypadku podaniu do jamy nosowej mogą wystąpić reakcje ze strony błony śluzowej.
Postacie leku.
Maść do nosa i krem.

</doc>
<doc id="817376" url="https://pl.wikipedia.org/wiki?curid=817376" title="Olusegun Obasanjo">
Olusegun Obasanjo



</doc>
<doc id="817378" url="https://pl.wikipedia.org/wiki?curid=817378" title="Popowo (gmina Tłuchowo)">
Popowo (gmina Tłuchowo)

Popowo – wieś w Polsce położona w województwie kujawsko-pomorskim, w powiecie lipnowskim, w gminie Tłuchowo. Miejscowość wchodzi w skład sołectwa Trzcianka.
W latach 1975–1998 miejscowość należała administracyjnie do województwa włocławskiego.
Wzmiankowane w 1321 jako wieś przygraniczna w akcie rozgraniczenia diecezji płockiej od kujawskiej. Spór o kilka parafii, spośród których jedna zawierała Popowo, rozstrzygnięto na korzyść diecezji włocławskiej.
W 1943 w Popowie urodził się Lech Wałęsa.

</doc>
<doc id="817381" url="https://pl.wikipedia.org/wiki?curid=817381" title="Kodeks Egerton">
Kodeks Egerton

Kodeks Egerton – średniowieczny mistecki dokument opisujący historię tego ludu od czasów prekolumbijskich po wczesny okres kolonialny. 
Kodeks Egerton 2895 znany również jako "Codex Waecker Götter" lub "Kodeks Sanchez-Solís", powstał na początku XVI wieku. Napisany został na 32 stronach o wym. 27×21 cm w formie harmonijkowej o łącznej długości 4,42 metra. Manuskrypt namalowany został oryginalna technika mistecką podobną do Kodeksu Vindobonensis. Oryginał znajduje się w Muzeum Brytyjskim w Londynie. 
Publikacje.
Pierwsza publikacja Kodeksu Egerton miała miejsce w 1890 roku w Berlinie, Jej autorem był Antonio Penafiel ( antiguo mexicano arte del Monumentos, Berlin, 1890) a szkice rysunków wykonał Domingo Carral. Autor w swej edycji pominą misteckie zapiski na marginesie. Kolejna edycja Kodeksu nastąpiła dopiero w 1965 i była to już pełna wersja kodeksu.

</doc>
<doc id="817388" url="https://pl.wikipedia.org/wiki?curid=817388" title="Aleksiej Wyżmanawin">
Aleksiej Wyżmanawin

Aleksiej Wyżmanawin, ros. Алексей Борисович Выжманавин (ur. 1 stycznia 1960, zm. 6 stycznia 2000 w Moskwie) – rosyjski szachista, arcymistrz od 1989 roku.
Kariera szachowa.
Pierwsze znaczące sukcesy odniósł w połowie lat 80., dwukrotnie zdobywając tytuł mistrza Moskwy (w latach 1984 i 1986). W roku 1986 triumfował również w międzynarodowym turnieju w Nałęczowie. Wkrótce awansował do czołówki radzieckich, a następnie rosyjskich szachistów. W 1989 zwyciężył w Soczi (m.in. przed Joelem Lautierem oraz Aleksandrem Chalifmanem). W 1990 podzielił (wraz z Aleksandrem Bielawskim, Leonidem Judasinem oraz Jewgienijem Bariejewem) I miejsce w rozegranych w Leningradzie mistrzostwach Związku Radzieckiego. Zwyciężył również w otwartym turnieju "Rilton Cup" w Sztokholmie oraz zajął II miejsce w Czelabińsku. W 1991 zwyciężył w Gelsenkirchen (przed Wasilijem Smysłowem) oraz podzielił V-IX miejsce w ostatnich mistrzostwach ZSRR, rozegranych w Moskwie. Rok później wystąpił jedyny raz w zespole narodowym na szachowej olimpiadzie w Manili, zdobywając wraz z drużyną złoty medal. W tym samym roku zdobył również dwa medale na drużynowych mistrzostwach Europy w Debreczynie: złoty wraz z drużyną oraz srebrny za indywidualny wynik na V szachownicy. W 1993 zajął II miejsce w silnie obsadzonym turnieju w León (za Leonidem Judasinem, ale przed Anatolijem Karpowem, Weselinem Topałowem oraz Peterem Leko) oraz zdobył, wraz z drużyną, brązowy medal na drużynowych mistrzostwach świata w Lucernie. W 1993 r. wystąpił w Groningen w turnieju międzystrefowym konkurencyjnej dla FIDE organizacji PCA, dzieląc 22. miejsce. W 1997 r. podzielił I m. w otwartym turnieju w Cappelle-la-Grande (wspólnie m.in. z Anthony Milesem i Władimirem Burmakinem).
Najwyższy ranking w karierze osiągnął 1 stycznia 1993 r., z wynikiem 2620 punktów dzielił wówczas 29-35. miejsce na światowej liście FIDE.
Zmarł przedwcześnie w styczniu 2000 roku w wieku 40 lat. Jako oficjalną przyczynę zgonu podano atak serca.

</doc>
<doc id="817390" url="https://pl.wikipedia.org/wiki?curid=817390" title="E107 (system zarządzania treścią)">
E107 (system zarządzania treścią)

e107 – open-source'owy system CMS oparty na PHP i MySQL. 
System ten rozpowszechniany jest zgodnie z warunkami licencji GNU GPL, dzięki czemu jest całkowicie darmowy. Przeznaczony jest głównie do tworzenia serwisów, portali/wortali oraz blogów średniego rozmiaru. Może być także wykorzystywany w zastosowaniach intranetowych. W wersji podstawowej (bez instalacji dodatkowych rozszerzeń) CMS posiada m.in. moduł newsów, ankiet, menedżer treści, generator oraz czytnik kanałów RSS, menedżer plików do pobrania, newsletter, zintegrowane forum dyskusyjne, czy też własny system statystyk oraz wtyczkę eksportu treści do formatu PDF. e107 obsługuje kodowanie UTF-8 oraz umożliwia tworzenie witryn wielojęzycznych, a dzięki międzynarodowej społeczności dostępny jest w kilkunastu wersjach językowych, w tym w polskiej.
Historia.
Projekt e107 bierze swoje początki od skryptów używanych na stronach LiteStep. Jalist (Steve Dunstan), który był odpowiedzialny za rozwój tych stron, postanowił za namową społeczności wykorzystać część kodu źródłowego używanego na litestep.net oraz ls2k.org i stworzyć na jego podstawie bardziej modułowy i gotowy do wykorzystania skrypt. Tworzony przez niego system z założenia miał być później wykorzystany przez inne osoby jako podstawa do stworzenia własnej witryny.
Po upływie kilku miesięcy od momentu rozpoczęcia prac nad nowym system, do Jalista zaczęły napływać prośby o dodanie nowych funkcjonalności i rozwiązań. Jako że tworzony skrypt nie posiadał jeszcze swojej nazwy i był jego siódmym projektem, postanowił go po prostu nazwać e107. Na cele projektu została również nabyta domena e107.org i w lipcu 2002 roku pod jej adresem została otwarta strona domowa e107. Ponad 2 miesiące po otwarciu e107.org, dokładnie 30 września 2002 r., na stronie SourceForge został zarejestrowany projekt e107 i od tego momentu był on rozwijany z wykorzystaniem CVS.
Otwarcie strony domowej spowodowało, że rozwój e107 zatrzymał się chwilowo na wersji 2.1. Po małym przestoju CMS był dalej rozwijany aż do wersji 5.4, po której nastąpiła zmian numeracji. Kolejna wersja wyszła z numerem 0.6 i przyniosła znaczne zmiany w strukturze kodu. e107 był wciąż rozwijany samodzielnie przez Jalista, jednakże zaczęła również napływać pomoc od takich osób jak McFly, Lolo Irie oraz Cameron. Wraz z wypuszczeniem wersji 0.612 został oficjalnie utworzony e107 Development Team, którego skład początkowo stanowił Jalist, McFly, Cameron, Chavo oraz Lolo Irie.
Od tego momentu grupa deweloperów przejęła kontrolę na rozwojem, konserwacją oraz wypuszczaniem kolejnych wersji systemu e107.
Kilka wersji po wypuszczeniu e107 w wersji 0.612 z aktywnego udziału przy tworzeniu i rozwoju CMS-a, z powodu prywatnego życia oraz małej ilości czasu, wycofał się jego główny programista i autor, Steve Dunstan.
16 stycznia 2006 r. została wydana pierwsza stabilna wersja e107 nowej serii 0.7.
W 2006 r. e107 został nominowany przez społeczność internetową do finałowej piątki konkursu "The Packt Open Source Content Management System Award" ostatecznie jednak nie zajął miejsca na podium.
W 2007 r. e107 został ponownie nominowany w konkursie "The Packt Open Source Content Management System Award - 2007". Otrzymał nominację w kategorii "Overall Winner Finalists" oraz "Best PHP Open Source CMS". Ostatecznie zajął trzecie miejsce w kategorii "Best PHP Open Source Content Management System".
Wymagania oraz zastosowanie.
Wymagania systemowe
Minimalne wymagania do zainstalowania e107:
Aby e107 został pomyślnie uruchomiony i zainstalowany, PHP musi zostać skompilowany ze wsparciem dla MySQL. Do uruchomienia e107 zalecany jest serwer Apache, jednakże pod jakimkolwiek innym serwerem kompatybilnym z PHP i MySQL CMS powinien działać również poprawnie. System e107 współpracuje także z serwerami bazującymi na systemie Windows, IIS, MySQL i PHP.
Zastosowanie
Możliwe zastosowania systemu CMS e107:
Wydane wersje e107.
Powyższa lista ograniczona jest do trzech najnowszych wersji e107. Daty wypuszczenia wcześniejszych wersji oraz pełna historia zmian dostępna jest na stronie projektu w serwisie SourceForge.net.
Numeracja
System e107 był numerowany w "standardowym" stylu aż do wypuszczenia wersji 5.4. Po jej wydaniu zdecydowano o zmianie numeracji kolejnych wersji CMS-a, efektem czego następne stabilne wydanie e107 ukazało się z numerem 0.6. Wprowadzony system został uznany przez deweloperów jako standard. Pod koniec 2011 roku wydano wersję stabilną oznaczoną numerem 1.0.0. zmieniając tym samym system numeracji.

</doc>
<doc id="817394" url="https://pl.wikipedia.org/wiki?curid=817394" title="Ostrowiec (powiat otwocki)">
Ostrowiec (powiat otwocki)



</doc>
<doc id="817399" url="https://pl.wikipedia.org/wiki?curid=817399" title="Beverley Craven">
Beverley Craven

Beverley Craven (ur. 28 lipca 1963 w Kolombo) – brytyjska piosenkarka i kompozytorka.
Urodziła się na Cejlonie (obecnie Sri Lanka), jednak dorastała w Berkhamstead, w Anglii. Muzyka towarzyszyła jej od dzieciństwa – jej matka była skrzypaczką, a Craven już w wieku 7 lat uczyła się grać na pianinie. Jej najbardziej znany utwór to "Promise Me" z 1991 r. Jako nastolatka zakochała się w śpiewie Kate Bush i Steviego Wondera. Kiedy przeprowadziła się do Londynu, gdzie studiowała, zaczęła grać z różnymi zespołami w pubach i zajęła się tworzeniem własnych piosenek. Niebawem jej kompozycje zwróciły uwagę Bobby'ego Womacka, który zaprosił młodą wokalistkę do wzięcia udziału w swojej europejskiej trasie koncertowej.
Beverley podpisała kontrakt z wytwórnią Epic i w 1990 roku wydała debiutancki album "Beverley Craven". Pierwszy singiel z tej płyty "Promise Me" zyskał ogromną popularność. Piosenka ta przez cały 1992 rok pozostawała na najwyższych miejscach list przebojów. Wtedy też artystka otrzymała nagrodę Brit Awards w kategorii "Najlepszy Debiut".
Kolejny album wokalistki, zatytułowany "Love Scenes", ukazał się w 1993 roku. Płyta odniosła wcale nie mniejszy sukces niż poprzednia, zawierała 5 przebojów, a w trzech piosenkach wystąpił Jeff Beck.
Dopiero w grudniu 1998 roku Beverley rozpoczęła trasę koncertową – wraz z chórem dziecięcym zaśpiewała na pięciu charytatywnych koncertach: na Wembley, Sheffield oraz w Birmingham, Manchesterze i Newcastle.
W 1999 roku wokalistka powróciła z nowym albumem – "Mixed Emotions", który zachwycił jej wielbicieli. Beverley jest autorką muzyki i tekstów do wszystkich utworów znajdujących się na płycie.

</doc>
<doc id="817409" url="https://pl.wikipedia.org/wiki?curid=817409" title="I liga argentyńska w piłce nożnej (1902)">
I liga argentyńska w piłce nożnej (1902)

Mistrzem Argentyny w roku 1902 został klub Alumni AC, a wicemistrzem — klub Barracas Athletic Buenos Aires.
Z ligi nikt nie spadł, natomiast awansował klub Flores Buenos Aires, co zwiększyło ligę z 5 do 6 klubów.

</doc>
<doc id="817412" url="https://pl.wikipedia.org/wiki?curid=817412" title="Amerykański pit bull terrier">
Amerykański pit bull terrier



</doc>
<doc id="817413" url="https://pl.wikipedia.org/wiki?curid=817413" title="Amerykański Staffordshire Terrier">
Amerykański Staffordshire Terrier



</doc>
<doc id="817414" url="https://pl.wikipedia.org/wiki?curid=817414" title="Błażej Stolarski">
Błażej Stolarski

Błażej Stolarski (ur. 2 lutego 1880 w Ciebłowicach, zm. 21 października 1939) – polski działacz społeczny i polityczny, jeden z przywódców ruchu ludowego, etnograf i publicysta, członek Zarządu Koła Parlamentarnego Obozu Zjednoczenia Narodowego w 1938 roku, członek Prezydium Rady Naczelnej OZN w 1939 roku.
Życiorys.
Od 1905 do 1907 należał do Polskiego Związku Ludowego, a następnie do „Zarania”. W latach 1912–1915 był członkiem Narodowego Związku Chłopskiego, a w 1915 przystąpił do Polskiego Stronnictwa Ludowego w Królestwie Polskim. W latach 1918–1919 był prezesem tej partii, działającej już jako PSL „Wyzwolenie”. Członek Centralnego Komitetu Narodowego w Warszawie (XII 1915 – V 1917).
W marcu 1917 roku został członkiem Komisji Wojskowej Tymczasowej Rady Stanu. W listopadzie 1918 był ministrem bez teki w rządzie Ignacego Daszyńskiego, a od 29 grudnia 1918 do 16 stycznia 1919 pełnił urząd ministra rolnictwa w rządzie Jędrzeja Moraczewskiego (po dymisji Franciszka Wojdy). W latach 1919–1930 sprawował mandat posła na Sejm II RP I i II kadencji. Pełnił w Sejmie funkcję szefa klubu parlamentarnego PSL „Wyzwolenie”. Aktywny był w promowaniu spółdzielczości wiejskiej. Po zjednoczeniu ruchu ludowego w 1931 znalazł się w szeregach Stronnictwa Ludowego, gdzie zasiadał w radzie naczelnej. Nie godząc się na bojkot wyborów, wystąpił z SL w 1935. W 1933 roku za udział w strajkach chłopskich został aresztowany. W 1938 został członkiem Rady Naczelnej Obozu Zjednoczenia Narodowego. W latach 1938–1939 zasiadał w Senacie V kadencji, pełniąc funkcję wicemarszałka izby. Po wybuchu II wojny światowej został aresztowany 10 września 1939 przez Gestapo, a 21 października 1939 zastrzelony. Pochowany w Berlinie na Parkfriedhof (Cmentarz Parkowy) (kwatera ofiar II wojny światowej, U3, rząd 10).
Zarządzeniem Prezydenta RP z 16 lipca 1932 r. Błażej Stolarski został odznaczony Krzyżem Niepodległości z tytułu czynnych zasług dla jej odzyskania, a pięć lat później Srebrnym Krzyżem Zasługi za swoją działalność społeczną. W 2019 r. za wybitne zasługi na rzecz integracji oraz rozwoju środowisk wiejskich i spółdzielczości rolniczej, za działalność państwową, samorządową, publiczną i społeczną, pośmiertnie został odznaczony Krzyżem Komandorskim Orderu Odrodzenia Polski.

</doc>
<doc id="817420" url="https://pl.wikipedia.org/wiki?curid=817420" title="Dil Se">
Dil Se

Dil Se (tłum. z hindi „Z całego serca”, niem. tytuł „Von ganzem Herzen”, ang. „From The Heart”) to film indyjski z 1998 roku wyreżyserowany przez tamilskiego reżysera Mani Ratnam. W rolach głównych występują Shah Rukh Khan, Manisha Koirala i Preity Zinta. Film nakręcono w Kaszmirze, Asamie i Delhi w ciągu 55 dni. Za piękno zdjęć operator, Santosh Sivan (późniejszy reżyser filmu " The Terrorist" i "Aśoka Wielki") został nagrodzony National Film Award. Tematem filmu jest miłość oraz pragnienie ocalenia ukochanej osoby od niszczenia świata wokół siebie. Tłem tej miłości jest zapalny w Indiach problem terroryzmu.
Opis.
Zbliża się 50. rocznica uzyskania niepodległości przez Indie. Dziennikarz radiowy Amar (Shah Rukh Khan) przeprowadza na ten temat wywiady w północnych Indiach. W Asamie ludzie nie tylko krytykują brak wolności w Indiach, ale i sięgają po broń. Amar ma odwagę zadawać niewygodne pytania mężczyznom rozżalonym swoim losem i uzbrojonym po zęby terrorystom. W podróży spotyka dziewczynę. Zaciekawia go jej smutek i milczenie. Gdy ich drogi krzyżują się po raz drugi, Amar zaczyna zabiegać o jej względy. Już wydaje się, że dziewczyna, Meghna odpowie na jego miłość, gdy nagle znika bez słowa z jego życia. Amar wraca do Delhi. Rozczarowany pozwala na to, aby rodzina zaaranżowała jego małżeństwo z uroczą, wygadaną Preity (Preity Zinta). Na zaręczynach pojawia się niespodziewanie owa tajemnicza nieznajoma.

</doc>
<doc id="817423" url="https://pl.wikipedia.org/wiki?curid=817423" title="Joe Dumars">
Joe Dumars

Joe Dumars III (ur. 24 maja 1963 w Shrevenport, Luizjana) – amerykański koszykarz, grający na pozycji shooting guard (190 cm wzrostu), dwukrotny mistrz NBA z drużyną Detroit Pistons, mistrz świata z 1994.
Kariera.
Trafił do Detroit po ukończeniu McNeese State University w 1985, wybrany przez klub w pierwszej rundzie draftu z numerem 18. i spędził tam całą karierę koszykarską. Razem z Isiahem Thomasem, Dennisem Rodmanem czy Billem Laimbeerem tworzyli najlepszą drużynę końca lat 80., słynnych "Bad Boys" z Detroit Chucka Daly. Kulminacją kariery były dwa kolejne tytuły mistrzowskie w latach 1989 i 1990. W 1989 został wybrany MVP finału ligi, wygranego z Los Angeles Lakers 4-0. Karierę skończył w 1999
Zdaniem Michaela Jordana Dumars był najlepszym obrońcą, przeciwko jakiemu grał.
Mimo występów w klubie z Detroit, znanym z twardej gry, Dumars był zawodnikiem o dużej kulturze gry. Otrzymał pierwsze w historii wyróżnienie "NBA Sportsmanship Award", które od tej pory nosi jego imię "Joe Dumars Trophy".
Od 2000 pełni funkcję dyrektora ds. koszykarskich w swoim rodzimym klubie i walnie przyczynił się do zbudowania potęgi Pistons także w nowym tysiącleciu (m.in. mistrzostwo w 2004 i finał w 2005). Pod kierownictwem Dumarsa drużyna Pistons występuje nieprzerwanie w finale swojej konferencji od sześciu kolejnych lat (2003-2008). W 2003 został wybrany Menedżerem Roku (NBA Executive of the Year Award).
W 2006 wybrano go do Basketball Hall of Fame.

</doc>
<doc id="817425" url="https://pl.wikipedia.org/wiki?curid=817425" title="Castle Bravo">
Castle Bravo

Castle Bravo – nazwa kodowa (kryptonim) nadana próbnej eksplozji termojądrowej, przeprowadzonej 1 marca 1954 roku na atolu Bikini (Wyspy Marshalla) należącym do Stanów Zjednoczonych. Była to pierwsza eksplozja przeprowadzona w ramach operacji „Castle” (ang. „Zamek”).
Projekt.
Jednym z celów detonacji było wypróbowanie deuterku litu (LiD) jako nowego paliwa do broni termojądrowej. Widziano w nim potencjał, bo lit jest najlżejszym ze wszystkich metali. Jest przy tym łatwiejszy do otrzymania i przechowywania niż płynny deuter. Jako pierwszy deuterku litu użył Związek Radziecki, jednak siła bomby wypadła poniżej oczekiwań (wyniosła zaledwie 400 kiloton, czyli znacznie mniej niż przewidywane kilka megaton TNT). Bomba Bravo okazała się najpotężniejszą bombą wodorową zdetonowaną przez Stany Zjednoczone – jej siła wyniosła 15 Mt (przewidywano zaledwie 4-8 Mt), czyli 1000 razy silniej niż bomba zrzucona na Hiroszimę i 4 razy słabsza niż najpotężniejsza, sowiecka Bomba Cara (50 Mt). Doprowadziła też do największej katastrofy ekologicznej wywołanej próbnym wybuchem jądrowym na świecie.
Zwiększona moc.
Bomba została nazwana „Shrimp” (krewetka) i miała budowę zwaną od nazwisk konstruktorów Teller-Ulam, podobną do Ivy Mike, pierwszej bomby wodorowej, lecz z użyciem nowego paliwa termojądrowego (wspomniany deuterek litu). Jako zwierciadła odbijającego neutrony użyto lekkiego aluminium zamiast ciężkiej stali. Całość ważyła 10660 kg, mierzyła 4,56 × 1,56 m.
Jej osłona była wykonana ze zubożonego uranu, który – jako „odpad” w procesie wzbogacania uranu dla reaktorów jądrowych – był łatwo dostępny. Zubożony uran miał pełnić rolę reflektora promieniowania rentgenowskiego, które miało przyczynić się do wzrostu temperatury i utrzymania gęstości deuterku litu. Bombardowany szybkimi neutronami uległ częściowo przemianom jądrowym i rozszczepieniu, wytwarzając izotopy promieniotwórcze.
Naukowcy nie przewidzieli, że 7lit obecny w paliwie termojądrowym, pod wpływem wysokoenergetycznych neutronów, ulegnie rozpadowi na tryt, hel i neutron. Ta dodatkowa produkcja trytu i neutronów sprawiła, że moc bomby była niemal 4 razy większa niż zakładano w najłagodniejszych przewidywaniach, a prawie dwa razy większa niż w najostrzejszych.
„Shrimp” został zdetonowany 1 marca 1954 roku. Ognista kula osiągnęła 5 km średnicy i wzniosła się na 11 km (w ciągu minuty); po mniej niż 10 minutach osiągnęła aż 100 km. Stalowa wieża (tzw. "shot-box" – budka, w której umieszczona była bomba) i wyspa zniknęły, większość sprzętu również. Chmurę i kulę ognia było widać z atolu Kwajalein odległego o 450 km.
Opad radioaktywny.
Test „Bravo” spowodował wielką katastrofę ekologiczną. Ponieważ z 15 Mt aż 10 pochodziło z rozszczepienia, a tylko 5 z syntezy, nastąpił ogromny opad radioaktywny, rozchodzący się w kierunku zamieszkanych wysp atolu. W połączeniu z niekorzystnym wiatrem i wielką siłą eksplozji doszło do skażenia najbliższych wysp. Obliczono, że gdyby eksplozja nastąpiła w Waszyngtonie, opad w tych samych warunkach dotarłby do Nowego Jorku. Ludzie nie mieli pojęcia o zagrożeniu. Według świadków, „dzieci wybiegły na dwór z chat, łapiąc, a nawet połykając opadające białe płatki, myśląc, że to śnieg, o którym tyle czytały w książeczkach i gazetach. Jednak wkrótce potem skóra zaczęła je piec i robiła się czerwona, w miejscu gdzie upadły płatki, a dzieci zaczęły wymiotować krwawą mazią i dostały biegunki. Płatki, które opadły na skórę, nie chciały zejść lub odchodziły wraz ze skórą”. Skażeniu uległo też wiele osób, które wyszły przed domy, by obserwować niezwykłe zjawisko, jakim była detonacja. Maksymalna odległość na jaką wiatr poniósł promieniotwórcze pyły wynosiła ok. 500-600 km. Amerykanie w cztery dni po eksplozji podjęli decyzję o natychmiastowej ewakuacji całego atolu, ale dla wielu pomoc przybyła za późno. Nie wiadomo dokładnie, ile osób zginęło lub odniosło poważne obrażenia wskutek opadu. U wielu osób zaobserwowano objawy choroby popromiennej: wymioty, biegunki, utratę włosów, „ślepotę atomową” (uszkodzenia wzroku wywołane promieniowaniem), a nawet poparzenia (w tym wewnętrzne, głównie u dzieci, które połykały „śnieg”).
„Szczęśliwy Smok”.
Sprawa opadu została przez amerykańskie media i władze wyciszona, głównie po to, aby nie dać Związkowi Radzieckiemu powodów do zadowolenia, lecz również dlatego, że społeczeństwo amerykańskie niezbyt przychylnie odnosiło się do prób jądrowych. Wkrótce jednak na jaw wyszła sprawa kutra japońskiego „Daigo Fukuryū Maru” („Szczęśliwy Smok Nr 5”). Gdy znajdował się on około 140-170 kilometrów od „punktu zero”, uderzył weń opad radioaktywny. Załoga zapadła na chorobę popromienną. Radiooperator, który był w tym czasie na pokładzie i krzyknął przerażony, że „widzi coś większego od słońca!”, zmarł wkrótce potem. Japońskie media i opinia publiczna ostro zareagowały na ten incydent. Radiooperatora nazwano „pierwszą ofiarą bomby H” ("notabene" nie licząc ofiar na wyspach; już w czasie pierwszej próby atmosferycznej w ZSRR zginęły trzy osoby – dziewczynka i jej matka w zawalonym domu oraz żołnierz zasypany w okopie), a atol Bikini – „drugą Hiroshimą”. Całej załodze nadano status "hibakusha" (ofiar eksplozji atomowej), a rząd zmusił władze amerykańskie do wypłacenia odszkodowań. Amerykanie zobowiązali się również wypłacić odszkodowania mieszkańcom Wysp Marshalla oraz załodze lotniskowca USS „Bairoko”, na którym szesnastu członków doznało poparzeń poradiacyjnych, a także grupie naukowców, którzy obserwowali eksplozję z łodzi odległej o 60 km i wkrótce zapadli na chorobę popromienną.
Historia załogi kutra była jedną z inspiracji dla japońskiego reżysera Ishirō Hondy do nakręcenia filmu "Godzilla", w którym alegorią ataków atomowych i wypadku z opadem radioaktywnym jest tytułowy potwór.
Kontrowersje wokół „Projektu 4.1”.
W Ameryce wybuchł skandal związany z tak zwanym Projektem 4.1. Amerykańscy naukowcy dokonywali eksperymentów na ludziach i zwłokach, aby dowiedzieć się więcej o skutkach opadu radioaktywnego. Dochodziło nawet do przejmowania zniekształconych, martwych płodów za cenę kilku dolarów. Co więcej, podobna sytuacja miała miejsce w Hiroshimie i Nagasaki w pierwszych dniach po wybuchu. Projekt trwał przez 6 dni, do 7 marca 1954. „Eksponaty” spisano, sfotografowano, skatalogowano i w niektórych przypadkach wywieziono do Ameryki.
Skutki.
Ofiary opadu wysiedlono i przeniesiono na niezamieszkany atol Utirik. W 1960 roku Amerykanie uznali teren za „czysty i możliwy do zamieszkania”. Jednak pierwsze rodziny wróciły dopiero w 1979 r., aby po trzech miesiącach opuścić wyspy na stałe z powodu utrzymującego się skażenia. Bombę podobną do „Shrimpa” (lecz pozbawioną pancerza z uranu) produkowano do lipca 1956 r. jako Mk-21 o sile wybuchu 4 Mt. W 1957 do produkcji weszła bomba Mk-36, która przez pewien czas była standardową bombą wodorową.

</doc>
<doc id="817430" url="https://pl.wikipedia.org/wiki?curid=817430" title="Drew Mikuska">
Drew Mikuska

Drew Mikuska (ur. 12 maja 1994 w Chicago) – amerykański aktor filmowy i teatralny.
Zaistniał w teatrze w wieku 4 lat. W 2002 odkryło go Hollywood dzięki The Best New Talent Awards. Rok później dostał rolę w "Strasznym filmie 3", parodii filmowych horrorów.

</doc>
<doc id="817433" url="https://pl.wikipedia.org/wiki?curid=817433" title="Alouette 1">
Alouette 1

Alouette 1 (fr. "skowronek") – pierwszy kanadyjski sztuczny satelita; przeznaczony do badania jonosfery. Dzięki niemu Kanada stała się trzecim państwem, które udanie umieściło swojego satelitę na orbicie (5 lat po radzieckim satelicie Sputnik 1 i 4 lata po amerykańskim Explorer 1).
Statek pozostaje na orbicie, której żywotność szacuje się na 2000 lat – niektórzy specjaliści nie wykluczają, że statek mógłby zadziałać, gdyby wysłano komendę włączającą.
Opis misji.
Faza projektowa i budowa statku, oraz jego dwóch bliźniaków, które miały zostać użyte w wypadku awarii pierwszego egzemplarza, trwała trzy i pół roku. Szkielet statku został zbudowany w Downsview w zakładach de Havilland Canada. Końcowego montażu satelitów, oznaczonych jako S27-2 (prototyp), S27-3 (właściwy, wystrzelony statek) i S27-4 (zapasowy), dokonały zakłady Defense Telecommunications Establishment Electronics Lab w Ottawie.
Alouette 1 został wystrzelony za pomocą amerykańskiej rakiety nośnej Thor Agena B z bazy lotniczej Vandenberg. Satelita był stabilizowany obrotowo z prędkością ok. 1,4 obr./min. (po rozłożeniu anten – dwa dipole o dł. 45,7 i 22,8 m – najdłuższe wówczas wyniesione w kosmos anteny). Po około 500 dniach prędkość obrotowa statku spadła poniżej wartości przewidywanej, do około 0,6 obr./min. Sądzi się, że satelita stopniowo przechodził na stabilizację gradientem grawitacji, z dłuższą anteną skierowaną ku Ziemi. Informacje o położeniu były wyznaczane tylko z jednego magnetometru i pomiarów temperatury powłok ochronnych (błąd wyznaczania położenia mógł sięgać 10 stopni). Statku nie wyposażono w rejestratory, przez co dane mogły być zbierane tylko z fragmentów orbity objętych zasięgiem naziemnych stacji telemetrii. Stacje rozmieszczono w okolicach południowej części południka 80 W, oraz na Hawajach, w Singapurze, Australii, Europie i środkowej Afryce. Dane były zbierane przez ok. 6 godzin dziennie. Statek przerwał działanie we wrześniu 1972.

</doc>
<doc id="817437" url="https://pl.wikipedia.org/wiki?curid=817437" title="Szlaga-Młyn">
Szlaga-Młyn

Szlaga-Młyn – osada kociewska w Polsce położona w województwie pomorskim, w powiecie starogardzkim, w gminie Osiek, w kompleksie leśnym Borów Tucholskich.
W latach 1975–1998 miejscowość położona była w województwie gdańskim.

</doc>
<doc id="817440" url="https://pl.wikipedia.org/wiki?curid=817440" title="Alouette A">
Alouette A



</doc>
<doc id="817444" url="https://pl.wikipedia.org/wiki?curid=817444" title="Huang Hai-tai">
Huang Hai-tai

Huang Hai-tai (; ur. 2 stycznia 1901 w Houzhuang, powiat Yunlin, zm. 11 lutego 2007), tajwański artysta ludowy, wykonawca i twórca przedstawień tradycyjnego chińskiego teatru pacynkowego pò·-tē-hì.
Sztuki teatru pacynkowego uczył się od ojca, od 15. roku życia biorąc udział w jego przedstawieniach. W 1931 założył z braćmi własną grupę artystyczną. Przedstawienia cieszyły się dużą popularnością, ale działalność braci przerwał wybuch wojny chińsko-japońskiej i związane z tym ograniczenia imprez masowych na wyspie przez władze japońskie. Do 1942 członkowie zespołu musieli wrócić do pracy na roli, następnie zezwolono ich zespołowi (jako jednemu z pięciu na całej wyspie) na występy, pod warunkiem, że tematyka będzie zgodna z japońską polityką i w języku japońskim. Podobnie jak inny znany artysta teatru pacynkowego Lee Tian-lu, Huang organizował w tym okresie potajemne przedstawienia w stylu chińskim. Jeden z jego braci poniósł śmierć z rąk żołnierzy japońskich. W 1945, po przejęciu władzy na Tajwanie przez Kuomintang, Huang mógł powrócić oficjalnie do działalności artystycznej. W 1948 i 1951 jego dwaj synowie założyli niezależne zespoły. Wszystkie trupy, po wprowadzeniu zakazu zgromadzeń publicznych po Incydencie 28 lutego 1949 występowały we wnętrzach.
Huang Hai-tai był zarówno wykonawcą przedstawień, jak i autorem wielu scenariuszy. Tematyka przedstawień obejmowała historię Chin, bohaterami byli zazwyczaj dawni wojownicy, a artysta potrafił za pomocą pacynek zainscenizować bitwę z udziałem wielu walczących. Przedstawienia wyróżniały się literackim językiem, Huang był również wykonawcą muzyki, z wykorzystaniem tradycyjnych chińskich instrumentów (odtwarzał także partie wokalne). Do dalszej popularyzacji jego pracy artystycznej przyczyniła się działalność syna, Huang Chun-hsiunga (), który zaadaptował tradycyjny teatr pacynkowy dla potrzeb telewizji. W latach 1970. przez pewien czas przedstawienia nie ukazywały się w telewizji ze względu na używany w nich dialekt tajwański, co pozostawało w konflikcie z polityką nacjonalistycznego rządu, który nakazywał używanie dialektu mandaryńskiego, dla podkreślenia swojej legitymacji władzy wobec całych Chin.
Huang prezentował przedstawienia również poza Tajwanem, m.in. w 1993 w USA i dwa lata później we Francji. Otrzymał szereg wyróżnień, m.in. Narodową Nagrodę Sztuki Ludowej (1998) i tytuł doktora "honoris causa" Narodowego Uniwersytetu Sztuk w Tajpej (2005). Z tą uczelnią był wcześniej związany jako wykładowca. W uznaniu jego dorobku artystycznego i zasług, które uczyniły z okręgu Yunlin centrum chińskiej sztuki ludowej na Tajwanie, 2 stycznia 2007 - dzień jego urodzin - proklamowano w Yunlin świętem teatru pacynkowego. Huang zmarł miesiąc później w wieku 106 lat. Hołd zmarłemu złożył m.in. prezydent Tajwanu Chen Shui-bian. 
Był żonaty, miał dwanaścioro dzieci (w tym ośmiu synów). Dzieci i wnuki kontynuują jego działalność artystyczną, poszerzając tradycyjne przedstawienia o nowe, współczesne elementy.

</doc>
<doc id="817445" url="https://pl.wikipedia.org/wiki?curid=817445" title="SPAK">
SPAK



</doc>
<doc id="817447" url="https://pl.wikipedia.org/wiki?curid=817447" title="I liga argentyńska w piłce nożnej (1901)">
I liga argentyńska w piłce nożnej (1901)

Mistrzem Argentyny w roku 1901 został klub Alumni AC, a wicemistrzem — klub Belgrano AC.
Z ligi nikt nie spadł, natomiast awansował klub Barracas Athletic Buenos Aires, co zwiększyło ligę z 4 do 5 klubów.
Mistrz Argentyny Alumni AC, znany w poprzednich sezonach pod nazwą English High School Athletic Club, pierwszy raz wystąpił pod nową nazwą.

</doc>
<doc id="817451" url="https://pl.wikipedia.org/wiki?curid=817451" title="Keith Olbermann">
Keith Olbermann

Keith Olbermann (ur. 27 stycznia 1959 w Nowym Jorku) – amerykański dziennikarz telewizyjny. Prowadzi w stacji MSNBC program ""Countdown with Keith Olbermann" (godzinny program opisujący ostatnie najważniejsze wydarzenia polityczne w Stanach Zjednoczonych). Pojawia się również w "The Dan Patrick Show"" w radiu "ESPN". Olbermann znany jest z ostrej krytyki prezydenta George'a Busha. Olbermann nie ma żony ani dzieci.
Wczesne życie i kariera.
Rodzina Olbermanna przeprowadziła się z Nowego Jorku do Hrabstwa Westchester. Uczęszczał początkowo do szkoły w Hastings-on-Hudson zanim dostał się do prestiżowej Hackley School w Tarrytown. 

</doc>
<doc id="817453" url="https://pl.wikipedia.org/wiki?curid=817453" title="Édison Méndez">
Édison Méndez

Edison Vicente Méndez Méndez (ur. 16 marca 1979 w Ibarra) – ekwadorski piłkarz grający na pozycji pomocnika. Wielokrotny reprezentant kraju.
Kariera klubowa.
W lidze ekwadorskiej spędził, aż dziewięć sezonów swej przygody z piłką. Jego macierzystym klubem jest Deportivo Quito, gdzie rozegrał sezony od 1997 do 2002. Drugim ekwadorskim zespołem był pochodzący z tego samego miasta, CD El Nacional. Do jednego z lepszych meksykańskich zespołów – Santos Laguna Torreon – został wypożyczony na jeden sezon – 2004/2005, gdzie międzyczasie zdobył trofeum InterLigi. Przed Mistrzostwami Świata w Niemczech został kupiony przez LDU Quito. Występy w nim mógł zaliczyć do udanych, ponieważ po dobrej grze po dwóch latach trafił do Europy, a konkretnie do PSV Eindhoven, z którym podpisał kontrakt do 2011 roku.
Podczas meczu 1/8 Finału Ligi Mistrzów, który odbył się 20 lutego 2007, zdobył zwycięską bramkę dla PSV w meczu przeciwko Arsenalowi. Gol padł po uderzeniu z odległości 30 metrów w 61. minucie. W sezonie 2006/2007 walnie przyczynił się do wywalczenia przez klub z Eindhoven mistrzostwa Holandii.
Reprezentacja.
Swoje pierwsze mecze rozgrywał w kategorii U-20, na Młodzieżowych Mistrzostwach Świata w Ekwadoru. Z reprezentacją seniorów jest związany od 8 marca 2000 roku, kiedy zadebiutował w meczu przeciwko Hondurasowi. Jest kluczowym zawodnikiem, silny i szybki, a do tego wszechstronny, bo może grać po prawej stronie boiska na obronie i pomocy. Wystąpił na Mistrzostwach Świata 2002 oraz 2006. W kwalifikacjach do tych drugich zdobył pięć bramek. Ogólne statystyki to: 112 spotkań, w czym 18 bramek.

</doc>
<doc id="817461" url="https://pl.wikipedia.org/wiki?curid=817461" title="Anemone narcissifolia">
Anemone narcissifolia



</doc>
<doc id="817466" url="https://pl.wikipedia.org/wiki?curid=817466" title="Truro">
Truro

Truro (korn. "Truru") – miasto i civil parish w Wielkiej Brytanii (Anglia) na Półwyspie Kornwalijskim, stolica hrabstwa Kornwalia, w dystrykcie (unitary authority) Kornwalia. W 2001 roku miasto liczyło 20 920 mieszkańców. Stolica i główny ośrodek miejski Kornwalii. Najsłynniejszym zabytkiem jest neogotycka katedra.

</doc>
<doc id="817476" url="https://pl.wikipedia.org/wiki?curid=817476" title="Ludy samojedzkie">
Ludy samojedzkie



</doc>
<doc id="817482" url="https://pl.wikipedia.org/wiki?curid=817482" title="Interpretacja utworu literackiego">
Interpretacja utworu literackiego

Interpretacja utworu literackiego – rodzaj analizy naukowej, mającej na celu wyjaśnienie i wydobycie wewnętrznego sensu utworu literackiego.
Interpretacja dzieła przeprowadzana jest zazwyczaj w pewnym kontekście. Polega na zestawieniu utworu i rozważeniu jego relacji do konkretnej tradycji literackiej, konwencji stylistycznej, podświadomości pisarza itp. Dobór tła, na którym bada się dzieło, zależy od metody badawczej (np. dla psychoanalizy jest nim podświadomość pisarza lub czytelnika, dla marksizmu przede wszystkim rzeczywistość społeczno-ekonomiczna, dla poetyki lingwistycznej uwarunkowania językowe utworu).
Badanie sensu utworu jako całości polega na próbie odnalezienia tego, co dla danego dzieła jest niepowtarzalne, oryginalne, co odróżnia je od innych dzieł literackich. W ten sam sposób można badać również całości wyższego rzędu niż pojedynczy utwór, takie jak całokształt twórczości literackiej danego pisarza, okresu czy prądu literackiego. Niektóre kierunki badań literackich przeciwstawiają się jednak poszukiwaniom sensu dzieła literackiego w tym, co w dziele oryginalne i niepowtarzalne, postulując poszukiwanie go w nim samym (szczególnie w jego cechach formalnych) lub w tradycji literackiej. Do kierunków tych należą przede wszystkim nowa krytyka i formalizm, usiłujące wydobyć wieloznaczność danego utworu i jego "wewnętrzną" samoistność, np. za pomocą metody close reading, i traktujące interpretację jako podstawowy element badań literackich, nierzadko jako istotniejszy niż historia literatury czy poetyka.
Według postmodernistów każde odczytanie utworu ma charakter relacji do innych tekstów, nie ma ucieczki od porównań. Jak pisze Umberto Eco w posłowiu do "Imienia róży" nie sposób wyznać romantycznej miłości po prostu mówiąc "kocham Cię rozpaczliwie", bo odbiorca komunikatu uzna to albo za plagiat z Liali, albo za przejaw ignorancji. Należałoby zatem powiedzieć "jak powiedziałaby Liala, kocham Cię rozpaczliwie", taka wypowiedź traci jednak walor romantyzmu i świeżości. Szczególną formą interpretacji utworu jest dekonstrukcja, czyli odczytanie dzieła przez celową nadinterpretację.

</doc>
<doc id="817485" url="https://pl.wikipedia.org/wiki?curid=817485" title="Jesziwa Chachmej Lublin">
Jesziwa Chachmej Lublin



</doc>
<doc id="817486" url="https://pl.wikipedia.org/wiki?curid=817486" title="Kadzidło (liturgia)">
Kadzidło (liturgia)



</doc>
<doc id="817491" url="https://pl.wikipedia.org/wiki?curid=817491" title="Narodowo Socjalistyczny Korpus Motorowy">
Narodowo Socjalistyczny Korpus Motorowy



</doc>
<doc id="817501" url="https://pl.wikipedia.org/wiki?curid=817501" title="Jeszybot Chachmej Lublin">
Jeszybot Chachmej Lublin



</doc>
<doc id="817503" url="https://pl.wikipedia.org/wiki?curid=817503" title="Jesziwat Chachmej Lublin">
Jesziwat Chachmej Lublin



</doc>
<doc id="817505" url="https://pl.wikipedia.org/wiki?curid=817505" title="I liga argentyńska w piłce nożnej (1900)">
I liga argentyńska w piłce nożnej (1900)

Mistrzem Argentyny w roku 1900 został klub English High School AC, a wicemistrzem Argentyny klub Lomas Athletic Buenos Aires.
Z ligi nikt nie spadł i nikt nie awansował.
Mistrz Argentyny English High School AC zmienił nazwę i od następnego sezonu grał pod nową nazwą Alumni.

</doc>
<doc id="817509" url="https://pl.wikipedia.org/wiki?curid=817509" title="Ferruccio Lamborghini">
Ferruccio Lamborghini

Ferruccio Lamborghini (ur. 28 kwietnia 1916 w Renazzo di Cento, zm. 20 lutego 1993 w Perugii) – włoski mechanik, konstruktor i przemysłowiec.
Życiorys.
Urodził się 28 kwietnia 1916 roku w Renazzo di Cento, w rodzinie rolniczej. Jego rodzicami byli Antonio i Evelina Lamborghini. Od dzieciństwa interesował się techniką i budową maszyn, głównie silników. Absolwent Wydziału Mechaniki na Uniwersytecie Bolońskim.
W 1940 roku został powołany do włoskiego lotnictwa. Został mechanikiem w bazie lotniczej w Rodi, a następnie w jednostce stacjonującej na wyspie Rodos. Chociaż dostęp do części zamiennych był utrudniony, szybko zdobył sobie opinię zdolnego mechanika, który jest w stanie naprawić wszystko. Po kapitulacji wyspy w 1945 roku trafił do niewoli brytyjskiej, jednak rok później został z niej zwolniony.
Po zwolnieniu z niewoli wrócił do rodzinnej miejscowości i rozpoczął montaż ze starego sprzętu wojskowego ciągników, których niedobór był wówczas mocno odczuwalny. W wolnym czasie brał udział w wyścigach samochodowych. W 1949 roku założył przedsiębiorstwo "Lamborghini Trattori" i rozpoczął produkcję własnych ciągników. Z czasem firma zyskała pozycję największego włoskiego producenta ciągników. Po podróży do Stanów Zjednoczonych w 1960 roku założył firmę "Bruciatori", która produkowała klimatyzatory oraz piece centralnego ogrzewania dla przemysłu i dla klientów indywidualnych. Planował także produkcję śmigłowców, jednak ten pomysł zablokowała rada nadzorcza zakładu.
Jako dobrze prosperujący przedsiębiorca, z czasem mógł sobie pozwolić na zakup Ferrari 250 GT, jednak nie był zadowolony z działania niektórych podzespołów, głównie sprzęgła. Próbował umówić się w tej sprawie na spotkanie z Enzo Ferrarim, jednak był zmuszony długo na nie oczekiwać, by usłyszeć, że firma Ferrari nie potrzebuje uwag od producenta ciągników, który nie może znać się na samochodach sportowych. Urażony Lamborghini założył w 1963 roku przedsiębiorstwo "Automobili Lamborghini", a kilka miesięcy później zaprezentował samochód Lamborghini 350 GTV. Wykonanie większości podzespołów i nadwozia przypadło firmom zewnętrznym, jedynie silnik został zaprojektowany i zbudowany przez zakłady Lamborghini. Z powodu błędu projektantów nadwozia silnik nie zmieścił się do komory, dlatego podczas prezentacji na salonie samochodowym w Turynie model wystawowy był go pozbawiony, a puste miejsce wypełniono cegłami.
Na początku lat 70. XX w. rozpoczął się kryzys, który mocno dotknął koncern Lamborghini. Firma Lamborghini Trattori, która połowę swojej produkcji eksportowała, popadła w problemy, gdy swoje zamówienia wstrzymał południowoafrykański klient, a w 1972 również rząd Boliwii zerwał umowę na dostarczenie dużej partii ciągników. Związki zawodowe zablokowały możliwość zwolnień w firmie, w związku z czym Lamborghini sprzedał w tym samym roku wszystkie swoje udziały w przedsiębiorstwie (72%) jednej z konkurencyjnych firm.
W kłopoty popadła również firma Lamborghini Automobili. Lamborghini sprzedał wówczas przyjacielowi, biznesmenowi Georges-Henriemu Rossettiemu, 51% udziałów w firmie za 600 000 dolarów, co pozwoliło utrzymać przedsiębiorstwo. Chociaż utracił formalnie kontrolę nad firmą, wciąż kierował nią w niezmieniony sposób, gdyż Rossetti nie ingerował w działanie fabryki. Gdy w 1973 roku rozpoczął się kryzys paliwowy, kondycja firmy ponownie się pogorszyła. Rok później Lamborghini sprzedał pozostałe 49% udziałów Rene Leimerowi, przyjacielowi Rossettiego, zachował jednak firmę produkującą klimatyzatory i piece. Założył także przedsiębiorstwo "Oleodinamica", które produkowało zawory hydrauliczne, jednak nie kierował nią osobiście, powierzając tę funkcję synowi. Sam przeszedł na emeryturę, zamieszkał w posiadłości, którą kupił jeszcze w 1971 roku i zajął się produkcją wina pod nazwą "Colli di Trasimeno", wkrótce jednak zmieniło ono nazwę na "Sangue Di Miura". Jego wina były wielokrotnie nagradzane.
Zmarł 20 lutego 1993 roku w wyniku zawału serca i został pochowany na cmentarzu Cimitero Monumentale della Certosa di Bologna.
Życie prywatne.
Wkrótce po powrocie do kraju ożenił się, jednak żona zmarła w 1947 roku przy porodzie. Z tego związku urodził mu się syn, Antonio Lamborghini, właściciel japońskiej sieci ekskluzywnych sklepów z odzieżą. W latach 70. Lamborghini ożenił się ponownie, a w 1974 urodziła się jego córka, Patrizia Lamborghini.

</doc>
<doc id="817511" url="https://pl.wikipedia.org/wiki?curid=817511" title="Matej Kazijski">
Matej Kazijski

Matej Ilianow Kazijski, bułg. Матей Илианов Казийски (ur. 23 września 1984 w Sofii) – siatkarz reprezentacji Bułgarii, grający na pozycji przyjmującego. Powołanie do kadry narodowej otrzymał w 2003 roku.
Kariera.
Swoją siatkarską karierę rozpoczął w 1995 roku, gdy miał 11 lat dołączył do klubu VC Skania Sofia. Później przeniósł się do Slawii Sofia, gdzie występował do 21 roku życia. Po przekroczeniu dolnej granicy wieku, w jakim federacja bułgarska pozwala zawodnikom na opuszczanie kraju, Kazijski zasilił szeregi niezwykle silnego rosyjskiego zespołu Dinama Moskwa, otrzymując bardzo wysoki kontrakt. Interesowało się nim wiele silnych klubów, a przede wszystkim włoska Lube Banca Macerata. Na początku swojej kariery podpisał dożywotni kontrakt z jednym z bułgarskich klubów – Sławią Sofią. Ojcem Kazijskiego jest były siatkarz, brązowy medalista mistrzostw Europy z 1981 roku, a także menadżer bułgarskiej reprezentacji – Ilijan Kazijski. Były rekordzista najszybszego serwisu – 132 km/h.
Kariera reprezentacyjna.
Kazijski regularnie występował w juniorskich reprezentacjach Bułgarii. Pierwszą wielką imprezą jaką wygrał, było mistrzostwo juniorów państw bałkańskich w 2003 roku. W 2003 roku zdobył brązowy medal mistrzostw świata U-21 rozgrywanych w Iranie, jak dotąd był to największy sukces w historii w juniorskiej bułgarskiej siatkówki. Został również najlepiej atakującym zawodnikiem turnieju. W 2004 wraz z reprezentacją Bułgarii zajął 4. miejsce w Lidze Światowej, a mimo młodego wieku wybrano go najlepiej serwującym zawodnikiem.
Kolejnym sukcesem siatkarza było zdobycie brązowego medalu na MŚ 2006 w Japonii. Podczas mundialu został wybrany najlepiej serwującym siatkarzem, a także nominowano go do nagrody MVP. Został również wybrany do "szóstki" roku 2006 na świecie.
W 2007 roku, sezon reprezentacyjny nie był zbyt udany dla Kazijskiego. Reprezentacja Bułgarii awansowała do finałów Ligi Światowej, jednak w Katowicach zajęła dopiero 5. miejsce.
Mistrzostwa Europy w 2007 roku, rozgrywane w Rosji, także nie był udane. Bułgaria od początku turnieju nie radziła sobie ze słabszymi rywalami, w wyniku czego, zajęła odległe 8. miejsce.
Po mistrzostwach Europy w 2007 władze FIVB przyznały reprezentacji Bułgarii dziką kartę, dzięki której znaleźli się w turnieju Pucharu Świata. Kazijski wraz z reprezentacją zajął w Japonii 3. miejsce, które dało awans do igrzysk olimpijskich. Bułgarzy, w turnieju pokonali reprezentację Rosji po zaciętej walce 3:2.
Razem z reprezentacją Bułgarii wystąpił podczas igrzysk olimpijskich w 2008 roku w Pekinie. Bułgaria zajęła 5. miejsce. Z turnieju odpadła w ćwierćfinale, po zaciętym meczu, przegranym z reprezentacją Rosji 1:3.
W Lidze Światowej 2009 Bułgarzy wypadli słabo, w swojej grupie eliminacyjnej zajęli dopiero 3. miejsce.
Kazijski wraz z odmłodzoną reprezentacją Bułgarii sięgnął po brązowy medal mistrzostw Europy w 2009 r. rozgrywanych w tureckim Izmirze. Bułgaria pokonała w meczu o 3. miejsce reprezentację Rosji 3:0. Dzień wcześniej przegrała półfinał z Polską 0:3.
Na zakończenie 2009 r. siatkarska reprezentacja Bułgarii została wybrana najlepszą drużyną roku w Bułgarii.
11 czerwca 2012 r. zrezygnował z gry w reprezentacji, mimo awansu na igrzyska olimpijskie w Londynie. Kazijski odszedł razem z trenerem Radostinem Stojczewem. Cała sytuacja jest związana z zamieszaniem w Bułgarskim Związku Piłki Siatkowej, złym zarządzaniem środkami finansowymi i niewywiązywaniem się przez federację ze swoich zobowiązań wobec trenerów i zawodników.
Kariera klubowa.
sezon 2005/2006.
W sezonie 2005/2006 Dynamo zostało mistrzem kraju, a także awansowało do Final Four Ligi Mistrzów Siatkarzy, lecz nie udało się zdobyć we Włoszech medalu. Matej Kazijski w sezonie 2005/2006 dokonał niezwykłej rzeczy, kiedy to w meczu gwiazd rosyjskiej Superligi wystąpił w konkursie na najlepszy wyskok. Ku zaskoczeniu wielu kibiców i ekspertów siatkarskich, młody Bułgar doskoczył ręką do wysokości 379 cm. Imponuje również ogromną siłą i motoryką w ataku, a także niezwykle mocną i skuteczną zagrywką. Dzięki takimi umiejętnościami zaliczany jest do najlepszych i najwszechstronniejszych siatkarzy młodego pokolenia.
sezon 2006/2007.
Sezon 2006/2007 dla Kazijskiego rozpoczął się niezwykle efektywnie, wraz z Dynamem zdobył Puchar Rosji, podczas którego został uznany najbardziej wartościowym zawodnikiem (MVP). Europejska Konfederacja Piłki Siatkowej (CEV) wybrała go najlepszym siatkarzem Europy 2006. Zajął 3. miejsce w Lidze Mistrzów i został wybrany najlepiej serwującym zawodnikiem turnieju, choć moskiewskiej drużynie nie udało się zdobyć Mistrzostwa Rosji, Bułgar został wybrany najlepszym zawodnikiem w Superlidze, sezonu 2006/2007 – nagroda im. A. Kuzniecowa.
sezon 2007/2008.
Od sezonu 2007/2008 jest zawodnikiem klubu Serie A – Itasu Diatec Trentino. Dzięki prezydentowi FIVB Rubenowi Acoście rozwiązał dożywotni kontrakt ze Slawią Sofia, który podpisał w wieku 18 lat. Razem z Itasem Diatec Trentino, zdobył najcenniejsze trofeum w Serie A – "Scudetto". Po sezonie, po raz drugi w karierze został wybrany najlepszym siatkarzem roku 2007 w Europie. Do tej niezwykle prestiżowej nagrody kandydowali Hiszpan Miguel Ángel Falasca oraz Serb Nikola Grbić.
sezon 2008/2009.
Kolejny sezon z drużyną Trentino w walce o mistrzostwo Włoch rozpoczął porażka w meczu o superpuchar Włoch. Drużynie nie powiodło się także w turnieju o puchar Włoch. Następnie wraz z Itasem Trentino odniósł zwycięstwo w Lidze Mistrzów, której Final Four rozgrywany był w Pradze. Trento pokonało w "wielkim finale" ekipę Iraklisu Saloniki 3:1, a Matej został wybrany MVP całego turnieju. 17 maja 2009 zdobył wicemistrzostwo Włoch, w finale ekipa Trento zmierzyła się z Coprą Nordmeccanica Piacenza, finał rozstrzygnął się w piątym meczu, wynikiem 3:2 na korzyść Piacenzy.
Matej został uznany najlepszym siatkarzem roku 2009 w Bułgarii
sezon 2009/2010.
Wraz z Trentino Matej zdobył klubowe mistrzostwo świata, a także został wybrany MVP i najlepiej atakującym zawodnikiem turnieju. Włoski zespół pokonał w finale 3:0 PGE Skrę Bełchatów.
Po tym sukcesie wybrany do najlepszej drużyny świata 2009 roku według magazynu "L’Équipe".
Zdobył również Puchar Włoch, w finale zespół z Trydentu pokonał Bre Bancę Lannutti Cuneo. W meczu z Cuneo Matej zaserwował piłkę z prędkością 132 km/h.
Dzięki świetnej grze swojej i całego zespołu, Trentino obroniło tytuł najlepszej drużyny w Europie. Podczas turnieju finałowego rozgrywanego w dniach 1 maja–2 maja 2010 r. w Łodzi Kazijski wygrał siatkarską Ligę Mistrzów. W półfinale włoski zespół pokonał "3:1" słoweński ACH Volley Bled, a w finale rosyjskie Dinamo Moskwa "3:0".
Na zakończenie sezonu w Serie A Trento zdobyło wicemistrzostwo Włoch. W finale – V-day, drużyna przegrała z Bre Banca Lannutti Cuneo "3:1". W tym sezonie o zdobyciu Scudetto zadecydował jeden mecz. Odbył się on 9 maja 2010 r. w Bolonii.
sezon 2010/2011.
Kazijski po raz drugi z rzędu sięgnął z Trentino Volley po tytuł klubowego mistrza świata. W trakcie sezonu został również rozegrany mecz o Superpuchar Włoch, który Trentino przegrało z Bre Bancą Lannutti Cuneo.
Po raz trzeci z rzędu wygrał Ligę Mistrzów, a na zakończenie turnieju został wybrany najlepszym atakującym siatkarzem Final Four.
Został mistrzem Włoch. pokonał w finale rozgrywek Serie A "3:0".
Został wybrany najlepszym siatkarzem roku w Bułgarii.
sezon 2011/2012.
Razem z Trentino sięgnął po trzeci tytuł z rzędu Klubowego mistrza świata. Turniej odbywał się w Katarze w Dosze, a na jego zakończenie Kazijski został wybrany najlepiej serwującym siatkarzem.
W listopadzie 2011 r. zdobył Superpuchar Włoch. Trentino Volley pokonało Bre Bancę Lannutti Cuneo "3:1", a mecz został rozegrany w Cagliari.
19 lutego 2012 r. po raz drugi w karierze zdobył puchar Włoch. W finale Trentino pokonało Lube Bance Marche Maceratę "3:2".
W dniach 17-18 marca 2012 r. Trentino Volley po raz czwarty w historii wystąpiło w Final Four Ligi Mistrzów. Tym razem Matej razem z drużyną wywalczył brązowe medale.
22 kwietnia 2012 r. został wicemistrzem Włoch. W finale Trentino Volley przegrało "3:2" z Lube Bance Marche Maceratą, która zdobyła "Scudetto".
La Gazzetta dello Sport opublikowała, że Kazijski zaserwował piłkę z szybkością 132 km/h, co jest nieoficjalnym rekordem świata.
Został wybrany najlepszym przyjmującym plebiscytu Volleyball Globe 2012.
sezon 2012/2013.
W październiku 2012 Trentino Volley po raz czwarty zdobyło złoty medal Klubowych Mistrzostw Świata, wygrywając w finale "3:0" z brazylijskim Sada Cruzeiro Vôlei. Po raz trzeci w historii Matej zdobył Puchar Włoch. Turniej finałowy odbywał się w dniach 26-30 grudnia 2012 w Assago. 12 maja 2013 po raz trzeci w historii zdobył złoty medal mistrzostw Włoch. Od 16 do 31 maja 2013 występował w katarskiej drużynie Al-Rayyan podczas rozgrywek o puchar Emira. Razem z katarską drużyną zdobył złoty medal turnieju. W lipcu 2013 poinformował, że opuszcza włoski klub. Razem z trenerem Radostinem Stojczewem wybrał ofertę z Aroma 1. Lig z drużyny Halkbank Ankara. Po raz kolejny został najlepszym przyjmującym według plebiscytu Volleyball Globe 2013.
sezon 2013/2014.
Od 1 lipca 2013 broni barw tureckiego Halbanku Ankara. Na początku sezonu zdobył superpuchar Turcji dzięki wygranej z Arkasem Izmir, a na zakończenie tego spotkania został wybrany MVP. Następnie zdobył srebrny medal Ligi Mistrzów w final four rozgrywanym 22-23 marca 2014 w Ankarze, a na zakończenie tego turnieju został wybrany najlepiej przyjmującym siatkarzem. W kwietniu 2014 Halkbank triumfował w rozgrywkach o puchar Turcji. Matej wystąpił również w finale Aroma 1. Lig. Drużyna z Ankary pokonała w czterech meczach Fenerbahçe SK i zdobyła złoty medal mistrzostw Turcji. Po zakończeniu sezonu został ponownie wypożyczony do katarskiego Al-Rayyan, który zdobył srebrny medal Klubowych Mistrzostw Świata rozgrywanych w Brazylii w Belo Horizonte. Kazijski dostał także nagrodę indywidualną dla najlepszego przyjmującego turnieju.
sezon 2014/15.
Po sezonie przerwy ponownie wrócił do włoskiej Serie A i występuje w Trentino Volley.
Sukcesy reprezentacyjne.
Mistrzostwa juniorów państw bałkańskich:
Mistrzostwa świata juniorów:
Mistrzostwa świata:
Puchar Świata:
Mistrzostwa Europy:
Memoriał Huberta Jerzego Wagnera:
Sukcesy klubowe.
Liga bułgarska:
Puchar Bułgarii:
Puchar Rosji:
Liga rosyjska:
Liga Mistrzów:
Liga włoska:
Klubowe Mistrzostwa Świata:
Puchar Włoch:
Superpuchar Włoch:
Superpuchar Turcji:
Puchar Turcji:
Liga turecka:
Puchar CEV:
Liga japońska:

</doc>
<doc id="817517" url="https://pl.wikipedia.org/wiki?curid=817517" title="Pistolet FN Forty-Nine">
Pistolet FN Forty-Nine

FN Forty-Nine – belgijski pistolet samopowtarzalny ze szkieletem polimerowym. Broń produkowana w wersjach kalibru .40 i 9 mm (odp. ang. "forty" i "nine"). Duże litery w nazwie mają nawiązywać do nazwy producenta Fabrique Nationale.
Opis.
FN Forty-Nine jest indywidualną bronią samopowtarzalną. Zasada działania oparta o krótki odrzut lufy. Ryglowanie przez przekoszenie lufy. Po wystrzeleniu ostatniego naboju zamek zatrzymuje się w tylnym położeniu. Zamek zwalniany dźwignią z lewej strony szkieletu. Kurkowy mechanizm uderzeniowy. Mechanizm spustowy DAO umożliwia strzelanie ogniem pojedynczym. Otwarte przyrządy celownicze składają się z muszki i szczerbinki. Pistolet zasilany jest z magazynków pudełkowych.

</doc>
<doc id="817519" url="https://pl.wikipedia.org/wiki?curid=817519" title="Atletyka">
Atletyka

Atletyka – dziedzina sportu, która wyodrębniła się w XIX wieku. W skład atletyki wchodzą dyscypliny, w których podstawą jest wykorzystywanie przez zawodników własnej siły fizycznej, m.in.: podnoszenie ciężarów, strongman, trójbój siłowy i kulturystyka.

</doc>
<doc id="817520" url="https://pl.wikipedia.org/wiki?curid=817520" title="Jadwinin">
Jadwinin

2 miejscowości w Polsce:

</doc>
<doc id="817523" url="https://pl.wikipedia.org/wiki?curid=817523" title="Live in São Paulo (DVD)">
Live in São Paulo (DVD)

Live In São Paulo – podwójne koncertowe DVD brazylijskiej grupy metalowej Sepultura. Wszystkie utwory na pierwszym dysku pochodzą z koncertu w hali Olimpia w São Paulo, zarejestrowanego 3 kwietnia 2005. Zapis tego występu został również wydany jako płyta kompaktowa o tym samym tytule. Oba wydawnictwa ujrzały światło dzienne 8 listopada 2005, za pośrednictwem niemieckiej wytwórni SPV GmbH.
Druga płyta DVD zawiera film dokumentalny o dziejach zespołu od 1998 autorstwa wokalisty Derricka Greena. Ponadto można znaleźć na nim teledyski i niepublikowane wcześniej nagrania koncertowe Sepultury.

</doc>
<doc id="817525" url="https://pl.wikipedia.org/wiki?curid=817525" title="Jadwinin (województwo mazowieckie)">
Jadwinin (województwo mazowieckie)

Jadwinin – wieś w Polsce położona w województwie mazowieckim, w powiecie wołomińskim, w gminie Tłuszcz.
Nazwa wsi obowiązuje od 1 stycznia 2016.
Jadwinin jest sołectwem.
W latach 1975–1998 miejscowość należała administracyjnie do województwa ostrołęckiego.

</doc>
<doc id="817526" url="https://pl.wikipedia.org/wiki?curid=817526" title="Bliźniczka wyprostowana">
Bliźniczka wyprostowana



</doc>
<doc id="817527" url="https://pl.wikipedia.org/wiki?curid=817527" title="Księgarnia internetowa">
Księgarnia internetowa

Księgarnia internetowa – rodzaj sklepu internetowego, w którym można nabyć książki, e-booki i czasopisma. Stanowi wygodną formę zakupu książek, dynamicznie zastępującą tradycyjny rynek księgarski.
Wraz z rozwojem Internetu wzrosło zaufanie społeczeństwa wobec zakupów internetowych, ponieważ forma ta jest wygodna i przy obecnej technologii (np. płatność kartą) również bezpieczna. 
Elektroniczne wyszukiwarki zbiorów księgarskich znacznie skracają proces wyszukiwania interesującej pozycji. Ograniczenie kosztów i większa dostępność skutkuje możliwością zaoferowania szerszej oferty wydawniczej oraz sprzedaż krótszych serii.

</doc>
<doc id="817530" url="https://pl.wikipedia.org/wiki?curid=817530" title="Krążowniki liniowe typu Lexington">
Krążowniki liniowe typu Lexington

Krążowniki liniowe typu Lexington (przyznane znaki taktyczne CC-1 do CC-6) były jedynymi okrętami tej klasy jakie kiedykolwiek zostały zamówione przez Marynarkę Wojenna Stanów Zjednoczonych. Ich budowę autoryzowano w ramach planów rozbudowy z lat 1917-1919. Zaplanowane jako szybkie okręty zwiadowcze floty, miały bardzo długi okres budowy. Ich oryginalny projekt z roku 1916 zakładał wyporność 34 300 ton, uzbrojenie główne składające się z dziesięciu dział 14 calowych, relatywnie cienki pancerz i szybkość około 35 węzłów. W roku 1919 plany zostały zmienione w oparciu o doświadczenia z I wojny światowej i zaplanowano budowę okrętów większych, uzbrojonych w działa 406 mm (16 cali), lepiej opancerzonych i o nieznacznie mniejszej prędkości maksymalnej.
Budowa okrętów typu "Lexington" była wstrzymywana w związku z innymi priorytetowymi zadaniami związanymi z I wojną światową i stępka żadnego z okrętów nie została położona do połowy 1920 roku. W następnym roku ograniczenia wynikające z traktatu waszyngtońskiego dotyczyły głównie tych drogich krążowników liniowych ich japońskich i brytyjskich odpowiedników. Zgodnie z ustaleniami traktatowymi ich budowa została wstrzymana w lutym 1922. Traktat pozwalał na konwersję dwóch kadłubów krążowników na lotniskowce. W taki sposób przerobiono USS "Lexington" (CV-2) i USS Saratoga" (CV-3). Budowę pozostałych czterech okrętów formalnie anulowano w sierpniu 1923 i złomowano je na pochylniach.
Typ "Lexington" miał się składać z sześciu jednostek, których budowa została rozpoczęta w czterech różnych miejscach:

</doc>
<doc id="817540" url="https://pl.wikipedia.org/wiki?curid=817540" title="Dialekt monegaski">
Dialekt monegaski

Dialekt monegaski, także: monageski, monegeski ("Munegasc") – dialekt języka liguryjskiego należącego do rodziny języków indoeuropejskich z grupy języków romańskich, używany przez niektórych mieszkańców Księstwa Monako, Francji i Włoch. W samym Monako mówi tym dialektem około 5100 osób.
Tekst modlitwy Zdrowaś Maryjo w dialekcie monegaskim:

</doc>
<doc id="817543" url="https://pl.wikipedia.org/wiki?curid=817543" title="Mała Synagoga w Jeszywas Chachmej Lublin">
Mała Synagoga w Jeszywas Chachmej Lublin

Mała Synagoga w Jeszywas Chachmej Lublin – mała bożnica znajdująca się w Lublinie w budynku Jeszywas Chachmej Lublin, przy ulicy Lubartowskiej 85 (pierwotnie nr 57).
Historia.
Synagoga została otwarta w jednym z mniejszych pomieszczeń na parterze południowego skrzydła jeszywasu, 22 stycznia 2006 roku w dniu otwarcia wyremontowanej siedziby filii lubelskiej Gminy Wyznaniowej Żydowskiej w Warszawie.
Na uroczystość przybyli przedstawiciele społeczności żydowskiej, środowisk uniwersyteckich i kulturalnych, przewodniczący ZGWŻ Piotr Kadlčik, przewodniczący filii lubelskiej Roman Litman, naczelny rabin Polski Michael Schudrich, który przywiózł z synagogi Nożyków w Warszawie zwój Tory, który został ufundowany 17 czerwca 2005 roku przez mieszkających w Stanach Zjednoczonych Harleya i Marie Lippman z okazji bat micwy ich córki Juliet, a także Ambasador Izraela Dawid Peleg, arcybiskup Józef Życiński, Andrzej Boublej – przedstawiciel arcybiskupa prawosławnego Abla, władze miejskie i samorządowe, mieszkańcy Lublina oraz inni goście. Jeszcze tego samego dnia zwój Tory wrócił do Warszawy.
Po ceremonii i przybiciu mezuzy do framugi drzwi przez Michaela Schudricha w domu modlitwy odbyło się popołudniowe nabożeństwo z udziałem przybyłych gości. Modlitwę prowadził 13-letni wówczas Michoel Josef Łokietek z Warszawy. Wobec braku mechicy, kobiety nie brały udziału w nabożeństwie.
Synagoga służyła jako dom modlitwy lubelskim Żydom do czasu otwarcia większej synagogi w dniu 11 lutego 2007 roku, która znajduje się na piętrze budynku. Wkrótce synagoga zostanie zlikwidowana, a pomieszczenie po niej zostanie przeznaczone na inny cel.
Wnętrze.
Na wschodniej ścianie synagogi znajduje się skromny prostokątny Aron ha-kodesz, przed którym znajduje się podwyższenie otoczone drewnianą balustradą, na które wchodzi się po dwóch schodkach. Na jego drzwiczkach zostały umieszczone tablice Dekalogu, a nad nim korona na Torę oraz hebrajska inskrypcja: „to jest drzewo życia dla tych, którzy je uchwycą i jest podporą pochwały wartości”.
Po prawej stronie szafy ołtarzowej stroi pulpit kantora oraz menora. Na ścianach umieszczono obrazy z hebrajskimi inskrypcjami, które wykonał Jakow Skrzypczak z Gminy Wyznaniowej Żydowskiej w Warszawie. W bożnicy wisi oryginalny, przedwojenny, bogato haftowany parochet prawdopodobnie pochodzący z większej synagogi jeszywasu. Przez wiele lat był przechowywany w synagodze Chewra Nosim przy ulicy Lubartowskiej 10.

</doc>
<doc id="817544" url="https://pl.wikipedia.org/wiki?curid=817544" title="Szczęśliwego Nowego Jorku">
Szczęśliwego Nowego Jorku

Szczęśliwego Nowego Jorku – polski komediowy film fabularny reżyserowany przez Janusza Zaorskiego z 1997 roku.
Szczęśliwego Nowego Jorku to kolejna adaptacja filmowa utworów Edwarda Redlińskiego: powieści "Szczuropolacy" i dramatu "Cud na Greenpoincie".
Opis fabuły.
Głównymi bohaterami filmu jest sześcioro polskich emigrantów w Stanach Zjednoczonych w Nowym Jorku, wywodzących się z różnych środowisk w ojczyźnie. Oderwanie od tradycji i kulturowych korzeni, nieznajomość języka i realiów nowojorskiego życia powodują postępującą izolację przybyszów z Polski.
Ścieżka dźwiękowa.
Szczęśliwego Nowego Jorku - ścieżka dźwiękowa do filmu ukazała się 21 września 1997 roku nakładem wytwórni muzycznej Ariola Poland. Na płycie znalazły się nagrania m.in. takich wykonawców jak Golden Life, Lech Stawski i Raz, Dwa, Trzy. Album był promowany piosenką autorstwa Marka Kościkiewicza do utworu tytułowego w wykonaniu Artura Gadowskiego. Piosenka dotarła do 19. miejsca Listy Przebojów Programu Trzeciego Polskiego Radia.

</doc>
<doc id="817561" url="https://pl.wikipedia.org/wiki?curid=817561" title="Ampleforth Abbey">
Ampleforth Abbey

Opactwo benedyktyńskie w Ampleforth, ("Ampleforth Abbey") – benedyktyński zespół klasztorny na terenie hrabstwa Yorkshire, Wielka Brytania. Wioska o tej samej nazwie znajduje się na obrzeżach parku narodowego North York Moors i posiada populację 900 osób. W pobliżu znajduje się także szanowany Ampleforth College. W klasztorze Ampleforth odbywał nowicjat przyszły kardynał George Haliburton Hume przyjmując tam imię Basil.

</doc>
<doc id="817562" url="https://pl.wikipedia.org/wiki?curid=817562" title="Puchar Davisa 2004">
Puchar Davisa 2004

Puchar Davisa 2004 – tenisowe drużynowe rozgrywki mężczyzn w 2004 roku. Mistrzami zostali Hiszpanie.
Grupa światowa.
Play-offy.
Data: 24 września - 26 września 2004
Strefa Euro-Afryka.
2 runda.
Zwycięzcy awansowali do play-ofów
Występ Polski.
Polska reprezentacja grała w II Grupie Strefy Euro-Afryka
Finał.
Włosi awansowali do I Grupy Strefy Euro-Afryka
Strefa Ameryki.
2 runda.
Zwycięzcy awansowali do play-offów
Strefa Azja-Oceania.
2 runda.
Zwycięzcy awansowali do play-offów

</doc>
<doc id="817565" url="https://pl.wikipedia.org/wiki?curid=817565" title="Bartłomiej Oleś">
Bartłomiej Oleś

Bartłomiej Oleś (ur. 4 stycznia 1973 w Sosnowcu) – polski perkusista, kompozytor, producent muzyczny.
Współpracuje z artystami polskiej i zagranicznej sceny jazzowej. Są to m.in.: Kenny Werner, Theo Jörgensmann, Erik Friedlander, David Murray, Tomasz Stańko, Jorgos Skolias, Antoni Gralak, Ken Vandermark, Chris Speed, Herb Robertson, Simon Nabatov, Michael Rabinowitz, Jean-Luc Cappozzo, Frank Gratkowski, William Parker, Rob Brown, Mark Taylor, Albrecht Maurer, Andrzej Przybielski, Rudi Mahall, Adam Pieronczyk i inni.
Komponuje dla Teatru Narodowego w Warszawie, Teatru Telewizji, Teatru Słowackiego w Krakowie, Teatru Witkacego w Zakopanem, Teatru Współczesnego we Wrocławiu i innych.
Występował na festiwalach: Montreux Jazz Festival w Szwajcarii, Jazz En Nord i Jazz D'OR we Francji, Era Jazzu (pod honorowym patronatem prof. Krzysztofa Pendereckiego), Warsaw Summer Jazz Days, Albaimpro, Pepsi Music Siget na Węgrzech i wielu innych.

</doc>
<doc id="817567" url="https://pl.wikipedia.org/wiki?curid=817567" title="Cardigan">
Cardigan



</doc>
<doc id="817573" url="https://pl.wikipedia.org/wiki?curid=817573" title="I liga argentyńska w piłce nożnej (1899)">
I liga argentyńska w piłce nożnej (1899)

Mistrzem Argentyny w roku 1899 został klub Belgrano AC, a wicemistrzem Argentyny klub Lobos.
Z ligi spadł klub Lanús Athletic Buenos Aires, a ponadto wyeliminowano leżący poza Buenos Aires klub Lobos z powodu zbyt dużej odległości. Na ich miejsce do ligi awansowały kluby English High School AC oraz Quilmes Rovers Buenos Aires (w 1900 roku zmienił nazwę na Quilmes Athletic).

</doc>
<doc id="817579" url="https://pl.wikipedia.org/wiki?curid=817579" title="Volksgrenadier">
Volksgrenadier



</doc>
<doc id="817580" url="https://pl.wikipedia.org/wiki?curid=817580" title="66 Eskadra Breguetów">
66 Eskadra Breguetów

66 Eskadra Breguetów - pododdział Awiacji Armii Polskiej we Francji.
66 eskadra Breguetów wyposażona w samoloty typu Breguet XIV B2 (bombowe) przybyła do Polski z Armią generała Hallera na przełomie maja i czerwca 1919 roku.
20 września 1919 stacjonowała na lotnisku Poznań, wchodząc w skład I Wielkopolskiej Grupy lotniczej.
Jesienią 1919 roku eskadra została włączona do 4 eskadry.
Godłem eskadry był: staroegipski ptak Ra

</doc>
<doc id="817581" url="https://pl.wikipedia.org/wiki?curid=817581" title="Promieniowanie przejścia">
Promieniowanie przejścia

Promieniowanie przejścia (ang. "transition radiation") – promieniowanie elektromagnetyczne emitowane przez szybko poruszające się cząstki naładowane przy przechodzeniu przez granicę ośrodków o różnych stałych dielektrycznych. Fizyczny mechanizm powstawania tego promieniowania wiąże się z faktem, że pole elektromagnetyczne poruszającej się cząstki zależy od własności elektrycznych ośrodka. Na granicy ośrodków występuje nieciągłość pola, dla skompensowania której musi pojawić się dodatkowe pole promieniowania.
Intensywność i widmo promieniowania przejścia zależą od energii cząstki i jej prędkości. Całkowita intensywność jest proporcjonalna do czynnika Lorentza "γ = E/m0c2" ("E" jest energią cząstki, zaś "m0" jej masą spoczynkową). Promieniowanie emitowane jest głównie w stożku o kącie rozwarcia 1/γ wokół kierunku ruchu cząstki.
Ze względu na silną zależność intensywności promieniowania przejścia od czynnika γ, zjawisko bywa wykorzystywane w fizyce cząstek elementarnych do odróżniania elektronów od hadronów przy wysokich pędach (powyżej 1GeV/c). Ponieważ liczba fotonów emitowanych na jednej powierzchni granicznej jest bardzo niewielka, typowy detektor promieniowania przejścia składa się wielu warstw folii z materiału o wysokiej przenikalności elektrycznej i niskim pochłanianiu promieniowania rentgenowskiego (np. polietylen, rzadziej lit lub beryl w atmosferze helu). Za nimi, patrząc w kierunku ruchu cząstki, umieszczony jest detektor promieniowania X (zazwyczaj komora proporcjonalna wypełniona ksenonem).

</doc>
<doc id="817582" url="https://pl.wikipedia.org/wiki?curid=817582" title="Interpretacja utworu">
Interpretacja utworu



</doc>
<doc id="817585" url="https://pl.wikipedia.org/wiki?curid=817585" title="Miyanomori">
Miyanomori

 – skocznia narciarska w Sapporo w Japonii o punkcie K90 (HS100).
Często odbywają się tutaj zawody Pucharu Kontynentalnego. W sezonie 2006/2007 konkurs rozegrany na skoczni wygrał Polak, Wojciech Skupień.
Oficjalny rekord skoczni ustanowiony został 29 października 2020 przez Sarę Takanashi i wynosi 105 m. Najdłuższy skok na Miyanomori oddał jednak kombinator norweski z Niemiec, Eric Frenzel (106 m, 2 marca 2007).
W 1972 w Sapporo odbyły się Zimowe Igrzyska Olimpijskie. Na podium stanęli wówczas trzej reprezentanci gospodarzy: Yukio Kasaya, Akitsugu Konno oraz Seiji Aochi. Szóste miejsce zajął wówczas późniejszy mistrz z dużej skoczni, Wojciech Fortuna.
Na Mistrzostwach Świata w 2007 konkurs wygrał Adam Małysz, wyprzedzając o 21,5 pkt Szwajcara Simona Ammanna, trzeci był Austriak Thomas Morgenstern.

</doc>
<doc id="817588" url="https://pl.wikipedia.org/wiki?curid=817588" title="Hajduk (służący)">
Hajduk (służący)

Hajduk – nazwa stosowana w Polsce w wieku XVIII, później już raczej tylko na Węgrzech, wobec lokajów, zazwyczaj noszących węgierskie stroje, służących na dworach magnackich.
Początkowo, w XVI wieku nazywano tak w wojsku polskim szeregowego wyborowej piechoty węgierskiej (hajducy Batorego). Z czasem, przechodząc na służbę dworską, zatrzymali swą nazwę.
Niektórzy hajducy za szczególne zasługi w służbie księcia siedmiogrodzkiego Stefana Bocskaya w czasie powstania siedmiogrodzian, otrzymali w 1605 szlachectwo i posiadłości ziemskie w komitacie soboleskim i biharskim, mianowicie: Dorog, Hatház, Nánás, Szoboszló, Vámos-Pércs i Böszörmény Rácz. Według innych danych przywilej ten mieli otrzymać od króla węgierskiego Macieja Korwina.
Na Huculszczyźnie hajdukami nazywano młodych mężczyzn zatrudnianych do ochrony dworu przed napaścią rozbójników.

</doc>
<doc id="817589" url="https://pl.wikipedia.org/wiki?curid=817589" title="Hajduk (uchodźca)">
Hajduk (uchodźca)

Hajduk – nazwa, używana w przeszłości w Bośni i Hercegowinie wobec Czarnogórców oraz ich ""Uskoków" (uchodźców). Tej samej nazwy używano także w XVI i XVII wieku wobec "junaków"", którzy z Pomorza Weneckiego napadali na ziemie tureckie.

</doc>
<doc id="817590" url="https://pl.wikipedia.org/wiki?curid=817590" title="Hajduk (rozbójnik)">
Hajduk (rozbójnik)

Hajduk (z węgierskiego, w l.mn. "hajdúk" – rabusie) – u niemuzułmańskiej ludności Bałkanów, np. Bułgarów czy Serbów – rozbójnik, łupieżca w rodzaju "opryszka", "hajdamaka" lub greckiego "klefta", który z powodu panujących tam stosunków społecznych uznawany jest bardziej za bohatera i mściciela ludu niż złoczyńcę. Hajducy powstawali wskutek ucisku tureckich władców na miejscową ludność i sławieni byli przez nią w śpiewach i opowieściach. Oddziały hajduków latem kryły się w lasach i stamtąd prowadziły działania partyzanckie, pierwotnie przeciw tureckim poborcom podatków, później także napadając i łupiąc kupców i ludzi zamożnych.
Dowódca oddziału hajduków nazywany był "harambaszą" lub "arambaszą". Stosowali oni swój własny system praw, mieli także własne modlitwy. Schwytani przez Turków zazwyczaj skazywani bywali na śmierć, przy czym nawet w obliczu takiego wyroku i za cenę życia nie godzili się na przejście na islam.
Zimą hajducy rozpraszali się, kryjąc się w gospodarstwach wiejskich okolicznej ludności. Na wiosnę spotykali się w umówionej miejscowości, przy czym zawinione niestawiennictwo groziło poważnymi konsekwencjami. W szczególności, jeśli hajduk dopuściłby się zdrady, mógł spodziewać się odwetu i śmierci nawet po wielu latach.
Tej samej nazwy używano także w XVI i XVII wieku wobec „junaków”, którzy z Pomorza Weneckiego napadali na ziemie tureckie.

</doc>
<doc id="817591" url="https://pl.wikipedia.org/wiki?curid=817591" title="582 Eskadra Salmsonów">
582 Eskadra Salmsonów

582 Eskadra Salmsonów - pododdział lotnictwa rozpoznawczego Armée de l’air i Awiacji Armii Polskiej we Francji w latach dwudziestych.
Eskadra wyposażona była w 10 samolotów rozpoznawczych Salmson A2. W czerwcu 1919 przetransportowana została do Polski z Błękitną Armią generała Hallera. 20 września 1919 roku wchodziła w skład I Grupy Lotniczej. Od września 1919 włączona została do 1 Eskadry Wywiadowczej.

</doc>
<doc id="817594" url="https://pl.wikipedia.org/wiki?curid=817594" title="Srednija Velikanka">
Srednija Velikanka



</doc>
<doc id="817595" url="https://pl.wikipedia.org/wiki?curid=817595" title="581 Eskadra Salmsonów">
581 Eskadra Salmsonów

581 Eskadra Salmsonów - eskadra francuskiego lotnictwa wojskowego włączona w skład lotnictwa (ówcześnie „Awiacji”) Armii Polskiej we Francji, a następnie Wojska Polskiego.
W czerwcu 1919 eskadra przybyła do Polski. Jednostka posiadała na uzbrojoniu dziesięć samolotów rozpoznawczych Salmson 2A2. 26 września 1919 Wojskowa Misja Francuska przekazała eskadrę dowództwu polskiemu. 20 września 1919 wchodziła w skład II Grupy lotniczej. Pod koniec września 1919 r. stan osobowy jednostki został uzupełniony francuskimi lotnikami przeniesionymi z 39. eskadr Breguetów, 59 eskadry Breguetów, 162. eskadry Spadów i 580. eskadry Salmsonów. Następnie jednostka została włączona do Oficerskiej Szkoły Obserwatorów Lotniczych w Warszawie, jako eskadra szkolna.

</doc>
