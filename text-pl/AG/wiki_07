<doc id="817597" url="https://pl.wikipedia.org/wiki?curid=817597" title="Kardigan">
Kardigan

Kardigan (ang. "cardigan") – rodzaj swetra bez kołnierza, zapinanego z przodu na guziki lub zamek. Guziki w damskim kardiganie często są duże i stanowią element ozdobny. 
Nazwa pochodzi od tytułu angielskiego generała Jamesa Thomasa Brudenella (1797-1868) – "hrabiego Cardigan", który podczas wojny krymskiej w bitwie pod Bałakławą poprowadził szarżę lekkiej brygady kawalerii brytyjskiej.

</doc>
<doc id="817599" url="https://pl.wikipedia.org/wiki?curid=817599" title="Pierwsza Liga Farerska">
Pierwsza Liga Farerska



</doc>
<doc id="817601" url="https://pl.wikipedia.org/wiki?curid=817601" title="Polskie Towarzystwo Ringo">
Polskie Towarzystwo Ringo

Polskie Towarzystwo Ringo (PTR) – stowarzyszenie zrzeszająca zawodników, trenerów i działaczy ringo. Założone w 1989 roku, kieruje rozwojem ringo w Polsce. Prezesem towarzystwa jest dr med. Krystyna Anioł-Strzyżewska. Siedziba organizacji znajduje się w Warszawie przy ul. Wrocławskiej.

</doc>
<doc id="817602" url="https://pl.wikipedia.org/wiki?curid=817602" title="Bokak">
Bokak

Bokak (znany również jako "Taongi") – atol wchodzący w skład Wysp Marshalla o powierzchni 3,2 km² i powierzchni laguny wynoszącej 78 km². Położony jest 680 km na północ od Majuro, innej z wysp łańcucha Ratak Chain. Bokak jest najdalej na północ wysuniętym atolem Wysp Marshalla.
Pierwszym Europejczykiem, który odnotował odkrycie tej wyspy był hiszpański podróżnik Alonso de Salazar. Zapis ten pochodzi z 21 sierpnia 1526 roku. Ze względu na izolację wyspa nie ma stałej ludności.

</doc>
<doc id="817606" url="https://pl.wikipedia.org/wiki?curid=817606" title="Bordoy">
Bordoy



</doc>
<doc id="817608" url="https://pl.wikipedia.org/wiki?curid=817608" title="Twierdza Kostrzyn">
Twierdza Kostrzyn

Twierdza Kostrzyn (niem. "Festung Küstrin") – zespół fortyfikacji wzniesionych i użytkowanych pomiędzy XV a XX wiekiem w Kostrzynie nad Odrą i jego okolicach.
Historia twierdzy.
Pierwsze fortyfikacje w Kostrzynie stanowił zamek zbudowany w XV wieku. Nowoczesne fortyfikacje wzniesiono w czasie, gdy był stolicą Nowej Marchii w drugiej połowie XVI wieku. Miasto otoczono wtedy fortyfikacjami bastionowymi zaprojektowanymi na wzór włoski, które częściowo przetrwały do dziś. Twierdza była stopniowo rozbudowywana o nowe elementy przez następne stulecia.
W okresie 24 czerwca – 17 lipca 1808 więziony był tu św. Klemens Maria Hofbauer (tablica pamiątkowa z popiersiem na kościele NMP Matki Kościoła).
W latach osiemdziesiątych XIX wieku Kostrzyn stał się twierdzą fortową – wokół miasta zbudowano pierścień czterech fortów:
Są one zachowane w różnym stopniu do dziś.
Miasto Kostrzyn nad Odrą w wyniku oblężenia zostało bardzo poważnie zniszczone w 1945 (95% budynków), a wraz z nim duża część dawnych umocnień bastionowych. Zachowane części są obecnie poddawane restauracji.
Obecnie teren twierdzy przedzielony jest granicą polsko–niemiecką, przy czym większość obiektów dawnej twierdzy znajduje się po stronie polskiej. Turystycznie wykorzystany jest jedynie Fort Gorgast znajdujący się w Niemczech, oraz Bastion Filip, Brama Chyżańska i Brama Berlińska (będące elementami składowymi miasta–twierdzy) po stronie polskiej.

</doc>
<doc id="817610" url="https://pl.wikipedia.org/wiki?curid=817610" title="Jerome I. Friedman">
Jerome I. Friedman

Jerome Isaac Friedman (ur. 28 marca 1930 w Chicago) – amerykański fizyk, laureat Nagrody Nobla w dziedzinie fizyki.
Życiorys.
Jego rodzice byli emigrantami z Rosji. Ojciec, Selig Friedman, przybył do Stanów Zjednoczonych w roku 1913, a matka, Lilian Warsaw, w roku 1915, jednym z ostatnich rejsów RMS Lusitania.
W roku 1990 otrzymał, wraz z Richardem Taylorem i Henry Kendallem, Nagrodę Nobla w dziedzinie fizyki "za ich pionierskie badania dotyczące głęboko nieelastycznego rozpraszania elektronów na protonach i związanych neutronach, co miało istotny wpływ na rozwój modelu kwarkowego w fizyce cząstek".

</doc>
<doc id="817611" url="https://pl.wikipedia.org/wiki?curid=817611" title="Skuvoy">
Skuvoy



</doc>
<doc id="817613" url="https://pl.wikipedia.org/wiki?curid=817613" title="Litla Dimun">
Litla Dimun



</doc>
<doc id="817616" url="https://pl.wikipedia.org/wiki?curid=817616" title="Krzysztof Stapkowski">
Krzysztof Stapkowski

Krzysztof Stapkowski (ur. 1621, zm. 1667?) – oficer (rotmistrz) u Jeremiego Wiśniowieckiego, w 1649 niezależnie od Mikołaja Skrzetuskiego przedarł się z oblężonego Zbaraża, dowodził też oddziałem u starosty jaworowskiego (Jana Sobieskiego). Uczestnik walk ze Szwedami, po polskiej stronie, w czasie potopu szwedzkiego. Pierwowzór Wierszułła w Trylogii Sienkiewicza.

</doc>
<doc id="817623" url="https://pl.wikipedia.org/wiki?curid=817623" title="I liga argentyńska w piłce nożnej (1898)">
I liga argentyńska w piłce nożnej (1898)

Mistrzem Argentyny w roku 1898 został klub Lomas Athletic Buenos Aires, a wicemistrzem Argentyny klub Lobos.
Prawo gry w lidze utraciły kluby CA Banfield, Palermo Athletic Buenos Aires oraz United Banks Buenos Aires. Liga zmniejszyła się z 7 do 4 klubów.
Primera División.
Końcowa tabela sezonu 1898.
Z powodu równej liczby punktów dwie najlepsze w tabeli drużyny rozegrały baraż decydujący o mistrzostwie Argentyny.
Mistrzem Argentyny został klub Lomas Athletic Buenos Aires.

</doc>
<doc id="817624" url="https://pl.wikipedia.org/wiki?curid=817624" title="Wieża Vasco da Gama">
Wieża Vasco da Gama

Wieża Vasco da Gama ("port. Torre Vasco da Gama") – wieża o wysokości 145 m w Lizbonie, zlokalizowana nad rzeką Tag. Nazwa wieży pochodzi od portugalskiego odkrywcy Vasco da Gamy. 
Projektantami wieży są Leonor Janeiro, Nick Jacob oraz biuro architektoniczne Skidmore, Owings and Merrill. Stalowa konstrukcja wieży zaprojektowana na wzór płynącej karaweli została zbudowana przez firmę Martifer, specjalizującą się w konstrukcjach metalowych.
Wieża została zbudowana w 1998 roku z okazji odbywających się targów Expo ’98. Na wysokości 120 m znajdowała się platforma widokowa, a tuż pod nią – luksusowa restauracja. U podstawy wieży znajduje się 3-kondygnacyjny budynek, gdzie podczas targów Expo znajdował się pawilon Unii Europejskiej. Po zakończeniu się targów Expo budynek został przeznaczony pod wynajem jako powierzchnia biurowa, jednak nigdy nie znalazł dzierżawcy. 
W 2001 roku platforma oraz restauracja zostały zamknięte. Według projektu architekta Nuno Leónidasa, na terenie sztucznie wysuniętym poza pierwotną linię brzegową rzeki Tag wzniesiono 21-kondygnacyjny luksusowy hotel, tworzący z wieżą jedną budowlę. 
W 2006 roku Alain Robert wspiął się na szczyt wieży.

</doc>
<doc id="817626" url="https://pl.wikipedia.org/wiki?curid=817626" title="Mark Donohue">
Mark Donohue

Mark Neary Donohue, Jr. (ur. 18 marca 1937 w Summit, New Jersey, zm. 19 sierpnia 1975 w Grazu) – amerykański kierowca wyścigowy. Sam przygotowywał swój samochód do wyścigu.
Początki.
Mark Donohue ukończył studia w 1959 ze stopniem licencjata w budowie maszyn i rozpoczął ściganie w wieku 22 lat w swoim Chevrolecie Corvette z 1957 roku.
Podczas ścigania się w zawodach SCCA poznał doświadczonego kierowcę Walta Hansgena, który dostrzegł w nim nieprzeciętny talent. W 1965 roku wystartowali razem w wyścigu 12 godzin Sebring zajmując w nim 11. miejsce.
Dzięki Hansgenowi wieści o młodym utalentowanym kierowcy dotarły do sportowego zespołu Forda, który podpisał z nim kontrakt. W 1966 roku wystartował razem z Paulem Hawkinsem w wyścigu 24 godziny Le Mans Fordem GT40, ale zajął odległe 51. miejsce. Rok później Ford przygotował nową wersję GT40 i Donohue wystartował w nim razem z utytułowanym Bruce’em McLarenem. Wspólnie wywalczyli czwarte miejsce w wyścigu.
Po sezonie 1966 podpisał kontrakt z Rogerem Penske na starty w United States Road Racing Championship i Can-Am Series. W 1967 roku wygrał 6 z 8 wyścigów i zdobył tytuł mistrza USRRC. Powtórzył to w następnym sezonie, choć już nie zdominował go tak jak poprzedni.
Za kierownicą Chevroleta Camaro został mistrzem serii Trans-Am w 1968 i 1969 roku. W 1968 wygrał 10 z 13 wyścigów co aż do 1997 roku było niepobitym rekordem. Kolejny tytuł mistrzowski dołożył w 1971 roku za kierownicą AMC Javelin.
Indianapolis 500.
W 1969 roku Penske i Donohue pierwszy raz wystartowali w wyścigu Indianapolis 500, w którym Donohue zajął 7. miejsce, zdobywając jednocześnie tytuł najlepszego nowicjusza. W kolejnych latach systematycznie startował w słynnym wyścigu wygrywając go ostatecznie w 1972 roku. Było to jednocześnie pierwsze z wielu zwycięstw na tym torze dla zespołu Penske Racing.
NASCAR.
W 1973 roku Donohue próbował szczęścia w serii NASCAR. Jadąc samochodem AMC Matador wygrał inaugurujący sezon 500-milowy wyścig drogowy w Riverside. Także to zwycięstwo było pierwszym w tej serii dla zespołu Penske Racing.
Formuła 1.
W 1971 roku wystartował w swoim pierwszym wyścigu Formuły 1 – Grand Prix Kanady, od razu zajmując w nim trzecie miejsce. Miał wystartować również w Grand Prix Stanów Zjednoczonych, jednakże z powodu kolizji terminów z wyścigiem serii USAC (który został przełożony na ten sam termin z powodu deszczu) tylko zakwalifikował się do wyścigu ale w nim nie wystartował.
W 1973 roku po zdobyciu mistrzostwa w serii Can-Am Donohue postanowił zakończyć sportową karierę. Jednakże namawiany przez Rogera Penske powrócił do ścigania już pod koniec 1974 roku w jego zespole startującym w Formule 1. W Grand Prix Kanady zajął 12. miejsce a wyścigu w USA nie ukończył.
Sezon 1975 miał być jego pierwszym pełnym w F1. Był to jednak bardzo trudny sezon dla kierowcy jak i dla zespołu. Donohue zdołał dojechać na piątym miejscu w wyścigach w Szwecji i Wielkiej Brytanii. Głównym problemem były kłopoty z nadwoziem Penske PC1, przez które trzykrotnie Mark nie ukończył wyścigu w pierwszej części sezonu.
Wypadek.
W połowie sezonu 1975 zespół Penske opuścił kłopotliwego PC1 i zaczął używać nadwozia March 751. Nadszedł 12. wyścig sezonu – Grand Prix Austrii, rozegrane 17 sierpnia na torze Österreichring. Bolid nie zawodził więc Donohue radził sobie dość dobrze i zakwalifikował się do głównego wyścigu na 20. pozycji. W ostatniej sobotniej sesji testowej z powodu uszkodzonej opony Mark stracił panowanie nad pojazdem i wypadł z toru na szybkim zakręcie uderzając w słup podtrzymujący reklamę. Uderzenie było na tyle silne, że bolid rozleciał się. Rumowisko spadło na stojącego niedaleko marshala, w wyniku czego poniósł śmierć na miejscu, ale sam Donohue wyszedł cało z wypadku i nie wyglądał na poważnie kontuzjowanego. Z wraku wydostał się o własnych siłach i nawet był w stanie stać na nogach. Narzekał jedynie na ból głowy. Następnego dnia bóle głowy pogorszyły się i Donohue udał się do szpitala, gdzie zatrzymano go na obserwację. Wkrótce po tym zapadł w śpiączkę i 19 sierpnia zmarł z powodu krwotoku wewnętrznego mózgu. Najprawdopodobniej Mark uderzył głową o niezabezpieczony słup i to było główną przyczyną jego śmierci.
Pamięć o Mistrzu.
Pomimo upływu wielu lat kibice nadal pamiętają o Marku Donohue. W Internecie można znaleźć mnóstwo stron poświęconych jego pamięci. W 1990 roku został wpisany na listę International Motorsports Hall of Fame. Dla wielu jest ideałem mistrza. Od zera dzięki swoim talentom i ciężkiej pracy wspiął się na niemal szczyt i gdyby nie przedwczesna śmierć zdobyłby jeszcze więcej tytułów. Dlatego starzy kibice wyścigów jak i młodzi fani sportów motorowych uznają Marka Donohue za swojego idola.

</doc>
<doc id="817628" url="https://pl.wikipedia.org/wiki?curid=817628" title="Osiek-Pole">
Osiek-Pole

Osiek-Pole – nieoficjalny przysiółek Osiek w Polsce położona w województwie pomorskim, w powiecie starogardzkim, w gminie Osiek.
Obecnie ma status ulicy we wsi Osiek o nazwie os. Polne.
Miejscowość położona jest w kompleksie leśnym Borów Tucholskich.
W latach 1975–1998 miejscowość położona była w województwie gdańskim.

</doc>
<doc id="817629" url="https://pl.wikipedia.org/wiki?curid=817629" title="Torre Vasco da Gama">
Torre Vasco da Gama



</doc>
<doc id="817632" url="https://pl.wikipedia.org/wiki?curid=817632" title="Vasco da Gama Tower">
Vasco da Gama Tower



</doc>
<doc id="817633" url="https://pl.wikipedia.org/wiki?curid=817633" title="Alonso de Salazar">
Alonso de Salazar

Alonso de Salazar - hiszpański odkrywca, pierwszy europejski podróżnik, który dotarł do Wysp Marshalla. Miało to miejsce 21 sierpnia 1526.
Dowodził statkiem "Santa Maria de la Victoria", który ocalał jako ostatni z wyprawy Frey Garcia Jofre de Loaysa'y.

</doc>
<doc id="817634" url="https://pl.wikipedia.org/wiki?curid=817634" title="Stanisław Ostoja-Chrostowski">
Stanisław Ostoja-Chrostowski

Stanisław Ostoja-Chrostowski ps. „Dyrektor”, „Just”, „Korweta” (ur. 14 grudnia 1897 w Warszawie, zm. 9 listopada 1947 tamże) – polski malarz i grafik specjalizujący się w drzeworycie, profesor i rektor Akademii Sztuk Pięknych w Warszawie.
Życiorys.
Syn Józefa i Wandy z Jakackich. W 1915 roku jego rodzina wyjechała do Moskwy, gdzie ukończył naukę w gimnazjum. W latach I wojny światowej był członkiem Polskiej Organizacji Wojskowej, w 1918 roku pracownikiem przedstawicielstwa polskiego w Moskwie. W grudniu 1918 roku został aresztowany przez bolszewików pod zarzutem pracy dla polskiego wywiadu. Uwolniony w ramach wymiany więźniów w 1921 roku. Rozpoczął studia w Szkole Sztuk Pięknych w Warszawie. Studiował malarstwo u Tadeusza Pruszkowskiego, grafikę u Władysława Skoczylasa, grafikę użytkową u Edmunda Bartłomiejczyka. Studia ukończył w roku 1934. Po śmierci Władysława Skoczylasa w roku 1937 objął katedrę grafiki użytkowej na warszawskiej Akademii Sztuk Pięknych. W czasie drugiej Wojny Światowej działał w konspiracji, po wojnie współdziałał przy reaktywacji warszawskiej Akademii Sztuk Pięknych i został wybrany jej rektorem (1945–1947).
Był specjalistą od grafiki użytkowej – projektował winiety, papiery wartościowe, znaczki pocztowe, telegramy, zaproszenia, kartki świąteczne, programy, menu itp., jednak jego największymi pasjami, które przyniosły mu światową sławę, były ilustracje do książek oraz ekslibrisy. Drzeworyty Chrostowskiego-Ostoi odznaczają się mistrzostwem technicznym, elegancją, finezją i dekoracyjnością. Był członkiem stowarzyszenia „Ryt”. W okresie międzywojennym jego prace publikowała między innymi wydawana w Poznaniu Tęcza. W 1936 roku opracował projekt dyplomu i Odznaki Pamiątkowej Generalnego Inspektora Sił Zbrojnych.
Podczas okupacji niemieckiej przebywał w Warszawie, działał w ruchu oporu pod ps. „Dyrektor”, „Just” i „Korweta”. Prowadził tajne nauczanie, a od stycznia 1940 roku był członkiem ZWZ (późniejszej AK). Był szefem Referatu 999 Oddziału II Informacyjno-Wywiadowczego Komendy Głównej Armii Krajowej. 11 sierpnia 1944 roku został wywieziony transportem do obozu w Pruszkowie, z którego po drodze zbiegł. Do Warszawy wrócił na początku 1945 roku.
Był żonaty z Anną (1897–1978). Miał córkę Halinę (1929–1990), rysowniczkę, pedagog, działaczkę artystyczną. Zmarł po krótkiej chorobie 9 listopada 1947. Pochowany na cmentarzu Powązkowskim w Warszawie w alei zasłużonych (rząd 1, miejsce 66,67).

</doc>
<doc id="817637" url="https://pl.wikipedia.org/wiki?curid=817637" title="580 Eskadra Salmsonów">
580 Eskadra Salmsonów



</doc>
<doc id="817638" url="https://pl.wikipedia.org/wiki?curid=817638" title="Zespół Szkół Ogólnokształcących im. Bartłomieja Nowodworskiego w Tucholi">
Zespół Szkół Ogólnokształcących im. Bartłomieja Nowodworskiego w Tucholi

Liceum Ogólnokształcące im. Bartłomieja Nowodworskiego w Tucholi powstało w 1937 roku i działa do dzisiaj. Obecnie mieści się w budynku wybudowanym w roku 1996 przy ulicy Pocztowej. Wcześniej mieścił się w budynku dawnego Liceum Pedagogicznego, który obecnie jest siedzibą Zespołu Szkół Leśnych oraz Zespołu Szkół Licealnych i Agrotechnicznych. Popularnie nazywany jest "Nowodworkiem".
I Zjazd Absolwentów Liceum Ogólnokształcącego odbył się 18 czerwca 1977 roku. Z tej okazji uczniowie Szkoły oraz mieszkańcy Tucholi ufundowali sztandar. Tego dnia również nadano Szkole imię Bartłomieja Nowodworskiego, „kawalera zakonu maltańskiego, którego społeczeństwo Tucholi uznało za najwybitniejszego syna, jakiego na przestrzeni wieków wydało”. W 2007 roku, podczas IV Zjazdu Absolwentów, zaprezentowano nowy sztandar, wykonany według projektu z lat 70. XX w.
Od roku szkolnego 2001/2002 do roku szkolnego 2018/2019 szkoła wchodziła w skład Zespołu Szkół Ogólnokształcących (razem z Gimnazjum Powiatowym).

</doc>
<doc id="817639" url="https://pl.wikipedia.org/wiki?curid=817639" title="Skale modalne">
Skale modalne



</doc>
<doc id="817640" url="https://pl.wikipedia.org/wiki?curid=817640" title="Nights in France">
Nights in France

Nights in France – przedostatni oficjalny album studyjny australijskiej grupy Flash and the Pan wydany w 1988 roku, zawierający klasyczną muzykę tej grupy.

</doc>
<doc id="817641" url="https://pl.wikipedia.org/wiki?curid=817641" title="39 Eskadra Breguetów">
39 Eskadra Breguetów



</doc>
<doc id="817646" url="https://pl.wikipedia.org/wiki?curid=817646" title="Dwutlenek azotu">
Dwutlenek azotu

Dwutlenek azotu (), – nieorganiczny związek chemiczny z grupy tlenków azotu, w którym azot występuje na IV stopniu utlenienia. W temperaturze pokojowej jest to brunatny, silnie toksyczny gaz o ostrym zapachu przypominającym zapach gazowego chloru.
W temperaturze poniżej 147 °C zaczyna ulegać spontanicznej dimeryzacji do bezbarwnego tetratlenku diazotu:
Ze spadkiem temperatury stopień dimeryzacji rośnie. W temperaturze 27 °C zawartość wynosi ok. 20%, a w temperaturze krzepnięcia, tj. w ok. −9 °C w układzie jest go ok. 0,7%.
Na skalę techniczną dwutlenek azotu otrzymuje się w wyniku spontanicznego utlenienia tlenku azotu tlenem. Tlenek azotu otrzymuje się wcześniej w reakcji utleniania amoniaku.
Dwutlenek azotu jest tlenkiem kwasowym i w reakcji z wodą tworzy równomolową mieszaninę kwasu azotowego i kwasu azotawego. Ma silne właściwości utleniające – utlenia wiele metali przejściowych, np. żelazo i miedź, tworząc odpowiednie tlenki tych metali i tlenek azotu, NO.
Z halogenami tworzy związki nazywane halogenkami nitrylu, np. i , które z kolei są używane niekiedy jako odczynniki do otrzymywania organicznych nitrozwiązków.
VSEPR.
Obliczenie liczby przestrzennej dla dwutlenku azotu według metody VSEPR daje wartość 2,5, co zaokrągla się do 3. W efekcie dla cząsteczki przyjmuje się hybrydyzację sp2 ( – budowa kątowa). Powodem takiej sytuacji jest fakt, iż jest rodnikiem, czyli oprócz wiązań z tlenem, ma jeden wolny elektron. Wynika z tego stosunkowo duża reaktywność chemiczna oraz silne zabarwienie.
Oddziaływanie na organizm człowieka.
Nawet krótkotrwały kontakt z substancją powoduje podrażnienie układu oddechowego, podrażnienie oczu oraz kaszel. Ponieważ dwutlenek azotu ma właściwości utleniające, powoduje utlenienie Fe2+ zawartego w hemoglobinie do Fe3+, w efekcie czego hemoglobina traci zdolność do przenoszenia tlenu. Na zatrucie szczególnie narażeni są pracownicy silosów, gdyż dwutlenek azotu powstaje w wyniku rozkładu białek zawierających azot (choroba silosowa) oraz pozostali pracownicy zajmujący się otrzymywaniem i wykorzystywaniem kwasu azotowego. Gaz ten występuje również w zanieczyszczonym przez transport i przemysł powietrzu i odpowiada za charakterystyczną barwę smogu. U osób mieszkających w zanieczyszczonych miastach mogą wystąpić problemy z oddychaniem i choroby płuc.

</doc>
<doc id="817648" url="https://pl.wikipedia.org/wiki?curid=817648" title="162 Eskadra Spadów">
162 Eskadra Spadów



</doc>
<doc id="817651" url="https://pl.wikipedia.org/wiki?curid=817651" title="59 Eskadra Breguetów">
59 Eskadra Breguetów



</doc>
<doc id="817653" url="https://pl.wikipedia.org/wiki?curid=817653" title="USS Philippines (CB-4)">
USS Philippines (CB-4)

USS Philippines (CB–4) był wielkim krążownikiem typu "Alaska", którego budowa została przerwana przed ukończeniem okrętu. 
Był planowany jako czwarty okręt swojego typu. Budowa „Philippines” została zatwierdzona 19 lipca 1940, i jego konstrukcję rozpoczęto w New York Shipbuilding Corporation w Camden. Kontrakt został anulowany 24 czerwca 1943 roku.

</doc>
<doc id="817656" url="https://pl.wikipedia.org/wiki?curid=817656" title="Iwan Radułow">
Iwan Radułow

Iwan Radułow, bułg. Иван Радулов (ur. 7 stycznia 1939 w Burgasie) – bułgarski szachista, arcymistrz od 1972 roku.
Kariera szachowa.
Na przełomie 1968 i 1969 podzielił I miejsce w Reggio Emilii. W latach 70. należał do ścisłej czołówki bułgarskich szachistów, trzykrotnie (1971, 1977, 1980) zwyciężając w mistrzostwach kraju. Do największych międzynarodowych sukcesów zaliczyć może zwycięstwa w Torremolinos (1971), Helsinkach (1972), Montilli (1974, przed Lubomirem Kavalkiem, Helmutem Pflegerem, Miguelem Quinterosem, Florinem Gheorghiu i Ulfem Anderssonem), Bajmoku (1975), ponownie w Montilli (1975, wraz z Lwem Poługajewskim), Kikidze (1976), Oslo (1977) i Vrbas (1979). W roku 1982 wystąpił w memoriale Akiby Rubinsteina w Polanicy-Zdroju, zajmując III miejsce, natomiast na przełomie 1986 i 1987 podzielił I miejsce w turnieju "Rilton Cup" w Sztokholmie (wspólnie z m.in. Juanem Manuelem Bellónem Lópezem). W 2005 zwyciężył w otwartym turnieju w Saint-Quentin.
Wielokrotnie reprezentował Bułgarię w turniejach drużynowych, m.in.:
Najwyższy ranking w karierze osiągnął 1 lipca 1973, z wynikiem 2530 punktów dzielił wówczas 47-50. miejsce na światowej liście FIDE (jednocześnie zajmując 1. miejsce wśród bułgarskich szachistów).

</doc>
<doc id="817657" url="https://pl.wikipedia.org/wiki?curid=817657" title="Mieczysław Kistryn">
Mieczysław Kistryn

Mieczysław Kistryn (ur. 23 maja 1885 we Lwowie, zm. 14 czerwca 1943 we Lwowie) – polski pedagog, właściciel prywatnych zakładów wychowawczych we Lwowie im. Henryka Jordana.
Życiorys.
Po śmierci ojca (1888) wraz z dwoma starszymi braćmi: Tadeuszem (ur. 1881) oraz Stanisławem (ur. 1883, kupiec, radny Lwowa) był wychowywany przez matkę. Chłopcy do wszystkiego musieli dochodzić sami. Wszyscy uzyskali wykształcenie: Tadeusz został profesorem Akademii Handlowej, Stanisław - kupcem, radnym miasta Lwowa i wiceprezesem Kongregacji Kupieckiej, Mieczysław - nauczycielem. Całe swoje życie poświęcił wychowaniu młodzieży. Nazywany był polskim Pestalozzim.
W 1909 założył we Lwowie Szkołę im. Henryka Jordana. Zapewniała ona uczniom wysoki poziom nauczania połączony z dbałością o rozwój fizyczny. Wyrazem tego były organizowane także w latach trzydziestych ubiegłego wieku różnego rodzaju gry i marsze organizowane m.in. na terenach Targów Wschodnich i Parku Stryjskiego. Organizowano także wyjazdy w podlwowskie okolice lub w zimie na narty do Skolego w Beskidzie Wschodnim. Była to jedyna prywatna męska szkoła we Lwowie, obejmująca wszystkie trzy stopnie kształcenia tj. szkołę powszechną (dziś podstawową), gimnazjum i liceum. Kistryn dobierał do każdego przedmiotu wysoko kwalifikowanych pedagogów, wśród nich także wykładowców uniwersyteckich. W późniejszym okresie szkoła była koedukacyjna, jednak liczba uczących się w niej dziewcząt była niewielka. W latach 1909-1937 szkoła mieściła się przy ul. św. Mikołaja, w pobliżu "starego" Uniwersytetu, a od 1938 roku przy ul. Herburtów 1a, w dwupiętrowym budynku, zapewniającym zdecydowanie lepsze warunki. Przy szkole urządzono obszerne boiska do gier i place zabaw.
Szkoła miała swoją odznakę, zaprojektowaną przez prof. Władysława Witwickiego, przedstawiającą rękę z pochodnią na tle polskiego orła. Odznakę taką nosili wszyscy jej uczniowie na czapkach popielatych z amarantowym otokiem. 
Dewizą szkoły był wiersz A. Asnyka wypisany wielkimi literami w holu przy wejściu do szkoły: 
"Nie pomogą próżne żale" 
"ból swój niebu trza polecić" 
"a samemu wciąż wytrwale" 
"trzeba naprzód iść i świecić".
Szkoła Kistryna istniała do 1939 roku, kiedy to została zlikwidowana przez władze sowieckie po zajęciu Lwowa.
Uczniami szkoły Kistryna byli m.in.:
Mieczysław Kistryn zmarł w 1943 roku w wyniku ciężkiego zapalenia płuc. Został pochowany w grobowcu rodzinnym na Cmentarzu Łyczakowskim.

</doc>
<doc id="817661" url="https://pl.wikipedia.org/wiki?curid=817661" title="Dos Aguas">
Dos Aguas

Dos Aguas () – gmina w Hiszpanii, we wspólnocie autonomicznej Walencja, w prowincji Walencja, w comarce Hoya de Buñol.
Powierzchnia gminy wynosi 121,5 km². Zgodnie z danymi INE, w 2005 roku liczba ludności wynosiła 406, a gęstość zaludnienia 3,34 osoby/km². Wysokość bezwzględna gminy równa jest 400 metrów. Współrzędne geograficzne gminy to 39°17'15"N 0°48'1"W. Kod pocztowy do gminy to 46198.
Obecnym burmistrzem gminy jest José Ramón Grau Grau z Partii Ludowej. Od 15 do 20 października w gminie odbywają się regionalne fiesty.

</doc>
<doc id="817662" url="https://pl.wikipedia.org/wiki?curid=817662" title="USS Puerto Rico (CB-5)">
USS Puerto Rico (CB-5)

USS Puerto Rico (CB–5) był wielkim krążownikiem typu "Alaska", którego budowa została przerwana przed ukończeniem okrętu. 
Był planowany jako piąty okręt swojego typu. Budowa „Puerto Rico” została zatwierdzona 19 lipca 1940, i jego konstrukcję rozpoczęto w New York Shipbuilding Corporation w Camden. Kontrakt został anulowany 24 czerwca 1943 roku.

</doc>
<doc id="817663" url="https://pl.wikipedia.org/wiki?curid=817663" title="Ayurveda">
Ayurveda



</doc>
<doc id="817673" url="https://pl.wikipedia.org/wiki?curid=817673" title="USS Samoa (CB-6)">
USS Samoa (CB-6)

USS Samoa (CB-6) był wielkim krążownikiem typu "Alaska", którego budowa została przerwana przed ukończeniem okrętu. 
Był planowany jako szósty okręt swojego typu. Budowa "Samoa" została zatwierdzona 9 września 1940, i jego konstrukcję miano rozpoczęto w New York Shipbuilding Corporation w Camden. "Samoa" miał być ukończony do 1 grudnia 1946 roku, ale wszystkie dostępne materiały i pochylnie były przeznaczane dla okrętów o wyższym priorytecie: lotniskowców, niszczycieli i okrętów podwodnych. To spowodowało przesunięcie momentu położenia stępki do momentu, w którym wielkie krążowniki nie były potrzebne. Budowa "Samoa", nigdy nie rozpoczęta, została w końcu oficjalnie anulowana 24 czerwca 1943 roku.

</doc>
<doc id="817678" url="https://pl.wikipedia.org/wiki?curid=817678" title="Johann Faber">
Johann Faber

Johann Faber OP (ur. ok. 1478 w Leutkirch w Szwabii, zm. 21 maja 1541 w Wiedniu) – dominikanin, teolog.
Studiował teologię i prawo kanoniczne w Tybindze i Fryburgu uzyskując doktorat z teologii we Fryburgu. Od 1524 był nadwornym kapelanem i spowiednikiem cesarza Ferdynanda I, w 1530 został biskupem Wiednia, przeciwnik reformacji. 

</doc>
<doc id="817682" url="https://pl.wikipedia.org/wiki?curid=817682" title="Associação Portuguesa de Desportos">
Associação Portuguesa de Desportos

Associação Portuguesa de Desportos (znany również jako "Portuguesa" i "Lusa") – brazylijski klub piłkarski z siedzibą w São Paulo.
Historia.
Klub Portuguesa założony został 14 sierpnia 1920 przez portugalskich fanów piłki nożnej. Obecnie występuje w drugiej lidze brazylijskiej Campeonato Brasileiro Série B.
Stadion "Portuguesy", który nosi nazwę Estádio do Canindé, został wybudowany w 1956 i może pomieścić maksymalnie 19 717 osób.
Pierwszym herbem klubu była portugalska tarcza, ale od 1923 jest nim Krzyż z Avisy. Symbolizuje on niezależność Portugalczyków od Królestwa Kastylii. W 2005 logo zostało unowocześnione i dodano do niego złotą obwódkę.
Pierwszą oficjalną maskotką klubu była postać dziewczyny o imieniu Severa. Jej nazwa pochodzi od tancerki Dimy Terezy, której pseudonim brzmiał "A Severa". W roku 1994 zmieniono maskotkę: stał się nim lew - jeden z najbardziej znanych symboli brazylijskiej piłki nożnej.
Oficjalnym hymnem "Portuguesy" jest Campeões, czyli "Mistrzowie". Jego twórcami są Roberto Leal i Márcia Lúcia.

</doc>
<doc id="817685" url="https://pl.wikipedia.org/wiki?curid=817685" title="Frank Rodriguez">
Frank Rodriguez

Frank J. Rodriguez, senior (ur. w marcu 1920 w Sheridan, Wyoming, zm. 9 lutego 2007 w St. Paul, Minnesota) – amerykański działacz związkowy, pierwszy członek Izby Reprezentantów stanu Minnesota o korzeniach hiszpańskich.
Był synem meksykańskiego imigranta, mieszkał w Minnesocie od 2. roku życia. Ukończył szkołę średnią Humboldt High School w St. Paul. Pracował w budownictwie, przez 30 lat działał w branżowych związkach zawodowych, dochodząc do stanowisk sekretarza i skarbnika. Był również aktywny w Minnesota Democratic-Farmer-Labor Party (wchodził w skład Komitetu Centralnego), stowarzyszonej z Partią Demokratyczną. Z ramienia tej partii w 1979 został wybrany do stanowej Izby Reprezentantów Minnesoty, jako pierwszy kandydat hiszpańskojęzyczny. W wyborach pokonał wieloletniego parlamentarzystę z Partii Republikańskiej; pod adresem Rodrigueza padły oskarżenia o nieprawidłowości wyborcze (w tym korupcję), ale nie zostały one potwierdzone.
Rodriguez zasiadał w stanowej Izbie Reprezentantów w latach 1979-1985, przez trzy kadencje. Zajmował się głównie problematyką związkową, mniejszości etnicznych i opieki zdrowotnej. Po zakończeniu pracy w Izbie Reprezentantów kontynuował działalność w Minnesota Democratic-Farmer-Labor Party, zajmując się m.in. problematyką mediów.
Pół roku przed śmiercią świętował 60. rocznicę ślubu. Miał ośmioro dzieci, z czego trzech synów zmarło za jego życia. Zmarł na atak serca w wieku 86 lat.

</doc>
<doc id="817687" url="https://pl.wikipedia.org/wiki?curid=817687" title="Ebook">
Ebook



</doc>
<doc id="817689" url="https://pl.wikipedia.org/wiki?curid=817689" title="Tritlenek diazotu">
Tritlenek diazotu

Tritlenek diazotu (), – nieorganiczny związek chemiczny z grupy tlenków azotu, w którym jeden atom azotu jest na formalnym stopniu utlenienia IV, a drugi II.
Otrzymywanie.
Tritlenek diazotu jest produktem spontanicznej reakcji między tlenkiem azotu i dwutlenkiem azotu:
Równowaga tej reakcji jest silnie przesunięta w stronę intensywnie niebieskiego w temperaturze niższej niż −20 do . Powyżej równowaga ta zostaje zaburzona z powodu szybkiego ulatniania się tlenku azotu NO. W temperaturze pokojowej mieszanina tlenków azotu pochodząca pierwotnie z czystego tritlenku diazotu zawiera go nie więcej niż 10%.
Czysty tritlenek diazotu najłatwiej jest otrzymać w wyniku redukcji kwasu azotowego za pomocą arszeniku lub skrobi i schłodzenia do temperatury poniżej powstającej mieszaniny gazowych tlenków azotu.
Tritlenek diazotu jest bezwodnikiem kwasu azotawego. Związek ten w postaci czystej nie znajduje żadnych praktycznych zastosowań ze względu na nietrwałość.

</doc>
<doc id="817690" url="https://pl.wikipedia.org/wiki?curid=817690" title="Władysław Soporek">
Władysław Soporek

Władysław Soporek (ur. 10 grudnia 1927 w Grodzisku Mazowieckim, zm. 25 października 1986 w Łodzi) – polski piłkarz, trener.
Kariera.
Reprezentant Polski, rozegrał 2 mecze w reprezentacji (debiut: 29 września 1957 meczem z Bułgarią). Mistrz Polski z ŁKS Łódź w 1958. Król strzelców rozgrywek I ligi piłki nożnej w 1958 z 19 golami. Po zakończeniu kariery piłkarskiej pracował jako trener m.in. Startu Łódź, Concordii Piotrków Trybunalski i Skry Częstochowa.
Został pochowany na cmentarzu ewangelickim przy ul. Ogrodowej w Łodzi (kwatera L/1).

</doc>
<doc id="817696" url="https://pl.wikipedia.org/wiki?curid=817696" title="Radegast">
Radegast

Imię.
Radogost – staropolskie imię

</doc>
<doc id="817698" url="https://pl.wikipedia.org/wiki?curid=817698" title="Międzynarodowa Federacja Ringo">
Międzynarodowa Federacja Ringo

Międzynarodowa Federacja Ringo – IRF (International Ringo Federation) – stowarzyszenie założone 11 czerwca 1993 roku w Polsce, skupiające osiem federacji z czterech kontynentów: Armenii, Białorusi, Czech, Kenii, Litwy, Niemiec, USA i Polski.&lt;br&gt;
Pierwszym prezydentem IRF został twórca ringo Włodzimierz Strzyżewski. W 2004 roku na zjeździe w Warszawie nowym prezydentem został również Polak prof. dr hab. Włodzimierz Starosta. Pełni on tę funkcję do dziś.

</doc>
<doc id="817701" url="https://pl.wikipedia.org/wiki?curid=817701" title="Drogo z Szampanii">
Drogo z Szampanii

Drogo (ur. ok. 670, zm. 708) – syn Pepina z Herstalu i jego żony Plektrudy. W 690 roku mianowany przez ojca księciem Szampanii. W 695 roku ojciec wyznaczył go majordomem Burgundii. Po śmierci Nortberta księcia Burgundii w 697 roku został księciem Burgundii. Zmarł w 708 roku i został pochowany w Metzu. Po jego śmierci księciem Szampanii mianowany jego syn Arnulf.
Miał czterech synów:

</doc>
<doc id="817705" url="https://pl.wikipedia.org/wiki?curid=817705" title="Summa contra gentiles">
Summa contra gentiles

Summa contra gentiles (łac. "Suma przeciwko poganom", zwana także "Summą filozoficzną" w odróżnieniu od "Summy teologicznej") – jedno z głównych dzieł filozoficzno-teologicznych św. Tomasza z Akwinu, napisane około roku 1264.
Treść.
Jest to praca o charakterze filozoficznym. Dawniej uważano, że została napisana na prośbę św. Rajmunda z Penyafort OP dla misjonarzy dominikańskich na terenach muzułmańskich. Według historyków pogląd ten jest błędny, o czym świadczy znikomość tematyki muzułmańskiej w dziele i widoczna mała jej znajomość ze strony Autora. Dzieło dotyczy nie tylko muzułmanów czy pogan, lecz także herezji. "Summa" posiada więc charakter bardziej dogmatyczny, mądrościowy niż misyjny czy apologetyczny.
"Summa contra gentiles" składa się z czterech ksiąg:
Szacuje się, że prace nad dziełem trwały sześć lat.
Wydanie krytyczne.
Niektóre wydania krytyczne:

</doc>
<doc id="817707" url="https://pl.wikipedia.org/wiki?curid=817707" title="Nawa poprzeczna">
Nawa poprzeczna



</doc>
<doc id="817709" url="https://pl.wikipedia.org/wiki?curid=817709" title="Teodor Szandarowski">
Teodor Szandarowski

Teodor Szandarowski (Szandorowski) herbu Sas – pułkownik wojsk królewskich, rotmistrz pancerny u Czarnieckiego, skarbnik bracławski.
Postać jest wymieniona u Henryka Sienkiewicza w trylogii "Potop" jako rotmistrz jazdy u Dymitra Wiśniowieckiego.
Podczas potopu szwedzkiego w Rudniku nad Sanem w 1656, zaatakował na plebanii doborowy oddział Szwedów, z którym odpoczywał król Karol Gustaw. Po ciężkiej walce królowi udało się zbiec z okrążenia. Historię tę opisuje Wespazjan Kochowski : Wspomina go również Jan Chryzostom Pasek w swoich "Pamiętnikach" pod rokiem 1671.
Uczestnik bitwy pod Warką 7 czerwca 1656 roku. Uczestnik kampanii na Ukrainie w roku 1660, dowodził w armii koronnej chorągwią husarii (60 koni).

</doc>
<doc id="817712" url="https://pl.wikipedia.org/wiki?curid=817712" title="Kili (wyspa)">
Kili (wyspa)

Kili – wyspa o powierzchni 0,93 km² w łańcuchu wysp Ralik Chain archipelagu Wysp Marshalla, położona około 180 mil morskich na południowy zachód od atolu Jaluit. Najmniejsza z wysp archipelagu.
Wyspa ta była bezludna do 2 listopada 1948, kiedy to rząd USA przeniósł tam (w zamierzeniu tymczasowo) mieszkańców atolu Bikini, w ramach operacji Crossroads; pozostali tam jednak na stałe. W 2007 roku liczba mieszkańców wynosiła około 774 osób, co groziło przeludnieniem. Dzisiaj (2009) około 1400 potomków wysiedleńców z Bikini mieszka na Kili, innych wyspach archipelagu Marshalla lub za granicą, w tym w Australii, Nowej Zelandii i USA.
Kili nie jest atolem i nie otacza jej rafa koralowa, co oznacza, że przez około cztery miesiące w roku nie można tam dobić statkiem, gdyż nie pozwalają na to warunki pogodowe. Równie trudne jest uprawianie rybołówstwa. Utrzymywanie stałych połączeń pasażersko-pocztowych umożliwia natomiast trawiasty pas startowy dla niewielkich samolotów.
Główną uprawę na Kili stanowi kopra. Uprawia się też trzcinę cukrową i niewielkie ilości owoców i warzyw, jak cytrusy, chlebowce, kabaczki, banany i papaje.
Mieszkańcy Kili korzystają ze wsparcia finansowego ze strony rządu USA i Wysp Marshalla; na jedną osobę przypada rocznie 15 dolarów w naturze: każda rodzina na wyspie otrzymuje 2–3 razy w roku paczki zawierające 1–2 porcje mrożonych kurczaków, 2–4 20-kilogramowych worków mąki i 2–4 worki ryżu. Na wyspie istnieje kilka sklepików oferujących wyspiarzom sól, tabasco, cukierki i puszkowaną żywność z USA.
Dzięki władzom Wysp Marshalla od roku 2006 mieszkańcy Kili mają dostęp do energii elektrycznej (centralny agregat prądotwórczy zasilany dowożonym paliwem, koszty którego pokrywają wpływy z bazy nurkowej na atolu Bikini), łączności satelitarnej i komputerów. Wszyscy nadal uważają się za mieszkańców Bikini i czekają na chwilę, kiedy będą mogli tam wrócić.
Na atolu znajduje się port lotniczy Kili.

</doc>
<doc id="817713" url="https://pl.wikipedia.org/wiki?curid=817713" title="Sygnał wywoławczy agresji">
Sygnał wywoławczy agresji

Sygnały wywoławcze agresji – według twórcy pojęcia, Leonarda Berkowitza, są to „Bodźce skojarzone z czynnikami wzbudzającymi gniew aktualnie lub w przeszłości. Własność takiego sygnału mogą mieć też obiekty mające jakiś związek z agresją w ogólności”. Koncepcja ta nawiązuje do teorii warunkowania klasycznego.
Berkowitz nie zgadzał się z teorią frustracji-agresji autorstwa Johna Dollarda, w której twierdzono, że jedyną i wystarczającą przyczyną zachowań agresywnych jest frustracja. W związku z tym przeformułował tę teorię, wprowadzając do niej pojęcie sygnałów (bodźców) wywołujących agresję.
Eksperyment Berkowitza.
Berkowitz przeprowadził w 1967 razem z Anthonym LePage eksperyment, w którym osoby badane były najpierw gniewane przez „pomocnika” (pomocnik nisko oceniał napisany przez nich esej i wymierzał im jako karę wstrząsy elektryczne). Następnie badani mieli okazję ocenić w ten sam sposób esej „pomocnika” i również go ukarać. Okazało się, że siła wstrząsów jaką aplikowali swojemu „ciemiężycielowi” (czyli siła agresywnego zachowania) zależała od dwóch czynników:
Wnioski.
Swoje eksperymenty Berkowitz interpretował jako dowód na to, że jedyną konieczną przyczyną agresji jest frustracja. Frustracja prowadzi jedynie do pobudzenia, agresja jednak jest wywołana dopiero wtedy, gdy pojawi się bodziec skojarzony z nią (np. werbalna obraza, przekleństwo, pistolet lub sygnał indywidualnie skojarzony z agresją np. „zły sąsiad”). Im silniejsza frustracja – twierdził Berkowitz – tym słabszy bodziec wywoływać będzie agresywne zachowanie, zaś im słabsza frustracja, tym silniejszy musi być ten bodziec.
Rozwinięcie teorii.
Dalsze badania dowiodły, że sama obecność bodźców silnie skojarzonych z agresją (np. broni) automatycznie wywołuje myśli i pojęcia o agresywnej treści. Badacze doszli więc do wniosku, że sygnały skojarzone z agresją mogą wywołać zachowania agresywne nawet pod nieobecność pobudzenia fizjologicznego (czy frustracji). Skłoniło to ich do sformułowania twierdzenia: „Nie tylko palec pociąga za spust, także spust może pociągać palec”. Zjawisko to figuruje w literaturze pod postacią „efektu broni”.
Praktycznym wnioskiem z tego ustalenia było np. to, że oglądanie przez dzieci filmów, w których pojawiają się zachowania agresywne oraz kupowanie zabawek o agresywnej konotacji (pistolety, miecze, żołnierzyki itp.) będzie nasilać zachowania agresywne.
Ostatecznie więc Berkowitz wycofał się ze swojego kategorycznego twierdzenia o tym, że aby pojawiło się zachowanie agresywne muszą być spełnione dwa warunki: osoba musi być sfrustrowana i w otoczeniu (lub wyobraźni) muszą pojawić się bodźce skojarzone z agresją. Okazało się bowiem, że same bodźce (bez jednoczesnej frustracji) mają moc wywołania zachowania agresywnego. To spostrzeżenie jest kluczowe w innej teorii powstawania agresji – teorii agresji wyuczonej.

</doc>
<doc id="817714" url="https://pl.wikipedia.org/wiki?curid=817714" title="Miguel Quinteros">
Miguel Quinteros

Miguel Ángel Quinteros (ur. 28 grudnia 1947 w Buenos Aires) – argentyński szachista, arcymistrz od 1973 roku.
Kariera szachowa.
W szachy gra od siódmego roku życia. W latach 70. i do połowy 80. należał do ścisłej czołówki argentyńskich szachistów. Pięciokrotnie zdobył medale w indywidualnych mistrzostwach Argentyny: dwukrotnie złote (1966, 1980), srebrny (1984) oraz dwukrotnie brązowe (1968, 1978). Dwukrotnie startował w turniejach międzystrefowych (eliminacji mistrzostw świata): w Leningradzie (1973) i Manili (1976). Odniósł wiele sukcesów w międzynarodowych turniejach, m.in. w Niszu (1970, I), Olocie (1971, II-IV), São Paulo (1972, I-II), Wijk aan Zee (1973, "turniej B", I-II), Torremolinos (1973, I-II), Lublanie (1973, II-IV), Arrecife (1974, I), Lanzarote (1974, I), Torremolinos (1975, I-II), Fortalezie (1975, II), Caracas (1976, I), São Paulo (1977, II), Londynie (1977, II-IV), Wellington (1978, I), Dżakarcie (1978, I-II), Morónie (1982, I) oraz Nowym Sadzie (1982, II-III).
W latach 1970–1984 sześciokrotnie (w tym 4 razy na I szachownicy) wystąpił na szachowych olimpiadach, zdobywając w roku 1976 w Hajfie srebrny medal za indywidualny wynik na III szachownicy. Łącznie rozegrał 80 olimpijskich partii, w których zdobył 51 pkt.
Najwyższy ranking w karierze osiągnął 1 stycznia 1977, z wynikiem 2555 punktów dzielił wówczas 30. miejsce na światowej liście FIDE, jednocześnie zajmując 1. miejsce wśród argentyńskich szachistów.
W 1987 został przez Międzynarodową Federacją Szachową zdyskwalifikowany na trzy lata za pobyt w Republice Południowej Afryki (wówczas kraju, który był wykluczony z FIDE z powodu apartheidu), w czasie którego rozegrał symultany w Kapsztadzie, Sun City oraz Johannesburgu.

</doc>
<doc id="817715" url="https://pl.wikipedia.org/wiki?curid=817715" title="Konrad Kornatowski">
Konrad Kornatowski

Konrad Grzegorz Kornatowski (ur. 16 lipca 1957 w Gdańsku) – polski prawnik, komendant główny Policji w 2007. 
Życiorys.
W 1984 ukończył studia na Wydziale Prawa Uniwersytetu Gdańskiego. Od połowy lat 80. pracował jako prokurator w Trójmieście: był m.in. prokuratorem rejonowym w Gdyni i prokuratorem wojewódzkim w Gdańsku. Był również szefem Wydziału Śledczego i rzecznikiem prasowym w Prokuraturze Okręgowej w Gdańsku, od listopada 2005 zastępcą szefa Prokuratury Apelacyjnej w Warszawie, a od września 2006 szefem Biura ds. Przestępczości Zorganizowanej w Prokuraturze Krajowej.
12 lutego 2007 został powołany na stanowisko komendanta głównego Policji. 8 sierpnia 2007 podał się do dymisji. Tego samego dnia został zatrzymany z zarzutami utrudniania śledztwa oraz nakłaniania do składania fałszywych zeznań w sprawie przecieku w akcji CBA w Ministerstwie Rolnictwa ("afera gruntowa"). Śledztwo w tej sprawie zostało umorzone w listopadzie 2009.
Od 2009 prowadzi własną kancelarię adwokacką, specjalizującą się głównie w prawie cywilnym, karnym i gospodarczym. 
Odznaczony Srebrnym Krzyżem Zasługi (2004).

</doc>
<doc id="817717" url="https://pl.wikipedia.org/wiki?curid=817717" title="Zbigniew Tłuczyński">
Zbigniew Tłuczyński

Zbigniew Tłuczyński (ur. 16 lutego 1956 w Skierniewicach) – polski piłkarz ręczny mistrz i reprezentant Polski, olimpijczyk z Moskwy (1980), brązowy medalista mistrzostw świata (1982), trener.
Kariera sportowa.
Kariera klubowa.
Karierę sportową rozpoczął w Koronie Kielce w 1972. W 1980 zdobył z kieleckim klubem brązowy medal mistrzostw Polski. W latach 1980–1983 reprezentował barwy Śląska Wrocław, zdobywając z nim mistrzostwo Polski w 1982 i dwa brązowe medale MP (1981, 1983), a także dwukrotnie Puchar Polski (1981, 1982). W latach 1983–1986 ponownie występował w Koronie (zdobywając Puchar Polski w 1985), w latach 1986–1998 w klubach niemieckich: VfL Fredenbeck (1986–1993), z którym awansował do ekstraklasy w 1988, a w sezonie 1988/1989 był najlepszym strzelcem ligi niemieckiej (172 bramki), TuS Nettelstedt (1993–1995), z którym w 1994 awansował do ekstraklasy, II-ligowym TV Jahn Duderstadt (1995–1998).
Trzykrotnie był powoływany do reprezentacji świata (1989 i dwukrotnie w 1991).
Kariera reprezentacyjna.
W reprezentacji Polski seniorów debiutował 15 grudnia 1976 w towarzyskim spotkaniu z NRD. W 1977 z młodzieżową reprezentacją Polski zagrał na mistrzostwach świata (7 m.). Jego największym sukcesem w karierze był brązowy medal mistrzostw świata w 1982. Wystąpił też na Igrzyskach Olimpijskich w 1980 (7 m.), mistrzostwach świata grupy „A” w 1986 (14 m.) i 1990 (11 m.), mistrzostwach świata grupy „B” w 1981 (1 m.), 1985 (3 m.), 1989 (2 m.), a także zawodach Przyjaźń-84 (3 m.). Ostatni raz w biało-czerwonych barwach wystąpił 1 marca 1990 w meczu mistrzostw świata z NRD. Łącznie w seniorskiej reprezentacji Polski wystąpił w 186 oficjalnych spotkaniach międzypaństwowych, zdobywając 527 bramek.
Trener.
Karierę trenerską rozpoczął w Niemczech jako grający trener TuS Nettelstedt i TV Jahn Duderstadt. Trenował też II-ligowy HC 93 Bad Salzuflen, I-ligowy TBV Lemgo (2001/2002), z którym zdobył Puchar Niemiec w 2002, VfL Fredenbeck (w II lidze w latach 2002–2005), Vive Kielce (od lipca 2005 do lutego 2007), I-ligowy austriacki Alpla HC Hard (2008–2010), Warmię Olsztyn (od grudnia 2010 do marca 2012), KSZO Odlewnię Ostrowiec Świętokrzyski (2012–2014).
Nagrody.
Czterokrotnie wygrywał Plebiscyt „Słowa Ludu” na najlepszego sportowca kielecczyzny (1979, 1980, 1984, 1985)
Rodzina.
Jest bratem Andrzeja Tłuczyńskiego i ojcem piłkarzy ręcznych Tomasza i Macieja.

</doc>
<doc id="817724" url="https://pl.wikipedia.org/wiki?curid=817724" title="Czerwonokrzew">
Czerwonokrzew



</doc>
<doc id="817726" url="https://pl.wikipedia.org/wiki?curid=817726" title="Biuro informacji gospodarczej">
Biuro informacji gospodarczej

Biuro informacji gospodarczej (BIG) – instytucja gromadząca, przechowująca i udostępniająca dane o nierzetelnych dłużnikach. Niektóre BIG-i gromadzą dane pozytywne na temat płatników, którzy terminowo regulują swoje zobowiązania. Informacje do BIG mogą przekazywać podmioty, które mają zawartą z biurem stosowną umowę. Umieszczenie w BIG dla nierzetelnego dłużnika jest niekorzystne, gdyż w przypadku np. ubiegania się o kredyt, dostanie decyzję odmowną lub otrzyma kredyt na znacznie gorszych warunkach. Z kolei pozytywne informacje gospodarcze mogą okazać się przydatne podczas negocjacji warunków umów np. z bankiem, dostawcą Internetu, telewizji kablowej, firmą pożyczkową czy telekomunikacyjną.
Sytuacja w Polsce.
W Polsce nie ma jednego, centralnego BIG-u. Od 2010 podstawą prawną funkcjonowania BIG-ów jest "Ustawa z dnia 9 kwietnia 2010 r. o udostępnianiu informacji gospodarczych i wymianie danych gospodarczych". W latach 2015-2018 biura informacji gospodarczej działały pod nadzorem Ministerstwa Rozwoju.
Według stanu na kwiecień 2016 na rynku w Polsce działa pięć biur informacji gospodarczej:
Każdy z nich działa samodzielnie i prowadzi odrębną listę dłużników. Nie ma między nimi przepływu informacji, są w stosunku do siebie konkurencyjne. Aby skuteczniej zweryfikować rzetelność swojego przyszłego kontrahenta, zaleca się wystąpić z zapytaniem do każdego z BIG-ów. Wierzyciel może zdecydować się dopisać dłużnika do tylko jednego lub kilku BIG-ów jednocześnie. Konsument może dopisać dłużnika tylko wtedy, gdy należność jest stwierdzona tytułem wykonawczym. Przykładem takiego tytułu jest sądowy nakaz zapłaty zaopatrzony w klauzulę wykonalności.
Przedsiębiorca może sprawdzić:
Konsument może sprawdzić:
Niektóre BIG-i zbierają też informacje pozytywne na temat regulowanych należności. Za informację pozytywną uznaje się informację o dokonanej płatności nie później niż do 30 dnia od terminu wymagalności. 
Informację pozytywną o wywiązaniu się z zobowiązania można otrzymać:
Cechą charakterystyczną BIG-ów jest otwartość dla podmiotów bez względu na sektor gospodarki w jakim działają, w przeciwieństwie do BIK lub BR, które są zarezerwowane wyłącznie dla instytucji finansowych typu banki, SKOK-i.

</doc>
<doc id="817727" url="https://pl.wikipedia.org/wiki?curid=817727" title="Loft (zespół muzyczny)">
Loft (zespół muzyczny)

Loft – niemiecki zespół eurodance, działający w latach 90. XX wieku.

</doc>
<doc id="817729" url="https://pl.wikipedia.org/wiki?curid=817729" title="Leonard Berkowitz">
Leonard Berkowitz

Leonard Berkowitz (ur. 11 sierpnia 1926, zm. 3 stycznia 2016) – amerykański psycholog znany z badań nad agresją (zob. teoria frustracji-agresji, sygnał wywoławczy agresji) oraz normami społecznymi (zob. norma odpowiedzialności społecznej).

</doc>
<doc id="817731" url="https://pl.wikipedia.org/wiki?curid=817731" title="SS-N-3 Shaddock">
SS-N-3 Shaddock



</doc>
<doc id="817733" url="https://pl.wikipedia.org/wiki?curid=817733" title="Bacitracyna">
Bacitracyna



</doc>
<doc id="817737" url="https://pl.wikipedia.org/wiki?curid=817737" title="I liga argentyńska w piłce nożnej (1897)">
I liga argentyńska w piłce nożnej (1897)

Mistrzem Argentyny w roku 1897 został klub Lomas Athletic Buenos Aires, a wicemistrzem Argentyny klub Lanús Athletic Buenos Aires.
Prawo gry w lidze utraciły drużyny Belgrano AC B (drugi zespół klubu Belgrano AC) i Flores Athletic Buenos Aires. Na ich miejsce awansowały kluby Lobos i United Banks Buenos Aires.
Primera División.
Końcowa tabela sezonu 1897.
Z powodu równej liczby punktów dwie najlepsze w tabeli drużyny rozegrały baraż decydujący o mistrzostwie Argentyny.
Mistrzem Argentyny został klub Lomas Athletic Buenos Aires

</doc>
<doc id="817741" url="https://pl.wikipedia.org/wiki?curid=817741" title="The Easybeats">
The Easybeats

The Easybeats byli rockandrollową grupą z Australii. Zespół powstał w Sydney pod koniec roku 1964, a jej rozłam nastąpił pod koniec roku 1969. Byli powszechnie uważani za największy australijski zespół muzyki pop lat sześćdziesiątych i byli pierwszym australijskim zespołem rock and rollowym grającym międzynarodowe hity muzyki pop z ich klasycznym singlem nagranym w roku 1966 "Friday on My Mind" (folkowo-popowa grupa The Seekers miała międzynarodowe hity w roku 1965). Ich menedżerem został były agent handlu nieruchomościami w Sydney Mike Vaughan.
Członkowie zespołu byli przykładem wpływu powojennej migracji na australijskie społeczeństwo. Wszyscy członkowie-założyciele pochodzili z rodzin, które przywędrowały do Australii z Europy: wokalista Stevie Wright i perkusista Gordon "Snowy" Henry Fleet pochodzili z Anglii, gitarzysta rytmiczny George Young ze Szkocji, gitarzysta prowadzący Harry Vanda i basista Dick Diamonde z Holandii.

</doc>
<doc id="817743" url="https://pl.wikipedia.org/wiki?curid=817743" title="Marek Čech (piłkarz słowacki)">
Marek Čech (piłkarz słowacki)

Marek Čech (ur. 26 stycznia 1983 w Trebišovie) – słowacki piłkarz grający na pozycji lewego obrońcy.
Kariera klubowa.
Čech piłkarską karierę zaczynał w klubie Inter Bratysława. W pierwszym zespole ze stolicy Słowacji Marek zadebiutował w sezonie 2000/2001, jednak na boiskach Corgoň Ligi zaliczył jedynie 2 pojedyncze epizody, a więc miał niewielki udział w wywalczeniu przez Inter mistrzostwa Słowacji oraz Pucharu Słowacji. W kolejnym sezonie także nie mógł liczyć na występy w podstawowej jedenastce i częściej był rezerwowym. Łącznie zaliczył 13 ligowych meczów i z Interem zajął 3. pozycję w lidze. Jednak w sezonie 2002/2003 Čech w końcu prezentował wysoką formę, co poskutkowało tym, że stał się filarem linii obrony bratysławskiego klubu i na lewej flance zaliczył 30 ligowych meczów. Inter nie prezentował jednak już tak dobrej formy jak 2-3 lata wcześniej i zajmował pozycję w środku tabeli. Podobnie było w sezonie 2003/2004, gdy zajął 7. miejsce. Dorobek Marka w tamtym okresie to 26 meczów i 1 gol (pierwszy na ligowych boiskach w karierze, zdobyty 16 marca 2004 w wygranym 1:0 meczu z Laugaricio Trenčín.
Latem 2004 Čech zmienił klub, a także kraj i przeniósł się do czeskiej Sparty Praga. Początkowo był wypożyczony, jednak ostatecznie Sparta zdecydowała się wykupić słowackiego zawodnika, który podpisał z klubem 3-letni kontrakt. W Sparcie Čech przez rok rozegrał 18 ligowych meczów oraz został mistrzem Czech.
Dobra postawa Čecha w lidze oraz Lidze Mistrzów zaowocowała transferem do FC Porto. Transfer miał miejsce latem 2005, a jego kwota wyniosła 1,5 miliona euro. Sam Marek podpisał kontakt do 2009 roku. W portugalskiej lidze zadebiutował w 8. kolejce, 23 października w wygranym 1:0 wyjazdowym meczu z Nacional Funchal. W sezonie 2005/2006 nie zdołał wywalczyć miejsca w składzie Porto i na ogół był rezerwowym. Łącznie zagrał w 14 meczach w lidze i zdobył 1 gola. Z Porto wywalczył mistrzostwo kraju jak i Puchar Portugalii, a na początku sezonu 2006/2007 Superpuchar. Na koniec sezonu został po raz drugi mistrzem kraju, a tytuł ten obronił w sezonie 2007/2008.
15 lipca 2008 roku Čech podpisał kontrakt z angielskim West Bromwich Albion. Kwota transferu wyniosła 1,4 miliona funtów. W nowej drużynie zadebiutował 16 sierpnia w przegranym 1:0 ligowym meczu z Arsenalem. 26 sierpnia rozegrał swoje pierwsze spotkanie w Pucharze Ligi Angielskiej, kiedy to jego drużyna przegrała 3:1 z Hartlepool United. W debiutanckim sezonie wystąpił w 8 meczach. W 2009 roku spadł z WBA do Football League Championship, ale w 2010 roku wrócił z nim do Premier League.
W 2011 roku Čech przeszedł do Trabzonsporu.
Kariera reprezentacyjna.
Reprezentacyjną karierę Čech rozpoczął od występów w młodzieżowych reprezentacjach Słowacji. W 2002 roku wystąpił z kadrą U-19 na Młodzieżowych Mistrzostwach Europy w Norwegii i przywiózł stamtąd brązowy medal. W tym samym roku wystąpił także w Młodzieżowych Mistrzostwach Świata U-19.
W pierwszej reprezentacji Słowacji Marek Čech zadebiutował 9 lipca 2004 w przegranym 1:3 meczu z Japonią, rozegranym w ramach Kirin Cup. Ze Słowacją wystąpił między innymi w eliminacjach do Mistrzostw Świata w Niemczech, a także był podstawowym zawodnikiem kadry w eliminacjach do Euro 2008. W 2010 roku zagrał na Mistrzostwach Świata w RPA.

</doc>
<doc id="817744" url="https://pl.wikipedia.org/wiki?curid=817744" title="Marek Cech (piłkarz słowacki)">
Marek Cech (piłkarz słowacki)



</doc>
<doc id="817745" url="https://pl.wikipedia.org/wiki?curid=817745" title="Pestapokalypse VI">
Pestapokalypse VI

Pestapokalypse VI – siódmy pełnometrażowy album austriackiej grupy black/deathmetalowej Belphegor. Na albumie znajduje się utwór "Belphegor - Hell's Ambassador" odnoszący się do demona Belfegora, którego imię zespół wybrał na swą nazwę.

</doc>
<doc id="817746" url="https://pl.wikipedia.org/wiki?curid=817746" title="Kneissl">
Kneissl

Kneissl – najstarsza z austriackich firm produkujących narty. Założona przez Franz'a Kneissl'a w roku 1861 w miejscowości Kufstein (firma do dziś ma tam swoją siedzibę), od początku jest znana ze swojej innowacyjności oraz dbałości o jakość – narty były i są wytwarzane w miarę możliwości ręcznie. Ostatnim rewolucyjnym wynalazkiem, wprowadzonym m.in. w modelu PowerGlide, jest zastosowanie mini-płóz na ślizgach nart powodujących lepszą kontrolę podczas skrętów carvingowych i jazdy na wprost. Przedsiębiorstwo jest znane z produkcji kultowych modeli nart zjazdowych, takich jak: White Star, Red Star, Tendon. Produkuje również rakiety tenisowe. Po okresie upadłości firma, dzięki rodzimym inwestorom, została wyprowadzona na prostą.

</doc>
<doc id="817750" url="https://pl.wikipedia.org/wiki?curid=817750" title="Ordre de Bataille Dywizji Zmechanizowanej w 1949">
Ordre de Bataille Dywizji Zmechanizowanej w 1949

Ordre de Bataille Dywizji Zmechanizowanej z 1949 r - etaty 2/119-2/128 i 4/55 typ „A”
Organizacja.
Dowództwo Dywizji: (67+10)
Razem w Dywizji Zmechanizowanej: 
łącznie 8226 żołnierzy;
Źródło: J. Kajetanowicz, Zmiany struktur organizacyjnych Dywizji Zmechanizowanych...,

</doc>
<doc id="817753" url="https://pl.wikipedia.org/wiki?curid=817753" title="Barionyks">
Barionyks

Barionyks ("Baryonyx walkeri") – dwunożny, mięsożerny dinozaur, teropod z rodziny spinozaurów żyjący w okresie wczesnej kredy 130–125 milionów lat temu na terenach dzisiejszej Europy.
Odkrycia.
Skamieniałości barionyksa zostały po raz pierwszy odkryte w styczniu 1983 przez kolekcjonera skamielin Williama Walkera w odkrywce gliny w hrabstwie Surrey w północnej Anglii. Walker odkrył potężny pazur, po czym skontaktował się z Muzeum Historii Naturalnej w Londynie. Z muzeum została wysłana ekipa paleontologów pod kierownictwem Alana J. Charig i Angeli C. Milner, aby przeszukać odkrywkę w celu znalezienia reszty skamieniałości. Po pewnym czasie ekipa odkopała w połowie kompletny szkielet młodego osobnika. Przypisano do niego wiele pojedynczych fragmentów czaszki, zębów i pazurów oraz fragmentaryczny szkielet odkryty w Portugalii, jednak w 2018 roku obalono przekonanie, jakoby to miał on należeć do barionyksa, gdyż u znaleziska z Portugalii nie występował silnie zakrzywiony do góry przedni koniec żuchwy, jaki występował u okazu z Anglii.
Etymologia.
Barionyks oznacza z greki „ciężki pazur” (/barys = „ciężki” + /onyx = pazur) i odnosi się do pazura na pierwszym palcu kończyn przednich, mierzącego 35 cm, który prawdopodobnie służył mu do łapania ryb. Epitet "walkeri" wywodzi się od nazwiska jego odkrywcy – Williama Walkera.
Budowa.
Szacuje się, że barionyks mierzył około 8,5 m i osiągał wagę 1,7 ton. Miał smukłą sylwetkę i silne nogi, zdolne do uniesienia całego ciężaru ciała. Wyróżniał się spośród teropodów swoją długą, niską i wąską czaszką. Jego nozdrza oddalone były od czubka pyska o 10 cm. W szczękach znajdowało się około 125 drobnych, ostrych zębów. Kształt jego czaszki przypomina kształt pyska gawiala. Na grzbiecie pyska znajdował się grzebieniasty wyrostek, którego rola nie jest znana (możliwe, że pełnił funkcję godową lub odstraszającą rywala). Jego szczątki znaleziono w deltach dawnych rzek, co wskazywać by mogło na rybożerność.
Sposób odżywiania.
O rybożerności świadczą znalezione wraz z ze skamieniałościami rybie łuski oraz liczne małe, cienkie i spiczaste zęby, nadające się do chwytania śliskiej zdobyczy. Polował w sposób podobny do dzisiejszych niedźwiedzi brunatnych, łapiąc ryby w swoje potężne pazury. Dietę prawdopodobnie uzupełniał zwierzętami lądowymi, gdyż w okolicy żołądka znaleziono także kość należącą do młodego iguanodona. Nie jest jednak oczywiste czy sam polował na młode zwierzęta, czy też odżywiał się padliną.

</doc>
<doc id="817755" url="https://pl.wikipedia.org/wiki?curid=817755" title="Andrzej Antoszewski">
Andrzej Antoszewski

Andrzej Antoszewski (ur. 1949) – polski politolog.
Życiorys.
Absolwent Wydziału Prawa Uniwersytetu Wrocławskiego (1972), od 1977 doktor nauk humanistycznych w zakresie nauk o polityce, od 1985 doktor habilitowany, od 1991 – profesor nadzwyczajny, od 1993 – profesor zwyczajny.
Znawca systemów politycznych Europy Środkowej i Wschodniej, oraz teorii demokratyzacji. Autor i współautor monografii, podręczników, opracowań encyklopedycznych oraz ponad 150 artykułów poświęconych tematyce systemów politycznych. Laureat między innymi Nagrody MEN oraz Wydziału Dziennikarstwa i Nauk Politycznych Uniwersytetu Warszawskiego za "Leksykon politologii" (wydanie VI, Wrocław 2002), Nagrody PAN za "Systemy polityczne współczesnego świata" (Gdańsk 2001), oraz Nagrody Ministra Edukacji za publikację "Systemy partyjne Europy Środkowej" (Wrocław 2003).
Przewodniczący Komitetu Narodowego PAN do Spraw Współpracy z Międzynarodowym Stowarzyszeniem Nauk Politycznych (IPSA), wiceprezes Polskiego Towarzystwa Nauk Politycznych, członek Centralnej Komisji Do Spraw Stopni i Tytułów oraz Rady Programowej Studiów Politycznych. Od 1972 związany jest z Instytutem Nauk Politycznych Uniwersytetu Wrocławskiego, gdzie od początku lat osiemdziesiątych kieruje Zakładem Systemów Politycznych, a w latach 1996–1999 pełnił funkcję dyrektora Instytutu. Od 2005 jest członkiem Senatu na Uniwersytecie Wrocławskim.
Został członkiem Centralnej Komisji do Spraw Stopni i Tytułów w kadencji rozpoczętej w 2017.

</doc>
<doc id="817758" url="https://pl.wikipedia.org/wiki?curid=817758" title="Melora Walters">
Melora Walters

Melora Walters (ur. 21 października 1968 w Dhahran) - amerykańska aktorka pochodząca z Arabii Saudyjskiej.

</doc>
<doc id="817759" url="https://pl.wikipedia.org/wiki?curid=817759" title="Mani Ratnam">
Mani Ratnam

Mani Ratnam (także Mani Rathnam, ur. 2 czerwca 1956 w Maduraj, Tamilnadu) – indyjski i tamilski reżyser, pisarz i producent filmowy
Ma opinię jednego z najciekawszych indyjskich reżyserów filmowych. Podejmuje tematykę społeczną. Studiował w Madras University w Madrasie. Jego film "Nayagan" został przez "Time Magazine" uznany za jeden ze stu najlepszych filmów świata (2005). Filmy jego współtworzą najlepsi operatorzy i muzycy filmowi Indii (m.in. Santosh Sivan i A.R. Rahman).

</doc>
<doc id="817762" url="https://pl.wikipedia.org/wiki?curid=817762" title="Basil Faber">
Basil Faber

Basil Faber (ur. około 1520 w "Sorau", obecnie Żary, zm. 1576), niemiecki filolog, luterański teolog.
Od 1550 rektor szkoły w Nordhausen, później przełożony kolegium Augustiańskiego w Erfurcie.
Autor dzieła: "Thesaurus eruditionis scholasticae" (Lipsk 1571) oraz współautor dzieła "Centurie Magdeburskie".

</doc>
<doc id="817770" url="https://pl.wikipedia.org/wiki?curid=817770" title="Dąbkowice (województwo zachodniopomorskie)">
Dąbkowice (województwo zachodniopomorskie)

Dąbkowice (do 1945 niem. "Damkerort") – osada (dawna wieś rybacka) w Polsce położona w województwie zachodniopomorskim, w powiecie sławieńskim, w gminie Darłowo na mierzei między jeziorem Bukowo a Morzem Bałtyckim.
Według danych z 28 września 2009 roku osada miała czterech stałych mieszkańców.
W Dabkowicach znajduje się Obchód Ochrony Wybrzeża podlegający pod Obwód Ochrony Wybrzeża Darłowo. Co roku odbywa się w pobliżu Akcja Bałtycka, polegającą na badaniu ptaków.
Do miejscowości można dostać się dróg tylko od strony Dąbek (odległość ok. 5 km). Odległość do Łazów w linii prostej wynosi ok. 4 km.
W latach 1975–1998 miejscowość administracyjnie należała do województwa koszalińskiego.

</doc>
<doc id="817771" url="https://pl.wikipedia.org/wiki?curid=817771" title="SIBC">
SIBC

SIBC (en. Shetland Islands Broadcasting Company) – komercyjna rozgłośnia radiowa, jedyna stacja nadająca z Wysp Szetlandzkich. Słyszana jest też na części Orkadów oraz na wodach wokół wysp. Siedziba radia mieści się w Lerwick, największym mieście owego terenu i jest tam najpopularniejszą ze stacji. Nadaje na falach 96,2 MHz, przy czym w Lerwick posiada odmienną częstotliwość 102,2 MHz, a nadawane jest z wieży na Bressay.
Radio powstało 26 listopada 1987 roku i od samego początku audycje nadawane są w języku angielskim. Posiada licencję (nr AL131-2) OFCOM, organizacji kontrolującej media w Wielkiej Brytanii.
Właścicielem rozgłośni jest Shetland Islands Broadcasting Company Limited, część Commercial Radio Companies Association.

</doc>
<doc id="817774" url="https://pl.wikipedia.org/wiki?curid=817774" title="Deperdussin Monocoque">
Deperdussin Monocoque

Deperdussin Monocoque – francuski jednopłatowy samolot, zaprojektowany w 1910 roku przez właściciela firmy "Aéroplanes Deperdussin" Armanda Deperdussin i inżyniera Louisa Béchereau.
Konstrukcja.
Samolot został zbudowany w konfiguracji średniopłata z pojedynczymi skrzydłami krytymi płótnem. Zastosowano skorupowy kadłub, stąd też nazwa "monocoque", dający bardzo lekką, mocną i aerodynamiczną konstrukcję. Główny konstruktor maszyny Louis Béchereau uzyskał taki efekt modelując kadłub na drewnianej formie. Taki sposób budowy samolotu pozwolił jak na owe czasy osiągać, dzięki doskonałej aerodynamice, bardzo duże prędkości co pozwoliło maszynie Deperdussin Monocoque jako pierwszej w historii przekroczyć barierę 200 km/h. Na maszynie w wersji hydroplanu ustanowiono rekord prędkości 73,63 km/h co zapewniło jej zdobycie Pucharu Schneidera, oraz maszynie w wersji z podwoziem klasycznym dwukrotne zdobycie Pucharu Gordona Bennetta w wyścigach lotniczych (nie mylić z przyznawanym w baloniarstwie Pucharem Gordona Bennetta).
Wodnosamolot Deperdussin Monocoque posiadał zamiast kół podwozia głównego dwa duże pływaki i trzeci mniejszy zamiast koła ogonowego.

</doc>
<doc id="817779" url="https://pl.wikipedia.org/wiki?curid=817779" title="Szetlandzka Rozgłośnia Radiowa">
Szetlandzka Rozgłośnia Radiowa



</doc>
<doc id="817786" url="https://pl.wikipedia.org/wiki?curid=817786" title="Standardbred">
Standardbred



</doc>
<doc id="817787" url="https://pl.wikipedia.org/wiki?curid=817787" title="Most Vasco da Gamy">
Most Vasco da Gamy

Most Vasco da Gamy ("port. Ponte Vasco da Gama") – most w Europie, który spina brzeg rzeki Tag w okolicach stolicy Portugalii, Lizbony (w miejscowości Sacavém) z miejscowością Montijo po drugiej stronie rzeki. Jego długość wynosi 17,2 km, w tym 0,829 km to przęsło główne, 11,5 km pozostałe przęsła nurtowe oraz 4,8 km to wiadukty dojazdowe i węzły. Most został zbudowany w celu odciążenia ruchu na jedynej działającej wcześniej przeprawie (Most 25 Kwietnia, port. "Ponte 25 de Abril") łączącej Lizbonę z terenami po drugiej stronie Tagu oraz z autostradami.
Most został otwarty dla ruchu samochodowego 29 marca 1998, w czasie odbywających się międzynarodowych targów Expo ’98. Budowlę nazwano imieniem żeglarza Vasco da Gamy w pięćsetną rocznicę odkrycia przez niego drogi morskiej z Europy do Indii.
Charakterystyka.
Most składa się z sześciu pasów ruchu, na których obowiązuje ograniczenie prędkości, tak jak na autostradzie do 120 km/h, wyjątkiem jest jedna sekcja gdzie ograniczenie prędkości wynosi 100 km/h. W deszczowe, wietrzne lub mgliste dni prędkość na moście ograniczona jest do 90 km/h. W przypadku, gdy ruch samochodowy wzrośnie do 52 tys. samochodów na dobę liczba pasów ruchu może być rozbudowana do ośmiu.
Na północnej granicy mostu znajdują się bramki, gdzie jest pobierana opłata w wysokości 2.80 euro (stawka w 2018 roku) za samochód osobowy, na południowej granicy brak bramek.
Historia budowy.
Decyzję o budowie mostu podjęto w drugiej połowie 1991 roku. W przetargu ogłoszonym przez Rząd Portugalii wygrała grupa Lusoponte – konsorcjum składające się z firm portugalskich, francuskich i brytyjskich. Konsorcjum otrzymało koncesje na pobieranie opłat przez 40 lat, w czasie których koszty budowy mają się zwrócić.
Całkowity koszt przeprawy mostowej wraz z drogami dojazdowymi oraz węzłami przedmostowymi oszacowano na około 1 mld USD. Projekt finansowano z kilku źródeł: subwencje państwa – 9%, Fundusz Unii Europejskiej – 35%, kredyt Europejskiego Banku Inwestycyjnego – 33% na gwarancje z syndykatu banków portugalskich i czterech banków międzynarodowych, pożyczka z Europejskiej Wspólnoty Węgla i Stali – 4% oraz od udziałowców konsorcjum Lusoponte.
Trwałość mostu zaprojektowanego przez firmę GIE Novaponte wynosi 120 lat oraz charakteryzuje go odporność na wiatr o sile 250 km/h oraz
trzęsienie ziemi 4,5 razy silniejsze niż siła wstrząsu podczas trzęsienia ziemi z 1755 roku w Lizbonie.
Inwestycja była podzielona na cztery etapy, za każdą była odpowiedzialna inna firma, a nad wszystkim trzymało nadzór niezależne konsorcjum. Do pracy przy moście było zaangażowanych jednocześnie blisko 3300 robotników, którzy najpierw spędzili 18 miesięcy na przygotowaniach budowy, a dopiero kolejnych 18 miesięcy na budowie mostu.

</doc>
<doc id="817800" url="https://pl.wikipedia.org/wiki?curid=817800" title="Ostra jazda (film 2000)">
Ostra jazda (film 2000)

Ostra jazda ("Road Trip") – amerykański film komediowy z 2000 roku.
Opis fabuły.
Po ukończeniu szkoły średniej, Josh wraz ze swoją dziewczyną Tiffany stają przed trudnym wyzwaniem – związkiem na odległość. Mają studiować w oddalonych od siebie o 1800 mil miastach. W niedługim czasie po rozstaniu Josh myśli że Tiffany nie chce już z nim być. Chłopak i poznana na imprezie dziewczyna, zakochana w nim piękna Beth spędzają razem noc i nagrywają to na wideo. Duży wpływ ma na to również postawa jego przyjaciela E.L.'a. Przez pomyłkę, Josh wysyła swojej dziewczynie kasetę z nagraniem z nocy z Beth. Odkrywa swoją pomyłkę w momencie, gdy chce pokazać ten film swoim kolegom, więc aby zapobiec dostaniu się kasety w ręce Tiffany, wyrusza z kolegami w daleką podróż z Ithaca w stanie Nowy Jork do Austin w Teksasie. Po drodze bohaterowie przeżywają różne przygody. Ostatecznie, okazuje się, iż na kompromitującej kasecie nagrał się kolega Josha – Barry. Mimo tego Tiffany rozstaje się ze swoim chłopakiem, który wraca do Beth.

</doc>
<doc id="817801" url="https://pl.wikipedia.org/wiki?curid=817801" title="Sprzedaż wysyłkowa">
Sprzedaż wysyłkowa

Sprzedaż wysyłkowa (ang. "mail order", fr. "Vente par correspondance") – jedna z form sprzedaży detalicznej. Kupujący dokonuje transakcji poprzez złożenie zamówienia – drogą pocztową, telefonicznie lub poprzez internet. Wyboru towaru lub usługi dokonuje się na podstawie katalogu, przysłanej do klienta oferty (ang. "mailling") bądź też za pośrednictwem strony internetowej. Wybrany towar dostarczany jest za pośrednictwem poczty lub firmy kurierskiej. Zapłata następuje w formie przedpłaty (przelewem bankowym lub przy użyciu karty płatniczej), pobrania (ang. "cash on delivery COD") lub z odroczonym terminem płatności.
Za początek tej formy sprzedaży uważa się wydanie przez firmę "Hammacher-Schlemmer" w 1881 katalogu oferującego narzędzia oraz materiały budowlane.
Ten rodzaj sprzedaży skierowany jest głównie do mieszkańców mniejszych miejscowości, gdzie dostęp do pełnej oferty towarowej jest ograniczony, choć korzystają z niego klienci bez względu na miejsce zamieszkania.
Wady.
Ceny produktów oferowanych w sprzedaży wysyłkowej nie różnią się zasadniczo od cen handlu detalicznego. Spowodowane jest to wysokimi kosztami akcji reklamowych, druku katalogów, kosztami przygotowania przesyłki oraz kosztami przesłania towaru do klienta. Wyjątkiem jest sprzedaż za pośrednictwem internetu, który obniża koszty związane z reklamą i drukiem katalogów.
Polskie prawo w szczególny sposób chroni konsumentów zawierających umowy sprzedaży wysyłkowej, pozwalając im, pod pewnymi warunkami, na zwrot towarów w ciągu 14 dni od ich odebrania.

</doc>
<doc id="817813" url="https://pl.wikipedia.org/wiki?curid=817813" title="Modelowanie (psychologia)">
Modelowanie (psychologia)



</doc>
<doc id="817814" url="https://pl.wikipedia.org/wiki?curid=817814" title="Forstinning">
Forstinning

Forstinning – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Ebersberg. Leży około 12 km na północny zachód od Ebersberga, przy autostradzie A94 i drodze B12.
Polityka.
Wójtem gminy jest Arnold Schmidt z CSU, rada gminy składa się z 18 osób.

</doc>
<doc id="817816" url="https://pl.wikipedia.org/wiki?curid=817816" title="Sygnały wywoławcze agresji">
Sygnały wywoławcze agresji



</doc>
<doc id="817818" url="https://pl.wikipedia.org/wiki?curid=817818" title="Sygnał wywołujący agresję">
Sygnał wywołujący agresję



</doc>
<doc id="817819" url="https://pl.wikipedia.org/wiki?curid=817819" title="Bodziec wywołujący agresję">
Bodziec wywołujący agresję



</doc>
<doc id="817820" url="https://pl.wikipedia.org/wiki?curid=817820" title="Martin McDonagh">
Martin McDonagh

Martin Faranan McDonagh (ur. 26 marca 1970 w Londynie) – brytyjsko-irlandzki dramaturg, reżyser i scenarzysta filmowy. Jedna z czołowych postaci współczesnego teatru irlandzkiego. Urodzony i wychowany w Londynie w rodzinie irlandzkich imigrantów. Posiadacz podwójnego obywatelstwa.
Twórca głośnych i nagradzanych filmów "Najpierw strzelaj, potem zwiedzaj" (2008) i "Trzy billboardy za Ebbing, Missouri" (2017). W teatrze znany jako autor czarnych komedii zebranych w dwie trylogie: "Trylogię Leenane" oraz "Trylogię arańską", których wszystkie części zostały po raz pierwszy wystawione przez Druid Theatre Company z siedzibą w Galway. Napisał także kilka słuchowisk radiowych.
Życiorys.
Urodził się w Camberwell w południowym Londynie, w rodzinie irlandzkiej. Jego matka (pochodząca z hrabstwa Sligo) i ojciec (z Galway) przeprowadzili się w 1992 z powrotem do Connemary, zostawiając Martina i jego brata (również reżysera i scenarzystę Johna Michaela McDonagh) w Londynie.
W wieku szesnastu lat Martin porzucił szkołę. Przez kolejną dekadę imał się różnych dorywczych zajęć lub pozostawał tymczasowo bez pracy, stale pisząc. Podczas letnich wizyt u rodziców w hrabstwie Galway McDonagh poznał specyficzny dialekt języka angielskiego, używany w zachodniej Irlandii, który później zastosował w swoich sztukach. 
Jego ironiczne połączenie surowego prowincjonalnego języka i czarnego humoru stanowi szczególną fuzję twórczości Johna Millingtona Synge'a ze współczesnymi utworami Harolda Pintera i Davida Mameta oraz stylem filmowym Quentina Tarantino. W 1996 został uhonorowany London Critics' Circle Theatre Awards dla najbardziej obiecującego dramatopisarza. Chociaż wielu uważa jego twórczość za wyjątkową, w sztukach McDonagha widać wyraźny wpływ amerykańskich twórców Beth Henley i Sama Sheparda, zwłaszcza w "Królowej piękności z Leenane".
W 2006 McDonagh otrzymał Oscara dla najlepszego filmu krótkometrażowego za film "Sześciostrzałowiec", do którego napisał scenariusz i którego był reżyserem. Sukces filmu spowodował jego przejście z krótkiego metrażu do fabuły i kolejne udane projekty filmowe.
Twórczość dramatopisarska.
Trylogia Leenane (The Leenane Trilogy).
Historia dysfunkcyjnego związku między starą panną a jej dominującą matką, w której córka staje przed ostatnią szansą na miłość, a matkę spotyka ponury koniec. Sztuka nominowana do Tony Award za najlepszą sztukę w 1998.
Mężczyzna z Connemary, Mick Dowd zajmuje się wykopywaniem z grobów szkieletów, aby zrobić w starych grobach miejsce dla mieszkańców wymierającej wioski. Pewnego dnia jego "klientką" zostaje żona, która zginęła przed laty w spowodowanym przez niego wypadku samochodowym.
Adaptacja "Prawdziwego Zachodu" Sama Sheparda, pokazującego kłótnie dwóch braci po śmiertelnym, prawdopodobnie przypadkowym, postrzeleniu ojca. Sztuka nominowana do Tony Award za najlepszą sztukę w 1999.
Trylogia arańska (The Aran Islands Trilogy).
Intrygi niepełnosprawnego nastolatka, chcącego wystąpić w filmie "Człowiek z Aran". Czarna komedia.
Cierpiący na zaburzenia psychiczne dowódca odłamu Irlandzkiej Armii Republikańskiej dowiaduje się, że jego najlepszy przyjaciel – kot – został zabity.
Trzecia część trylogii wysp Aran, która nie została wydana drukiem. Powstał za to film "Duchy Inisherin" ("The Banshees of Inisherin").
Inne sztuki.
Katurian, twórca makabrycznych bajek dla dzieci jest przesłuchiwany przez policję po tym, jak w okolicy kilkoro dzieci zostaje zamordowanych w sposób opisany przez Katuriana. .
Czarna komedia, rozgrywająca się wśród zawodowych katów w pierwszych dniach po zniesieniu w Wielkiej Brytanii kary śmierci.
Twórczość filmowa.
Ta nagrodzona Oscarem krótkometrażowa czarna komedia opowiada o losach bohatera, który podczas smutnej podróży do domu, kilka godzin po śmierci żony, spotyka dziwnego i prawdopodobnie chorego psychicznie młodego mężczyznę. Film był kręcony w Wicklow, Waterford i Rosslare.
Po otrzymaniu Oscara za "Sześciostrzałowiec" McDonagh podjął współpracę z Focus Features, wytwórnią, na zlecenie której wyreżyserował długometrażowy film na podstawie własnego scenariusza. To opowieść o dwóch płatnych mordercach, którzy po przypadkowym zamordowaniu dziecka ukrywają się w Brugii. Główne role w filmie zagrali Brendan Gleeson i Colin Farrell, 
Czarna komedia o scenarzyście Martym (w tej roli Colin Farrell), który akurat kończy pisać scenariusz zatytułowany "Siedmiu psychopatów". Aby tego dokonać, potrzebuje jedynie odrobiny skupienia i inspiracji. Jego najlepszy przyjaciel, bezrobotny aktor Billy (Sam Rockwell), który dorabia sobie jako złodziej psów, zrobi wszystko, żeby pomóc swojemu kumplowi. Rzecz w tym, że w tym samym czasie Billy wraz ze swym wspólnikiem Hansem (Christopher Walken) skradli ukochanego psa szalonego gangstera, który nie powstrzyma się przed niczym, by go odzyskać.
Dramat kryminalny o zdesperowanej kobiecie (Frances McDormand), która wobec obojętności lokalnych służb wynajmuje trzy billboardy, by zwrócić publiczną uwagę na wciąż niewyjaśnioną sprawę morderstwa swojej córki. Film z brawurowymi kreacjami aktorskimi miał swoją premierę w sekcji konkursowej na MFF w Wenecji. 
Komediodramat z elementami czarnego humoru opowiadający o dwóch mężczyznach, z których jeden chce zerwać ich znajomość, lecz drugi nie może się z tym pogodzić. Grają ich, odpowiednio, Brendan Gleeson i Colin Farrell.
Przypisy.
 

</doc>
<doc id="817821" url="https://pl.wikipedia.org/wiki?curid=817821" title="Hohenlinden">
Hohenlinden

Hohenlinden – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Ebersberg. Leży około 10 km na północ od Ebersberga, przy drodze B12. 3 grudnia 1800 roku miała tu miejsce Bitwa pod Hohenlinden, która była częścią wojny Francji z drugą koalicją.
Polityka.
Wójtem gminy jest Ludwig Maurer, rada gminy składa się z 14 osób.
Oświata.
W gminie znajdują się dwa przedszkola (100 miejsc, każde po 50) oraz szkoła (16 nauczycieli, 222 uczniów).

</doc>
<doc id="817824" url="https://pl.wikipedia.org/wiki?curid=817824" title="Bodziec wywoławczy agresji">
Bodziec wywoławczy agresji



</doc>
<doc id="817825" url="https://pl.wikipedia.org/wiki?curid=817825" title="Obwodnica Augustowa">
Obwodnica Augustowa

Obwodnica Augustowa – fragment drogi krajowej nr 8 oraz drogi ekspresowej nr S61 omijającej Augustów.
Budowa obwodnicy planowana była od 1992, pierwsze opracowania kilku wariantów przebiegu trasy powstały w 1996 roku. W lutym 2007 roku rozpoczęto budowę drogi w wersji przechodzącej przez chronione, m.in. w ramach sieci Natura 2000, tereny doliny Rospudy, co spotkało się ze znacznym nasileniem protestów organizacji ekologicznych. W październiku 2009 roku Rada Ministrów zmieniła przebieg drogi. W rezultacie 29 grudnia 2009 roku została wydana decyzja o środowiskowych uwarunkowaniach dla przebiegu obwodnicy Augustowa przez tereny rolnicze wzdłuż wsi Mazurki i Janówka. W marcu 2011 r. podpisano umowę na budowę obwodnicy. Obwodnicę oddano do użytkowania 7 listopada 2014. 
Warianty trasy.
Wariant GDDKiA.
Przewidziany do realizacji wariant GDDKiA do 24 marca 2009 roku zakładał, że obwodnica rozpocznie się w Augustowie na skrzyżowaniu z drogą nr 61, pobiegnie na północ zachodnią częścią miasta, dalej w pobliżu granicy lasu następnie skręci na wschód, wkroczy na tereny leśne, przekroczy estakadą Dolinę Rospudy w pobliżu wsi Szczeberka, dojdzie do istniejącej drogi w pobliżu wsi Gatne. Trasa miała mieć długość 17,2 km, z czego 7 km prowadziło przez obszary leśne w tym przez chronione, w ramach sieci Natura 2000 i doliny Rospudy. Nad torfowiskami Doliny Rospudy planowano wybudować estakadę o długości ok. 500 m. Budowa według tego projektu rozpoczęła się w lutym 2007 na obszarze nie obejmującym chronionych obszarów.
Zwolennicy poprowadzenia trasy szybkiego ruchu przez obszar chronionego krajobrazu i obszar specjalnej ochrony ptaków „Puszcza Augustowska” uważali, że straty w ekosystemie będą niewielkie i zostaną zrekompensowane, a pomniejszenie walorów estetycznych jest kwestią gustu, wybór takiej lokalizacji był według nich najlepszy pod względem minimalizacji kosztów zewnętrznych względem środowiska, natomiast budowa drogi przez Rospudę jest konieczna.
Ponadto projekt zakładał przeprowadzenie obwodnicy w miejscu, w którym występuje najniższa miąższość torfowiska. Podaje się, że torf występuje tam do głębokości 4 metrów, zaś na większości obszaru Doliny Rospudy sięga 20 metrów. Jednak w Chodorkach, przez który przechodziłby wariant alternatywny, w ogóle brak jest torfowiska, a dno wąskiej w tym miejscu doliny zajmują grunty mineralne.
Przeciwnicy budowy obwodnicy przez torfowiska nie negowali potrzeby zbudowania obwodnicy, uważali jednak, że w przypadku jej budowy przez dolinę Rospudy ulegnie zniszczeniu unikatowy ekosystem i proponowali inne przeprowadzenie trasy.
Obecnie wariant ten jest nieaktualny. GDDKiA zerwała umowę na budowę obwodnicy.
Wariant przez Raczki.
Alternatywną opcją był tzw. „wariant przez Raczki” – analizowany w 2005 r. przez GDDKiA oddział Białystok (wytyczony prawie dokładnie po trasie DW664 i DW655), odrzucony ze względu na konieczność wyburzenia ok. 30 gospodarstw i przebieg przez środek 10 wsi. Droga przecinałaby Rospudę w pobliżu Raczek. GDDKiA krytykując ten wariant, przypisywała jego autorstwo organizacjom ekologicznym, które jednak go wcale nie popierały. Mimo to właśnie na wariant przez Raczki, jako na najmniej szkodliwy, wskazał raport oceny oddziaływania na środowisko sporządzony dla wszystkich trzech wariantów przez firmę konsultingową DHV w lutym 2009 roku. Po dokładnych analizach okazało się, że liczba wyburzeń będzie niższa niż w forsowanym do tej pory przez GDDKIA wariancie przez torfowisko. Zarazem odrzucono w nim warianty przez Binduszki (tj. przez torfowiska) i przez Chodorki. Według opinii wójta gminy Raczki trasa wytyczona przez firmę DHV przecinałaby oczyszczalnię ścieków leżącą między Raczkami i Dowspudą”.
Wariant przez Chodorki.
„Wariant przez Chodorki” – opracowany przez stowarzyszenie SISKOM w 2006 r., poprowadzony wzdłuż linii wysokiego napięcia i zakładający przekroczenie Rospudy w Chodorkach, w miejscu istniejącego mostu. Droga omijałaby tereny gęsto zabudowane i wymagała wyburzenia jedynie 2-3 gospodarstw. W opracowaniu uwzględniono połączenie budowy obwodnic Augustowa i Suwałk. Według autorów to rozwiązanie tańsze i krótsze od proponowanego przez GDDKiA, spełniające ponadto wszelkie warunki, aby uzyskać dofinansowanie ze środków unijnych. Był to wariant faktycznie popierany przez ekologów i inne organizacje pozarządowe, ale nigdy nie był poważnie analizowany przez GDDKiA oddział Białystok. Według prezesa firmy „Transprojekt Warszawa” Tadeusza Suwary ta „propozycja trasy wokół Augustowa nie omija punktów kolizyjnych, a na jednym etapie przebiega nawet przez środek wsi”.
Krytyka i obrona wariantu alternatywnego.
Przeciwnicy alternatywnego przebiegu obwodnicy przez Chodorki twierdzili, że także i on posiada liczne wady, w tym wykluczające możliwość jego wdrożenia. Główne argumenty przeciwników to:
Zwolennicy wariantu alternatywnego uważają, że zarzuty jego przeciwników mijają się częściowo z prawdą i nie dotyczą meritum sprawy:
Według profesora Aleksandra Sokołowskiego, byłego eksperta GDDKiA, na terenach, przez które ma prowadzić wariant alternatywny, występują 4 gatunki roślin zagrożone wyginięciem oraz 25 chronionych gatunków, z informacji prasowych nie wynika jednak, o jakie gatunki w tym wypadku chodzi. Według Sokołowskiego „jeśli porównamy te dwa warianty przebiegu drogi to okaże się, że wariant ekologów powoduje większe straty w przyrodzie”. Ten sam ekspert w 1996 roku postulował objęcie ochroną rezerwatową całego dolnego odcinka doliny Rospudy, wskazując, że jakiekolwiek naruszenie stosunków wodnych w obrębie tutejszego systemu torfowiskowego doprowadzi do zaniku charakterystycznych dla niego zbiorowisk roślinnych na znacznej powierzchni. Według dr. Wiktora Kotowskiego z Centrum Ochrony Mokradeł, na trasie wariantu alternatywnego „nie ma żadnej rzadkości. Nie ma roślin z torfowisk, które występują w dolinie Rospudy”. Z kolei według mapy sporządzonej przez ornitologów Jacka Udolfa, Pawła Mirskiego, Eugeniusza Pugacewicza i Tomasza Tumiela, w 2006 roku na trasie wariantu „przez Chodorki” oraz w pasie 750 metrów od niego gniazdowało zaledwie 19 par z 9 gatunków ptaków umieszczonych w załączniku I dyrektywy ptasiej. Natomiast na trasie wariantu rządowego i w analogicznym pasie 750 metrów od niego w tym samym czasie gniazdowały aż 83 pary z 17 gatunków ptaków umieszczonych w tym załączniku.
Porównanie przebiegu tras.
Trasa we wszystkich wariantach rozpoczyna się przy skrzyżowaniu drogi krajowej 8 z drogą krajową 61 na przedmieściach Augustowa i początkowy jej przebieg jest taki sam we wszystkich wariantach.
Wersja „oficjalna” skręca wcześnie na północ i biegnie skrajem lasu, okolicach części miasta (dawniej wieś) Wójtowskie Włóki skręca na północny wschód, przecina Dolinę Rospudy, w miejscu gdzie przekracza rzekę dolina ma około 400 m szerokości.
Wersja „przez Chodorki” mijając Wójtowskie Włóki biegnie wzdłuż wsi Janówka, Jabłońskie i kilku mniejszych. Niemal cała dodatkowa długość przez tereny rolnicze. Skręca w pobliżu wsi Jabłońskie na północ, a następnie przechodzi przez północną część Suchej Wsi. Droga przecinałaby Dolinę Rospudy w okolicy Chodorek gdzie dolina ma 150 m szerokości. Biegnąc wzdłuż linii wysokiego napięcia droga przechodziłaby przez Kurianki, Józefowo i Poddubówki, gdzie miała się łączyć z planowaną obwodnicą Suwałk.
Stanowisko Komisji Europejskiej.
W lutym 2007 r. Unia Europejska zażądała wyjaśnień dotyczących budowy obwodnicy, a co za tym idzie natychmiastowego wstrzymania budowy. W piśmie Komisji Europejskiej sygnowanym 12 grudnia 2006 r. przez Stawrosa Dimasa do Minister Spraw Zagranicznych Anny Fotygi wskazane zostały następujące problemy:
Według GDDKiA w marcu 2006 roku minister środowiska przekazał Komisji Europejskiej cały komplet dokumentów, które są związane z ochroną środowiska przy budowie obwodnicy Augustowa i wówczas ze strony ekspertów Komisji Europejskiej nie otrzymano żadnych uwag.
Kalendarium.
1998.
Grudzień 1998 – organizacje pozarządowe: Stowarzyszenie Inicjatyw Społeczno-Ekologicznych „Ruch na rzecz Ziemi” z Suwałk oraz Oddział Północno-Wschodni Pracowni na rzecz Wszystkich Istot z Siemiatycz zgłaszają zastrzeżenia do wyłożonych do publicznego wglądu projektów miejscowych planów zagospodarowania przestrzennego gmin Augustów i Nowinka w związku z planowaną budową obwodnicy miasta Augustowa na terenie tych gmin. Zgodnie z wyłożoną do wglądu dokumentacją obwodnica miała przebiegać przez środek projektowanego rezerwatu, w odległości kilkuset metrów od stanowiska miodokwiatu krzyżowego.
1999.
Marzec 1999 – pierwsze protesty społeczne przeciwników budowy obwodnicy Augustowa w wariancie zatwierdzonym przez Generalną Dyrekcję Dróg Publicznych (GDDP) w Warszawie. Manifestacja pod Podlaskim Urzędem Wojewódzkim w Białymstoku towarzyszyła obradom Wojewódzkiej Komisji Ochrony Przyrody. Pikietujący zorganizowali konferencję prasową, którą prowadził badacz flory Doliny Rospudy i orędownik utworzenia rezerwatu na tym terenie dr Wojciech Adamowski (Stacja Geobotaniczna Uniwersytetu Warszawskiego w Białowieży)
Czerwiec 1999 – Wojewódzka Komisja Ochrony Przyrody w Białymstoku wraz z jej przewodniczącym prof. A. Sokołowskim (pomysłodawcą i projektantem utworzenia rezerwatu przyrody „Rospuda”) po wizji lokalnej i posiedzeniu przegłosowała przecięcie doliny Rospudy drogą ekspresową w postaci wału dł. 390 m oraz mostu dł. 60 m w miejscu projektowanego rezerwatu.)
Listopad 1999 – z inicjatywy Stowarzyszenia Inicjatyw Społeczno-Ekologicznych
„Ruch na rzecz Ziemi” z Suwałk odbyła się ogólnopolska akcja informacyjna (m.in. w Białymstoku, Augustowie, Suwałkach, Giżycku, Łomży i Toruniu) pod hasłem – Dzień Wsparcia dla Doliny Rospudy.
2001.
2001–2003 – Biuro projektowe Transprojekt w Warszawie opracowało projekt budowlany i wykonawczy budowy obwodnicy Augustowa, w tym wykonano m.in. Raport o oddziaływaniu na środowisko planowanego przedsięwzięcia polegającego na budowie obwodnicy Augustowa
2003.
1-4 grudnia 2003 – Dyrektor Generalny Komisji Europejskiej oświadczył, iż Polska może liczyć na współfinansowanie Via Baltica jedynie wówczas, gdy decyzja dotycząca jej przebiegu będzie opierać się na wynikach Strategicznej Oceny Oddziaływania na Środowisko.
2005.
Grudzień 2005 – rząd Polski zablokował rozpoczęcie budowy obwodnic kilku miast na trasie Białystok – Augustów (których budowa została powiązana z budową Via Baltica) w związku ze złamaniem prawa przez wojewodę podlaskiego podczas podejmowania decyzji o rozpoczęciu realizacji inwestycji.
2006.
Luty 2006 – firma Scott Wilson Ltd wygrała przetarg na opracowanie dokumentu pt. „Strategia rozwoju I Pan-Europejskiego Korytarza Transportowego. Część I: korytarz drogowy”, czyli tzw. strategiczną ocenę oddziaływania Via Baltica na środowisko. Do oceny zostało przedstawionych ponad 30 wariantów przebiegu trasy Via Baltica. Wszystkie warianty dotyczą przebiegu trasy na odcinku od Warszawy do przejść granicznych z Litwą. Ponad połowa z nich przebiega przez Łomżę, a pozostałe przez Białystok.
2 marca 2006 – minister środowiska Jan Szyszko rozpatrując spór pomiędzy zwolennikami i przeciwnikami budowy drogi przez dolinę Rospudy, zdecydował o budowie tunelu zamiast planowanej do tej pory estakady. Decyzja ta miała usatysfakcjonować obie strony: nie byłoby estakady nad doliną i nie byłoby konieczności wyznaczania nowego przebiegu obwodnicy. Należy jednak dodać, że budowa tunelu byłaby kilkakrotnie droższa od budowy estakady. W lipcu tego samego roku minister zezwolił ponownie na budowę estakady. Decyzja ta została potwierdzona w lutym 2007.
17 marca 2006 – Miasta Łomża i Ostrołęka i ich powiaty zorganizowały spotkanie w sprawie zajęcia wspólnego stanowiska dotyczącego przebiegu Via Baltica. Prelegenci nawiązali do historycznego traktu kowieńskiego, który wiódł przez oba te miasta. Przedstawiciel GDDKiA z Białegostoku zadeklarował, iż wiążące decyzje jeszcze nie zapadły. Przebieg trasy miał zostać określony po 30 listopada, kiedy to upływał termin przekazania strategicznej oceny oddziaływania Via Baltica na środowisko – dokumentu przygotowywanego przez firmę Scott Wilson Ltd. Organizatorzy konferencji wypracowali wspólne stanowisko za łomżyńsko-ostrołęckim wariantem Via Baltiki. Pełne poparcie zadeklarowały samorządy obu miast i powiatów.
12 grudnia 2006 – Komisja Europejska upomniała Polskę za plany kilku inwestycji związanych z budową trasy Via Baltica na obszarze chronionym w ramach programu Natura 2000. W oficjalnym liście napisano, że Polska złamała dwa przepisy prawa UE związanego z ochroną środowiska naturalnego. „Oczekuję, że polskie władze będą zgodnie z unijnym prawodawstwem otaczały opieką swoje obszary ważne z punktu widzenia ochrony środowiska” – powiedział unijny komisarz ds. ochrony środowiska Stawros Dimas. List ten odnosi się również do projektu budowy obwodnicy miasta Augustów, przeciw któremu działacze Greenpeace protestowali 18 listopada 2006. Polska otrzymała 2 miesiące na dostarczenie dokumentacji tego projektu i odwołanie się od decyzji Komisji Europejskiej.
2007.
Komisja Europejska stwierdziła, że zgoda na budowę obwodnicy Augustowa, która ma przebiegać doliną Rospudy, jest złamaniem unijnych przepisów. Bruksela wszczęła więc postępowanie przeciwko Polsce w związku z planami budowy. Pod koniec stycznia 2007 r. do grona przeciwników budowy dołączył Rzecznik Praw Obywatelskich Janusz Kochanowski, według którego inwestycja została zatwierdzona z naruszeniem prawa.
Według ministra środowiska „Rospuda to twór człowieka i nic się nie stanie, gdy przejdzie przez nią droga szybkiego ruchu”, natomiast międzynarodowi eksperci twierdzą iż „bagna Rospudy to unikatowy i bardzo delikatny ekosystem”.
9 lutego 2007 wojewoda podlaski podpisał pozwolenie na budowę obwodnicy która przetnie torfowiska Rospudy, decyzja ta spotkała się z krytyką ze strony Unii Europejskiej – rzeczniczka unijnego komisarza ds. środowiska, Stawrosa Dimasa, powiedziała, że procedura karna przeciwko Polsce zostanie przyspieszona. Polsce grożą kary, a nawet nakaz rozebrania inwestycji.” W odpowiedzi na decyzję ministra protesty rozpoczęły także organizacje zajmujące się ochroną przyrody.
10 lutego 2007 Zieloni 2004 w związku z wizytą w Warszawie przewodniczącego Komisji Europejskiej José Barosso zorganizowali w Warszawie demonstracje pod Ministerstwem Środowiska i pod Pałacem Prezydenckim, podczas których m.in. domagali się zmiany decyzji albo dymisji Ministra Środowiska Jana Szyszki
13 lutego Rzecznik Praw Obywatelskich zaskarżył decyzję ministra środowiska o rozpoczęciu budowy obwodnicy do Wojewódzkiego Sądu Administracyjnego, twierdzi on między innymi, że mogło dojść do naruszenia Artykułu 5 Konstytucji.
14 lutego na trasie planowanej trasy rozpoczął działalność zorganizowany między innymi przez Greenpeace obóz osób protestujących przeciwko budowie obwodnicy przez tereny chronione
15 lutego rząd Polski przekazał Komisji Europejskiej poufny raport według którego budowa obwodnicy jest „w zgodzie z polskim i unijnym prawem”, jeżeli raport ten nie zostanie przyjęty przez Komisję to „Polskę czeka proces przed Europejskim Trybunałem Sprawiedliwości, a w wypadku przegranej – gigantyczne kary”.
18 lutego w wielu miastach w Polsce, między innymi w Gdańsku, Krakowie, Poznaniu w Warszawie odbyły się protesty przeciwko budowie.
Grupa mieszkańców Augustowa napisała list otwarty do ministrów środowiska i transportu, prosząc o przeprowadzenie obwodnicy w innym miejscu, gdyż są świadomi „bezcennych naturalnych wartości Doliny Rzeki Rospudy”.
19 lutego część mieszkańców Augustowa protestowało na ulicach miasta przeciwko działaniom ekologów pragnących zatrzymania budowy estakady obwodnicy przez rejony doliny.
20 lutego europejski komisarz ds. środowiska Stawros Dimas zażądał, podczas spotkania w Brukseli z ministrem środowiska Janem Szyszką, w imieniu Komisji Europejskiej wstrzymania prac przy budowie obwodnicy. W przypadku braku reakcji ze strony Polski zagroził, że Komisja Europejska jest gotowa zwrócić się do Trybunału Sprawiedliwości UE o wydanie Polsce nakazu wstrzymania prac przy budowie obwodnicy. W tym samym dniu do protestu przyłączyli się naukowcy z Rady Wydziału Biologii UW, którzy przekazali do Kancelarii Premiera list wzywający do wstrzymania budowy – „zniszczona przyroda tego unikatowego w skali Europy i świata miejsca stanie się fatalnym pomnikiem tego rządu, na wzór budów socjalizmu, które nieodwracalnie oszpeciły krajobraz i zniszczyły dziedzictwo przyrodnicze naszego kraju”. Urząd Rzecznika Praw Obywatelskich oznajmił, że zaskarży także pozwolenie na budowę obwodnicy, oprócz wcześniejszych obaw Rzecznika o złamanie Konstytucji, według urzędu pozwolenie „zostało wydane na podstawie decyzji lokalizacyjnej z 2003 r. (jego) ważność wygasła po wstąpieniu Polski do Unii Europejskiej, kiedy Dolinę Rospudy objęła ochrona zgodna z europejskimi normami. I to według nich należało wydać nową decyzję lokalizacyjną”
21 lutego Kancelaria Prezydenta RP wydała oświadczenie iż wobec decyzji rozpoczęcia prac „Prezydent wyraził – mając na względzie zarówno dobro mieszkańców regionu, jak i doliny Rospudy – swoją zdecydowaną dezaprobatę”. W tym samym dniu szef podlaskiego oddziału Generalnej Dyrekcji Dróg Krajowych i Autostrad Tadeusz Topczewski powiedział iż prace rozpoczną się w czwartek (22 lutego) – „przekazaliśmy teren wykonawcy, pierwsze prace rozpoczną się w czwartek”, a według ministra Szyszki „wszelkie opinie i postanowienia w tej sprawie zostały wydane, ta inwestycja przygotowana jest do realizacji.” Komisja Europejska zapowiedziała, że jeżeli budowa ruszy w oznaczonym terminie i wbrew zasadom unijnym „Komisja Europejska natychmiast wyśle wniosek do unijnego Trybunału Sprawiedliwości, by nakazał wstrzymanie prac”.
22 lutego pierwsze prace miernicze rozpoczęli geodeci. Do grona protestujących przyłączyli się pracownicy Instytut Ochrony Przyrody PAN w Krakowie pisząc „mamy głęboką nadzieję, że IV RP nie będzie kojarzona z niekompetencją ministra środowiska oraz bezprecedensowym niszczeniem wartości przyrodniczych Polski, czego nie ośmielono się nawet dokonać w czasach komunistycznej dyktatury”. Protestujący ekolodzy i organizacje pozarządowe ujawniły, iż zakupiono niewielkie działki, przez które ma być przeprowadzona droga. Według jednego z protestujących, dziennikarza Gazety Wyborczej Adama Wajraka ziemię tę zakupiono ponieważ „jako tzw. strony w postępowaniu będziemy mieli łatwiejszy dostęp do dokumentów. Gdy tylko sprawa zakończy się pozytywnie, nasze „metry” przekażemy na jakiś szlachetny cel”. Według Dyrektora Generalnej Dyrekcji Dróg Krajowych i Autostrad Jerzego Doroszkiewicza, działki wykupione przez ekologów w końcówce grudnia 2006 zostały wywłaszczone już w listopadzie, więc inwestor ma prawo dysponować tymi gruntami. Z polecenia premiera Jarosława Kaczyńskiego, a na prośbę prezydenta Lecha Kaczyńskiego funkcjonariusze Centralnego Biura Antykorupcyjnego rozpoczęli kontrolę dokumentów podlaskiego oddziału Generalnej Dyrekcji Dróg i Autostrad, aby upewnić się czy dopełniono wszystkich wymagań przetargu na budowę drogi.
25 lutego w obozie Greenpeace w Dolinie Rospudy odbył się protest grupy mieszkańców Augustowa, „Augustowianie przywieźli ze sobą krzyże, symbolizujące liczbę ofiar wypadków drogowych, do których doszło w ich mieście na przestrzeni ostatnich kilku lat. Organizator akcji Andrzej Chmielewski wyjaśnia, że w ten sposób ludzie chcą uświadomić ekologom jak bardzo potrzebna jest miastu obwodnica.”
28 lutego w oświadczeniu IP/07/263 Komisja Europejska „przesłała Polsce ostateczne ostrzeżenie w sprawie możliwości wyrządzenia szkód w pierwotnej puszczy i siedliskach przyrodniczych o europejskim znaczeniu w przypadku rozpoczęcia budowy obwodnic Augustowa i Wasilkowa. Komisja popiera modernizację infrastruktury drogowej w Polsce, w tym budowę korytarza drogowego Helsinki – Warszawa na odcinku w północno-wschodniej części kraju, jednak nie zgadza się, by budowa obwodnicy doprowadziła do nieodwracalnych, zbędnych i nieuzasadnionych szkód. Ponieważ prace porządkowe związane z tymi dwoma projektami budowlanymi już się rozpoczęły lub wkrótce się rozpoczną, Komisja traktuje tę sprawę jako pilną i poprosiła Polskę o udzielenie odpowiedzi w ciągu jednego tygodnia. Komisarz ds. środowiska Stawros Dimas powiedział „wzywam polski rząd do ponownego rozważenia przebiegu tych obwodnic w celu uniknięcia aż tak poważnych szkód dla środowiska naturalnego. Wierzę, że Polska może bardzo wiele zyskać budując nową infrastrukturę drogową, jednak bez szkody dla najcenniejszego dziedzictwa przyrodniczego”.
1 marca zakończył działalność obóz zorganizowany przez Greenpeace „ponieważ pomiędzy 1 marca a 31 lipca w chronionym obszarze Doliny Rospudy zaczyna się okres lęgowy ptaków. Według decyzji środowiskowej wydanej przez ministra środowiska Jana Szyszkę nie wolno w tym czasie prowadzić prac budowlanych w Dolinie”.
2 marca w Brukseli przebywała delegacja Augustowa, w skład której weszli między innymi burmistrz Augustowa Leszek Cieślik, europosłanka PO Barbara Kudrycka, przedstawiciele Augustowskiej Organizacji Turystycznej i społecznego komitetu wspierania budowy obwodnicy która chciała przekonać komisarza ds. środowiska Stawrosa Dimasa do rozmów okrągłego stołu” na temat budowy obwodnicy. Według rzeczniczki Dimasa, „rozwiązania nie będą przyjmowane przy „okrągłym stole”, ale będą pochodzić od ekspertów, naukowców i prawników”. Na spotkaniu ustalono, że droga omijająca Augustów musi chronić i przyrodę i ludzi, dlatego najprawdopodobniej zbierze się jeszcze jeden – tym razem międzynarodowy zespół fachowców, który przeanalizuje wszystkie warianty obwodnicy Augustowa. Stawros Dimas zapewnił, że wraz z ekspertami odwiedzi Dolinę Rospudy. Budowę obwodnicy w obecnym kształcie poparł premier Litwy Gediminas Kirkilas, według niego „to połączenie drogowe jest ważne dla gospodarek obu krajów”, a „tyle drzew, ile się wytnie, tyle się posadzi”.
5 marca Państwowa Rada Ochrony Przyrody (organ doradczy Ministerstwa Środowiska) wydała negatywną opinię w sprawie inwestycji, wskazując że jakakolwiek kompensacja przyrodnicza nie będzie w tym wypadku możliwa, jak również, że przygotowane dla GDDKiA oceny oddziaływania na środowisko nie zawierają prawidłowej oceny typu ekologicznego torfowiska, a modele jego funkcjonowania są nieprawidłowe, szczególnie model zasilania torfowiska w wodę. Opinia PROP została jednak całkowicie zignorowana przez Ministra Środowiska i nie spotkała się z jakimkolwiek publicznym odzewem, mimo że Rada jest organem doradczym tegoż Ministra.
12 marca Protestujący przeciwko wstrzymaniu prac nad budową obwodnicy zablokowali ruch uliczny w Augustowie na 6 godzin, zapowiedzieli też kontynuację swojej akcji „jeżeli akcja nie odniesie skutku i Komisja Europejska złoży przeciwko Polsce pozew do Europejskiego Trybunału Sprawiedliwości”. Podobne blokady odbyły się także w Wasilkowie, Jurowcach, Kuźnicy Białostockiej i Czarnej Białostockiej.
16 marca z inicjatywy ambasady Niemiec w Augustowie gościli dyplomaci z Litwy, Łotwy, Estonii, Holandii, Wielkiej Brytanii, Francji i Niemiec. W Augustowie dyplomaci rozmawiali z władzami miasta, przedstawicielami GDDKiA oraz naukowcami reprezentującymi środowiska ekologiczne. Zapoznali się z dokumentacją inwestycji, a zwłaszcza częścią dotyczącą jej wpływu na środowisko naturalne, odwiedzili także miejsce planowanej budowy.
21 marca Komisja Europejska poinformowała, że pozwie Polskę przed Trybunał Sprawiedliwości w Luksemburgu, według oświadczania (IP/07/369) „Komisja opowiada się za modernizacją infrastruktury drogowej w Polsce, lecz jednocześnie nie zgadza się na nieuzasadnione narażenie siedlisk na nieodwracalne szkody wskutek budowy obwodnic. Ponieważ w przypadku obu projektów prace budowlane zostały już rozpoczęte, Komisja zwraca się do Trybunału Sprawiedliwości o zarządzenie tymczasowych środków i zażądanie od strony polskiej natychmiastowego przerwania prac”. Komisarz UE ds. środowiska oświadczył iż „z ubolewaniem wnosi tę sprawę do Europejskiego Trybunału Sprawiedliwości. Jednak podjęcie tego kroku jest konieczne w celu ochrony cennych siedlisk o znaczeniu europejskim przed nieodwracalnym zniszczeniem. Komisja nie może zgodzić się na utratę tak cennego dziedzictwa przyrodniczego”. Według ministra środowiska Jana Szyszko wniesienie sprawy przed Trybunał pozwoli na merytoryczną dyskusję na temat budowy obwodnicy, zapewnił także, „że w sprawie obwodnicy Augustowa spełnił wszystkie warunki, przewidziane przez polskie prawo i unijne dyrektywy, dotyczące ochrony środowiska”.
2 kwietnia Komisja Europejska nie wysłała, zapowiadanego w dniu 21 marca, wniosku o natychmiastowe wstrzymanie budowy, argumentując to faktem, iż budowa została wstrzymana przez Polskę na okres lęgowy ptaków. Natomiast wniosek o złamanie unijnego prawa został przesłany do Trybunału. Procedura tego wniosku przeciwko rządowi Polski potoczy się normalnym, a nie przyspieszonym trybem, co znacznie wydłuży czas jego rozpatrywania.
3 kwietnia minister środowiska Jan Szyszko zaprosił do Augustowa przedstawicieli zagranicznych mediów, aby przedstawić im problemy mieszkańców tego miasta i pokazać, iż jego zdaniem „na Podlasiu mogą być budowane dobre drogi i jednocześnie chronione środowisko naturalne”.
5 kwietnia teren planowanej budowy odwiedzili „przedstawiciele ministerstw środowisk kilkunastu krajów Unii Europejskiej”.
26 kwietnia Wojewódzki Sąd Administracyjny w Warszawie uchylił postanowienie ministra środowiska w sprawie drogi przez dolinę Rospudy, umożliwiające wybór wariantu przejścia drogi przez dolinę (tunel czy estakada) inwestorowi. Zdaniem przeciwników budowy, decyzja sądu może być podstawą uchylenia pozwolenia na budowę drogi przez Rospudę.
20 maja w województwie podlaskim wraz z przedterminowymi wyborami do sejmiku odbyło się referendum lokalne w którym mieszkańcy województwa mogli odpowiedzieć na pytanie:
„Czy jest Pan/Pani za utrzymaniem lokalizacji przebiegu obwodnicy Augustowa w ciągu drogi krajowej S8, określonej w Planie Zagospodarowania Przestrzennego Województwa Podlaskiego uchwalonym uchwałą nr IX/80/03 Sejmiku Województwa Podlaskiego z dnia 27 czerwca 2003 r., zgodnie z projektem zatwierdzonym decyzją Wojewody Podlaskiego?”
W referendum wzięło udział 21,56% z uprawnionych do głosowania, ponieważ nie został przekroczony wymagany próg 30% wynik referendum nie jest wiążący.
Około 92 procent głosujących opowiedziało się za utrzymaniem lokalizacji przebiegu obwodnicy Augustowa w ciągu drogi krajowej S8, określonej w Planie Zagospodarowania Przestrzennego Województwa Podlaskiego uchwalonym uchwałą nr IX/80/03 Sejmiku Województwa Podlaskiego z dnia 27 czerwca 2003 r., zgodnie z projektem zatwierdzonym decyzją Wojewody Podlaskiego.
Fakt przeprowadzenia referendum w tej formie był krytykowany za jego rzekomą stronniczość (głosującym nie daje się możliwości wypowiedzenia o alternatywnym przebiegu trasy) oraz fakt iż jego wyniki nie są w żaden sposób wiążące, referendum skrytykował także Roman Giertych mówiąc iż „dwa miliony złotych pójdzie na diety dla komisji referendalnych, w których zasiądą działacze Prawa i Sprawiedliwości, a referendum nic nie da” według niego na referendum zarobią działacze PiS na dietach dla komisji referendalnych.
21 maja Dariusz Szwed, współprzewodniczący partii Zielonych 2004 zwrócił się w liście otwartym do premiera Jarosława Kaczyńskiego o wycofanie się z budowy obwodnicy Augustowa przez Dolinę Rospudy, wskazując na możliwe szybkie rozwiązania przynoszące korzyści dla mieszkańców Augustowa i przyrody.
17 lipca eurodeputowany Thijs Berman przedstawił w Parlamencie Europejskim raport, według którego strona polska łamie prawo unijne i w którym zażądał natychmiastowego zaprzestania prac nad budową obwodnicy w obecnej formie przez dolinę Rospudy – „obwodnica Augustowa musi zostać wytyczona w innym miejscu, niż chcą polskie władze”.
29 lipca w dziewięciu polskich miastach odbyły się protesty przeciwko budowie obwodnicy przez tereny chronione.
30 lipca kilkusetosobowa grupa mieszkańców Augustowa rozpoczęła blokadę drogi krajowej nr 8 żądając, aby budowa obwodnicy przez Dolinę Rospudy rozpoczęła się 1 sierpnia. W odpowiedzi na list rządu polskiego, w którym stwierdzono wolę wznowienia budowy po zakończeniu okresu lęgowego ptaków 31 lipca, Komisja Europejska zwróciła się do Trybunału Sprawiedliwości o wydanie nakazu wstrzymania prac przez chronione tereny Rospudy.
31 lipca premier Jarosław Kaczyński oświadczył, że prace w rejonie Doliny Rospudy nie rozpoczną się, choć będą trwały prace na innych odcinkach planowanej drogi.
14 września Komisja Petycji Parlamentu Europejskiego „przyjęła wczoraj raport wzywający do zablokowania budowy drogi przez Dolinę Rospudy”. W zaleceniach kończących raport Komisja Petycji „jest zdania, że alternatywna trasa Łomża-Chodorki-Suwałki jest w przypadku projektu korytarza transportu drogowego Via Baltica jedynym odpowiednim wariantem pozwalającym uniknąć nieodwracalnych szkód na unikatowych i cennych obszarach objętych ochroną na mocy wymienionych w niniejszym sprawozdaniu unijnych dyrektyw dotyczących ochrony środowiska naturalnego; apeluje do polskich władz o wstrzymanie budowy i związanego z nią zniszczenia Doliny Rospudy oraz innych obszarów chronionych, a także o zachowanie równowagi ekologicznej w regionie”. Decyzja komisji Parlamentu Europejskiego nie ma mocy prawnej, ale może być brana pod uwagę jako opinia dla Europejskiego Trybunału Sprawiedliwości, który podejmie decyzję.
4 grudnia premier Donald Tusk po spotkaniu z Barroso, zapowiedział szybkie uporządkowanie problemu przebiegu obwodnicy przez Dolinę Rospudy powiedział, że „Chcemy postawić ten problem na nogi, bowiem dotąd stał na głowie”.
7 grudnia Minister Środowiska Maciej Nowicki stwierdził, że po przeczytaniu opinii Państwowej Rady Ochrony Przyrody „zdał sobie sprawę, jak cenny jest to obszar”, oraz zapowiedział, że zorganizuje „okrągły stół ekspertów, samorządowców, organizacji pozarządowych” w celu rozwiązania konfliktu powstałego wokół budowy obwodnicy przez chronione tereny.
10 grudnia Wojewódzki Sąd Administracyjny w Warszawie uchylił decyzję ministra środowiska ws. obwodnicy Augustowa przez dolinę Rospudy z lutego tego roku. Lutowa decyzja ministra podtrzymywała w głównych punktach decyzję wojewody podlaskiego z października ubiegłego roku o środowiskowych uwarunkowaniach realizacji inwestycji. Rozstrzygnięcia te do sądu zaskarżył Rzecznik Praw Obywatelskich oraz liczne organizacje ekologiczne.
12 grudnia Według niepotwierdzonych słów eurodeputowanego Jerzego Buzka istnieje szansa na sfinansowanie przez Unię Europejską budowy mostu wiszącego nad doliną Rospudy. Most miał być rzekomą propozycją rządu, umożliwiającą zachowanie obecnie planowanej trasy obwodnicy przy minimalnych stratach dla środowiska naturalnego. Komisarz ds. środowiska Stawros Dimas nie potwierdził tych informacji, a wcześniej „wielokrotnie powtarzał, że problem z lokalizacją obwodnicy polega nie tylko na ingerencji w mierzącą nieco ponad pół kilometra dolinę i jej torfowiska, ale również otaczające dolinę lasy – również stanowiące obszar Natura 2000”.
2009.
13 stycznia w związku z wyrokiem Wojewódzkiego Sądu Administracyjnego w Warszawie, oddział GDDKiA w Białymstoku zerwał umowę na budowę obwodnicy Augustowa ze względu na interes publiczny.
24 marca GDDKiA zwróciła się do Regionalnej Dyrekcji Ochrony Środowiska w Białymstoku o wydanie decyzji środowiskowej na budowę obwodnicy Augustowa przez Raczki z ominięciem obszarów chronionych Natura 2000. Wybranie tego wariantu nastąpiło w oparciu o wyniki ekspertyzy firmy DHV na temat wariantów przebiegu obwodnicy Augustowa zgodnie z postanowieniami Okrągłego Stołu.
18 sierpnia 2009 roku został opublikowany projekt Rozporządzenia Rady Ministrów zmieniającego rozporządzenie w sprawie sieci autostrad i dróg ekspresowych, który zakłada utworzenie nowej drogi ekspresowej nr 61 (tzw. trasy Via Baltica) po przebiegu Ostrów Mazowiecka – Łomża – Stawiski – Szczuczyn – Ełk – Raczki – Suwałki – Budzisko – granica państwa (Kowno).
29 grudnia 2009 Regionalna Dyrekcja Ochrony Środowiska w Białymstoku wydała decyzję środowiskową o augustowskiej obwodnicy, która jest podstawą do ubiegania się dla zezwolenie na jej realizację.
2010.
19 maja 2010 Generalna Dyrekcja Dróg Krajowych i Autostrad Oddział w Białymstoku ogłosiła przetarg na zaprojektowanie i wykonanie obwodnicy Augustowa w ciągu drogi krajowej nr 8 (ok. 23,3 km, jedna jezdnia) i drogi ekspresowej S-61 (ok. 13 km, dwie jezdnie).
Przetarg obejmował wykonanie dokumentacji projektowej, uzyskanie decyzji administracyjnych oraz wykonanie całości robót budowlanych. Na wykonanie przedmiotu zamówienia przewidziano 42 miesięcy (od daty zawarcia umowy, wliczając okresy zimowe).
2011.
9 lutego 2011 GDDKiA podała, że za najkorzystniejszą ofertę na wykonanie obwodnicy uznano ofertę firmy Budimex SA. Podpisanie umowy z wykonawcą miało nastąpić w pierwszym kwartale 2011 roku.
11 marca 2011 podlaski oddział GDDKiA podpisał umowę na wykonanie obwodnicy z firmą Budimex SA. Koszt wykonania robót – 659 mln zł. Na wykonanie prac wykonawca miał 42 miesiące.
2012.
10 grudnia 2012 wojewoda podlaski podpisał zezwolenie na realizację inwestycji drogowej.
2014.
7 listopada 2014 obwodnica została oddana do użytku.
Linki zewnętrzne.
https://www.archiwum.gddkia.gov.pl/pl/a/17001/Obwodnica-Augustowa-dostepna-dla-kierowcow

</doc>
<doc id="817827" url="https://pl.wikipedia.org/wiki?curid=817827" title="Giełda w Tel Awiwie">
Giełda w Tel Awiwie



</doc>
<doc id="817829" url="https://pl.wikipedia.org/wiki?curid=817829" title="Pliening">
Pliening

Pliening – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Ebersberg. Leży około 18 km na północny zachód od Ebersberga.
Polityka.
Wójtem gminy jest Georg Rittler z CSU, rada gminy składa się z osób.

</doc>
<doc id="817830" url="https://pl.wikipedia.org/wiki?curid=817830" title="Pentatlenek diazotu">
Pentatlenek diazotu

Pentatlenek diazotu (), – nieorganiczny związek chemiczny z grupy tlenków azotu, w którym każdy atom azotu występuje na formalnym stopniu utlenienia V.
Budowa.
W zależności od warunków, pentatlenek diazotu może występować w dwóch formach, kowalencyjnej i jonowej:
W stanie gazowym i w rozpuszczalnikach niepolarnych (np. w ) ma prawdopodobnie budowę kowalencyjną z mostkiem tlenowym łączącym atomy azotu (). Badania rentgenograficzne dowiodły, że w stanie stałym ma on strukturę jonową – – jest więc solą, azotanem nitroniowym. Szybkie schłodzenie gazowego pozwala na uzyskanie metastabilnej kowalencyjnej formy związku w stanie stałym, która w temperaturze powyżej −70 °C przechodzi egzotermicznie w formę jonową.
Otrzymywanie.
W warunkach laboratoryjnych otrzymuje się go przez ostrożne odwodnienie kwasu azotowego pentatlenkiem difosforu:
Inne metody syntezy to utlenianie dwutlenku azotu lub innych niższych tlenków azotu ozonem oraz reakcje azotanu srebra z chlorem lub trichlorkiem fosforylu () na gorąco, np.
Właściwości.
Pentatlenek diazotu w temperaturze pokojowej występuje w formie białych kryształków. Jest związkiem nietrwałym rozkładającym się spontanicznie w temperaturze pokojowej do dwutlenku azotu i tlenu. Z mocnymi kwasami daje sole nitroniowe i kwas azotowy, np.
Związek ten reaguje gwałtownie z wodą, jest bezwodnikiem kwasu azotowego. Ze względu na jego nietrwałość nie znajduje on w formie czystej praktycznych zastosowań.

</doc>
<doc id="817831" url="https://pl.wikipedia.org/wiki?curid=817831" title="Poing">
Poing

Poing – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Ebersberg. Leży około 15 km na północny zachód od Ebersberga, przy autostradzie A94 i linii kolejowej Monachium – Wels.
Polityka.
Wójtem gminy jest Albert Hingerl z SPD, rada gminy składa się z osób.

</doc>
<doc id="817837" url="https://pl.wikipedia.org/wiki?curid=817837" title="Niszczyciele typu Gearing">
Niszczyciele typu Gearing

Niszczyciele typu Gearing – typ niszczycieli amerykańskich pochodzący z okresu końca II wojny światowej, kiedy Stany Zjednoczone potrzebowały niszczycieli o większym zasięgu i z większymi zdolnościami zwalczania samolotów w porównaniu do tego co oferowały okręty typu "Allen M. Sumner". Zmiany dokonano, zwiększając długość kadłuba projektu "Sumner" o 4 metry w środkowej części. Pierwszym okrętem tego zmodyfikowanego typu "Sumner" był „Gearing” (DD-710).
W późnych latach 50. XX wieku wiele z niszczycieli typu "Gearing" przeszło znaczącą modernizację, znaną jako FRAM I, która miała na celu zwiększenie zdolności zwalczania okrętów podwodnych kosztem zdolności zwalczania samolotów. W 1962 roku, okręty tego typu brały udział w amerykańskiej operacji poszukiwania radzieckich okrętów podwodnych w trakcie „kryzysu kubańskiego”. Między innymi, USS „Charles P. Cecil” (DD-835) wykrył radziecki okręt B-36 projektu "641" (NATO: "Foxtrot").

</doc>
<doc id="817838" url="https://pl.wikipedia.org/wiki?curid=817838" title="Steinhöring">
Steinhöring

Steinhöring – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Ebersberg. Leży około 5 km na wschód od Ebersberga, przy drodze B304 i linii kolejowej Monachium – Mühldorf am Inn.
Polityka.
Wójtem gminy jest Alois Hofstetter, poprzednio urząd ten obejmował Max Niedermeier, rada gminy składa się z 16 osób.
Oświata.
W gminie znajdują się trzy przedszkola oraz szkoła podstawowa.

</doc>
<doc id="817844" url="https://pl.wikipedia.org/wiki?curid=817844" title="Ma Wan">
Ma Wan

Ma Wan – niewielka wyspa w Hongkongu usytuowana pomiędzy wyspami Lantau i Tsing Yi, należąca do dzielnicy Tsuen Wan. Powierzchnia wyspy wynosi 0,97 km².
Wyspa oddzielona jest dwoma kanałami, od zachodu Kanałem Ma Wan, a od wschodu kanałem Kap Shui Mun.

</doc>
<doc id="817847" url="https://pl.wikipedia.org/wiki?curid=817847" title="Ekistyka">
Ekistyka

Ekistyka – nauka o osiedlach ludzkich, obejmująca planowanie na poziomie regionalnym, miejskim i gminnym, jak również projektowanie budowli mieszkalnych w taki sposób, aby osiągnąć harmonię pomiędzy mieszkańcami osiedla a ich środowiskiem fizycznym i społeczno-kulturowym.
Ekistyka jest nauką transdysyplinarną: obejmuje nie tylko planowanie architektoniczne i urbanistykę, ale także geografię człowieka oraz psychologię społeczną, m.in. badanie interakcji zachodzących w obrębie współzamieszkujących osiedle grup społecznych oraz interakcji między różnymi grupami, jak również wieloaspektowe badanie relacji pomiędzy osiedlem a jego otoczeniem, jak również wpływu formy osiedla na kształtowanie tych relacji.
Ekistyka stworzona została przez greckiego architekta i urbanistę Konstandinosa Doksiadisa.
„Ekistyka” ("Ekistics") to także tytuł książki Doxiadisa, wydanej w 1968 r. oraz nazwa periodyku naukowego, wydawanego w Grecji.

</doc>
<doc id="817851" url="https://pl.wikipedia.org/wiki?curid=817851" title="Lista giełd papierów wartościowych">
Lista giełd papierów wartościowych

Giełdy papierów wartościowych według krajów

</doc>
<doc id="817853" url="https://pl.wikipedia.org/wiki?curid=817853" title="Vaterstetten">
Vaterstetten

Vaterstetten – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Ebersberg. Leży około 17 km na wschód od Monachium, przy autostradzie A99, drodze B304 i linii kolejowej InterCity Monachium - Rosenheim - Innsbruck/Salzburg.
Polityka.
Wójtem gminy jest Robert Niedergesäß, rada gminy składa się z 30 osób.

</doc>
<doc id="817854" url="https://pl.wikipedia.org/wiki?curid=817854" title="Bishnupriya Manipuri">
Bishnupriya Manipuri



</doc>
<doc id="817856" url="https://pl.wikipedia.org/wiki?curid=817856" title="Reprezentacja Szetlandów w piłce nożnej mężczyzn">
Reprezentacja Szetlandów w piłce nożnej mężczyzn

Reprezentacja Szetlandów rozegrała swój pierwszy mecz pierwszego stycznia 1919 roku, wygrała wtedy z Orkadami 3-2, grając na ich boisku. Drużyna nie należy do UEFA, ani FIFA, jednak czynnie bierze udział rozgrywkach międzynarodowych, na innych imprezach, a także w meczach towarzyskich. Należy do Związku Reprezentacji Wyspiarskich ("ang. International Island Games Association"), a także w Milne Cup.
Narodowym stadionem na Szetlandach jest Gilbertson Park w stolicy, Lerwick, jednak mecze odbywają się też w Seaview i Harbison Park.
Największą imprezą były ostatnio mistrzostwa zorganizowane z inicjatywy Związku Reprezentacji Wyspiarskich w 2005 roku, których Szetlandy były gospodarzem oraz po raz pierwszy w historii odniosły zwycięstwo, pokonując w finale Guernsey 2-0 (0-0).
Droga Szetlandów do zwycięstwa w 2005 roku.
10 lipca 2005 - Szetlandy - Falklandy 4:0
11 lipca 2005 - Szetlandy - Wyspy Alandzkie 3:1
13 lipca 2005 - Szetlandy - Saaremaa 0:0
14 lipca 2005 - Szetlandy - Wyspa Man 1:0
15 lipca 2005 - Szetlandy - Guernsey 2:0 (Finał)
Kadra 2009.
The following players were in the Island Games squad in 2009.

</doc>
<doc id="817857" url="https://pl.wikipedia.org/wiki?curid=817857" title="Język bisznuprija-manipuri">
Język bisznuprija-manipuri

Język bisznuprija-manipuri (ইমার ঠার/বিষ্ণুপ্রিয়া মণিপুরী) – język z grupy indoaryjskiej języków indoeuropejskich, którym posługuje się około 118 tys. osób, zamieszkujących głównie indyjskie stany: Asam, Tripura, Manipur, oraz Bangladesz i Birmę. Liczbę użytkowników na terenie Indii ocenia się na 77 tysięcy.
Angielska nazwa języka, "Bishnupriya Manipuri", została wprowadzona w końcu XIX wieku przez dr. G. A. Griersona.

</doc>
<doc id="817858" url="https://pl.wikipedia.org/wiki?curid=817858" title="Bodźce wywoławcze agresji">
Bodźce wywoławcze agresji



</doc>
<doc id="817859" url="https://pl.wikipedia.org/wiki?curid=817859" title="Zorneding">
Zorneding

Zorneding – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Ebersberg. Leży około 10 km na zachód od Ebersberga, przy drodze B304 i linii kolejowej Monachium – Rosenheim - Innsbruck/Salzburg.
Polityka.
Wójtem gminy jest Piet Mayr, poprzednio urząd ten obejmował Franz Pfluger, rada gminy składa się z 20 osób.

</doc>
<doc id="817861" url="https://pl.wikipedia.org/wiki?curid=817861" title="Flash and the Pan (album)">
Flash and the Pan (album)

Flash and the Pan był debiutanckim albumem australijskiego zespołu Flash and the Pan wydanym w roku 1978. Zarówno zawartość albumu jak i okładki różniły się między wydaniem australijskim a brytyjskim.
Utwór "And The Band Played On (Down Among the Dead Men)" – o zatonięciu Titanica był wydany jako brytyjski singel, osiągając 54. pozycję 23 września 1978 r.

</doc>
<doc id="817862" url="https://pl.wikipedia.org/wiki?curid=817862" title="Margaret Skeete">
Margaret Skeete

Margaret Skeete, z domu Seward (ur. 27 października 1878 w Rockport, Teksas, zm. 7 maja 1994 w Radford, Wirginia) – Amerykanka, znana z długowieczności.
Jej data urodzenia została m.in. poświadczona spisem powszechnym z 1880, w którym figurowała jako 2-letnie dziecko. Była zamężna. Dożyła wieku 115 lat i 192 dni, co stanowi w klasyfikacji "Księgi rekordów Guinnessa" i Gerontology Research Group 16. udokumentowaną długość życia ludzkiego. Należy dodać, że dwa przypadki dłuższego życia budzą wątpliwości badaczy (Kamato Hongo, oraz Carrie White).
Po śmierci Lucy Hannah w marcu 1993 została najstarszą żyjącą mieszkanką USA, należy również do niej rekord długości życia osoby urodzonej w stanie Teksas. W klasyfikacji najstarszych osób na świecie w chwili śmierci znajdowała się jedynie za Francuzką Jeanne Calment, która choć starsza o przeszło trzy lata, przeżyła Amerykankę o kolejne trzy lata. Margaret Skeete zmarła w maju 1994.

</doc>
<doc id="817863" url="https://pl.wikipedia.org/wiki?curid=817863" title="Kryzys">
Kryzys

Kryzys – termin pochodzi z języka greckiego ( - „krisis”) i oznacza w sensie ogólnym wybór, decydowanie, zmaganie się, walkę, w której konieczne jest działanie pod presją czasu. Cechą kryzysu jest nagłość, urazowość i subiektywne konsekwencje urazu w postaci przeżyć negatywnych.
Ludzkość od początków swego istnienia ma do czynienia z sytuacjami kryzysowymi. Są one wywoływane zdarzeniami losowymi, niepowodzeniami osobistymi oraz porażkami życiowymi. Życie każdego człowieka naznaczone jest ciągłymi zmianami w następstwie krytycznych wydarzeń. Żyjemy w otoczeniu, w środowisku niepewnym, gdzie obok wartości pozytywnych następują również i negatywne, powodujące stan wewnętrznej nierównowagi.
Zachowań człowieka nie można w pełni kontrolować i przewidzieć. Nie można też w pełni przewidzieć działania sił przyrody. Możemy ograniczać sytuacje wywołujące kryzys oraz minimalizować skutki, jednak nie da się ich całkowicie wyeliminować. Kryzys jest zjawiskiem szczególnym, występującym w ramach ogólnego, czasami bardzo długiego procesu występujących wokół nas zmian.
Słownikowe definicje kryzysu.
Na podstawie ww. źródeł kryzys to:
Reasumując powyższe rozważania, można stwierdzić, że kryzys to:
Kryzys jest częścią naszego życia, dotyczy nas wszystkich, co ważne jest spodziewany, a nawet pożądany. Wymaga od nas zmian i podejmowania nowych wyzwań i zadań. Z drugiej jednak strony sytuacje kryzysowe wywołują w świadomości społecznej kształtowanie postaw zachowawczych, często rezygnację, a nawet skrajny krytycyzm rzeczywistości, zamiast poszukiwania rozwiązań sytuacji trudnych, innych niż te, do których jesteśmy przyzwyczajeni.

</doc>
<doc id="817865" url="https://pl.wikipedia.org/wiki?curid=817865" title="François de Julien">
François de Julien

François de Julien (ur. 1791, zm. 1856) – właściciel otwartej w 1815 roku w Żarach wielopokoleniowej księgarni oraz antykwariatu.
Pochodził z rodu francuskiego, zbiegłego z Francji w dobie Wielkiej Rewolucji Francuskiej. Był synem markiza Filipa Armanda d'Julien, dworzanina Ludwika XVIII. Znaczną część życia rodzina d'Julien spędziła w Żarach, w których po ucieczce z ojczyzny osiadli w 1793 roku.

</doc>
<doc id="817866" url="https://pl.wikipedia.org/wiki?curid=817866" title="Ebersberg (Bawaria)">
Ebersberg (Bawaria)

Ebersberg – miasto powiatowe w Niemczech, w kraju związkowym Bawaria, w rejencji Górna Bawaria, w regionie Monachium, siedziba powiatu Ebersberg. 
Geografia.
Miasto jest położone w strefie przejściowej między Północnym Przedgórzem Alp, a Górnobawarskimi terasami żwirowymi, 33 km na wschód od stolicy landu Monachium, które jest dostępne S-Bahnem (linie S4 i S6), koleją regionalną ("Filzenexpress") i drogą B304. Ebersberg leży 28 km na południe od Erding, 32 km na północ od Rosenheimu, 20 km na zachód od Wasserburga, do którego można dojechać "Filzenexpressem" i B304 oraz 40 km od portu lotniczego Monachium.
Wody.
Ebersberg leży w zachodniej części doliny Ebrachtal, centrum jest powyżej doliny. Na północny zachód od centrum znajduje się jezioro Egglburger See, zasilające łańcuch stawów "Ebersberger Weiherkette" w północnej części miasta, które łączą się dalej z rzeką Ebrach.
Sąsiednie gminy.
Ebersberg sąsiaduje z gminami Bruck, Frauenneuharting, Grafing bei München, Hohenlinden, Kirchseeon i Steinhöring oraz nienależącymi do żadnej gminy obszarami wolnymi administracyjnie Ebersberger Forst i Eglhartinger Forst. 
Historia.
Do utworzenia gminy.
Historia Ebersbergu związana jest ściśle z założonym w 934 r. przez hrabiów von Ebersberg klasztorem benedyktyńskim. Od XIV w. klasztor miał prawo do wykonywania jurysdykcji zwanej "Klosterhofmark". W 1595 r. klasztor benedyktyński został zniesiony przez papieża Klemensa VIII, a zespół klasztorny został przekazany Jezuitom, a w 1773 r. Joannitom. W czasie ostatecznego rozwiązania klasztoru w 1808 r. budynki przeszły na własność państwa, a częściowo w ręce prywatne. 
Wiek XX.
Po II wojnie światowej Ebersberg przeżył boom gospodarczy, wynikający z szybkiej odbudowy ze zniszczeń wojennych, a także dzięki pracy gastarbeiterów. Szybki rozwój w latach 50. XX w. był powodem podniesienia Ebersbergu dn. 12.06.1954 do rangi miasta. W 1972 r. został połączony z Monachium linią S-Bahnu. 
Przyłączenia gmin.
1.01.1974 r. została przyłączona, dotychczas samodzielna, gmina . 1.05.1978 r. gmina Ebersberg uzyskała niewielką część rozwiązanej gminy Nettelkofen wraz z dziesięcioma mieszkańcami. 
Wyznania.
W czasie spisu powszechnego w 2011 r. 14,2% obywateli podało wyznanie ewangelickie, 53,3% rzymsko–katolickie, a 32,4% określiło się jako bezwyznaniowi lub należący do innej wspólnoty religijnej.
Polityka.
Burmistrzem miasta jest Walter Brilmayer z CSU, rada miasta składa się z 24 osób.
Herb.
Blazonowanie: "Na złotym polu nad zielonym, potrójnym wzgórzem, wznoszącym się z lewej do prawej, kroczy w górę od prawej strony czarny dzik". 
Kultura i zabytki.
Kultura.
Jedna z ulic w Ebersbergu (Valtortagasse) została nazwana na cześć pochodzącego z miasta kabaretu "Gruppo di Valtorta". Główną instytucją kultury w mieście jest "Alte Kino Ebersberg" sponsorowane przez fundację, związaną z tym kabaretem, wyróżnionym Niemiecką Nagrodą Kabaretową "(Deutscher Kleinkunstpreis)".
Sport.
Ebersberg oferuje wiele możliwości dla miłośników sportu. Największym klubem z ponad 2300 członków jest TSV 1877 Ebersberg, który oprócz piłki nożnej, ręcznej czy gimnastyki, oferuje również taekwondo i badmintona. 
Drużyna hokeja na lodzie EHC Klostersee, której nazwa pochodzi od ebersberskiego jeziora Klostersee, niedługo po utworzeniu przeniosła się do Grafing.
Gospodarka i infrastruktura.
Przedsiębiorstwa.
W Ebersbergu ma siedzibę regionalny oddział Aldi Süd.
Komunikacja samochodowa.
W Ebersbergu krzyżują się dwa główne ciągi komunikacyjne: przebiegająca na kierunku wschód–zachód (Monachium–Ebersberg–Wasserburg–Traunstein–Salzburg) droga krajowa B304 i mająca znaczenie regionalne na kierunku północ–południe (Erding–Markt Schwaben–Ebersberg–Rosenheim) droga St 2080.
Kolej.
Miasto leży na linii kolejowej Grafing–Wasserburg, nazywanej zwyczajowo "Filzenexpress". Nazwa pochodzi od torfowisk wysokich, zwanych w miejscowej gwarze "Filz", pokrywających dawniej dolinę Ebrach, wzdłuż której linia ta przebiega, przebiegającej na południe od centrum. Linia kolejowa do Grafing została uruchomiona w 1899 r., a jej końcowym punktem był . Jej przedłużenie do Wasserburga zostało uruchomione w 1903 r. W 1905 r. stacja Ebersberg była obsługiwana przez 3 pary pociągów. Oprócz dworca Ebersberg były dwa przystanki: Oberndorf koło Ebersbergu i Neuhausen na terenie miasta. Obecnie przystanki te nie funkcjonują i zostały rozebrane. Ponieważ w latach 60. XX w. zdecydowano, że bardzo popularna trasa Grafing–Ebersberg powinna być przyłączona sieci S-Bahn w Monachium, w 1969 r. dokonano jej elektryfikacji. S-Bahn w 1972 r. rozpoczęła kursowanie na trasie z Monachium przez Grafing do Ebersbergu i oferowała kursy co 40 minut. W 2000 r. dworzec został zmodernizowany. Wysokość peronów została podniesiona do 96 cm dla pociągów S–Bahn, a do 76 cm dla pociągów Regionalbahn. Obecnie istnieje jeden peron wyspowy z dwoma torami. Tor 1 jest ślepy i jest używany przez pociągi S-Bahn w kierunku Grafing. Tor 2 jest używany przez "Filzenexpress" i S-Bahn. Budynek dworca jest użytkowany do tej pory, znajduje się w nim punkt obsługi Deutsche Bahn i kiosk. W 2013 r. został dostosowany do potrzeb osób niepełnosprawnych.
Stacja Ebersberg jest obecnie obsługiwana w takcie 20/40 min. przez pociągi S–Bahn linii S4 i S6, które łączą Ebersberg z Grafing, Kirchseeon, Zorneding, Haar, Monachium, Fürstenfeldbruck, Buchenau, Grafrath i Geltendorf oraz z Planegg, Gauting, Starnberg i Tutzing. Oprócz tego tzw. "Filzenexpress" kursuje co godzinę między Wasserburgiem a Grafing. W godzinach szczytu pociągi te z Ebersbergu przez Grafing i München Ost kursują nawet do dworca głównego w Monachium.
Komunikacja autobusowa.
Miasto leży w strefie taryfowej MVV (Monachijskiego Stowarzyszenia Transportu i Taryf) i posiada oprócz dostępu do S–Bahnu i regionalnej, kolejowej sieci komunikacyjnej również bogatą sieć połączeń autobusowych. Na obszarze miejskim Ebersbergu kursuje 6 linii autobusowych i jedna linia „na żądanie”, tzw. "Ruftaxi". Sześć z tych linii należy do MVV, a jedna RVO "(Regionalverkehr Oberbayern)" – górnobawarskiego przedsiębiorstwa komunikacyjnego. 

</doc>
<doc id="817868" url="https://pl.wikipedia.org/wiki?curid=817868" title="Tad Szulc">
Tad Szulc



</doc>
<doc id="817870" url="https://pl.wikipedia.org/wiki?curid=817870" title="Grafing bei München">
Grafing bei München

Grafing bei München, Grafing b.München (hist. "Grafing am Gries") – miasto w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Ebersberg. Leży około 5 km na południe od Ebersberga, przy linii kolejowej Monachium – Rosenheim - Innsbruck/Salzburg; Monachium - Wasserburg am Inn.
Polityka.
Burmistrzem miasta jest Rudolf Heiler z FW, rada miasta składa się z 24 osób.

</doc>
<doc id="817872" url="https://pl.wikipedia.org/wiki?curid=817872" title="I liga argentyńska w piłce nożnej (1896)">
I liga argentyńska w piłce nożnej (1896)

Mistrzem Argentyny w roku 1896 został klub Lomas Academy Buenos Aires, a wicemistrzem Argentyny klub Flores Athletic Buenos Aires.
30 kwietnia 1896 roku gazeta Buenos Aires Herald doniosła o zmianie nazwy klubu Saint Lawrence A. C. na Belgrano AC.
17 sierpnia 1896 roku założony został nowy klub Belgrano AC jako połączenie starego klubu o tej samej nazwie Belgrano AC z klubem Buenos Aires i klubem Rosario Railway Athletic Club.
Mistrz Argentyny Lomas Academy Buenos Aires dołączony został do klubu Lomas Athletic Buenos Aires. Klub Retiro Athletic Buenos Aires stracił prawo gry w I lidze. Do ligi awansowały 4 drużyny –
Lanús Athletic Buenos Aires, Palermo Athletic Buenos Aires, Belgrano AC B (drugi zespół klubu Belgrano AC) oraz CA Banfield, co spowodowało, że liga powiększyła się z 5 do 7 zespołów.

</doc>
<doc id="817873" url="https://pl.wikipedia.org/wiki?curid=817873" title="Siding">
Siding

Siding (także oblicówka) – metoda wykończania elewacji budynków, zabezpieczająca ściany z zewnątrz przed przenikaniem wody z opadów oraz wiatru. Zewnętrzną, widoczną warstwę stanowią panele z drewna, metalu lub tworzyw sztucznych (winyl, PVC). Szerokość paneli wynosi kilkanaście centymetrów, a długość do kilku metrów. Panele mocuje się (gwoździami) do rusztu z listew drewnianych lub klamrami do specjalnych listew systemowych. 
Obecnie najpopularniejszy jest siding z paneli z tworzyw sztucznych. Jest on tani, łatwy w montażu dzięki dostępności licznych elementów i akcesoriów (narożniki, łączniki, kratki wentylacyjne itp). Takie wykończenie ścian nie wymaga konserwacji i jest łatwe do mycia. Stosując siding można poprawić właściwości izolacyjne ściany, umieszczając między listwami izolację cieplną i wiatroizolację.

</doc>
<doc id="817878" url="https://pl.wikipedia.org/wiki?curid=817878" title="Kania (dopływ Opatówki)">
Kania (dopływ Opatówki)

Kania ("Kołaczówka") – potok, prawy dopływ Opatówki o długości 5,52 km. 
Potok przepływa przez Wyżynę Sandomierską. Źródło Kani znajduje się we wsi Czerników Karski (przysiółek Murowaniec), na wysokości 271 m n.p.m. Przepływa przez Oficjałów a do Opatówki uchodzi w Opatowie w okolicach oczyszczalni ścieków, na wysokości 210 m n.p.m.

</doc>
<doc id="817879" url="https://pl.wikipedia.org/wiki?curid=817879" title="Steinhoring">
Steinhoring



</doc>
<doc id="817880" url="https://pl.wikipedia.org/wiki?curid=817880" title="Steinhoering">
Steinhoering



</doc>
<doc id="817881" url="https://pl.wikipedia.org/wiki?curid=817881" title="Grafing">
Grafing



</doc>
<doc id="817883" url="https://pl.wikipedia.org/wiki?curid=817883" title="Grafing bei Munchen">
Grafing bei Munchen



</doc>
<doc id="817884" url="https://pl.wikipedia.org/wiki?curid=817884" title="Grafing bei Muenchen">
Grafing bei Muenchen



</doc>
<doc id="817887" url="https://pl.wikipedia.org/wiki?curid=817887" title="Kubisztal">
Kubisztal



</doc>
<doc id="817889" url="https://pl.wikipedia.org/wiki?curid=817889" title="Pieczyska (powiat starogardzki)">
Pieczyska (powiat starogardzki)

Pieczyska – osada kociewska w Polsce położona w województwie pomorskim, w powiecie starogardzkim, w gminie Osiek, w kompleksie leśnym Borów Tucholskich.
W latach 1975–1998 miejscowość położona była w województwie gdańskim.
Inne miejscowości o nazwie Pieczyska: Pieczyska

</doc>
<doc id="817893" url="https://pl.wikipedia.org/wiki?curid=817893" title="Tłuczyński">
Tłuczyński



</doc>
<doc id="817894" url="https://pl.wikipedia.org/wiki?curid=817894" title="Krzysztof Machalica">
Krzysztof Machalica

Krzysztof Edward Machalica (ur. 7 lutego 1952 w Pszczynie) – polski sportowiec, reprezentant Polski w koszykówce, a także samorządowiec.
Życiorys.
W trakcie kariery koszykarskiej wywalczył brązowy medal Młodzieżowych Mistrzostw Europy w 1969. Ukończył studium instruktorsko-trenerskie ze specjalizacją w zakresie koszykówki.
W latach 80. należał do „Solidarności”. Był również drugim trenerem drużyny koszykarzy Zastalu Zielona Góra, został także kierownikiem tej drużyny.
W 2006 z ramienia Platformy Obywatelskiej (do której przystąpił) uzyskał mandat radnego rady miejskiej w Zielonej Górze. W 2010, 2015 i 2018 z powodzeniem ubiegał się o reelekcję. Z listy PO kandydował także bezskutecznie w 2007 i w 2011 do Sejmu, a w 2009 i 2014 do Parlamentu Europejskiego.
Życie prywatne.
Syn Henryka Machalicy, brat bliźniak Aleksandra oraz brat Piotra.

</doc>
<doc id="817895" url="https://pl.wikipedia.org/wiki?curid=817895" title="Miłość żyje wiecznie">
Miłość żyje wiecznie

Miłość żyje wiecznie (oryg. "Mohabbatein", ) – bollywoodzki dramat miłosny wyreżyserowany w 2000 roku przez Adityę Choprę, twórcę filmu "Żona dla zuchwałych"(1995). W rolach głównych występują sławni indyjscy aktorzy: legenda Bollywoodu Amitabh Bachchan i najpopularniejszy dziś aktor Indii Shah Rukh Khan. Jego partnerką w filmie jest Aishwarya Rai. Tematem filmu jest miłość, która także wtedy, gdy ukochana umiera, trwa dalej w pamięci ukochanego i w miłości, której on pomaga objawiać się u innych. To film o godzeniu się, o przebaczaniu sobie, o tym, jak ci, co twardnieją w bólu, stają się podatni na skruchę i gotowi znów kochać i cieszyć się z miłości innych. W centrum filmu znajduje się relacja między mężczyzną (Shah Rukh Khan), a ojcem jego ukochanej (Amitabh Bachchan).
Fabuła.
Narayan Shankar (Amitabh Bachchan) to ambitny i konserwatywny dyrektor elitarnej szkoły dla chłopców, który jest kochającym ojcem Meghi (Aishwarya Rai). Kiedy dowiaduje się o uczuciu pomiędzy nią a jednym ze swoich uczniów bez żadnego spotkania wyrzuca chłopaka ze szkoły. Załamana Megha odbiera sobie życie.
Kilka lat później w szkole swoją naukę w szkole rozpoczynają Vikram, Sameer i Karan. Wszyscy trzej zakochują się, ale z powodu sztywnych reguł szkoły nie mogą spotykać się z ukochanymi. Kiedy dyrektor zatrudnia nowego nauczyciela od muzyki do szkoły powoli wkracza radość. Jaka jest tajemnica Raja Aryan'a (Shahrukh Khan) i dlaczego tak bardzo chce pokazać dyrektorowi siłę miłości?
Muzyka i piosenki.
Muzykę do filmu stworzył duet braci Pandit Jatin-Lalit. Piosenki śpiewają – Lata Mangeshkar, Udit Narayan i inni.

</doc>
<doc id="817896" url="https://pl.wikipedia.org/wiki?curid=817896" title="Quinteros">
Quinteros



</doc>
<doc id="817897" url="https://pl.wikipedia.org/wiki?curid=817897" title="Dąbkowice">
Dąbkowice



</doc>
<doc id="817898" url="https://pl.wikipedia.org/wiki?curid=817898" title="Markiza de Maintenant">
Markiza de Maintenant



</doc>
<doc id="817899" url="https://pl.wikipedia.org/wiki?curid=817899" title="Tajemnica aptekarska">
Tajemnica aptekarska

Tajemnica aptekarska – termin prawniczy wprowadzony ustawą z dnia 19 kwietnia 1991 r. o izbach aptekarskich.

</doc>
<doc id="817903" url="https://pl.wikipedia.org/wiki?curid=817903" title="Mbark Boussoufa">
Mbark Boussoufa

Mbark (Moubarak) Boussoufa (arab. مبارك بوصوفة, "Mubarak Busufa"; ur. 15 sierpnia 1984 w Amsterdamie) – piłkarz marokański grający na pozycji ofensywnego pomocnika lub napastnika. Posiada także obywatelstwo holenderskie.
Kariera klubowa.
Boussoufa urodził się w Amsterdamie w rodzinie marokańskich emigrantów. Piłkarskie treningi młody Mbark rozpoczął w słynnej szkółce Ajaksu Amsterdam, do której zaczął uczęszczać w wieku 12 lat. W drużynach juniorskich Ajaksu grał przez niemal 5 lat, jednak nie dostał szansy wykazania się w pierwszym zespole. W 2001 roku Boussoufa wyjechał do Londynu i trafił do młodzieżowej drużyny Chelsea F.C. Jednak jego sytuacja w Anglii wyglądała podobnie i Mbark ani razu nie pojawił się w składzie pierwszej drużyny Chelsea. Grał jedynie w rezerwach tego klubu.
Latem 2004 Chelsea sprzedała Boussoufę do KAA Gent za około 200 tysięcy euro. Tam szybko wywalczył miejsce w podstawowej jedenastce. W Eerste Klasse zadebiutował w 1. kolejce, 7 sierpnia w wygranym 1:0 (potem zweryfikowanym jako walkower 5:0) meczu z Germinalem Beerschot. W 7. kolejce zdobył swojego pierwszego gola w lidze (wygrany 2:0 wyjazdowy mecz z Excelsiorem Mouscron). W lidze rozegrał łącznie 29 meczów i strzelił 5 goli, a z Gent zajął wysoką 6. pozycję. W sezonie 2005/2006 pokazał się z jeszcze lepszej strony i już wtedy zaczęto go uważać za najlepszego piłkarza w lidze. Dobrze kierował grą zespołu. Jako ofensywny pomocnik zdobył 9 goli w lidze i poprowadził drużynę z Gandawy do 4. miejsca w Jupiler League.
Już w czerwcu 2006 Boussoufa podpisał 4-letni kontrakt z najbardziej utytułowanym klubem w Belgii, RSC Anderlecht. Suma transferu wyniosła 3,5 miliona euro. Od początku sezonu grał w podstawowym składzie Anderlechtu. W 2006 roku za swoją postawę w lidze Boussoufa został uhonorowany wieloma nagrodami: Złotego Buta dla najlepszego piłkarza Jupiler League, Najlepszego Piłkarza Belgii, Najlepszego Piłkarza Młodego Pokolenia, a także dla Najlepszego Piłkarza w Belgii Pochodzącego z Afryki (Belgian Ebony Shoe) (drugi po Mido piłkarz z Afryki Północnej, który otrzymał tę nagrodę). Wraz z Anderlechtem dwukrotnie został mistrzem kraju (2007, 2010), dwukrotnie wicemistrzem (2008, 2009), jeden raz zdobywcą Pucharu Belgii (2008) i dwukrotnie zdobywcą Superpucharu Belgii (2007, 2010).
11 marca 2011 przeszedł do rosyjskiego Anży Machaczkała za około 10 milionów euro. Podpisał z tym klubem 3-letni kontrakt, w ramach którego ma zarabiać 2,5 miliona euro rocznie. W 2013 roku przeszedł do Lokomotiwu Moskwa.
W sierpniu 2013 roku został sprzedany do Lokomotiwu Moskwa, za sumę 15 mln euro. Mbark Boussoufa był kolejnym piłkarzem, który pożegnał się z ekipą Anży. Wszystko miało związek ze zmianą strategii klubu. Szefowie postanowili, że od tamtego czasu nie będą wydawać na zawodników milionów, lecz postawią na młodych graczy. Oprócz niego z Lokomotiwem kontrakt podpisał wcześniejszy kolega z zespołu Francuz Lassana Diarra. W 2016 roku wypożyczono go do KAA Gent.
W lipcu 2016 Boussoufa podpisał dwuletni kontrakt z Al-Jazira Club.
Kariera reprezentacyjna.
Boussoufa posiada holenderskie obywatelstwo, w związku z tym proponowano mu grę w reprezentacji Holandii. Marokańczyk odmówił jednak zgłaszając akces do gry w kadrze kraju swoich rodziców. 23 maja 2006 Boussoufa zadebiutował w reprezentacji Maroka w wygranym 1:0 towarzyskim meczu z reprezentacją USA.

</doc>
<doc id="817907" url="https://pl.wikipedia.org/wiki?curid=817907" title="Henryk Bobkowski">
Henryk Bobkowski

Henryk Karol Bobkowski h. Korab (ur. 19 maja 1879 w Krakowie, zm. 25 lipca 1945 tamże) – generał brygady Wojska Polskiego.
Życiorys.
Urodził się 19 maja 1879 w Krakowie, w rodzinie Mikołaja, powstańca styczniowego, i Marii z domu Urbantke. Był bratem Wandy, polskiej historyk i Aleksandra, II wiceministra komunikacji, działacza sportowego związanego ze sportami zimowymi, zwłaszcza narciarstwem.
W 1898 ukończył Szkołę Kadetów Piechoty w Łobzowie. 18 sierpnia 1898 został mianowany na stopień kadeta-zastępcy oficera ze starszeństwem z 1 września 1898 i wcielony do 1 Bośniacko-Hercegowińskiego Pułku Piechoty w Wiedniu. W latach 1904–1906 był słuchaczem Szkoły Wojennej w Wiedniu. Po jej ukończeniu wrócił do macierzystego pułku. W międzyczasie awansował na stopień nadporucznika ze starszeństwem z 1 maja 1905. W 1907 został odkomenderowany na w Wiener Naustadt, w charakterze słuchacza. W 1910 pełnił funkcję adiutanta jednego z batalionów macierzystego pułku. W 1911 został przeniesiony do 55 Galicyjskiego Pułku Piechoty w Tarnopolu i przydzielony do Szkoły Kadetów Artylerii w Traiskirchen. W następnym roku przydzielony do Terezjańskiej Akademii Wojskowej w Wiener Neustadt. Na kapitana został awansowany ze starszeństwem z 1 maja 1913.
Następnie służył w sztabach kolejnych szczebli dowodzenia m.in. jako instruktor narciarstwa w jednostkach górskich i jako wykładowca w szkolnictwie wojskowym (m.in. Szkole Kadetów Pionierów w Hainburg an der Donau). 
W I wojnie światowej dowódca kompanii na froncie rosyjskim, gdzie został ciężko ranny podczas bitwy pod Wolą Jaworową. 14 września 1915, po rekonwalescencji, został skierowany do służby w administracji wojskowej Generalnego Gubernatorstwa Lubelskiego. Był zastępcą komendanta powiatowego w Tomaszowie Lubelskim.
18 listopada 1918 generał Bolesław Roja mianował go majorem, zwolnił ze stanowiska zastępcy komendanta Stacji Zbornej w Krakowie i powierzył obowiązki dowódcy powiatowego w Białej. 22 stycznia 1919 został przydzielony do Oddziału Operacyjnego Naczelnego Dowództwa WP. 5 marca 1919 został przyjęty do Wojska Polskiego z byłej armii austro-węgierskiej, z zatwierdzeniem posiadanego stopnia majora ze starszeństwem od dnia 1 listopada 1918.
15 marca tego roku został przeniesiony do Departamentu I Ministerstwa Spraw Wojskowych. 6 lipca został dublerem majora armii francuskiej Duche na stanowisku szefa sztabu 2 Dywizji Strzelców Polskich, wchodzącej w skład Armii gen. Hallera. 1 września tego roku, po scaleniu Armii Krajowej z Armią gen. Hallera, 2 Dywizja Strzelców Polskich została przemianowana na 11 Dywizję Piechoty. Po zwolnieniu kadry francuskiej został szefem sztabu tej dywizji, a później szefem sztabu 2 Armii. 11 czerwca 1920 został zatwierdzony z dniem 1 kwietnia 1920 w stopniu podpułkownika, w piechocie, w grupie oficerów byłej armii austro-węgierskiej.
3 maja 1922 został zweryfikowany w stopniu pułkownika ze starszeństwem z dniem 1 czerwca 1919 i 91. lokatą w korpusie oficerów piechoty. 15 września 1922 został przydzielony ze zlikwidowanego Dowództwa 2 Armii do Inspektoratu Armii Nr I w Wilnie na stanowisko I oficera sztabu, pozostając oficerem nadetatowym 14 pp.
We wrześniu 1922 został dowódcą Obszaru Warownego „Wilno”. Następnie od marca 1923 był dowódcą piechoty dywizyjnej 4 Dywizji Piechoty w Toruniu. 8 maja 1923 akta sprawy honorowej „o obrazę czynną” ppor. rez. Dzięciołowskiego została przekazana z DOK III w Grodnie do DOK VIII w Toruniu. 
Z dniem 1 sierpnia 1924 wyznaczony został na stanowisko I oficera sztabu Inspektoratu Armii Nr III w Toruniu (etat generała brygady). Był wówczas podwładnym inspektora armii gen. dyw. Leonarda Skierskiego. 31 lipca 1926 został mianowany dowódcą 8 Dywizji Piechoty w Modlinie. Od 3 stycznia do 24 czerwca 1927 był słuchaczem III Kursu Centrum Wyższych Studiów Wojskowych w Warszawie. 1 stycznia 1928 został mianowany generałem brygady ze starszeństwem z dniem 1 stycznia 1928 i 3. lokatą w korpusie generałów. 15 maja 1928 został zwolniony ze stanowiska dowódcy dywizji, a 31 sierpnia tego roku przeniesiony w stan spoczynku. Osiadł w Krakowie, gdzie początkowo kierował placówką Biura Podróży „Orbis”, potem hurtownią wyrobów tytoniowych przy ul. Starowiślnej. Był również kuratorem krakowskiej Gminy Kościoła Ewangelicko-Augsburskiego.
Zmarł 25 lipca 1945 w Krakowie. Został pochowany w grobowcu rodzinnym na Cmentarzu Rakowickim (kwatera GA-płn.-wsch.-narożnik).
Henryk Bobkowski był żonaty ze Stanisławą z Malinowskich, z którą miał syna Andrzeja (1913–1961), a którego ojcem chrzestnym był Mathias Zdarsky.

</doc>
<doc id="817908" url="https://pl.wikipedia.org/wiki?curid=817908" title="USS Tallahassee (CL-116)">
USS Tallahassee (CL-116)

USS Tallahassee (CL-116) był amerykańskim lekkim krążownikiem typu "Fargo".
Stępka okrętu została położona 31 stycznia 1944 w Newport News w stoczni Newport News Shipbuilding and Drydock Co, ale w związku z postępem walk w czasie II wojny światowej, kontrakt na budowę okrętu został anulowany 12 sierpnia 1945, a kadłub został złomowany na pochylni.

</doc>
<doc id="817911" url="https://pl.wikipedia.org/wiki?curid=817911" title="Muzułmański Związek Religijny w Rzeczypospolitej Polskiej">
Muzułmański Związek Religijny w Rzeczypospolitej Polskiej

Muzułmański Związek Religijny w Rzeczypospolitej Polskiej (MZR) – polski związek wyznaniowy sunnitów hanafickich, skupiający m.in. polskich Tatarów, których przodkowie ponad 600 lat temu osiedlili się na ziemiach dawnej Rzeczypospolitej. Głową polskich muzułmanów zrzeszonych w MZR jest mufti Tomasz Miśkiewicz, przewodniczący Najwyższego Kolegium Muzułmańskiego (z siedzibą w Białymstoku), wybrany na to stanowisko – pierwszy raz w powojennej historii związku – 20 marca 2004 podczas XV Kongresu MZR.
W 2021 MZR zrzeszał 519 wiernych.
Historia.
MZR został utworzony w dniach 28–29 grudnia 1925, podczas zjazdu muzułmanów w Wilnie pod nazwą „Wszechpolski Zjazd Delegatów Gmin Muzułmańskich”. Muftim MZR został Jakub Szynkiewicz. Status prawny MZR został uregulowany przez Sejm Rzeczypospolitej Polskiej ustawą z dnia 21 kwietnia 1936 o stosunku Państwa do Muzułmańskiego Związku Religijnego w Rzeczypospolitej Polskiej.
Po II wojnie światowej MZR reaktywowano w 1947.
Od 2016 w związku z konfliktem w obrębie MZR część środowiska zaczęła kwestionować legalność wyboru Tomasza Miśkiewicza na stanowisko muftiego. Zgodnie z zarzutami wyboru muftiego dokonuje kongres elekcyjny, podczas gdy Miśkiewicza powołał zjazd, a on sam nie miał ukończonych wymaganych prawem 40 lat. We wrześniu 2016 zwołano Najwyższe Kolegium Muzułmańskie, które podjęło uchwałę o nieważności poprzedniego wyboru, zaś 15 października 2016 zwołano w Kruszynianach Wszechpolski Elekcyjny Kongres Muzułmański i wybrano nowego muftiego – Janusza Aleksandrowicza. Miśkiewicz wysłał do ministerstwa sprzeciw, a to 17 lipca 2017 wystawiło mu zaświadczenie, że on jest muftim.
Muzułmańskie gminy wyznaniowe.
MZR skupia następujące muzułmańskie gminy wyznaniowe:

</doc>
<doc id="817912" url="https://pl.wikipedia.org/wiki?curid=817912" title="Raoul Trujillo">
Raoul Trujillo

Raoul Maximiano Trujillo de Chauvelon (ur. 8 maja 1955 w Nowym Meksyku) – amerykański aktor, tancerz, choreograf i reżyser teatralny. Były solista teatru tańca Alwina Nikolaisa, choreograf i jeden z dyrektorów American Indian Dance Theatre – współczesnego teatru tańca indiańskiego. Gospodarz wielu programów telewizyjnych i show poświęconych tańcowi. Pochodzi z plemienia północnoamerykańskich Indian Apaczów. Stał się rozpoznawalny dzięki roli Zero Wolfa, bezwzględnego łapacza niewolników Majów i głównego antagonisty w filmie Mela Gibsona "Apocalypto" (2006), a także jako główny Irokez Kiotseaton w dramacie Bruce’a Beresforda "Czarna suknia" (1991). 
Kariera.
Rozpoczął pracę w teatrze jako malarz sceniczny, a swoją pierwszą pracę zdobył w 1977 jako aktor / tancerz w produkcji "Equus". W 1978 zaczął tańczyć w Los Angeles na Uniwersytecie Południowej Kalifornii i zobaczył swoje pierwsze współczesne produkcje taneczne i baletowe Martha Graham czy Rudolfa Nuriejewa. Przez następne dwa lata intensywnie trenował na stypendiach w Toronto Dance Theatre i Nikolais/Louis Dance Lab w Nowym Jorku. Został poproszony o dołączenie do teatru tańca pod kierunkiem Alwina Nikolaisa, który został jego mentorem i zaczął zwiedzać świat. W latach 1980–1987 nauczył się projektować scenografię, kostiumy i oświetlenie. Po odejściu z zespołu rozpoczął solową pracę jako tancerz i choreograf. Występował w przedstawieniach o charakterze etnicznym i współczesnym na scenach Ameryki Północnej i innych kontynentów, w tym w Polsce m.in. na Wratislavia Cantans.
Grywał w wielu głośnych i uznanych filmach, w tym w dramacie przygodowym "Cień wilka" (1992) z Lou Diamondem Phillipsem, melodramacie historycznym Terrence’a Malicka "Podróż do Nowej Ziemi" (2005), westernie fantastycznonaukowym Jona Favreaua "Kowboje i obcy" (2011), dreszczowcu fantastycznonaukowym "Riddick" (2013) z Vinem Dieselem, dreszczowcu kryminalnym Denisa Villeneuve’a "Sicario" (2015) z Emily Blunt, Benicio del Toro i Joshem Brolinem oraz jego kontynuacji "" (2018). Wystąpił także w kilkudziesięciu serialach telewizyjnych w rolach drugoplanowych i głównych, w tym "Zagubiona tożsamość", "Demony Da Vinci", "Salem", "Czarna lista" i "Mayans MC" jako Che „Taza” Romero.

</doc>
<doc id="817920" url="https://pl.wikipedia.org/wiki?curid=817920" title="Rezerwat Biosfery „Askania Nowa”">
Rezerwat Biosfery „Askania Nowa”

Rezerwat Biosfery „Askania Nowa” (ukr. Біосферний заповідник «Асканія-Нова») – rezerwat doświadczalny w obwodzie chersońskim na Ukrainie.
Rezerwat zajmuje powierzchnię 33,3 tys. hektarów, w jego skład między innymi wchodzi zoo aklimatyzacyjne (2330 ha), arboretum (170 ha) oraz dziewiczy step (11 tys. ha) – ostatni tego typu obszar w Europie.
Poza lokalnymi gatunkami hodowane są tam strusie, bizony, antylopy, dzikie konie, lamy, zebry oraz wiele gatunków ptaków, jak również kilkaset gatunków roślin z całego świata.
W 1989 roku rezerwat został wpisany na ukraińską listę informacyjną UNESCO – listę obiektów, które Ukraina zamierza rozpatrzyć do zgłoszenia do wpisu na listę światowego dziedzictwa UNESCO.
Historia.
W 1883 roku niemiecki osadnik Friedrich von Falz-Fein (1863–1920) utworzył rezerwat, w którym zgromadził przeszło 50 gatunków zwierząt. W 1887 roku założył jeszcze arboretum. W 1892 roku sprowadzono kolejne pokolenia elandów – antylop rodem z południowo-wschodniej Afryki. W 1889 roku podczas wystawy światowej w Paryżu park otrzymał złoty medal za walory krajobrazowe i system nawadniający. W roku 1899 z półpustynnych regionów Mongolii sprowadzono konie Przewalskiego. W 1919 roku rezerwat został znacjonalizowany i przekształcony w ośrodek hodowli i aklimatyzacji zwierząt.
W 1960 roku z Europy Północnej dostarczono kuce szetlandzkie.
W 1985 roku park został wpisany przez UNESCO na listę rezerwatów biosfery. Oficjalna nazwa parku to "Біосферний заповідник «Асканія-Нова» ім. Ф. Е. Фальц-Фейна" (Rezerwat Biosfery „Askania Nova” im. F.E. Pfalz-Feina). W 1989 roku rezerwat został wpisany na ukraińską listę informacyjną UNESCO – listę obiektów, które Ukraina zamierza rozpatrzyć do zgłoszenia do wpisu na listę światowego dziedzictwa UNESCO.
Zasoby naturalne.
Obszar rezerwatu wynosi 33,3 tys. ha, w tym 11 tys. ha to stepowy obszar całkowicie chroniony, 2330 ha – zoo aklimatyzacyjne, 170 ha – arboretum. Występuje tu ponad 500 gatunków roślin i ponad 3000 gatunków zwierząt, w tym 69 wpisanych do Ukraińskiej czerwonej księgi gatunków zagrożonych, 295 objętych ochroną na mocy konwencji berneńskiej, 195 – na mocy konwencji bońskiej i 12 umieszczonych w Europejskiej czerwonej księdze. 
Rezerwat porośnięty jest kostrzewą walezyjską i ostnicą. Występują tu, zapisane w Ukraińskiej Czerwonej Księdze, ostnica włosowata, tulipan pachnący, szachownica kostkowata, "Caragana scythica", "Stipa ucrainica", "Stipa lessingiana", "Tulipa scythica". 
Rezerwat zamieszkuje przynajmniej 1155 gatunków stawonogów, 7 gatunku płazów i gadów, 18 gatunków ssaków, w różnych porach roku ponad 250 gatunków ptaków. W parku żyją stada dzikich koni. 
Podział terytorialny.
Obszar rezerwatu dzieli się na trzy części, łagodnie przechodzące w siebie nawzajem:
Sad botaniczny.
Ma powierzchnię 170 hektarów. Pierwszą część ogrodu założono w 1887 roku. Pod koniec XX wieku kolekcji roślin osiągnęła 1000 krzewów i drzew. Krajobrazy wzbogacają pawilony, stawy i groty. Kręcono tu film „Dzieci kapitana Granta”.

</doc>
<doc id="817921" url="https://pl.wikipedia.org/wiki?curid=817921" title="Allen Klein">
Allen Klein

Allen Klein (ur. 18 grudnia 1931 w Newark, zm. 4 lipca 2009 w Nowym Jorku) – amerykański przedsiębiorca i producent muzyczny.
Życiorys.
Pochodził z rodziny żydowskich emigrantów z Budapesztu.
W 1957 założył wraz z żoną własne przedsiębiorstwo oraz wykupił 48% udziałów w amerykańskiej firmie fonograficznej Cameo-Parkway Record Company, którą rok później przekształcił w ABKCO Industry Corporation. Stał się znany głównie jako promotor i wydawca płyt zespołów The Rolling Stones i The Beatles. Jego firma wydała także płyty m.in. Bobby Darina i Sama Cooke.
W 1973 wyprodukował film "Święta góra" w reż. Alejandro Jodorowsky’ego. 
John Lennon napisał o nim krytyczną piosenkę „Steel and Glass”.

</doc>
<doc id="817923" url="https://pl.wikipedia.org/wiki?curid=817923" title="Małe Wycinki">
Małe Wycinki

Małe Wycinki – część wsi Wycinki w Polsce położona w województwie pomorskim, w powiecie starogardzkim, w gminie Osiek.
Miejscowość leży na obszarze Borów Tucholskich i przy drodze wojewódzkiej nr .
W latach 1975–1998 miejscowość administracyjnie należała do województwa gdańskiego.
Inne miejscowości o nazwie Wycinki: Wycinki
Linki zewnętrzne.
Strona internetowa Wycinek - http://www.wycinki.com

</doc>
<doc id="817931" url="https://pl.wikipedia.org/wiki?curid=817931" title="Robert Downey Jr.">
Robert Downey Jr.

Robert John Elias Downey Jr. (ur. 4 kwietnia 1965 w Nowym Jorku) – amerykański aktor filmowy i telewizyjny, producent filmowy, scenarzysta, autor tekstów piosenek, komik i piosenkarz.
Życiorys.
Wczesne lata.
Przyszedł na świat na Manhattanie w Nowym Jorku jako młodszy z dwójki dzieci Elsie (z domu Ford), tancerki / piosenkarki, i Roberta Downeya Seniora, aktora, scenarzysty, producenta, operatora i reżysera filmów undergroundowych. Jego dziadkowie ze strony ojca byli Żydami, których rodziny pochodziły z Litwy, Rumunii i Węgier. Jego matka jest pochodzenia szkockiego, niemieckiego i szwajcarskiego. Jego ojciec urodził się jako Robert Elias i zmienił nazwisko na Downey (po swoim ojczymie Jamesie Downeyu), gdy był niepełnoletni i chciał zaciągnąć się do armii. On i jego starsza siostra Allyson Lee (ur. 1963) dorastali w Greenwich Village.
Początki kariery.
Wychowany w rodzinie artystów już jako dziecko poznał pracę na planie filmowym. Mając 5 lat stawiał pierwsze kroki przed kamerą w komedii fantasy swojego ojca "Funt" ("Pound", 1970) jako zarozumialec Puppy i dwa lata później w komediowym westernie "Pałac Greasera" ("Greaser’s Palace", 1972) w roli Quasimodo w okresie dzieciństwa z Allanem Arbusem i Hervé Villechaize.
W 1975 uczęszczał do Perry House School w Chelsea i uczył się klasycznego baletu w Londynie. Jako nastolatek zaczął komponować, a jego pasją stała się gra na fortepianie. W 1982 przerwał naukę w Santa Monica High School w Santa Monica i powrócił do Nowego Jorku, gdzie w wieku dwudziestu lat rozbawiał publiczność wcielając się w rozmaite role w programie NBC "Saturday Night Live" (1985–1986).
Rozwój kariery.
Na dużym ekranie zaczynał od ról młodych buntowników i wesołych nastolatków; jako kobieciarz zadurzony w nieczułej na jego wdzięk córce szefa miejscowej mafii w komedii romantycznej "Podrywacz artysta" ("The Pick-up Artist", 1987) z Molly Ringwald czy w roli bogatego chłopaka uzależnionego od narkotyków w dramacie "Mniej niż zero" ("Less Than Zero", 1987) z Andrew McCarthy.
Największym sukcesem okazała się sugestywna kreacja Charliego Chaplina, człowieka ze wszystkimi słabostkami i dziwactwami w dramacie biograficznym Richarda Attenborough "Chaplin" (1992), za którą przyznano mu nominację do Oscara i Złotego Globu. Specjalnością stały się romantyczne role komediowe, które gra w sposób brawurowy ze swadą i autoironią. Za rolę biznesmena w komedii fantasy "Serce i dusze" ("Heart and Souls", 1993) odebrał nagrodę Saturna. Postać adwokata Larry’ego Paula w serialu Fox "Ally McBeal" (2000–2001) została uhonorowana nagrodą Złotego Globu i nominacją do nagrody Emmy.
W 2003 Mel Gibson załatwił Downeyowi Jr. główną rolę autora drugorzędnych powieści detektywistycznych, który usycha w szpitalu, unieruchomiony fizycznie i umysłowo przez rzadką chorobę skóry w produkowanej przez siebie komedii muzycznej "Śpiewający detektyw" ("The Singing Detective"). W dramacie George’a Clooneya "Good Night and Good Luck" (2005) wystąpił w roli Joego Wershbę, odważnego producenta telewizyjnego. W komedii sensacyjnej Shane’a Blacka "Kiss Kiss Bang Bang" (2005) zagrał Harry’ego Lockharta, drobnego złodziejaszka i łotrzyka, który przez pomyłkę trafia na casting i zostaje zaangażowany do głównej roli w filmie sensacyjnym. W dreszczowcu Davida Finchera "Zodiak" ("Zodiac", 2007) u boku Jake’a Gyllenhaala przyjął rolę dziennikarza Paula Avery’ego z rubryki kryminalnej San Francisco Chronicle. Za kreację egocentrycznego aktora Kirka Lazarusa w komedii Bena Stillera "Jaja w tropikach" ("Tropic Thunder", 2008) był nominowany do Oscara dla najlepszego aktora drugoplanowego, Złotego Globu i Nagrody Gildii Aktorów Ekranowych. Odniósł sukces wcielając się w rolę miliardera, wynalazcy i playboya Tony’ego Starka, który buduje supernowoczesną zbroję i jako Iron Man w filmach "Iron Man" (2008) i dwóch sequelach (2010, 2013) oraz ' ("Captain America: Civil War", 2016), ' (2017), "Avengers" (2012), ' (2015), ' ("Avengers: Infinity War", 2018) i "" ("Avengers: Endgame", 2019). Ogółem Downey Jr. wcielił się w Iron-Mana aż dziesięciokrotnie.
Wcielił się też w postać Sherlocka Holmesa w komedii kryminalnej Guya Ritchiego "Sherlock Holmes" (2009) i w jego sequelu "" (2011). W dramacie "Sędzia" ("The Judge", 2014) zagrał rolę odnoszącego sukces adwokata Henry’ego „Hanka” Palmera, który powraca do rodzinnego miasta na pogrzeb matki i dowiaduje się, że jego ojciec (Robert Duvall), miejscowy sędzia, podejrzany jest o morderstwo. W ekranizacji powieści dla dzieci Hugh Loftinga "Doktor Dolittle" (2020) w reżyserii Stephena Gaghana wystąpił w roli tytułowego ekscentrycznego lekarza Johna Dolittle, który posiada umiejętność rozmawiania ze zwierzętami.
Działalność muzyczna.
W teledysku Eltona Johna do piosenki „I Want Love” (2001) Downey Jr. przechadza się po starej rezydencji, synchronizując ruch swoich warg ze słowami piosenki. W serialu "Ally McBeal" (2000–2002) wykonał piosenki: „River” z repertuaru Joni Mitchell, „Chances Are” w duecie z Vondą Shepard, „Every Breath You Take” w duecie ze Stingiem. A na płycie "For Once in My Life" ze ścieżką dźwiękową do serialu zaśpiewał własną kompozycję „Snakes”. 23 listopada 2004 wydał pierwszy solowy album "The Futurist" (wyd. Sony Classical) – wokalista, kompozytor i autor tekstów. Ta płyta była najlepiej sprzedającym się debiutem w Stanach w owym roku. Na płycie znalazł się cover piosenki "Smile", który w oryginale wykonywał Charlie Chaplin.
Życie prywatne.
W latach 1984–1991 spotykał się z Sarah Jessicą Parker. Był żonaty z Deborah Falconer (od 29 maja 1992 do 26 kwietnia 2004), z którą ma syna Indio (ur. 7 września 1993). 26 sierpnia 2005 roku poślubił Susan Levin. Mają syna Extona Eliasa (ur. 7 lutego 2012 w Los Angeles).
W latach 90. miał problemy z alkoholem, zaburzeniami afektywnymi dwubiegunowymi i narkotykami (heroiną, kokainą, marihuaną). Przez kilkanaście miesięcy na przełomie 1999 i 2000 odsiadywał wyrok za szereg przestępstw i wykroczeń, na czele z posiadaniem heroiny, kokainy i ucieczkami z odwyków.

</doc>
<doc id="817932" url="https://pl.wikipedia.org/wiki?curid=817932" title="Robert Downey Jr">
Robert Downey Jr



</doc>
<doc id="817939" url="https://pl.wikipedia.org/wiki?curid=817939" title="Intymność">
Intymność



</doc>
<doc id="817940" url="https://pl.wikipedia.org/wiki?curid=817940" title="Bit Comet">
Bit Comet



</doc>
<doc id="817941" url="https://pl.wikipedia.org/wiki?curid=817941" title="Franciszek Salezy Lewental">
Franciszek Salezy Lewental

Salomon (Franciszek Salezy) Lewental (ur. 22 lipca 1841 we Włocławku, zm. 23 września 1902 w Wiesbaden) – wydawca i księgarz warszawski. Pochodził z rodziny żydowskiej. Był synem Dawida, filozofa, pisarza i tłumacza, który tłumaczył Talmud na francuski oraz "Bajki" Krasickiego na hebrajski.
Lewental odebrał wykształcenie w warszawskiej szkole rabinów, którą ukończył w 1856 roku i zaczął pracę w wydawnictwie Jana Glücksberga. W 1860 poślubił córkę swego pracodawcy Ernestynę (1831–1877). Po ślubie objął przedsiębiorstwo zmarłego rok wcześniej teścia i zmienił jej firmę na Księgarnia Nakładowa S. Lewentala i rozpoczął działalność wydawniczą. 
Niewątpliwym sukcesem wydawniczym było publikowanie od 1862 taniego "Kalendarza Ludowego", którego nakład liczył 15 tys. egzemplarzy i rozszedł się błyskawicznie.  
W 1865 zaczął wydawać ilustrowany tygodnik „Kłosy”. W 1871 zaczął wydawać „Tygodnik Romansów i Powieści”, a rok później, przy „Kłosach”, książki pisarzy polskich i zagranicznych. Wydał niemal wszystkie dzieła Józefa Korzeniowskiego, Aleksandra Fredry, Władysława Syrokomli, Henryka Rzewuskiego, Teodora Tomasza Jeża, Michała Bałuckiego, a także dziesięciotomowy wybór dzieł Józefa Ignacego Kraszewskiego, 47 tomów Orzeszkowej i wiele innych. Część z nich stała się częścią „Biblioteki Najcelniejszych Utworów Literatury Europejskiej”. Redaktorami „Biblioteki” byli: Piotr Chmielowski i Fryderyk Henryk Lewestam. 
W latach 1884–1887 nakładem Lewentala ukazywało się ilustrowane czasopismo dla kobiet pt. „Świt”. Redagowała je Maria Konopnicka, następnie Waleria Marrené-Morzkowska. Pismo to w odróżnieniu od „Kłosów” miało charakter o wiele bardziej liberalno-demokratyczny. Na jego łamach publikowane były artykuły propagujące idee emancypacji kobiet autorstwa Elizy Orzeszkowej, Pauliny Kuczalskiej-Reinschmidt, Adolfa Dygasińskiego, poruszano problemy kobiet z robotniczych i chłopskich środowisk. Ukazywała się również specjalna seria „Biblioteka Świtu”, w ramach której wychodziły prace poświęcone pracy kobiet. Śmiałe poglądy na temat równouprawnienia kobiet oburzały środowisko konserwatystów, prowokując je do licznych ataków. Ostatecznie pismo upadło z powodów finansowych.
W 1887 roku stał się właścicielem połowy udziałów „Kuriera Warszawskiego”, które kupił od przedsiębiorstwa Gebethner i Wolff. Najciekawszym a zarazem pionierskim wydawnictwem Lewentala był „Album Jana Matejki” (Warszawa 1872) zawierający doskonałe reprodukcje drzeworytnicze. Pod jego szyldem ukazywały się też przekłady z literatury klasycznej (dzieła Homera oraz Sofoklesa) i nowożytnej europejskiej (dzieła Honoriusza Balzaca, George’a Gordona Byrona, Pierre’a Calderona, Johanna Wolfganga Goethego, Michaiła Lermontowa).
Salomon Lewental ofiarował kaucję potrzebną do uwolnienia z więzienia pruskiego Józefa Ignacego Kraszewskiego. Udzielał się również społecznie działając w zarządzie Gminy Starozakonnych w Warszawie oraz będąc kuratorem szpitala żydowskiego. Był również członkiem komitetu Wielkiej synagogi na Tłomackiem, której był również fundatorem (wprowadził do niej język polski).
Po śmierci pierwszej żony ożenił się po raz drugi w 1878 roku z Hortensją Bersohn (1856–1923), córką historyka sztuki i kolekcjonera Mathiasa Bershona, z którą miał syna i 4 córki.
W 1902 roku wraz z żoną przeszedł katolicyzm, przyjmując w Rzymie chrzest oraz imiona Franciszek Salezy.
Zmarł na atak serca 24 września 1902 roku w Wiesbaden, 29 września 1902 został pochowany na cmentarzu Powązkowskim (kwatera 7-4-1/2).

</doc>
<doc id="817942" url="https://pl.wikipedia.org/wiki?curid=817942" title="Sapieniec (Barcice)">
Sapieniec (Barcice)

Sapieniec – część wsi Barcice w Polsce, położona w województwie małopolskim, w powiecie nowosądeckim, w gminie Stary Sącz, na południe od centrum wsi, położona na stokach góry o tej samej nazwie.
W latach 1975–1998 Sapieniec administracyjnie należał do województwa nowosądeckiego.
Również nazwa niwy, która funkcjonowała w oficjalnych dokumentach jeszcze przed II wojną światową. Liczy kilkanaście domów i kilkudziesięciu mieszkańców. Wierzchołek Sapieńca wznosi się na wysokość 462 m n.p.m. Sapieniec jest prawie całkowicie pozbawiony drzew, z wyjątkiem lasu Bucznik, w całości zajęty pod rolnictwo, dobrze zagospodarowany.
Sapieniec stanowi na tle okolicy jakby wyspę wysuniętą w głąb doliny Popradu, która to rzeka przed wiekami opierała swój lewy brzeg o wschodni stok Sapieńca. Z trzech stron otoczony jest ciekami wodnymi. Wspomniany już Poprad opływa górę od wschodu, Przysietnicki Potok od północy a Grabowski Potok od południa. Majestatyczny nieomal kształt Sapieńca najlepiej podziwiać z drogi prowadzącej do Rytra, na wysokości cmentarza komunalnego.
Historia.
Od wieków ze szczytów tej góry dokonywano pomiarów geodezyjnych, a Austriacy umieścili tam nawet stały punkt odniesienia (tzw. punkt triangulacyjny), konieczny do sporządzenia mapy. W tzw. katastrze józefińskim z 1787 roku niwa Sapieniec figuruje jako niwa dominikalna (pańska), idealna do obsadzenia rolnikami (tzw. kolonistami) z Rzeszy. Bazując na austriackich spisach ludności i budynków (Teki Schneidra), a także na numeracji budynków mieszkalnych w Barcicach – można z dużym prawdopodobieństwem przyjąć, iż przed 1787 rokiem na Sapieńcu istniały już co najmniej dwa domy (nr. 47 i 48). Sapieniec jako odrębna niwa, w dodatku pańska, mógł być poddzierżawiany drobnym szlachcicom. Dzierżawy te odebrano w skali całej Galicji właśnie w 1787 roku.
Około 1787–1790 roku w ramach akcji osadniczej cesarza Józefa II osadzono na Sapieńcu kilka rodzin, np. rodzina Weberów o niemieckim rodowodzie i rodzina Kowaczów (prawdopodobnie z Węgier). Akcja osadnicza na Sapieńcu nie przyniosła sukcesu zaborcy. Rodzina Weberów dość szybko przenosi się w inne miejsce. Po kilkunastu latach mamy obraz zgoła odmienny. W tzw. katastrze franciszkańskim pod datą 18 lipca 1820 roku czytamy, iż pańska niwa Sapieniec została podzielona i nadana w równych częściach pomiędzy siedmiu poddanych-gospodarzy. Byli to: Onufry Koszkul, Łukasz Szczęsny, Jan Podpora, Piotr Ruśniak, Jan Górka, Piotr Kowacz, Maciej Górka. Do wspólnego użytku gospodarze otrzymali pańską łąkę, którą pozamieniali jednak na role. Tak samo na role obrócono pastwiska, które jednak w odróżnieniu od łąki, zostały im wcześniej wydzielone. Każdy z nich gospodarzył na ok. 6 hektarach (niewykluczone, że niektórzy mogli posiadać ziemię na terenie innych niw).
Z owym nadaniem ról na Sapieńcu kłóci się zapis o dominialnym charakterze niwy IX Sapieniec. Skoro została podzielona pomiędzy włościan, powinna figurować w katastrze jako rustykalna. Do dziś widać jeszcze ślady podziału Sapieńca sprzed 1820 roku – pięć równych pasów-ról. Wystarczy tylko uważnie popatrzeć, np. z Pierzwi lub ze Skrajni.
Na Sapieniec prowadzą, jak i dawniej, dwie drogi. Jedna (młodsza) od strony Potoków, druga od strony Grabowców i Zagrody. Inaczej dostawano się na Sapieniec przed wybudowaniem kolei, tj. przed 1876 rokiem. Zaraz za ówczesnym młynem na Przysietnickim Potoku, jadąc od Barcic, droga odbijała na prawo od cesarskiego traktu i wznosiła się przez las Bucznik wschodnią stroną Sapieńca. Była to dość szeroka i wygodna droga, niestety po wybudowaniu kolei powstał wysoki nasyp i nie było możliwości korzystania z niej. Wtedy najważniejszą drogą na Sapieniec stała się droga przez Potoki.

</doc>
<doc id="817944" url="https://pl.wikipedia.org/wiki?curid=817944" title="Stian Thoresen">
Stian Thoresen



</doc>
<doc id="817945" url="https://pl.wikipedia.org/wiki?curid=817945" title="Piekło Kobiet (zespół muzyczny)">
Piekło Kobiet (zespół muzyczny)

Piekło Kobiet – radykalny anarchofeministyczny zespół crust punk z Łukowa.
Zespół istniał od około 1992/1993 do około 2002. Związany był z koedukacyjną anarchofeministyczną grupą Wiedźma. Jako jeden z pierwszych poruszał kwestie praw kobiet na polskiej scenie DIY punk, krytykując przy tym Kościół katolicki. Nazwa grupy, powstałej w okresie zmiany dopuszczalności przerywania ciąży w Polsce, nawiązuje do tytułu książki "Piekło kobiet" Tadeusza Żeleńskiego.
Przekaz zespołu był krytyczny wobec kapitalizmu, potępiając działalność takich koncernów jak Shell czy Bayer. Opowiadał się za wegetarianizmem, a nawet weganizmem. W warstwie muzycznej jeden z najostrzej grających zespołów tego nurtu na polskiej scenie ówczesnego okresu z bardzo szybkimi przyspieszeniami i partiami nawiązującymi nawet do grind core noise.
Wywiady z zespołem ukazywały się głównie w prasie niszowej, np. zinach "Kultura Nędzy" oraz "Inny Świat".
Na przełomie 1994/1995 w skład zespołu wchodzili: Elwira „Elvisa” Chruściel (wokal), Radek „Dżinser” Żądełka (perkusja), Maciek (gitara). Skład w 1997: Kaśka (bas), Dżinser (perkusja), Maciek (gitara), Elvisa (wokal).
Dyskografia.
Źródło.

</doc>
<doc id="817946" url="https://pl.wikipedia.org/wiki?curid=817946" title="Krążowniki ciężkie typu Portland">
Krążowniki ciężkie typu Portland

Krążowniki ciężkie typu Portland – typ dwóch ciężkich krążowników służących w United States Navy i zbudowanych w latach 30. XX w. Okręty wchodzące w skład tego typu to: USS „Portland” (CA-33) oraz USS „Indianapolis” (CA-35).
Historia i konstrukcja.
Pierwotnie zamówione jako krążowniki typu "Northampton" na początku lat 20. XX wieku, krążowniki typu "Portland" miały tyle samo dział artylerii głównej (3 wieże po trzy działa kalibru 203 mm), ale dwukrotnie więcej dział kalibru 127 mm (8 dział zamiast oryginalnych 4). Okręty były także trochę cięższe – zmiany wprowadzono w oryginalnym projekcie "Northampton", który był blisko 1000 ton poniżej wymagań traktatowych. Ponieważ krążowniki typu "Portland" były budowane w stoczniach komercyjnych, okręty nie mogły być przebudowane do bardziej rozbudowanego typu "New Orleans". Zamiast tego otrzymały grubszy pancerz burtowy i cięższe uzbrojenie pomocnicze, ale usunięto wyrzutnie torpedowe i gruszkowy dziób.
Oryginalnie planowano zbudowanie sześciu krążowników typu "Portland", ale krążowniki CA-32, CA-34 i CA-36 zostały zbudowane przy użyciu zmodyfikowanej konstrukcji stając się typem "New Orleans".
Służba operacyjna.
„Portland” wziął udział w bitwie na Morzu Koralowym, bitwie pod Midway i został także ciężko uszkodzony przez japońską torpedę w bitwie morskiej koło Guadalcanal w dniu 13 listopada 1942 roku. 24 października 1944, krążownik brał udział w bitwie w cieśninie Surigao, ostatniej w historii bitwie pancerników. Został on wycofany ze służby wkrótce po zakończeniu wojny i sprzedany na złom w 1959 roku.
„Indianapolis” miał na swoim pokładzie prezydenta Stanów Zjednoczonych Franklina Delano Roosevelta w 1933, 1934 oraz 1936 roku. Podczas II wojny światowej, „Indianapolis” eskortował głównie lotniskowce, prócz tego operował on też w rejonie Aleutów w 1943 roku. W lipcu 1945, „Indianapolis” transportował części i uran wzbogacony dla bomby atomowej Little Boy na wyspę Tinian. Krążownik odpłynął później w kierunku Guam, a następnie rozkazano mu się skierować na Leyte. 30 lipca 1945, "Indianapolis" został trafiony przez dwie torpedy, wystrzelone przez japoński okręt podwodny I-58 i zatonął, stając się ostatnim większym zatopionym okrętem US Navy podczas wojny. Ze względu na błąd w komunikacji, tylko 316 członków załogi "Indianapolis" z ogólnej liczby 850 przeżyło.

</doc>
<doc id="817947" url="https://pl.wikipedia.org/wiki?curid=817947" title="Stephen M. Veazey">
Stephen M. Veazey

Stephen Mark Veazey (ur. 3 maja 1957) – amerykański duchowny, obecny Prezydent-Prorok Społeczności Chrystusa.
Początki służby.
Jako młody człowiek, Stephen M. Veazey, służył Społeczności Chrystusa w urzędzie kaznodziei próbnego w Północnozachodnim Regionie Pacyficznym, w Portland, w stanie Oregon. Ponadto spełniał się w roli kierownika kampów i seminariów dla młodzieży, pracował także w kościelnych oddziałach młodzieżowych. Kolejno służył jako: Przewodniczący Starszy w zborze w McKenzie, w stanie Tennessee oraz doradca pastora zboru w Paris, Tennessee.
Przed 1983 r. był opiekunem wykonawczym zboru w Fremont, w stanie Kalifornia; zarządzał również projektem rozwoju misyjnego, sfinansowanym przez światowy Kościół dla San Francisco Bay Stake.
Służba pełnoczasowa.
Stephen M. Veazey służył Kościołowi jako pełnoczasowy kaznodzieja od 1983 r. W 1992 r. został ordynowany na członka Kworum Dwunastu Apostołów. W kwietniu 2002 r. został Prezydentem Kworum Dwunastu, a następnie, wyznaczony przez Pierwsze Prezydium, objął stanowisko Kierownika Służb Terenowych. Przewodził również innym służbom, w tym Służbom Zakładania Kościołów.
Płaszczyzna na której Stephen M. Veazey służył Kościołowi obejmowała ponadto pracę misyjną i administracyjną m.in. w Południowej Misji Stanów Zjednoczonych, Centralnym Polu Wschodnioafrykańskim, Centralnych Polach Południowego i Wschodniego Rejonu Stanów, Wydziale Służb Programowych etc.
Wybór na Prezydenta.
Kandydatura Stephena M. Veazeya została przedstawiona przez Kwora Przywództwa Kościoła, w tym Kworum Dwunastu Apostołów w marcu 2005 r., po rezygnacji W. Granta McMurraya. Podczas Światowej Konferencji, dn. 3 czerwca 2005 r., delegaci Kościoła zatwierdzili wybór i Stephen M. Veazey został ordynowany na ósmego Prezydenta-Proroka Kościoła oraz Prezydenta Wyższego Kapłaństwa.

</doc>
<doc id="817949" url="https://pl.wikipedia.org/wiki?curid=817949" title="Andrés Guardado">
Andrés Guardado

José Andrés Guardado Hernández (ur. 28 września 1986 w Guadalajarze) – meksykański piłkarz występujący na pozycji lewego pomocnika w hiszpańskim klubie Real Betis oraz w reprezentacji Meksyku. Od sierpnia 2012 posiada również obywatelstwo hiszpańskie.
Kariera klubowa.
Guardado pochodzi z Guadalajary. Jest wychowankiem tamtejszego klubu Atlas. Trafił do niego w młodym wieku, ale w Primera División zadebiutował dopiero w 20 sierpnia 2005 w wygranym 3:2 domowym meczu z Pachucą. Od czasu debiutu stał się podstawowym zawodnikiem Atlasu i w sezonie 2005/2006 zagrał w 26 ligowych meczach i strzelił jednego gola, jednak ze swoim klubem nie zdołał zakwalifikować się do fazy play–off.
W czerwcu i lipcu 2006 Guardado interesowały się czołowe kluby Serie A: Inter Mediolan, A.C. Milan, ACF Fiorentina i Udinese Calcio. Z czasem zainteresowanie młodym Meksykaninem wzrosło także ze strony Benfiki i Realu Madryt. "Królewscy" oferowali dwuletnie wypożyczenie, za które co roku na konto Atlasu miałaby wpływać suma 100 tysięcy euro. Atlas odrzucił jednak ofertę Realu, argumentując tym, że Guardado jest czołowym graczem tej drużyny i może zostać sprzedany jedynie za sumę wyższą niż 5 milionów euro. W końcu 10 lipca 20–letni zawodnik przeszedł za sumę 7 milionów euro do Deportivo La Coruña, stając się najdroższym piłkarzem w historii meksykańskiej ligi. Z galisyjskim klubem podpisał pięcioletni kontrakt. W Primera División zadebiutował 26 sierpnia 2007 w meczu Deportivo 0:3 Almeria. Swoją premierową bramkę zdobył trzy tygodnie później – 16 września pokonał w 7. minucie meczu bramkarza Betisu. W sezonie 2010/2011 Deportivo z Guardado w składzie zajęło osiemnaste miejsce w najwyższej klasie rozgrywkowej, spadając do Segunda División. W drugiej lidze był czołowym graczem zespołu i pomógł mu w powrocie do Primera División.
Latem 2012 na zasadzie wolnego transferu Guardado zasilił klub Valencia CF. 21 sierpnia tego samego roku otrzymał również hiszpańskie obywatelstwo.
30 stycznia 2014 roku został do końca sezonu wypożyczony do niemieckiego Bayeru 04 Leverkusen.
Kariera reprezentacyjna.
W reprezentacji Meksyku Andrés Guardado zadebiutował 14 września 2005 w wygranym 2:0 towarzyskim meczu z Węgrami. Działo się to 4 miesiące po tym jak Guardado zadebiutował w lidze meksykańskiej.
W 2006 roku selekcjoner Meksyku, Ricardo La Volpe powołał Andrésa do 23–osobowej kadry na Mistrzostwa Świata w Niemczech. Tam był rezerwowym i swój jedyny mecz rozegrał w 1/16 finału, gdy Meksyk podejmował Argentynę. Pomimo porażki 1:2 Guardado był chwalony przez obserwatorów spotkania, dzięki swoim wielu rajdom po lewej stronie boiska.
W Copa América 2007, w spotkaniu z Urugwajem, strzelił jednego z najpiękniejszych goli tej imprezy i został obwołany odkryciem turnieju.
W 2010 roku Guardado został także powołany przez selekcjonera Javiera Aguirre na Mistrzostwa Świata w RPA. Zawodnik Deportivo wystąpił wówczas w trzech spotkaniach, w fazie grupowej z RPA (1:1) i Urugwajem (0:1) oraz w 1/8 finału z Argentyną (1:3).
6 marca 2014 w zremisowanym 0:0 meczu towarzyskim z Nigerią Guardado wystąpił po raz setny w reprezentacji, będąc dziesiątym już meksykańskim piłkarzem, który dostąpił tego zaszczytu.

</doc>
<doc id="817950" url="https://pl.wikipedia.org/wiki?curid=817950" title="Andres Guardado">
Andres Guardado



</doc>
<doc id="817953" url="https://pl.wikipedia.org/wiki?curid=817953" title="Leon Ludwik Jaworowski">
Leon Ludwik Jaworowski

Leon Ludwik Jaworowski herbu Lubicz OSBM (ur. 1764, zm. 1833) – unicki biskup włodzimierski, biskup pomocniczy brzeski.
Życiorys.
Urodził się w Białymstoku, w rodzinie Joanny Sawickiej i Stefana Jaworowskiego. Ochrzczony został 17 sierpnia 1764 r. w rzymskokatolickim kościele Wniebowzięcia Najświętszej Maryi Panny w Białymstoku, otrzymując imię Ludwik. Po mieczu Leon Jaworowski pochodził z zaścianka szlacheckiego Jaworówka, pierwotnie ostępu puszczy o tejże nazwie, nadanego w latach 1529–1530 protoplaście rodu, bojarowi Hryniowi Ignatowiczowi, pochodzącemu z Hryniewicz spod Bielska Podlaskiego. Losy Jaworowskich (vel Hryniewiczów) wiązały się z funkcjonowaniem królewskiego dworu w Knyszynie. W okresie zarządu dóbr knyszyńskich przez Zygmunta Augusta zajmowali się oni dozorem królewskiej psiarni oraz organizacją łowów. Bojarzy Jaworowscy pochodzili z ruskiej szlachty, jednak wiele przesłanek wskazuje, że począwszy od I połowy XVI wieku należeli do Kościoła rzymskokatolickiego. Nie wiadomo dokładnie, kiedy przodek przyszłego biskupa przeniósł się do Białegostoku. Na podstawie źródeł metrykalnych przypuszczać należy, że ojciec Ludwika Leona – Stefan Jaworowski – urodził się w rodowej wsi Jaworówce.
Ludwik Leon Jaworowski początkową edukację uzyskał w białostockiej szkole powiatowej. W 1779 r, mając zaledwie piętnaście lat, wstąpił do unickiego klasztoru oo. bazylianów w Supraślu, gdzie kontynuował naukę pod kierunkiem ks. Melecego Ossuchowskiego. Rok po wstąpieniu do stanu duchownego przyjął pierwsze święcenia zakonne i otrzymał imię Leon, które w zgromadzeniu supraskim przypominało postać opata Leona Kiszki – metropolity całej Rusi. Święcenia kapłańskie bazylianin Leon Jaworowski otrzymał dopiero w 1787 r. Miał wówczas 23 lata. Tuż po święceniach został wybrany przez współbraci na konsultora. Niedługo potem otrzymał godność sekretarza klasztoru. W dokumentach z 1795 r. Jaworowski wzmiankowany jest jako konsultor, sekretarz i ekonom. Po trzecim rozbiorze Polski, kiedy przy klasztorze powołano diecezję unicką, Leon Jaworowski piastował urząd jej kanclerza. Oprócz tego, w latach 1800–1803, pełnił funkcję ostatniego prefekta drukarni bazyliańskiej w klasztorze supraskim. Popierany przez biskupa diecezji supraskiej Teodozego Wisłockiego, w 1801 r. został wybrany na opata, jednak ze względu na spór ze swoim dawnym nauczycielem urząd ten mógł podjąć dopiero 25 marca 1805 r. W okresie wakansu godności opackiej Leon Jaworowski był jednym z trzech członków tymczasowej administracji klasztoru. Od 1802 r. do objęcia tronu archimandryckiego w 1805 r. pełnił urząd prezesa zarządu klasztoru. Po śmierci następcy Teodozego Wisłockiego, biskupa diecezji supraskiej, Mikołaja Duchnowskiego (21 VI 1805 r.), opat Jaworowski, decyzją króla Prus Fryderyka Wilhelma III otrzymał nominację na władykę diecezji supraskiej. Oficjalnie katedrę biskupią objął dopiero po układzie w Tylży, kiedy Białostocczyzna przeszła pod zwierzchnictwo Rosji. Za sprawą zarządcy obwodu białostockiego, Ignacego Teylsa, ukaz carski z 14 lutego 1809 r. kasujący diecezję supraską, zapewnił Jaworowskiemu objęcie funkcji biskupa pomocniczego diecezji brzeskiej. Wyświęcenie nominata nastąpiło w Połocku, prawdopodobnie dnia 13 stycznia 1811 roku. Przystąpił do Konfederacji Generalnej Królestwa Polskiego w 1812 roku.
W latach dwudziestych XIX w. biskup Leon Jaworowski dokonał licznych remontów zabudowań klasztornych, wspierał przyklasztorną posługę sakramentalną parafii unickiej (obu obrządków), założył pierwszą w historii Supraśla szkołę parafialną oraz starał się odzyskać majątki klasztoru przejęte przez Prusaków w 1796 r. Praca Leona Jaworowskiego włożona w modernizację dzierżawionego przez niego (w latach 1819–1831), folwarku Supraśl stworzyła możliwość przeobrażenia się osady klasztornej w miasteczko. W 1817 r. został wiceprezesem terenowego oddziału Rosyjskiego Towarzystwa Biblijnego na Obwód Białostocki. Poprzez rozpowszechnianie polskiego przekładu Biblii oraz innych książek drukowanych w języku polskim wspierał wiernych obu obrządków przed tendencjami rusyfikacyjnymi. 
Metropolita unicki, biskup brzeski Jozafat Bułhak powierzył Jaworowskiemu władzę równającą się jurysdykcji biskupa diecezjalnego. Według planów metropolity miał on przejąć w przyszłości jego brzeską katedrę i przenieść stolicę biskupią do Supraśla. Koncepcje te, ze względu na nieprzychylny stosunek do Jaworowskiego II departamentu Kolegium Rzymskokatolickiego w Petersburgu, nigdy nie zostały urzeczywistnione. Zgodnie z realizacją tajnego planu likwidacji unii kościelnej, sporządzonego osobiście przez asesora II departamentu, rusofila ks. Józefa Siemaszkę, 22 kwietnia 1828 r. dokonano reorganizacji struktur diecezjalnych w Kościele unickim. Konsekwencją reformy było pozbawienie dotychczasowej pozycji Leona Jaworowskiego oraz innych przeciwników planów Siemaszki. Leon Jaworowski przebywał w Supraślu do końca życia. Schorowany, nie mógł sprzeciwić się działaniom władz carskich i skupionych wokół Józefa Siemaszki duchownych dążących do likwidacji unii. Dwa miesiące przed śmiercią żądał od zwierzchników duchownych, aby sprowadzony przez niego w 1830 r. namiestnik klasztoru ks. Nikodem Marcinowski został mianowany jego następcą na tronie opackim i żeby utrzymywano w Supraślu 10 mnichów (razem z nowym opatem). Oprócz tego biskup Jaworowski nalegał, by przy klasztorze utworzono unicką szkołę powiatową, przeznaczoną dla 20 uczniów z obwodu białostockiego.
Leon Jaworowski zmarł w Supraślu po wyczerpującej chorobie 2 listopada (21 października według kalendarza juliańskiego) 1833 r. Pochowany został przy klasztorze w bazyliańskich katakumbach.
Bibliografia.
Biskupi włodzimiersko-brzescy

</doc>
<doc id="817954" url="https://pl.wikipedia.org/wiki?curid=817954" title="Fryderyk Henryk Lewestam">
Fryderyk Henryk Lewestam

Fryderyk Henryk Lewestam (ur. 23 stycznia 1817 w Hamburgu, zm. 23 grudnia 1878 w Warszawie) – polski krytyk literacki, dziennikarz i historyk literatury. Profesor warszawskiej Szkoły Głównej. Z pochodzenia Duńczyk.
Studiował w Berlinie w latach 1836–1839 i w Paryżu (1839-1841), gdzie spotkał się z Juliuszem Słowackim. Tłumaczył na język polski, ale również z polskiego na niemiecki (np. "Nie-Boską komedię" Krasińskiego). W 1841 roku rozpoczął współpracę z prasą warszawską. Był założycielem „Roczników Krytyki Literackiej” (w latach 1842–1843 również ich wydawcą), w latach 1844–1847 współredagował „Gazetę Warszawską”, 1861–1866 „Przyjaciela Dzieci” (do 1865 roku był redaktorem naczelnym tego tygodnika), a także w 1875 wydawanych przez Lewentala „Kłosów”.
Był autorem licznych prac krytycznoliterackich, które zebrał m.in. w tomie "Obraz najnowszego ruchu literackiego w Polsce" (1859). Redagował hasła, przede wszystkim literackie, w wydawanej od 1859 r. "Encyklopedii powszechnej" S. Orgelbranda. Od 1864 r. wykładał literaturę powszechną w Szkole Głównej, a następnie na Uniwersytecie Warszawskim. W latach 1863–1866 opublikował pierwszą w Polsce oryginalną "Historię literatury powszechnej" w 4 tomach.
Został pochowany na Cmentarzu Ewangelicko-Augsburskim w Warszawie (aleja 3, grób 5).

</doc>
<doc id="817958" url="https://pl.wikipedia.org/wiki?curid=817958" title="Goniometr">
Goniometr

Goniometr – miernik kątów; nazwa stosowana w szczególności w odniesieniu do urządzeń przeznaczonych do mierzenia kątów zawartych pomiędzy ścianami kryształów. Najprostsza odmiana przyrządu to goniometr ręczny, w którym kryształ umieszcza się między szyną stałą a ruchomą, wielkość zaś kąta odczytuje się bezpośrednio na podziałce.
Dokładniejsze są goniometry polegające na prawach odbijania się światła. Najczęściej używany jest goniometr Wollastona oraz jego udoskonalona wersja opracowana przez Eilharda Mitscherlicha. W tym ostatnim z pośrednictwem lunety obserwuje się obraz szczeliny w rurze, odbity w jednej ścianie kryształu, a następnie kryształ obraca się tak, aby w lunecie ukazał się obraz odbity od drugiej ściany. Kąt, o jaki obrócono kryształ jest dopełnieniem kąta zawartego między obu ścianami. Dokładny obrót kryształu dokonywany jest przy pomocy precyzyjnych śrub.
Określenie goniometr używane było też na określenie radionamiernika.

</doc>
<doc id="817961" url="https://pl.wikipedia.org/wiki?curid=817961" title="Tadeusz Bylewski">
Tadeusz Bylewski

Tadeusz Bylewski, ros. Фаддей Сигизмундович Былевский (ur. w Kijowie zm. 17 lipca 1939) – generał major Armii Imperium Rosyjskiego i generał dywizji Wojska Polskiego.
Życiorys.
Był uczniem Włodzimierskiego Kijowskiego Korpusu Kadetów w Kijowie (ros. "Владимирский Киевский кадетский корпус"). 29 sierpnia 1883 roku rozpoczął służbę w armii rosyjskiej. Dwa lata później ukończył 1. Pawłowską Szkołę Wojskową w Petersburgu. Awansował na podporucznika ze starszeństwem z 5 sierpnia 1885 roku i został przydzielony do 69 Riazańskiego Pułku Piechoty (ros. "69-й пехотный Рязанский полк"), który stacjonował w Lublinie i wchodził w skład I Brygady 18 Dywizji Piechoty. Na sztabskapitana awansował ze starszeństwem z 6 grudnia 1897 roku. Przez sześć lat i pięć miesięcy dowodził kompanią. Na pułkownika awansował ze starszeństwem z 6 grudnia 1907 roku. Do 1913 roku pełnił służbę w Lejb-Gwardyjskim Sankt-Petersburskim Pułku Króla Fryderyka Wilhelma III w Warszawie. W 1913 roku podał się do dymisji. Po rozpoczęciu I wojny światowej zmobilizowany i mianowany dowódcą 26 Brygady Pospolitego Ruszenia (ros. "26-я бригада Государственного ополчения"). W 1916 roku awansował na generała majora.
8 lutego 1917 roku przystąpił do organizacji Dywizji Strzelców Polskich. Dowództwo dywizji mieściło się w Kijowie, a oddziały w Biełgorodzie, Boryspolu, Czugujewie, Połtawie i Bieriezaniu. 10 kwietnia tego roku po ustąpieniu ze stanowiska dowódcy dywizji wyjechał do Piotrogrodu, gdzie objął stanowisko przewodniczącego Komisji Wojskowej dla Formowania Oddziałów Polskich przy Sztabie Najwyższego Głównodowodzącego.
W Wojsku Polskim od listopada 1918 roku. Organizował oddziały wojskowe w Lublinie. Poniósł fiasko wobec postawy oficerów Polskiej Organizacji Wojskowej. Z dniem 11 kwietnia 1919 roku został przydzielony do rezerwy oficerów Wojsk Polskich. 7 maja 1919 roku został formalnie przyjęty do Wojska Polskiego z zatwierdzeniem posiadanego stopnia generała podporucznika. Do 1 sierpnia 1919 roku był dowódcą 8 Dywizji Piechoty. Później, do 1 kwietnia 1921, pełnił służbę w Centralnej Komisji Kontroli Stanów. 26 stycznia 1921 roku został zatwierdzony z dniem 1 kwietnia 1920 roku w stopniu generała podporucznika, w grupie oficerów byłych korpusów wschodnich i byłej armii rosyjskiej.
Z dniem 1 kwietnia 1921 roku został przeniesiony w stały stan spoczynku, w stopniu generała podporucznika. 26 października 1923 roku Prezydent RP Stanisław Wojciechowski zatwierdził go w stopniu generała dywizji. W 1934 roku figurował na liście starszeństwa oficerów stanu spoczynku, jako generał dywizji ze starszeństwem z 1 czerwca 1919 roku. Zginął w wypadku samochodowym. Jest pochowany na cmentarzu Powązkowskim (kwatera 39-3-5).

</doc>
<doc id="817962" url="https://pl.wikipedia.org/wiki?curid=817962" title="I liga argentyńska w piłce nożnej (1895)">
I liga argentyńska w piłce nożnej (1895)

Mistrzem Argentyny w roku 1895 został klub Lomas Athletic Buenos Aires, a wicemistrzem – Lomas Academy Buenos Aires.
Klub Buenos Aires English High School zmienił nazwę na English High School.
Prawo do gry w lidze straciły kluby English High School i Quilmes Rovers Buenos Aires. Na ich miejsce awansował klub Belgrano AC. Liga zmniejszyła się z sześciu do pięciu klubów.
Primera División.
Końcowa tabela sezonu 1895.
Liczba zdobytych i straconych bramek nie jest pewna.

</doc>
<doc id="817966" url="https://pl.wikipedia.org/wiki?curid=817966" title="USS Newark (CL-108)">
USS Newark (CL-108)

USS Newark (CL-108) - amerykański lekki krążownik typu "Fargo", którego budowa nie została ukończona.
Stępka krążownika „Newark” została położona 17 stycznia 1944, ale jego budowa została anulowana 12 sierpnia 1945, kiedy był ukończony w 67,8%. Kadłub został później zwodowany w grudniu 1945 i był wykorzystywany w testach eksplozji podwodnych. W marcu 1948 został przeholowany z Norfolk do obszaru testów w pobliżu Patuxent River w Zatoce Chesapeake i uczestniczył w testach do lipca 1948 roku. 
Wrócił następnie do Norfolk i czekał do października 1948, gdy rozważano możliwość ukończenia go. Jednak ogłoszono, że jest „niezdolny do morskiej służby” (ang. "unfit for naval service") i 2 kwietnia 1949 roku kadłub sprzedano firmie American Shipbreakers, Incorporated z Filadelfii z przeznaczeniem na złom.

</doc>
<doc id="817968" url="https://pl.wikipedia.org/wiki?curid=817968" title="Töppich">
Töppich

Töppich (1879 "Töppichofen"; brak nazwy w jęz. pol.) – dawna miejscowość należąca dawniej do Alt Röhrsdorf, obecnie leżąca na terenie wsi Nowe Rochowice, położonej w Polsce w województwie dolnośląskim, w powiecie jaworskim, w gminie Bolków, na pograniczu Pogórza Kaczawskiego i Pogórza Wałbrzyskiego w Sudetach, przy obecnej drodze krajowej nr 3 i międzynarodowej E65.
Przed 1945 osada należała do wsi Stare Rochowice, w 1897 była zamieszkiwana przez 25 osób, a w 1910 przez 23. Funkcjonowały tu piece wapiennicze oraz obiekt gastronomiczno-rozrywkowy (Établissement).
Produkcja wapna w tym miejscu trwała i opierała się na surowcu pozyskiwanym na miejscu, w kamieniołomach położonych na stokach wzniesienia Wapniki. Pracujący w zakładach G. Paar uzyskał w 1894 patent związany z konstrukcją pieca wapienniczego. Zachowane do dziś dwa wapienniki przed 1945 . Po 1945 produkcji w tym miejscu już nie prowadzono.
Po II wojnie światowej niemieckich mieszkańców miejscowości wysiedlono 26 lipca 1946.
Na jednym z wapienników zorganizowano punkt widokowy. W latach 90. XX wieku znajdowała się tu stajnia dla koni wyścigowych, następnie hotel i restauracja, a od 2015 funkcjonuje tu zajazd z browarem rzemieślniczym Roch.
Okoliczne lasy cechują się wysokimi walorami przyrodniczymi. Na północ od osady znajduje się Rezerwat przyrody Buki Sudeckie.

</doc>
<doc id="817969" url="https://pl.wikipedia.org/wiki?curid=817969" title="Transformacja Turinga">
Transformacja Turinga

Transformacja Turinga (inaczej redukcja Turinga) – w teorii obliczeń relacja pomiędzy językami A i B. Mówi się, że język A jest turingowsko redukowalny do języka B (A ≤T B) jeżeli istnieje taka maszyna Turinga z wyrocznią B, że w skończonej liczbie kroków rozstrzyga przynależność słowa do A .
Jeżeli dla pewnych A, B ⊆ Σ* spełniona jest relacja A ≤T B i B ≤T A to A =T B. Podobnie, jeżeli A ≤T B i nie A =T B to A &lt;T B .

</doc>
<doc id="817970" url="https://pl.wikipedia.org/wiki?curid=817970" title="Redukcja Turinga">
Redukcja Turinga



</doc>
<doc id="817974" url="https://pl.wikipedia.org/wiki?curid=817974" title="Bałowo (powiat mrągowski)">
Bałowo (powiat mrągowski)

Bałowo (do 1945 niem. "Bothau") – wieś w Polsce, położona w województwie warmińsko-mazurskim, w powiecie mrągowskim, w gminie Sorkwity
Wieś leży nad jeziorem Gielądzkim.
W latach 1975–1998 Bałowo znajdowało się w województwie olsztyńskim. 
Przed 2023 r. miejscowość była częścią wsi Zyndaki.
Obecna nazwa została administracyjnie zatwierdzona 12 listopada 1946.
W Bałowie znajdują się domki letniskowe oraz pole campingowe.

</doc>
<doc id="817975" url="https://pl.wikipedia.org/wiki?curid=817975" title="Ponte Vasco da Gama">
Ponte Vasco da Gama



</doc>
<doc id="817977" url="https://pl.wikipedia.org/wiki?curid=817977" title="I liga argentyńska w piłce nożnej (1894)">
I liga argentyńska w piłce nożnej (1894)

Mistrzem Argentyny w roku 1894 został klub Lomas Athletic Buenos Aires, a wicemistrzem – Rosario Athletic.
Kluby Rosario Athletic, Saint Andrew’s Buenos Aires oraz Lobos straciły prawo gry w lidze. Na ich miejsce awansowały Lomas Academy Buenos Aires, English High School oraz Quilmes Rovers Buenos Aires.
Primera División.
Końcowa tabela sezonu 1894.
Pewny jest jedynie bilans bramkowy mistrza Lomas Athletic Buenos Aires.

</doc>
<doc id="817982" url="https://pl.wikipedia.org/wiki?curid=817982" title="Gieląd Mały">
Gieląd Mały

Gieląd Mały (niem. "Klein Gehland") – część wsi Stary Gieląd w Polsce, położona w województwie warmińsko-mazurskim, w powiecie mrągowskim, w gminie Sorkwity.
W latach 1975–1998 Gieląd Mały znajdował się w województwie olsztyńskim.

</doc>
<doc id="817984" url="https://pl.wikipedia.org/wiki?curid=817984" title="AK-176">
AK-176

AK-176 – uniwersalna armata morska kalibru 76,2 mm konstrukcji radzieckiej, stosowana na licznych okrętach od lat 70 XX wieku.
Historia.
Pod koniec lat 60 XX w. w ZSRR dostrzeżono potrzebę posiadania lekkiej armaty uniwersalnej średniego kalibru o stosunkowo dużej mocy ogniowej, która mogłaby stanowić uzbrojenie małych okrętów, w tym kutrów rakietowych i umożliwić im walkę artyleryjską z celami nawodnymi. W tym czasie, zachodnie lekkie okręty zaczęto uzbrajać w szybkostrzelną armatę 76 mm OTO Melara, dającą im relatywnie dużą siłę ognia. Wcześniej używana na okrętach radzieckich podwójnie sprzężona armata 57 mm AK-725 sprawiała problemy w eksploatacji i miała zbyt mały kaliber.
30 września 1969 roku marynarka ZSRR zatwierdziła wymagania na nową armatę automatyczną kalibru 76,2 mm. Główną częścią systemu stała się jednolufowa wieża artyleryjska z nowo opracowaną armatą, ponadto obejmował on system kierowania ogniem ze stacją radiolokacyjną MR-123. W 1971 opracowano projekt armaty oznaczonej fabrycznie A-221, w biurze konstrukcyjnym CNII Buriewiestnik w Gorkim, głównym konstruktorem był G. Ryndyk. Nowo opracowane działo zostało przetestowane na poligonie pod Leningradem w 1977. W 1979 roku wieża była poddana próbom morskim w rejonie Bałtyjska na kutrze rakietowym R-5 projektu 1241.1. 22 czerwca 1979, zarządzeniem Ministra Obrony ZSRR, system został przyjęty na uzbrojenie pod oznaczeniem AK-176, po czym rozpoczęto produkcję wież w Gorkowskim Maszynostroitielnym Zawodzie w Gorkim.
Pod koniec lat 80 XX w. wprowadzono zmodernizowane armaty AK-176M, z nowym systemem kierowania ogniem MR-123-02, z kanałem telewizyjnym celownika i dalmierzem laserowym, co zwiększa odporność na zakłócenia. Wyeliminowano też usterki w układzie podawania amunicji. Armata AK-176M znajduje się w dalszym ciągu w produkcji.
System AK-176 umożliwia zwalczanie celów morskich i brzegowych, a także, dzięki dużej szybkostrzelności, powietrznych, w tym pocisków przeciwokrętowych. Stał się podstawowym systemem artyleryjskim średniego kalibru na radzieckich małych okrętach, z eksportowymi jednostkami trafił też za granicę. Eksportowany był także sam system, do państw pozostających pod wpływem techniki radzieckiej i w tej postaci trafił m.in. do Polski (AK-176M) i Indii. Jest on odpowiednikiem zachodnich systemów typu OTO Melara 76 mm.
Zastosowanie.
System AK-176 używany jest lub był na okrętach konstrukcji radzieckiej lub rosyjskiej poniższych typów (lista może nie być pełna; w nawiasach nazwy w kodzie NATO):
System ten stosowany jest na używanych w Polsce korwetach rakietowych projektu 1241RE (‘Tarantul I’), a także na okrętach konstrukcji polskiej:
Okręty konstrukcji innych państw:
Opis.
Część artyleryjska składa się z armaty automatycznej kalibru 76,2 mm. Automatyka działa na zasadzie krótkiego odrzutu lufy. Lufa gwintowana, monoblokowa, wyposażona w przedmuchiwacz. Zamek pionowy, klinowy. Naboje donoszone automatycznie, z dwóch stron, z magazynu pod wieżą. Lufa ma system chłodzenia wodą zaburtową podczas strzelania. Maksymalna długość serii to 70 strzałów, po czym konieczne jest chłodzenie przez 20–30 minut. Żywotność lufy wynosi 2000 strzałów.
Ogień wieży jest kierowany za pomocą radaru artyleryjskiego MR-123/176 Wympieł (ozn. NATO "Bass Tilt"). Ogniem można kierować automatycznie, półautomatycznie za pomocą celownika optycznego Kołonka-221 umieszczonego poza wieżą na pokładzie okrętu lub ręcznie, za pomocą celownika WD-221 w wieży.
Wysokość wieży od pokładu wynosi 2,6 m, masa armaty z wieżą i platformą podwieżową: 11,2 t (bez amunicji) lub 13,1 t (z amunicją). Szybkość naprowadzania: w pionie 13°/s, w poziomie 14°/s. Wieża wykonana jest dla zmniejszenia masy ze stopu aluminiowo-magnezowego Amg61, grubość ścianek – 4 mm.
Naboje zunifikowane są z nabojami armaty AK-726. Używane są pociski z zapalnikiem uderzeniowym WG-67 przeciw celom nawodnym lub z radarowym zapalnikiem zbliżeniowym AR-51Ł przeciw celom powietrznym. Zapas amunicji wynosi w magazynie podwieżowym 152 naboje, można przechowywać dalszą amunicję poza magazynem.

</doc>
<doc id="817985" url="https://pl.wikipedia.org/wiki?curid=817985" title="Jan Raszka (narciarz)">
Jan Raszka (narciarz)

Jan Raszka (ur. 2 grudnia 1928 w Wiśle, zm. 5 lutego 2007 tamże) – polski narciarz, reprezentant polski w kombinacji norweskiej, podczas zimowych igrzysk olimpijskich w Cortina d’Ampezzo z 1956 r., działacz społeczny i sportowy.
Życiorys.
Narciarstwem zainteresował się podczas II wojny światowej, w latach 1945-1946 należał do SNPTT Wisła, w latach 1947-1948 SKN Katowice, 1949-1951 reprezentował LKS Barania Wisła, w latach 1952-1953 WKS Zakopane, a 1954-1966 Start Wisła.
Jako pierwszy zawodnik spoza Zakopanego w historii, wywalczył w 1952 r., tytuł mistrza polski w kombinacji norweskiej. W tym samym roku zdobył srebrny krążek w biegu na 18 km. W latach 1949, 1950, 1951, 1953 i 1956 zdobył 7 złotych medali w kombinacji norweskiej, a w latach 1950-1951 – dwa w sztafecie 4 x 10 km.
Jego międzynarodowym debiutem było mistrzostwo Czech i Moraw w skokach narciarskich w 1947 r., rok później był kandydatem do polskiej kadry olimpijskiej na igrzyska w St. Moritz, nie został jednak powołany ze względu na kontuzję nogi. W 1953 r., zajął trzecie miejsce w kombinacji norweskiej podczas akademickich mistrzostw świata w Semmering, co uznane zostało za największy sukces w jego karierze.
W 1956 r. reprezentował Polskę w kombinacji norweskiej podczas zimowych igrzysk olimpijskich w Cortina d’Ampezzo, gdzie zajął 32. miejsce w kombinacji klasycznej.
W latach 1952 i 1954, zwyciężał w kombinacji norweskiej podczas Memoriału Bronisława Czecha i Heleny Marusarzówny, był również złotym medalistą mistrzostw Węgier w trzech konkurencjach: skokach narciarskich, kombinacji norweskiej i biegu na 15 km.
Wspomnienia Jana Raszki spisał i opublikował w 1998 r. Zdzisław Adamiec w książce pod tytułem "„Jan Raszka. W Pogoni za piątym kółkiem olimpijskim”."
Część trofeów (dyplomy, medale, puchary) są do zobaczenia w sklepie Raszkasport w Wiśle, ul. 1 Maja 35.

</doc>
<doc id="817986" url="https://pl.wikipedia.org/wiki?curid=817986" title="Kozarek Wielki">
Kozarek Wielki

Kozarek Wielki (niem. "Groß Kosarken-Dönhoffstädt", 1938–1945 "Köhlersgut") – osada w Polsce położona w województwie warmińsko-mazurskim, w powiecie mrągowskim, w gminie Sorkwity. W latach 1975–1998 wieś znajdowała się w województwie olsztyńskim.
W miejscowości znajduje się Stacja Badań i Ochrony Dzikich Zwierząt.
Historia.
Dawna wieś szlachecka, powstała na tym samym terytorium co Kozarek Mały. Wieś powstała około 1650 r. na 30 włókach. W XVIII w. Kozarek Wielki należał do rodziny Sujatów-Sujacińskich. W 1785 r. było tu 5 domów, natomiast w 1838 r. odnotowano 4 domy i 76 mieszkańców. W XIX wieku były tu dwa gospodarstwa. W 1904 r. jedno z nich obejmowało obszar 24 i trzy czawarte włóki (w tym 12 włók lasu) i w 1938 w ramach akcji germanizacyjnej nazwane "Köhlersgut". Drugie gospodarstwo obejmowało 8,5 włoki, nazwane w 1938 r. jako "Köhlershof". Po 1945 r. oba gospodarstwa należały do PGR. W latach 70. XX w. Kozarek Wielki należał do sołectwa Nibork.
Zabytki.
We wsi znajduje się dwór, wokół którego pierwotnie znajdował się park. Jednakże po dawnym założeniu parkowym niewiele pozostało. Budynek był przebudowywany i powiększany. Jego środkowa część została zbudowana w końcu XIX wieku, a elementy dobudowane pochodzą z początku XX w.

</doc>
<doc id="817992" url="https://pl.wikipedia.org/wiki?curid=817992" title="Katarzyna Kurowska">
Katarzyna Kurowska



</doc>
<doc id="817995" url="https://pl.wikipedia.org/wiki?curid=817995" title="Lesiny (Kozłowo)">
Lesiny (Kozłowo)

Lesiny (niem. "Leschienen") – część wsi Kozłowo w Polsce, położona w województwie warmińsko-mazurskim, w powiecie mrągowskim, w gminie Sorkwity, w sołectwie Kozłowo. 
W latach 1975–1998 Lesiny znajdowały się w województwie olsztyńskim.
Historia.
Lesiny, zwane także Lesinowem, powstały około 1800 roku jako osada czynszowa. W 1838 roku w Lesinach były dwa domy z sześcioma mieszkańcami. Późnej znajdowała się tu leśniczówka.
W 1973 Lesiny jako osada-leśniczówka należała do sołectwa Kozłowo, siedziba urzędu pocztowo-telekomunikacyjnego mieściła się w Rybnie, najbliższa stacja PKP znajdowała się w Sorkwitach a najbliższy przystanek PKS w Rybnie.

</doc>
<doc id="817996" url="https://pl.wikipedia.org/wiki?curid=817996" title="I liga argentyńska w piłce nożnej (1893)">
I liga argentyńska w piłce nożnej (1893)

W 1893 roku rozegrano pierwsze oficjalne mistrzostwa Argentyny – mistrzem został klub Lomas Athletic Buenos Aires, a wicemistrzem Flores Athletic Buenos Aires.
Prawo gry w lidze utraciły kluby Quilmes Rovers, Buenos Aires English High School oraz unia klubów Buenos Aires and Rosario Railway. Na ich miejsce awansowały 4 kluby – Rosario Athletic, Lobos, Saint Andrew's Buenos Aires i Retiro Athletic Buenos Aires. Liga zwiększyła się z 5 do 6 drużyn.

</doc>
<doc id="817999" url="https://pl.wikipedia.org/wiki?curid=817999" title="Nowy Gieląd">
Nowy Gieląd

Nowy Gieląd () – część wsi Stary Gieląd w Polsce, położona w województwie warmińsko-mazurskim, w powiecie mrągowskim, w gminie Sorkwity.
W latach 1975–1998 Nowy Gieląd znajdował się w województwie olsztyńskim.

</doc>
<doc id="818000" url="https://pl.wikipedia.org/wiki?curid=818000" title="Mohamed Al-Fayed">
Mohamed Al-Fayed

Mohamed Abdel Moneim Al-Fayed (ur. 27 stycznia 1929 lub 1933 w Aleksandrii) – egipski biznesmen, do lipca 2013 roku właściciel klubu piłkarskiego Fulham F.C. oraz paryskiego hotelu Ritz, do 2010 roku właściciel londyńskiego domu towarowego Harrods.
Życie prywatne.
Mohamed Al-Fayed był ojcem Dodiego Al-Fayeda, kochanka Diany, księżnej Walii. Gdy 31 sierpnia 1997 roku zginęli oni w wypadku samochodowym, Mohamed oskarżył o ich śmierć brytyjskie służby specjalne. Próbował także dowieść, że wypadek w Paryżu nie był wypadkiem, a zaplanowanym zamachem na życie księżnej. Jego zdaniem rodzina królewska nie chciała zaakceptować Egipcjanina jako ojczyma przyszłego króla Wielkiej Brytanii.

</doc>
<doc id="818001" url="https://pl.wikipedia.org/wiki?curid=818001" title="Oceanarium w Lizbonie">
Oceanarium w Lizbonie

Oceanarium w Lizbonie (port. "Oceanário de Lisboa") – największe oceanarium w Europie, w którym żyje przeszło 25 tysięcy morskich stworzeń z całego świata. Oceanarium zostało otwarte z okazji odbywających się w Lizbonie w 1998 roku międzynarodowych targów Expo ’98. Projektantem budynku jest Amerykanin Peter Chermayeff.
Wystawa zwierząt morskich podzielona jest na cztery mniejsze akwaria, w których znajduje się fauna i flora Oceanu Atlantyckiego, Spokojnego, Indyjskiego oraz Antarktydy oraz główny zbiornik, w którym znajdują się różne gatunki zwierząt żyjących w oceanach, są to m.in. rekiny, tuńczyki oraz wargaczowate.

</doc>
<doc id="818003" url="https://pl.wikipedia.org/wiki?curid=818003" title="Rewersja">
Rewersja

Rewersja (z łac. "re-" – "w tył; znów; naprzeciw" – i "versio" – "obracanie") – w biologii podtyp homoplazji, związany z powrotem do cechy ancestralnej.
Rewersja jako rodzaj homoplazji ma pewne znaczenie w filogenetyce.
Zgodnie z jednym z postulatów Karola Darwina różne taksony mogą mieć wspólne pochodzenie, a więc pochodzić od wspólnego przodka. W miarę ewoluowania organizmy stopniowo oddalają się od siebie, coraz bardziej się od siebie różniąc. Nauka stara się odtworzyć wzajemne pokrewieństwa taksonów. Bazuje przy tym na cechach rozpatrywanych organizmów, zwłaszcza na cechach nowych ewolucyjnie, czyli apomorfiach. Grupy o wspólnym pochodzeniu posiadają pewne cechy właściwe tylko im, nie występujące u żadnych innych organizmów. Takie cechy to synapomorfie wyznaczające grupy monofiletyczne, najbardziej użyteczne w odtwarzaniu filogenezy. Jednakże istnienie u różnych organizmów takiej samej cechy nie musi świadczyć o wspólnym pochodzeniu. Nie każda wspólna cecha jest synapomorfią: może być ona homoplazją, a więc wspólną cechą, która rozwinęła się więcej niż raz. Obok konwergencji występowanie tej samej cechy u niespokrewnionych taksonów tłumaczyć można też rewersją.
Rewersja, czyli przemiana odwrotna, zachodzi wtedy, gdy jakiś takson o pewnej cesze apomorficznej traci ją i wtórnie osiąga znowu wcześniejszy stan ancestralny (plezjomorficzny). Tak więc dana cecha czy stan cechy istnieje u części taksonów jako cecha ancestralna, a u części jako efekt rewersji. Część organizmów z daną cechą czy danym stanem cechy może pochodzić więc od organizmów bez danej cechy czy danego stanu cechy. Siłą rzeczy przodek bez rozpatrywanej cechy też musi być bliżej spokrewniony z taksonem po rewersji, niż jego przodek posiadający jeszcze cechę plezjomorficzną.
Jako przykład rewersji Futuyma podaje zęby płaza z rodzaju "Amphignathodon". Przodkowie współczesnych płazów bezogonowych mieli zęby, co można uznać za cechę ancestralną. W trakcie ewolucji linia ta straciła zęby, co stanowi apomorfię. Ponowne pojawienie się zębów u "Amphignathodon" to powrót do cechy pierwotnej. Nie świadczy ono w żadnym razie o bliskim pokrewieństwie rzeczonego płaza z uzębionymi przodkami płazów.
W przypadku cechy ancestralnej pojawiającej się u danego osobnika, mimo że nie występowała u jego bezpośrednich przodków (na przykład oddzielona kość strzałkowa i kość łokciowa u konia) używa się terminu atawizm.

</doc>
<doc id="818004" url="https://pl.wikipedia.org/wiki?curid=818004" title="Waręż">
Waręż

Waręż (ukr. Варяж, "Wariaż"; w II RP Waręż Miasto; 1951–1989 Nowoukrainka) – wieś (do 1934 miasteczko) na Ukrainie w obwodzie lwowskim, w rejonie czerwonogrodzkim.
Prywatne miasto duchowne lokowane w 1538 roku położone było w XVI wieku w województwie bełskim.
Do 17 września 1939 leżał w woj. lwowskim, a do 15 lutego 1951 w woj. lubelskim (powiat hrubieszowski) jako siedziba gminy Waręż.
Miejscowość liczy niespełna 900 mieszkańców. W granicach Waręża znajduje się dawniej samodzielna wieś Waręż Wieś.
Historia.
Miasteczko zostało założone w 1538 przez Feliksa Oszczowskiego z Oszczowa na mocy przywileju króla Zygmunta I Starego. W 1688 roku Marek Matczyński, przyjaciel i zaufany współpracownik króla Jana III Sobieskiego, założył w Warężu kolegium pijarów; do nauczycieli należał m.in. Ignacy Zaborowski, autor pierwszych polskich tablic logarytmicznych (1787).
W okresie międzywojennym znajdował się w województwie lwowskim, w powiecie sokalskim. Od 26 października 1939 do 1944 należał do Generalnego Gubernatorstwa, w tym od 1 sierpnia 1941 do dystryktu Galicja GG. Podczas okupacji niemieckiej w latach 1941–1942 w Warężu funkcjonował obóz pracy, w którym zginęło kilkuset Żydów. 17 marca 1944 roku wobec zagrożenia ze strony UPA polska ludność Waręża ewakuowała się do Sokala i innych miejscowości. Zginęło 11 osób, które nie opuściły miejscowości.
Od 1944 do 1951 roku w granicach do Polski, jako siedziba gminy Waręż, która po przeniesieniu Waręża do ZSRR została przemianowana na gminę Hulcze, a siedziba przeniesiona do Hulcza. 27 maja 1945 roku Waręż stał się obiektem ataku UPA oraz prawdopodobnie WiN-AK. Zdobyto posterunek MO oraz wykonano egzekucje na 10 osobach, głównie działaczach komunistycznych i konfidentach. Prawdopodobnie była to pierwsza wspólna akcja UPA i WiN-AK. Podczas drugiego ataku UPA na Waręż 5 października 1946 roku zginęło 2 żołnierzy Wojska Polskiego i 4 milicjantów, uległo spaleniu 67 budynków mieszkalnych i ponad 158 budynków gospodarczych.
Od 15 lutego 1951 (na podstawie umowy o zamianie granic) należał do USSR w ZSRR, gdzie zmieniono nazwę na Nowoukrainka (do 1989). Po rozpadzie ZSRR od 1991 roku w granicach Ukrainy.

</doc>
<doc id="818006" url="https://pl.wikipedia.org/wiki?curid=818006" title="Piłak">
Piłak

Piłak (do 1945 r. niem. "Pillackermühle") – część wsi Rybno w Polsce, położona w województwie warmińsko-mazurskim, w powiecie mrągowskim, w gminie Sorkwity.
W latach 1975–1998 Piłak znajdował się w województwie olsztyńskim.
Dawna osada młyńska, zwana także Piłanka, istniała już w połowie XVII w. Później była to osada leśna. W 1973 osada (leśniczówka) Piłak należała administracyjnie do sołectwa Rybno.
W Piłaku znajduje się założony w 1991 r. rezerwat przyrody, zajmujący się ochroną ptaków błotnych o powierzchni 52,45 ha.

</doc>
<doc id="818007" url="https://pl.wikipedia.org/wiki?curid=818007" title="Czerkiesi">
Czerkiesi

Czerkiesi – grupa etniczna z północno-zachodniego Kaukazu (Czerkiesja), obecnie zamieszkująca głównie Republikę Karaczajo-Czerkieską, gdzie Czerkiesi stanowią ok. 10% ludności, oraz kilka wiosek Republiki Adygei.
Historia.
W V–VI wieku n.e. Czerkiesja przyjęła chrześcijaństwo pod wpływem Cesarstwa Bizantyńskiego. Od VIII wieku na Kaukazie narastały wpływy islamu, jednak Czerkiesja (i Gruzja) długo opierały się islamizacji. W XVI wieku Czerkiesi weszli w sojusz z Gruzją i starali się o sojusz z Carstwem Rosyjskim w obliczu napierającego Imperium Osmańskiego i Chanatu Krymskiego. Od 1763 roku walczyli z Imperium Rosyjskim (wojny rosyjsko-czerkieskie).
Do połowy XIX wieku Czerkiesi zamieszkiwali północno-zachodnią część Kaukazu, wzdłuż północno-wschodniego wybrzeża Morza Czarnego, na południe od rzeki Kubań.
W połowie XIX wieku padli ofiarą czystek etnicznych ze strony Imperium Rosyjskiego, po serii powstań zostali usunięci ze swoich terenów. W roku 1864 ci, którzy przeżyli, zostali deportowani. Około 500 tysięcy Czerkiesów w trudnych warunkach atmosferycznych i sanitarnych zostało przetransportowanych do Turcji, a około 120–150 tysięcy zostało deportowanych na inne tereny Rosji. Są rozbieżności w ocenie, ilu Czerkiesów nie przeżyło samej podróży i pobytów w obozach uchodźców. Jeszcze wcześniej, w 1859 roku, około 200 tysięcy Czerkiesów mniej lub bardziej dobrowolnie przeniosło się w głąb Rosji. Według spisu ludności z 1897 Rosję zamieszkiwało tylko 217 tysięcy Czerkiesów. Wydarzenie te niekiedy nazywane są ludobójstwem Czerkiesów.
Kultura.
Tradycyjna waleczność czerkieskich mężczyzn powodowała, iż większość członków imperialnej gwardii sułtańskiej wywodziła się z Czerkiesów. Czerkiesi brali też udział w wojnach na Bałkanach, głównie przeciwko Serbom. Tradycyjne piękno Czerkiesek (wielkie zielone lub szaro-niebieskie oczy oraz jasne, rude, a także ciemne włosy i mlecznobiała cera) czyniło z nich najbardziej pożądaną nację w haremach Imperium Osmańskiego.
Diaspora czerkieska istnieje m.in. w Syrii, Izraelu i Libanie, w Jordanii (ok. 0,5% ludności), a także w Stanach Zjednoczonych Ameryki.
Nazwa własna Czerkiesów i Kabardyjczyków to Adygowie (kab. "адыгэ, adyge"). Od nazwy narodu wywodzi się popularny na całym Kaukazie i w Rosji strój męski – "czerkieska", czyli rodzaj sukmany wełnianej z charakterystycznymi "gazyrami" na piersi (ozdobnymi kieszeniami, służącymi dawniej do noszenia prochu i nabojów, a obecnie pełniącymi funkcję dekoracyjną).

</doc>
<doc id="818008" url="https://pl.wikipedia.org/wiki?curid=818008" title="I liga argentyńska w piłce nożnej (1891)">
I liga argentyńska w piłce nożnej (1891)

W roku 1891 rozegrano pierwsze w historii mistrzostwa Argentyny; ich triumfatorem został klub Saint Andrew’s Buenos Aires, a wicemistrzem klub Old Caledonians Buenos Aires.
Do pierwszej edycji mistrzostw Argentyny zgłoszono sześć klubów, ale ostatecznie po wycofaniu się klubu Hurlingham Buenos Aires w turnieju wzięło udział pięć.
Po tych mistrzostwach federacja piłkarska, Association Argentine Football League, zakończyła działalność, a kolejna federacja o podobnej nazwie powstała w roku 1893. Dlatego w roku 1892 mistrzostwa Argentyny nie zostały zorganizowane.
Primera División.
Końcowa tabela sezonu 1891.
Pewne są tylko bramki zdobyte przez dwie najlepsze w tabeli drużyny.
Z powodu równej liczby punktów dwie najlepsze w tabeli drużyny rozegrały baraż decydujący o mistrzostwie Argentyny.
Mistrzem Argentyny został klub Saint Andrew’s Buenos Aires

</doc>
<doc id="818009" url="https://pl.wikipedia.org/wiki?curid=818009" title="Alok Nath">
Alok Nath

Alok Nath (ur. 10 lipca 1956) - hinduski aktor filmowy, znany głównie z ról drugoplanowych. W ciągu swej długiej, prawie trzydziestoletniej kariery, wystąpił w przeszło 130 bollywoodzkich filmach, zagrał również, w 1982 roku, epizodyczną rolę w nagrodzonym ośmioma Oscarami obrazie Richarda Attenborough, "Gandhi". W ostatnich latach aktor wyspecjalizował się w odgrywaniu ról ojców albo wujków głównych bohaterów.

</doc>
<doc id="818012" url="https://pl.wikipedia.org/wiki?curid=818012" title="Antynomia zbioru wszystkich zbiorów">
Antynomia zbioru wszystkich zbiorów



</doc>
<doc id="818019" url="https://pl.wikipedia.org/wiki?curid=818019" title="Kanał Ma Wan">
Kanał Ma Wan

Kanał Ma Wan; historyczne nazwy: "Kai Tap Mun" (雞踏門) oraz "Kai Tsap Mun" (雞閘門) – kanał w Hongkongu pomiędzy wyspami Ma Wan i Tsing Yi. Od północy łączy się z kanałem Rambler, od zachodu łączy się z kanałem Kap Shui Mun, a od południa styka się z Victoria Harbour 
Nad kanałem przebiega most Tsing Ma, który łączy wysypy Ma Wan i Tsing Yi. 

</doc>
<doc id="818020" url="https://pl.wikipedia.org/wiki?curid=818020" title="Kai Tap Mun">
Kai Tap Mun



</doc>
<doc id="818021" url="https://pl.wikipedia.org/wiki?curid=818021" title="Kai Tsap Mun">
Kai Tsap Mun



</doc>
<doc id="818022" url="https://pl.wikipedia.org/wiki?curid=818022" title="Umowa o zamianie granic">
Umowa o zamianie granic



</doc>
<doc id="818023" url="https://pl.wikipedia.org/wiki?curid=818023" title="Umowa o zamianie granic 1951">
Umowa o zamianie granic 1951



</doc>
<doc id="818025" url="https://pl.wikipedia.org/wiki?curid=818025" title="Gazpacho">
Gazpacho

Gazpacho – hiszpańska zupa, wywodząca się z Andaluzji.
Charakterystyka.
Nie wymaga gotowania i jest podawana na zimno (jeśli nie ma czasu na jej schłodzenie, można dorzucić kostki lodu). Składa się zazwyczaj z surowych warzyw, octu i oliwy z dodatkiem rozmoczonego chleba. Jednak papryka w niektórych przepisach jest palona do czarnego koloru, później spalenizna jest zdrapywana a następnie miksowana z resztą składników. Niegdyś składniki gazpacho krojone były ręcznie, obecnie zazwyczaj do ich rozdrobnienia używa się miksera. Do zupy często podaje się umieszczone w osobnych miseczkach dodatki (np. okruchy chleba, drobno pokrojone warzywa, jajka, szynkę, oliwki czy orzechy), które można według uznania samemu dorzucać do zupy.
Nie jest pewne skąd pochodzi nazwa zupy. Przyjmuje się, że może się ona wywodzić z łaciny – od słowa "caspo", czyli „drobne kawałeczki” – lub z arabskiego (a dokładniej mozarabskiego) słowa oznaczającego rozmoczony chleb. Nie wiadomo również w jaki sposób gazpacho dotarło do Andaluzji – Paula Wolfert uważa, że przybyło ono wraz z Maurami, natomiast Raymond Sokolov – że pochodzi ono od Rzymian, którzy mieli zwyczaj jadać chleb namoczony w oliwie.
Jedną z popularniejszych odmian gazpacho jest odmiana andaluzyjska ("gazpacho andaluz"), oparta na pomidorach, najlepiej bardzo dojrzałych i miękkich, do których dodaje się zazwyczaj ocet, oliwę, czosnek, paprykę, ogórek i chleb.
Niektóre inne odmiany gazpacho:

</doc>
<doc id="818032" url="https://pl.wikipedia.org/wiki?curid=818032" title="Lista procesorów Athlon 64 X2">
Lista procesorów Athlon 64 X2

Athlon 64 X2 "Brisbane" (G2, 65 nm).
1 – Thermal Design Power.
2 – Black Edition – odblokowany mnożnik do 25x.

</doc>
<doc id="818033" url="https://pl.wikipedia.org/wiki?curid=818033" title="Nosy Poniatki">
Nosy Poniatki



</doc>
<doc id="818034" url="https://pl.wikipedia.org/wiki?curid=818034" title="Meflochina">
Meflochina

Meflochina – organiczny związek chemiczny, przyjmowany doustnie środek przeciwko malarii, stosowany w celach profilaktycznych lub leczniczych. Meflochina dostępna jest w sprzedaży w postaci leku pod nazwą Lariam. Może wywoływać wiele niepożądanych skutków ubocznych, takich jak zawroty głowy, utrata równowagi, a u pewnej liczby osób także bezsenność, halucynacje i depresję.
W Polsce meflochina nie jest dopuszczona do obrotu i dostępna jest jedynie w imporcie docelowym za zgodą Ministerstwa Zdrowia na zamówienie osób udających się do obszarów zagrożenia malarycznego.

</doc>
<doc id="818035" url="https://pl.wikipedia.org/wiki?curid=818035" title="Lariam">
Lariam



</doc>
<doc id="818036" url="https://pl.wikipedia.org/wiki?curid=818036" title="Larium">
Larium



</doc>
<doc id="818038" url="https://pl.wikipedia.org/wiki?curid=818038" title="Mefloquine">
Mefloquine



</doc>
<doc id="818046" url="https://pl.wikipedia.org/wiki?curid=818046" title="Wysoki Ostrów">
Wysoki Ostrów

Wysoki Ostrów (Wyspa Kormoranów, niem. "Wolfgansinsel") – wyspa na Jeziorze Dobskim o powierzchni około 2 ha. Jest porośnięta drzewami liściastymi. Wyspa jest rezerwatem przyrody i nie wolno do niej przybijać ani przy niej cumować, gdyż jest miejscem gniazdowania kormoranów i czapli siwej. Z tego też względu wokół wyspy, jak i na całym jeziorze, obowiązuje strefa ciszy, czyli zakaz używania silników spalinowych i sygnałów dźwiękowych. Wyspa jest specyficzną atrakcją turystyczną, gdyż stwarza możliwość obserwacji kormoranów, a także dzięki charakterystycznym, częściowo uschniętym od ptasich odchodów drzewom.

</doc>
<doc id="818053" url="https://pl.wikipedia.org/wiki?curid=818053" title="Chiva">
Chiva

Chiva () – gmina w Hiszpanii, we wspólnocie autonomicznej Walencja, w prowincji Walencja, stolica comarki Hoya de Buñol.
Powierzchnia gminy wynosi 178,7 km². Zgodnie z danymi INE, w 2005 roku liczba ludności wynosiła 11 815, a gęstość zaludnienia 66,12 osoby/km². Wysokość bezwzględna gminy równa jest 240 metrów. Współrzędne geograficzne gminy to 39°28’25”N 0°43’06”W. Kod pocztowy do gminy to 46370.
Na początku września w gminie odbywają się regionalne fiesty.

</doc>
<doc id="818055" url="https://pl.wikipedia.org/wiki?curid=818055" title="Xiva">
Xiva



</doc>
<doc id="818058" url="https://pl.wikipedia.org/wiki?curid=818058" title="Allgäu">
Allgäu

Allgäu – niemiecki region geograficzny w południowo-zachodniej Szwabii, w Bawarii i częściowo Badenii-Wirtembergii. Stolicą regionu jest Kempten (Allgäu). Allgäu często przedstawiany jest na mapie w kształcie liścia chmielu.
W regionie leżą powiaty:
Góry.
Na terenie regionu znajdują się góry Alpy Algawskie. Dziesięć najwyższych szczytów to:
Transport.
Transport drogowy.
Transport drogowy jest dobrze rozwinięty. Przez region przebiegają autostrady A7, A96, A980, które współtworzą trasy europejskie E43, E54, E532.
System dróg krajowych obejmuje 11 dróg, łączących ważniejsze miasta i gminy.
Transport lotniczy.
W 2007 uruchomiono port lotniczy Memmingen. W 2014 lotnisko miało 29 połączeń (w tym 3 krajowe), wykonywane przez Intersky, NIKI, Ryanair, Sun Express, Wizz Air i obsłużyło 750 tys. pasażerów.
Najbliższe inne porty lotnicze zlokalizowane są w: Friedrichshafen, Stuttgarcie i Monachium.

</doc>
<doc id="818062" url="https://pl.wikipedia.org/wiki?curid=818062" title="Notre Dame de Gravenchon">
Notre Dame de Gravenchon



</doc>
<doc id="818067" url="https://pl.wikipedia.org/wiki?curid=818067" title="Zachariasz Kopysteński">
Zachariasz Kopysteński

Zachariasz Kopysteński (ukr. Захарія Копистенський; ur. w Przemyślu, rok nieznany, zm. 21 marca 1627 w Kijowie) – ukraiński pisarz, polemista, działacz środowisk prawosławnych.
Życiorys.
Urodzony w Przemyślu w szlacheckiej rodzinie herbu Leliwa. Wykształcenie zdobył w szkole Bractwa Lwowskiego. Absolwent Akademii Ostrogskiej. Władał biegle greką i łaciną. W 1616 r. przeniósł się do Kijowa i wstąpił do Bractwa Kijowskiego, gdzie rozwinął działalność i polemiczno-literacką, i wydawniczą. W 1616 r. napisał przedmowę do „Czasoslova” («Часослова») – pierwszej księgi wydanej przez drukarnię kijowsko-peczerską. 20 listopada 1624 r. został archimandrytą ławry Kijowsko-Pieczerskiej.
Autor traktatów teologicznych: "Knyha pro wiru jedynu..." ("Книга про віру єдину...", 1619–1621), "Knyha pro prawdywu jednist' prawosławnych chrystyjan" ("Книга про правдиву єдність православних християн", 1623), przedmowy do "Besidy Iwana Zołotoustoho" ("Бесіда Івана Золотоустого", 1623) i "Nomokanona" ("Номоканон", 1624), kazań "Na pohreb J. Płetenećkoho" ("На погреб Є. Плетенецького", 1623).
Największe znaczenie miał jego polemiczny utwór "Palinodija, abo knyha oborony" ("Палінодія, або книга оборони", 1621–1622), który stanowił odpowiedź na traktat unijnego działacza L. Krewzy "Obrona jedności cerkiewnej albo dowody, którymi się pokazuje, iż grecka cerkiew z łacińską ma być zjednoczona. Wilno 1617. " ("Оборона унії"). "Palinodija" skierowana była przeciwko katolicyzmowi i unii brzeskiej i wyrażała ideę zjednoczenia narodów wschodniosłowiańskich. Składa się ze wstępu i 4 części. Autor uważa za zaborczą politykę Polski i Watykanu w stosunku do Ukrainy i Białorusi, podpierając się fragmentami z dziejów Kościoła, twierdząc, że kłótnie doprowadziły do rozłamu wspólnoty religijnej. W "Palinodiji" wykorzystano liczne źródła: utwory antycznych, bizantyjskich i zachodnioeuropejskich historyków, literaturę cerkiewno-historyczną, polskie kroniki, staroruskie latopisy i ówczesną publicystykę antyunijną. "Palinodija" była traktowana jak leksykon, encyklopedia i była chętnie cytowana przez prawosławnych.
"Knyha pro prawdywu jednist' prawosławnych chrystyjan" ("Книга про правдиву єдність православних християн", 1623), tj. "Księga o prawdziwej jedności" składa się z 2 rozdziałów i rozstrzyga kwestię zasad zjednoczenia wyznaniowego, które nie powinno być krzywdzące dla żadnej ze stron. Autor oskarża projekt unijny w Brześciu, w wyniku którego świat prawosławny utracił jedność.

</doc>
<doc id="818069" url="https://pl.wikipedia.org/wiki?curid=818069" title="Szczecińskie Przedsiębiorstwo Autobusowe Klonowica">
Szczecińskie Przedsiębiorstwo Autobusowe Klonowica



</doc>
<doc id="818070" url="https://pl.wikipedia.org/wiki?curid=818070" title="Agnieszka Glińska">
Agnieszka Glińska

Agnieszka Glińska (ur. 18 lutego 1968 we Wrocławiu) – polska reżyserka spektakli teatralnych i telewizyjnych oraz aktorka.
Życiorys.
Ukończyła studia na Wydziale Aktorskim i Reżyserskim (1994) Państwowej Wyższej Szkoły Teatralnej im. Aleksandra Zelwerowicza w Warszawie. Jako aktorka zadebiutowała 17 lutego 1990 roku rolą Natalii Stiepanownej w "Teraz ja, czyli wariacje na temat" wg Antona Czechowa w reżyserii Mai Komorowskiej. Jako reżyserka zadebiutowała dwa lata później "Arlekinadą" Terence’a Rattigana na deskach Teatru im. Jana Kochanowskiego w Opolu. W latach 1990–1991 była aktorką Teatru Północnego w Warszawie, asystentką reżysera w Teatrze Powszechnym im. Zygmunta Hübnera w Warszawie (1991–1993), reżyserką w Teatrze Dramatycznym im. Gustawa Holoubka w Warszawie (2007–2009). W warszawskim Teatrze Współczesnym pracowała na stanowisku reżyserki (2000–2004 oraz 2010–2011), a także konsultantki programowej (2011–2012). W latach 2012–2015 była dyrektorem artystycznym Teatru Studio im. Stanisława Ignacego Witkiewicza w Warszawie.
Wykładowczyni Akademii Sztuk Teatralnych im. Stanisława Wyspiańskiego w Krakowie.
Życie prywatne.
Jest matką aktora dziecięcego Franciszka Przybylskiego oraz Janiny Stelmaszyk, której ojcem jest aktor Krzysztof Stelmaszyk.

</doc>
<doc id="818071" url="https://pl.wikipedia.org/wiki?curid=818071" title="Szczecińskie Przedsiębiorstwo Autobusowe Dąbie">
Szczecińskie Przedsiębiorstwo Autobusowe Dąbie



</doc>
<doc id="818073" url="https://pl.wikipedia.org/wiki?curid=818073" title="Operacja Tamara">
Operacja Tamara

Operacja "Tamara" – kryptonim niemieckiej operacji wojskowej prowadzonej przez gruzińskich ochotników w 1942 r. na Kaukazie.
Historia.
Po wybuchu wojny niemiecko-sowieckiej 22 czerwca 1941 r., Niemcy utworzyli pod auspicjami wywiadu wojskowego Abwehra organizację "Tamara". Rekrutowała się ona w większości spośród gruzińskich emigrantów. Jej zadaniami było prowadzenie działań sabotażowo-wywiadowczych za liniami sowieckimi na obszarze Gruzji. Składała się z 2 grup: "Tamara-I" i "Tamara-II". Grupa "Tamara-II" (ok. 80 Gruzinów) po specjalistycznym przeszkoleniu w Rumunii została przydzielona do Sonderverband Bergmann, w ramach którego na wiosnę 1942 r. brała udział w walkach na Kaukazie. Na jej czele stał płk dr Kramer z Abwehry. Natomiast grupa "Tamara-I" na pocz. września tego roku została przetransportowana samolotami z Krymu i zrzucona na spadochronach w zachodniej Gruzji. Po wycofaniu się wojsk niemieckich z Kaukazu Gruzini zostali częściowo schwytani przez Sowietów, a częściowo wybici.

</doc>
<doc id="818077" url="https://pl.wikipedia.org/wiki?curid=818077" title="Société Pour Avions Deperdussin">
Société Pour Avions Deperdussin



</doc>
<doc id="818080" url="https://pl.wikipedia.org/wiki?curid=818080" title="SPPK">
SPPK



</doc>
<doc id="818083" url="https://pl.wikipedia.org/wiki?curid=818083" title="Łabap">
Łabap

Łabap – jezioro w woj. warmińsko-mazurskim, w pow. węgorzewskim, w gminie Węgorzewo, leżące na terenie Krainy Wielkich Jezior Mazurskich.
Jezioro jest najbardziej wysuniętą na zachód częścią jeziora Dargin, które jest elementem kompleksu jezior znanego pod wspólną nazwa Mamry. Jezioro od wschodu łączy się właśnie z jeziorem Dargin, a od zachodu z Jeziorem Dobskim. Granice jeziora są umowne i są nimi od zachodu przewężenie, a od wschodu płycizna i wyspa. Maksymalna głębokość – 13,4 m. II klasa czystości. Zaliczane do typu sielawowego. Jezioro służy głównie jako szlak żeglowny dla chcących dostać się na Jezioro Dobskie lub z niego wrócić.
Według opowieści nazwa jeziora pochodzi od wyjątkowo aktywnych głosowo żab, które zamieszkiwały płycizny tego jeziora od lat. Stąd nazwa „Łabap” – co brzmi niczym żabi głos.

</doc>
<doc id="818084" url="https://pl.wikipedia.org/wiki?curid=818084" title="Eduardas Rozentalis">
Eduardas Rozentalis

Eduardas Rozentalis (ur. 27 maja 1963 w Wilnie) – litewski szachista i trener szachowy ("FIDE Trainer" od 2014), arcymistrz od 1991 roku.
Kariera szachowa.
Pod koniec lat 80. należał do ścisłej czołówki radzieckich juniorów, trzykrotnie (1984, 1985, 1987) zwyciężając w turniejach młodych mistrzów. W roku 1990 zwyciężył w swoim pierwszym międzynarodowym turnieju w Genewie. W kolejnych latach odniósł szereg turniejowych sukcesów, m.in. w 1997 podzielił I miejsca w Hastings i Beer Szewie, w 2000 i 2003 triumfował w Montrealu (za pierwszym razem wspólnie z Siergiejem Smaginem), w 2002 zdobył tytuł mistrza Litwy oraz zwyciężył w Cappelle-la-Grande, w 2003 ponownie zwyciężył w Cappelle-la-Grande (wspólnie z m.in. Jewhenem Miroszniczenką i Władimirem Burmakinem), jak również w Gausdal, w 2004 podzielił I miejsca w turniejach "open" w Hamburgu i Genui oraz triumfował w Augsburgu, w 2005 podzielił I miejsca w Kawali oraz w Sztokholmie (turniej "Rilton Cup", edycja 2005/06), w 2006 ponownie zwyciężył w Gausdal, natomiast w 2007 podzielił II m. w Triesen (za Aleksandrem Baburinem, wspólnie z Ivánem Faragó) oraz w Gausdal (za Magnusem Carlsenem, z Michałem Krasenkowem i Lajosem Portischem). W 2008 r. zwyciężył w Augsburgu oraz podzielił I m. w Bad Wörishofen (z Henrikiem Teske, Władysławem Borowykowem, Władimirem Burmakinem, Jurijem Drozdowskim i Władimirem Georgiewem), Montrealu (wspólnie z Ołeksandrem Moisejenką, Matthieu Cornettem i Wiktorem Michalewskim) i Salonikach (z Tamazem Gelaszwilim). W 2009 r. zajął II m. (za Radosławem Wojtaszkiem) w rozegranym w Warszawie memoriale Mieczysława Najdorfa. W 2013 r. zwyciężył w otwartych mistrzostwach Norwegii, rozegranych w Fagernes.
Dwukrotnie startował w mistrzostwach świata rozgrywanych systemem pucharowym: w roku 1997 w Groningen awansował do rundy II (w której przegrał z Siergiejem Tiwiakowem), natomiast w 1999 odpadł w I rundzie, ulegając Lewonowi Aronjanowi.
Od odzyskania niepodległości przez Litwę w 1991 r. jest podstawowym zawodnikiem reprezentacji kraju. Wielokrotnie reprezentował Litwę w turniejach drużynowych, m.in.: oraz .
Od 1996 r. reprezentuje barwy Polonii Warszawa, z którą czterokrotnie zdobył medale w rozgrywkach klubowego Pucharu Europy: 3 srebrne (1997, 1999, 2001) oraz brązowy (2002). Wielokrotnie zdobywał również medale drużynowych mistrzostw Polski, w tym 9 razy złote (1996, 1999, 2000, 2001, 2002, 2006, 2007 – w barwach klubu WASKO HetMaN Szopienice Katowice, 2009, 2011).
Najwyższy ranking w karierze osiągnął 1 stycznia 1997 r., z wynikiem 2650 punktów dzielił wówczas 19-20. miejsce na światowej liście FIDE, jednocześnie zajmując 1. miejsce wśród litewskich szachistów.

</doc>
<doc id="818087" url="https://pl.wikipedia.org/wiki?curid=818087" title="Polonia Kraków">
Polonia Kraków



</doc>
<doc id="818091" url="https://pl.wikipedia.org/wiki?curid=818091" title="Zdzitów (sielsowiet Sporów)">
Zdzitów (sielsowiet Sporów)

Zdzitów (biał. Зьдзітава, "Ździtawa", Зьдзітаў, "Ździtau"; ros. Здитово, "Zditowo") – wieś na Białorusi położona w obwodzie brzeskim, w rejonie bereskim, w sielsowiecie Sporów.
Liczy około 1 000 mieszkańców. 
Geografia.
Miejscowość położona między Jeziorem Czarnym a Jeziorem Sporowskim. Wieś leży przy Rezerwacie Sporowskim. Znajduje się 35 km na południowy wschód od Berezy, a 6 km od stacji kolejowej w Białooziersku. Sąsiednie miejscowości to Chrysa (Хрыса), Sporów/Sporowo (Спорава), Puzie (Пузі), Staromłyny (Старамлыны). Na wschód od wsi biegnie droga republikańska R136.
Historia.
Pierwsze wzmianki o Zdzitowie pochodzą już z 1005 roku w związku z ustanowieniem biskupstwa turowskiego. W XIII wieku Zdzitów był ważnym miastem na szlaku komunikacyjnym z Wołynia na Litwę. Forteczka zdzitowska, położona ok. 7 km od dzisiejszego Zdzitowa – w kierunku wsi Staromłyny, strzegła przeprawy na Jasiołdzie. 
W XIV w. Zdzitów znalazł się w granicach Wielkiego Księstwa Litewskiego. Szlak wołyński, przy którym leżała miejscowość, stracił wówczas znaczenie strategiczne, co odbiło się także na rozwoju Zdzitowa, a zniszczenia wojenne spowodowały przeniesienie miejscowości na obecne miejsce.
Prawa miejskie według pojęć prawa niemieckiego Zdzitów otrzymał w 1430 roku. Stał się także centrum włości w obrębie dóbr hospodarskich.
Wieś królewska położona była w końcu XVIII wieku w starostwie niegrodowym zdzitowskim w powiecie słonimskim województwa nowogródzkiego.
Według spisów podskarbiowskich starostwo to prócz Zdzitowa obejmowało wsie Wójtowe Sioło i Niwki. Starostami zdzitowskimi (zdzitowieckimi) byli m.in. Ostafi Serafin Tyszkiewicz, Jan Kazimierz Sapieha, Piotr Paweł Sapieha, Florian Sapieha, Adam Brzostowski. Tyszkiewiczowie ufundowali w Zdzitowie cerkiew (obecnie, podobnie jak dwór, nieistniejąca). 
W czasach zaborów należał do guberni grodzieńskiej. 
W okresie międzywojennym Zdzitów był wsią należącą do gminy Piaski, początkowo w powiecie słonimskim województwa nowogródzkiego, ale już od 12 grudnia 1920 wraz z cała gminą Zdzitów znajdował się w powiecie kosowskim województwa poleskiego.

</doc>
<doc id="818092" url="https://pl.wikipedia.org/wiki?curid=818092" title="Karol III Filip Wittelsbach">
Karol III Filip Wittelsbach

Karol III Filip Wittelsbach (ur. 4 listopada 1661 w Neuburg an der Donau, zm. 31 grudnia 1742 w Mannheim) – hrabia palatyn i książę Palatynatu Neuburg, książę Jülich i Berg, elektor Palatynatu Reńskiego.
Pochodził z dynastii Wittelsbachów. Był synem Filipa Wilhelma, elektora Palatynatu i jego żony Elżbiety Amalii Hessen-Darmstadt. Jego dziadkami byli Wolfgang Wilhelm Wittelsbach i Magdalena Wittelsbach księżniczka bawarska oraz landgraf Hesji-Darmstadt Jerzego III i Zofia Eleonora Wettyn księżniczka saksońska.
Miał liczne rodzeństwo, jego siostrami były m.in.: Maria Zofia - królowa Portugalii jako żona Piotra II Spokojnego, Maria Anna – królowa Hiszpanii jako żona Karola II Habsburga, Eleonora Magdalena – cesarzowa jako żona Leopolda I Habsburga, i Jadwiga Elżbieta Sobieska – synowa króla Polski Jana III Sobieskiego.
Elektorat przejął w 1716 po śmierci swojego brata Jana Wilhelma. W 1720 przeniósł stolicę Palatynatu z Heidelbergu do Mannheim. Miał trzy żony. 10 sierpnia 1688 roku w Berlinie ożenił się z Ludwiką Karoliną Radziwiłł (1667–1695). Para miała 4 dzieci:
15 grudnia 1701 roku w Krakowie ożenił się z Teresą Lubomirską (1685–1712) z którą miał dwie córki:
W 1729 roku ożenił się z hrabiną Wiolettą Marią Thurn und Taxis, było to małżeństwo morganatyczne. Nie mieli dzieci.

</doc>
<doc id="818096" url="https://pl.wikipedia.org/wiki?curid=818096" title="Kanał Sztynorcki">
Kanał Sztynorcki

Kanał Sztynorcki – kanał mazurski łączący jezioro Dargin z jeziorem Sztynorckim. Przechodzi przez niego jedyna droga z Rucianego-Nidy, Pisza i Węgorzewa do Sztynortu. Jest najkrótszym kanałem na szlaku Wielkich Jezior Mazurskich, na równi z kanałem Nidzkim.
Historia.
Kanał został wykopany z inicjatywy władz pruskich w latach 1765–1772, jednak w pierwszych dekadach XIX wieku, wraz z pozostałymi kanałami, przestał on funkcjonować. Kanał mazurskie odbudowano w czasie robót publicznych realizowanych w latach 1854–1857.
Kanał ma 170 metrów długości. Jego brzegi zostały wybetonowane podczas jedynego od II wojny światowej remontu w latach 50. XX wieku. Na obu brzegach biegnie (częściowo zniszczona) ścieżka do burłaczenia.
Jest dopływem jeziora Dargin.
Status.
Zgodnie z Rozporządzeniem Rady Ministrów z 2002 r. ws. klasyfikacji śródlądowych dróg wodnych, kanał ma klasę żeglowną Ia. Znajduje się na obszarze chronionego krajobrazu Krainy Wielkich Jezior Mazurskich.
Okolice.
Nad kanałem nie znajdują się żadne przeszkody, co pozwala na pokonanie go przez jednostki żeglowne bez składania masztu. Przy zachodnim brzegu znajduje się neogotyckie mauzoleum-kaplica rodu Lehndorffów. W okolicach ujścia kanału na jeziorze Dargin znajdują się niebezpieczne dla żeglugi, ukryte tuż pod powierzchnią Głazy Sztynorckie, głazy narzutowe pozostałe z epok lodowcowych.

</doc>
<doc id="818099" url="https://pl.wikipedia.org/wiki?curid=818099" title="Herman Helleputte">
Herman Helleputte

Herman Helleputte (ur. 22 marca 1954 w Belgii) – belgijski trener piłkarski.
Jako trener zaczynał prowadząc klub Germinal Beerschot Antwerpia w 1995 roku. Prowadził go przez 5 lat, potem przeniósł się do innego belgijskiego klubu - KRC Harelbeke. Nie prowadził tego zespołu długo i przeniósł się do KFC Dessel Sport. Prowadził rok ten klub, w 2002 roku zaczął kierować drużyną KSK Beveren pracował w tym klubie prawie 3 lata. Obecnie jest trenerem KVC Westerlo od 1 lipca 2005 roku ma kontrakt ważny z tym klubem do 2007 roku.

</doc>
<doc id="818100" url="https://pl.wikipedia.org/wiki?curid=818100" title="Bartolomé Esteban Murillo">
Bartolomé Esteban Murillo

Bartolomé Esteban Pérez Murillo (ur. 31 grudnia 1617 w Sewilli, zm. 3 kwietnia 1682 tamże) – hiszpański malarz barokowy.
Życiorys.
Murillo urodził się jako czternaste dziecko w rodzinie balwierza Gaspara Estébana i Marii Perez Murillo, pochodzącej z rodziny, do której zaliczało się wielu lokalnych artystów. Osierocony w wieku dziesięciu lat, Murillo był wychowywany przez swoją najstarszą siostrę. Mając 15 lat trafił do warsztatu malarza Juana de Castillo, gdzie pobierał naukę przez około pięć lat.
W 1645 poślubił Beatriz de Cabrera y Sotomayor Villalobos, która stała się matką dziewięciorga dzieci malarza. W 1645 Murillo otrzymał też pierwsze poważne zamówienie od zakonu franciszkanów w Sewilli na serię obrazów ukazujących życie św. Franciszka z Asyżu. Z czasem pojawiły się kolejne poważne kontrakty, jak np. obrazy dla katedry w Sewilli (1656–1657). W 1658 Murillo na rok wyjechał do Madrytu, gdzie mając dostęp do kolekcji rodziny królewskiej zgromadzonej w Alkazarze w Madrycie, poszerzał swoją wiedzę na temat malarstwa. Po powrocie do rodzinnego miasta Murillo został jednym ze współzałożycieli i pierwszym prezydentem (odpowiednik rektora; funkcję pełnił od 1660 do 1663) tamtejszej Akademii Sztuk Pięknych, funkcjonującej od 11 stycznia 1660.
W 1664 umarła żona malarza. Będąc osobą głęboko wierzącą Murillo już w 1644 wstąpił do Bractwa Matki Boskiej Różańcowej, a w 1665 dołączył do Konfraterni Santa Caridad, chcąc czynnie pomagać najuboższym. Jednocześnie zapoczątkował okres prawie 20 lat niezwykle intensywnej działalności artystycznej. W 1682, w czasie prac przy ołtarzu w kościele kapucynów w Kadyksie, spadł z rusztowania, co stało się przyczyną jego śmierci w domu rodzinnym w Sewilli.
Tworzył obrazy religijne oraz sceny rodzajowe bogate w detale narracyjne. Pozostawił ok. 500 dzieł.

</doc>
<doc id="818104" url="https://pl.wikipedia.org/wiki?curid=818104" title="Garching bei München">
Garching bei München

Garching bei München, Garching b. München – miasto w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Monachium. Leży około 15 km na północ od Monachium, nad Izarą, przy autostradzie A9, drodze B11, B471 i linii kolejowej Monachium–port lotniczy Monachium. Miasto znajduje się na północnym końcu linii U6 monachijskiego metra.
Podział administracyjny.
Miasto Garching bei München składa się z czterech części ("Gemeindeteile"):
Instytucje naukowe i badawcze.
W północnej części miasta mieści się kilkanaście instytutów naukowych, badawczo-rozwojowych i dydaktycznych.
Najbardziej znane z nich to:
Polityka.
Burmistrzem miasta jest Hannelore Gabor z CSU. Rada miejska składa się z 24 osób.
Współpraca.
Miejscowości partnerskie:

</doc>
<doc id="818105" url="https://pl.wikipedia.org/wiki?curid=818105" title="Równanie różnicowe">
Równanie różnicowe

Równanie różnicowe – równanie funkcyjne, w którym argumenty szukanej funkcji są przesunięte o pewne liczby zwane przyrostami. Jest to dyskretny odpowiednik równania różniczkowego i jeden z obszarów badań rachunku różnicowego.
Rozwiązywanie metodami:

</doc>
<doc id="818107" url="https://pl.wikipedia.org/wiki?curid=818107" title="Unterschleißheim">
Unterschleißheim

Unterschleißheim – miasto w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Monachium. Leży około 18 km na północ od centrum Monachium, przy autostradzie A92, drodze B13, B471 i linii kolejowej Monachium – Ratyzbona.
Demografia.
Stan na 31 grudnia
Polityka.
Burmistrzem miasta jest Rolf Zeitler z CSU, rada miasta składa się z 30 osób.
Współpraca.
Miejscowości partnerskie:

</doc>
<doc id="818108" url="https://pl.wikipedia.org/wiki?curid=818108" title="Jezioro Sztynorckie">
Jezioro Sztynorckie

 
Jezioro Sztynorckie – jezioro w woj. warmińsko-mazurskim, w powiecie węgorzewskim, w gminie Węgorzewo położone na Mazurach w Krainie Wielkich Jezior Mazurskich.
Wykorzystanie jeziora przez żeglarzy.
Jezioro połączone jest z Jez. Dargin krótkim, 170 metrowym Kanałem Sztynorckim.
W latach 1975-1980 odtworzony został kanał łączący Jezioro Sztynorckie z Jeziorem Dargin i wykonane zostało nabrzeże portowe w Sztynorcie. Sztynort już wówczas był znanym Ośrodkiem Sportów Wodnych. Wśród jachtów w porcie sztynorckim wyróżniał się służbowy jacht pełnomorski dyrektora Kętrzyńskiego Zjednoczenia. Z jachtu tego korzystali goście ministerialni, także z innych ówczesnych krajów socjalistycznych. Dla gości Zjednoczenia były przygotowane pokoje w pałacu (spękane tynki zakryte były tapetami), z łazienkami wyposażanymi w kabiny prysznicowe. W pałacu funkcjonowała stołówka. Po likwidacji PGR pałac wraz z Ośrodkiem Sportów Wodnych nad Jeziorem Sztynorckim wielokrotnie miał nowych właścicieli.
Przy wyjściu przez kanał z jeziora żeglarze odwiedzają czasem, znajdujący się w lesie, po prawej stronie kanału cmentarz, na którym znajduje się kaplica rodowa Lehndorffów.
Dane morfometryczne.
Powierzchnia zwierciadła wody według różnych źródeł wynosi od 46,0 ha do 47,3 ha.
Zwierciadło wody położone jest na wysokości 115,9 m n.p.m. lub 117,2 m n.p.m. Średnia głębokość jeziora wynosi 1,9 m , natomiast głębokość maksymalna 3,1 m.
Zanieczyszczenie wód jeziora.
W oparciu o badania przeprowadzone w 1997 roku wody jeziora zaliczono do wód pozaklasowych.
Jezioro zanieczyszczone było gnojówką spływającą z obór, gdy Sztynort był siedzibą Klucza PGR do roku 1974, którą uzupełniły ścieki z fermy na 2000 szt. inwentarza wybudowanej w Sztynorcie Małym, w niedalekiej odległości od jeziora. Ferma ta została wybudowana po włączeniu Klucza PGR Sztynort do PPGR Srokowo.
Po 1974 użytkownikiem jeziora wraz z pałacem w Sztynorcie i jego otoczeniem był Zakład Łowiectwa Leśnictwa Turystyki i Wypoczynku, który wchodził w skład Przedsiębiorstwa Usług Rolniczych w Kruszewcu. Wspomniany zakład miał zapewniać obsługę socjalną dla 12 tys. pracowników „AGROKOMPLEKSU” (13 przedsiębiorstw, w tym Kombinat PGR Sątopy). Zakład obsługi socjalnej miał jeszcze dwa duże ośrodki wczasowe: jeden w Martianach, drugi w Przerwankach nad Jezioro Gołdapiwo. Zbiornik zasilany jest ze zlewni jednym zbiorczym rowem melioracyjnym odwadniającym pobliskie pola, woda z rowu jest okresowo odprowadzana do zbiornika. Jezioro Sztynorckie określane jest jako silnie zdegradowane - poza klasą. Prawie wszystkie parametry przekraczały normy dopuszczalne dla wód powierzchniowych, jedynie związki fosforowe występowały w ilościach obniżonych ze względu na nasiloną produkcję fitoplanktonu, stan sanitarny zbiornika nie budzi zastrzeżeń (miano coli - I klasa). Jezioro określa się jako podatne na degradację - trzecia kategoria. Łatwo ulega wpływom zewnętrznym, jest zbiornikiem płytkim o dużej dynamice wód, z grubą warstwą osadów dennych. Poprawę stanu czystości jeziora uzyskać można by poprzez rekultywację, przy zahamowaniu zanieczyszczeń.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Jezioro Sztynorckie". W niektórych publikacjach wymieniana jest oboczna nazwa tego jeziora: "Kamionkowskie".

</doc>
<doc id="818109" url="https://pl.wikipedia.org/wiki?curid=818109" title="O Zawiszy Czarnym opowieść">
O Zawiszy Czarnym opowieść

O Zawiszy Czarnym opowieść – powieść Karola Bunscha z 1959 roku, opowiadająca o jednym z najsłynniejszych polskich rycerzy. Akcja powieści toczy się już po śmierci Zawiszy w 1428. Bohaterem jest kanonik Adam Świnka przygotowujący epitafium i przemowę na symboliczny pogrzeb Zawiszy. Częściowo przez zasianą przez biskupa krakowskiego Zbigniewa wątpliwość, kanonik spotyka się z ludźmi bliskimi poległego rycerza weryfikując urosłe do legendy opowieści o nim, od lat krążące po Europie. Zawisza jest przedstawiony jako wykształcony, nieugięty, z niezłomnymi zasadami rycerz gotowy ponieść każdą ofiarę w obronie wiary i ojczyzny. Powieść wieńczy pełna treść epitafium Adama Świnki "Arma tua fulgent, sed non hic ossa quiescunt" w oryginale wraz z tłumaczeniem.
Akcja powieści rozpoczyna się, gdy do księcia Witolda przybywa poseł króla Zygmunta. Przynosi wieść o śmierci wielkiego rycerza Zawiszy. Wieść szybko rozprzestrzenia się po Europie i dociera również do Krakowa. Biskup krakowski Zbigniew poleca kanonikowi Adamowi wnikliwe zbadanie legendy Sulimczyka. Kanonik spotyka się z wdową Barbarą, bratem Farurejem i koniuszym Szymonem, co przybliża mu historię Zawiszy od lat chłopięcych aż po ostatnią bitwę pod Gołąbcem.
Zastosowana narracja z wielu punktów widzenia przypomina narrację użytą między innymi przez Roberta Browninga w poemacie "Pierścień i księga" i Akirę Kurosawę w filmie Rashōmon.

</doc>
<doc id="818111" url="https://pl.wikipedia.org/wiki?curid=818111" title="Bartolome Murillo">
Bartolome Murillo



</doc>
<doc id="818118" url="https://pl.wikipedia.org/wiki?curid=818118" title="El Far d’Empordà">
El Far d’Empordà

El Far d'Empordà – gmina w Hiszpanii, w Katalonii, w prowincji Girona, w comarce Alt Empordà.
Powierzchnia gminy wynosi 8,98 km². Zgodnie z danymi INE, w 2005 roku liczba ludności wynosiła 448, a gęstość zaludnienia 49,89 osoby/km². Wysokość bezwzględna gminy równa jest 44 metry. Współrzędne geograficzne gminy to 42°15'13"N, 2°59'47"E.
Miejscowości.
W skład gminy Castelló d'Empúries wchodzą dwie miejscowości, w tym miejscowość gminna o tej samej nazwie:

</doc>
<doc id="818119" url="https://pl.wikipedia.org/wiki?curid=818119" title="L’Oliva">
L’Oliva

L’Oliva – miejscowość w Hiszpanii, w Katalonii, w prowincji Girona, w comarce Alt Empordà, w gminie El Far d’Empordà.
Według danych INE w 2020 roku liczyła 108 mieszkańców – 54 mężczyzn i 54 kobiety. 

</doc>
<doc id="818122" url="https://pl.wikipedia.org/wiki?curid=818122" title="Rotterdam Open">
Rotterdam Open

Rotterdam Open, znany również jako ABN AMRO World Tennis Tournament – męski turniej tenisowy kategorii ATP Tour 500 zaliczany do cyklu ATP Tour. Rozgrywany na kortach twardych w holenderskim Rotterdamie od 1974 roku.

</doc>
<doc id="818127" url="https://pl.wikipedia.org/wiki?curid=818127" title="Burłaczenie">
Burłaczenie

Burłaczenie (od rosyjskiego słowa burłak) – holowanie jednostki nawodnej (np. jachtu) na linie. Osoba lub osoby ciągnące jednostkę poruszają się po brzegu lub wzmocnionej ścieżce (np. betonowej). Dawniej popularna metoda przemieszczania kanałami (czasami też rzekami) jednostek pozbawionych silnika. Metoda do niedawna pospolicie stosowana w żeglarstwie jachtowym (czasem też przez kajakarzy) przy pokonywaniu kanałów, czemu sprzyjały (i sprzyjają) znajdujące się na wielu kanałach wzmacniane betonowe nabrzeża (np. na Kanale Sztynorckim, Szymońskim i Giżyckim). Dziś metoda rzadko stosowana ze względu na spopularyzowanie silników spalinowych.

</doc>
<doc id="818130" url="https://pl.wikipedia.org/wiki?curid=818130" title="Bałowo">
Bałowo



</doc>
<doc id="818131" url="https://pl.wikipedia.org/wiki?curid=818131" title="John Sivebæk">
John Sivebæk

John Sivebæk (ur. 25 października 1961 w Vejle) – duński piłkarz grający na pozycji obrońcy lub pomocnika.
Swoją karierę rozpoczął od klubu z rodzinnego miasta Vejle BK w 1979 roku. Rok później wygrał z tym klubem Puchar Danii, a dwa lata później - zadebiutował w reprezentacji Danii w maju 1982 przeciwko Szwecji i wziął z nią udział w EURO 1984 (zagrał 4 mecze).
Po tym, jak zdobył ze swoim klubem mistrzostwo Danii, trafiła się okazja wyjazdu na Wyspy Brytyjskie. Z jego usług skorzystał wtedy sam Manchester United, w którym grał już Jesper Olsen. John spędził tam jeden sezon. Odszedł po Mundialu 86', gdzie rozegrał dwa z czterech meczów w barwach swojego kraju.
W 1987 wyjechał do Francji, aby grać w AS Saint-Étienne, które właśnie powróciło do Ligue 1. Podczas pobytu w tym klubie wprawdzie nie zdobył żadnego ważnego tytułu, ale był pewnym ogniwem zespołu Roberta Herbina (129 meczów, 1 gol) i brał udział w swojej kolejnej ważnej imprezie - Mistrzostwach Europy 1988 (3 występy). Jego kolejnym klubem stało się AS Monaco, gdzie nie miał już tylu szans do gry w pierwszym składzie.
Jego najważniejszym osiągnięciem w czasie całej kariery piłkarskiej było zdobycie tytułu mistrza Europy po EURO 1992. W turnieju zagrał pełne 90 minut w czterech pierwszych meczach, pomógł w znaczącym stopniu w dojściu do finału. Z reprezentacją Niemiec zagrał tylko część spotkania, ponieważ doznał kontuzji i został zastąpiony przez Clausa Christiansena. Piękne zwycięstwo 2-0 oglądał z ławki.
Jako 31-latek odszedł do Pescary Calcio, gdzie grał dwa sezony. Na stare lata powrócił do Danii, aby zagrać w Vejle BK oraz Aarhus GF. Karierę zakończył w roku 1996.
W reprezentacji Danii zagrał 87 razy, strzelił 1 gola.

</doc>
<doc id="818135" url="https://pl.wikipedia.org/wiki?curid=818135" title="Grabowa (dopływ Wieprzy)">
Grabowa (dopływ Wieprzy)

Grabowa (niem. "Grabow") – rzeka Pobrzeży Południowobałtyckich, o długości 74 km. Dorzecze Grabowej obejmuje obszar o powierzchni 536 km². 
Źródło rzeki znajduje się w okolicach Starego Żeliborza. 
W swoim górnym biegu rzeki ustanowiono „Rezerwat na Rzece Grabowej”. W dalszym ciągu Grabowa przepływa przez Polanów, Krąg i Nowy Żytnik. Od Nowego Żytnika Grabowa przepływa obszarem pradoliny przez Grabowo, Jeżyce i Żukowo Morskie aż do ujścia do Wieprzy (nieopodal Darłówka) w odległości jednego kilometra od jej ujścia do Bałtyku. 
Zarząd województwa ustanowił obręb ochronny, gdzie zabrania się połowu oraz czynności szkodliwych dla ryb, a w szczególności naruszania urządzeń tarliskowych, dna zbiorników i roślinności wodnej, uprawiania sportów motorowodnych i urządzania kąpielisk – w okresie od 20 marca do 31 maja każdego roku. Obręb obejmuje odcinek Grabowej na długości 3450 m od mostu drogowego w miejscowości Żukowo Morskie do ujścia do rzeki Wieprzy.
Na rzece jest uprawiane turystyczno-rekreacyjne wędkarstwo (przede wszystkim gatunki łososiowate).
Na rzece wytyczono siedmiokilometrowy szlak kajakowy na odcinku: most na szosie Polanów–Wielin–Buszyno. Przedsięwzięcie wykonano w ramach Leśnego Kompleksu Turystycznego Nadleśnictwa Polanów. W Buszynie zlokalizowano stanicę wodną z utwardzonym, kamiennym brzegiem i wiatami z drewna. Czas spływu to około 4–6 godzin.
Jakość wód.
W wyniku oceny stanu wód Grabowej z 2010 roku wykonanej w punkcie w Grabowie określono I klasę elementów biologicznych, elementy fizykochemiczne poniżej potencjału dobrego oraz umiarkowany potencjał ekologiczny.
Według danych Inspekcji Ochrony Środowiska poprzez Grabową następuje odpływ metali ciężkich do Morza Bałtyckiego – w ciągu 2012 roku w ilościach: 10,2 ton cynku, 0,7 tony miedzi, ok. 200 kg ołowiu, ok. 300 kg chromu oraz ok. 200 kg niklu.

</doc>
<doc id="818139" url="https://pl.wikipedia.org/wiki?curid=818139" title="Roman Skirmunt">
Roman Skirmunt

Roman Skirmunt, często również: Raman Skirmunt, biał. Раман Скірмунт (ur. w majątku Porzecze na Pińszczyźnie, zm. 7 października 1939 w majątku Porzecze) – ziemianin, białoruski działacz narodowy, premier Białoruskiej Republiki Ludowej, a następnie senator III kadencji w II RP.
Życiorys.
Urodził się w ziemiańskiej rodzinie Aleksandra Skirmunta h. Dąb (1830–1909) i Teofili z Lubańskich (1837–1926). Był bratem Zenona (zm. 1912), Heleny (1870–1943), która wyszła za mąż za ziemianina Bolesława o tym samym nazwisku, Felicji (1873–1950), oraz Teofilii, Wacława, Aleksandra, Bronisławy i Wandy. Jego brat stryjeczny Konstanty Skirmunt w okresie międzywojennym był ministrem spraw zagranicznych.
W 1905 w austriackim Lwowie została wydana książka jego autorstwa, opisująca polityczną i narodową pozycję szlachty na ziemiach b. Wielkiego Księstwa Litewskiego. Należał wówczas do tzw. krajowców, stosunkowo nielicznej grupy polskich inteligentów, którzy pomimo mówienia po polsku czuli się Litwinami. Pragnęli oni połączyć świadomość narodową polską z rodzącą się świadomością narodową białoruską lub litewską. Raman Skirmunt opowiadał się za współpracą Białorusinów, Litwinów i Polaków. Dążył do utworzenia ugrupowania politycznego mogącego to zrealizować. W gazecie „Kurier Litewski” opublikował program partii nazwanej przez niego Krajową Partią Litwy i Rusi. W 1906 został posłem do rosyjskiej Dumy Państwowej I kadencji. Finansował wydawanie białoruskiego pisma „Nasza Niwa”.
W latach 1907–1917 był wiceprezesem Mińskiego Towarzystwa Rolniczego. Jednocześnie w latach 1910–1911 wchodził w skład rosyjskiej Rady Państwa.
Przewodniczył delegacji, która w Piotrogrodzie prowadziła rozmowy z rosyjskim Rządem Tymczasowym w sprawie uzyskania niezawisłości przez Białoruś. W styczniu 1917 utworzył mińskie przedstawicielstwo Białoruskiego Towarzystwa Pomocy Ofiarom Wojny. 25 marca tego samego roku stanął na czele konserwatywnego Białoruskiego Komitetu Narodowego, pełniąc tę funkcję do 12 lipca.
Podczas niemieckiej okupacji ziem białoruskich współtworzył i został członkiem Mińskiego Przedstawicielstwa Białoruskiego. Współorganizował I Zjazd Wszechbiałoruski w Mińsku, a następnie został drugim przewodniczącym Komitetu Wykonawczego (luty-marzec 1918). Po rozpędzeniu Kongresu przez bolszewików powrócił do rodzinnego majątku. W kwietniu 1918 wszedł w skład Rady Białoruskiej Republiki Ludowej. W lipcu tego roku został drugim premierem Białoruskiej Republiki Ludowej. Władzę sprawował przez 2 miesiące. Początkowo był rzecznikiem oparcia białoruskich dążeń narodowych o pomoc niemiecką, zaś w trakcie wojny polsko-bolszewickiej stanął po stronie Polaków.
W 1919 współtworzył Towarzystwo Polsko-Białoruskie w Warszawie. W późniejszym okresie zajął się zarządzaniem rodzinnym majątkiem. Wspierał wydawnictwa białoruskie, w tym gazetę „Naša Niva”. W latach 1930–1935 był senatorem RP.
Po najeździe sowieckim na Polskę został zamordowany 7 października 1939 w rodzinnym majątku w Porzeczu wraz ze szwagrem Bolesławem przez zrewoltowane chłopstwo (formalnie został skazany na karę śmierci). Pochowany został w pałacowym parku. W sąsiednim majątku Mołodowo zamordowano również jego innych krewnych.

</doc>
<doc id="818141" url="https://pl.wikipedia.org/wiki?curid=818141" title="Royalton (Minnesota)">
Royalton (Minnesota)

Royalton – miasto położone w środkowej części stanu Minnesota. 
Liczy 816 mieszkańców.

</doc>
<doc id="818143" url="https://pl.wikipedia.org/wiki?curid=818143" title="Burning Up the Night">
Burning Up the Night

Burning Up the Night – ostatni oficjalny album studyjny australijskiej grupy Flash and the Pan wydany w 1992 roku.

</doc>
<doc id="818145" url="https://pl.wikipedia.org/wiki?curid=818145" title="Eltanin (jacht)">
Eltanin (jacht)



</doc>
<doc id="818146" url="https://pl.wikipedia.org/wiki?curid=818146" title="Playboys (album)">
Playboys (album)

Playboys - druga płyta fińskiego zespołu The Rasmus wydana w 1997.

</doc>
<doc id="818148" url="https://pl.wikipedia.org/wiki?curid=818148" title="Hell of a Tester">
Hell of a Tester

Hellofatester – trzeci album zespołu The Rasmus wydany 1998

</doc>
<doc id="818149" url="https://pl.wikipedia.org/wiki?curid=818149" title="Święcajty">
Święcajty

Święcajty (niem. "Schwenzait See") – jezioro w Polsce, położone na południe od Węgorzewa (województwo warmińsko-mazurskie, powiat węgorzewski, gmina Węgorzewo). Jezioro znajduje się w Krainie Wielkich Jezior Mazurskich na wysokości 116,2 m n.p.m. 
Jezioro nie jest samodzielnym zbiornikiem wodnym, tylko elementem kompleksu jezior znanego pod wspólną nazwą Mamry. Jezioro (wschodnia odnoga Mamr Północnych) jest wydłużone równoleżnikowo, ujściowy odcinek Sapiny łączy jezioro Święcajty z jeziorem Stręgiel.
Jezioro ma wydłużony kształt, 5,52 km długości i 2,31 km szerokości w najszerszym miejscu, długość linii brzegowej 18,9 km, powierzchnia wynosi 869,4 ha. Linie brzegową jeziora urozmaicają dwie zatoki – Paluszek (na północnym zachodzie) i Zatoka Kalska (na zachodzie). Na jeziorze znajdują się dwie wyspy – Wyspa Tartaczna w północno-wschodniej części jeziora to niewielka kępa, która jest otoczona trzcinami i większa Wyspa Kocia w części zachodniej. Jezioro w najgłębszym miejscu ma 28 metrów. Jego średnia głębokość to 8,7 m.
Posiada dwa dopływy powierzchniowe, zbiornik głównie zasilany przez rzekę Sapina, długość 42,1 km, która na 16-kilometrowym odcinku przed jeziorem odpowiadała II klasie czystości. Ze względu na dużą ilość niesionej wody, wpływ rzeki na zbiornik jest znaczny, drugim dopływem jest połączenie z jeziora Lemiet – ciek przeżyźniony, o niekorzystnym stanie sanitarnym, płynie przez tereny rolnicze. Zbiornik wykazuje dużą zasobność w związki fosforowe, średnie nasycenie hypolimnionu tlenem wynosi 5%, związki azotowe nie przekraczają norm I-II klasy. Stan sanitarny zbiornika odpowiada I klasie czystości. Dno jeziora jest urozmaicone licznymi płyciznami, szczególnie we wschodniej części zbiornika. Część zachodnia jeziora jest głębsza, linia brzegowa średnio rozwinięta, o długości około 18 km jest porośnięta w części roślinami wynurzonymi, szczególnie przy niskim, zabagnionym brzegu południowym, przy wysokim i stromym brzegu północnym fragmentami nie występuje naczyniowa roślinność wodna.
Wody tego jeziora mają lekko żółtawe zabarwienie należą do II klasy czystości. Z zachodu na wschód prowadzi szlak żeglugowy, który jest otoczony bojami.
Położenie.
Na brzegu jeziora znajdują się następujące miejscowości: Ogonki (na północnym wschodzie), Kolonia Rybacka (na północy), Węgorzewo (na północnym zachodzie), Kal (na zachodzie) oraz Dziaduszyn (na wschodzie). 
Na południowym zachodzie Święcajty mają połączenia przez Kalską Bramkę z jeziorem Mamry. Natomiast na wschodzie jezioro zasila rzeka Sapina.
Od pozostałych jezior kompleksu Mamr oddziela je Półwysep Kalski tworząc tzw. Kalską Bramkę. We wschodniej części do jeziora wpływa rzeka Sapina.
Historia.
W okresie międzywojennym na jeziorze Święcajty odbywały się niemieckie i międzynarodowe zawody bojerowe. Od lat 20. XX wieku odbywały się tutaj niemieckie Tygodnie Żeglarstwa Lodowego, w latach 30. XX wieku odbywały się mistrzostwa Niemiec, a w 1935 roku mistrzostwa Europy. Akwen ten wybrano na lodowe zmagania z powodu wyjątkowo płaskiej powierzchni lodu. Dodatkowo jeszcze wyrównywano powierzchnię, poprzez wlewanie na utworzony lód wodę ze specjalnie spiętrzonych cieków. Obecnie również próbuje się organizować regaty bojerowe na Święcajtach. Inicjatorem jest Niemiec Fritz Schwartz, który urodził się w Ogonkach i od kilku lat mieszka nad Mamrami.
Hydronimia.
Jezioro Święcajty (inaczej Święte) swoją nazwę zawdzięcza słowu "święta", co w języku staropruskim oznaczało toń.
Nazwę Święcajty wprowadzono urzędowo w 1949 roku, zastępując poprzednią niemiecką nazwę jeziora – "Schwenzait-See".

</doc>
<doc id="818150" url="https://pl.wikipedia.org/wiki?curid=818150" title="Tennis Channel Open">
Tennis Channel Open

Tennis Channel Open – męski turniej tenisowy kategorii ATP International Series zaliczany do cyklu ATP World Tour, rozgrywany na kortach twardych w latach 1986–2008.
Początkowo zawody rozgrywano w Scottsdale, a od roku 2006 w Las Vegas. W roku 1990 i 1991 turniej nie był rozgrywany.
Od roku 2000 do 2003 rywalizowały również kobiety.
W 2000 roku zawody sparaliżował deszcz, który uniemożliwił przeprowadzenie turnieju deblowego kobiet, a w singlu nie rozegrano finału.

</doc>
<doc id="818152" url="https://pl.wikipedia.org/wiki?curid=818152" title="Gretna FC">
Gretna FC



</doc>
<doc id="818160" url="https://pl.wikipedia.org/wiki?curid=818160" title="Bugz">
Bugz

Karnail Paul Pitts, znany jako Bugz (ur. 5 stycznia 1978, zm. 21 maja 1999 w Detroit) - amerykański raper i członek grupy D12.

</doc>
<doc id="818161" url="https://pl.wikipedia.org/wiki?curid=818161" title="Blériot XI">
Blériot XI

Blériot XI – jeden z pierwszych samolotów francuskich zbudowany przez Louisa Blériota i Raymonda Saulniera w 1909.
W Muzeum Lotnictwa Polskiego w Krakowie znajduje się replika samolotu Blériot XI zbudowana w 1967 przez Pawła Zołotowa.
Konstrukcja.
Maszyna była wykonana z drewna dębowego i topolowego w konfiguracji jednopłata ze skrzydłami pokrytymi płótnem. Początkowo napęd stanowił silnik innego francuskiego pioniera lotnictwa Roberta Esnault-Pelterie, napędzający czterołopatowe metalowe śmigło, z którego jednak zrezygnowano na korzyść 3-cylindrowego silnika Anzani o mocy 25 KM, który mimo prostej konstrukcji charakteryzował się lepszymi parametrami. Dodatkową zachętą dla Blériota był fakt, że silnik ten był zdolny do nieprzerwanej pracy przez godzinę. Blériot XI posiadał również nowatorskie rozwiązanie podwozia głównego, które było zamocowane elastycznie, umożliwiając lądowanie także przy bocznym wietrze. Na skrzydłach zamiast lotek znajdowały się zintegrowane z płatem ruchome powierzchnie sterowe. Usterzenie ogonowe składało się ze steru wysokości i steru kierunku bez statecznika pionowego. Niezamierzenie Blériot zapewnił dodatkową stabilność boczną maszyny poprzez pozostawienie tylnej części kadłuba bez poszycia, co przyczyniło się do zmniejszenia sił wywieranych przez boczne podmuchy wiatru.
Przelot nad kanałem.
Pierwszy przelot nad kanałem La Manche w maszynie cięższej od powietrza miał miejsce 25 lipca 1909. Blériot, zgodnie z wymaganiami stawianymi przez "Daily Mail", fundatora nagrody za ten wyczyn, wystartował o wschodzie słońca (4:35 rano) z Les Barraques niedaleko Calais. Po 37 minutach lotu o 5:12 samolot wylądował po drugiej stronie kanału, w Dover pokonując drogę 22 mil statutowych, czyli 35 kilometrów. Jedynym wyposażeniem nawigacyjnym pilota był kompas, gdyż pilotowanie maszyny na podstawie nawigacji wzrokowej było niemożliwe ze względu na mglistą pogodę. Lądowanie odbyło się na wybrzeżu Anglii, gdzie na zwycięzcę oczekiwał wymachujący francuską flagą reporter brytyjskiej gazety "Daily Mail". Lądowanie było dość twarde, ale zakończyło się powodzeniem mimo uszkodzenia samolotu. Nagrodą ufundowaną przez redakcję "Daily Mail" było 1000 funtów szterlingów, czyli 25 tysięcy franków francuskich.
Jedyny konkurent Blériota w wyścigu przez kanał La Manche będący jednym z pionierów lotnictwa Hubert Latham w samolocie typu "Antoinette" zaspał i nie stawił się na starcie odpowiednio wcześnie, aby mieć szansę na zwycięstwo.
Dla upamiętnienia wyczynu Louisa Blériota miejscowość Les Barraques została później przemianowana na Blériot Plage.
Wersje rozwojowe.
Po zakończonym sukcesem przelocie nad kanałem La Manche pojawiły się zamówienia na samolot Blériot XI, dlatego też Louis Blériot musiał zająć się robieniem interesów kosztem pasji lotniczej. Do września 1909 roku wytwórnia Blériota otrzymała zamówienie na 101 maszyn napędzanych różnymi silnikami włącznie z mocniejszym rotacyjnym Gnome oraz unowocześnionym Anzani. Samoloty te były sprzedawane w czterech wersjach: jako samoloty szkolne, sportowo-turystyczne, wojskowe i wyścigowe. W 1911 roku w warszawskich zakładach Awiata zbudowano trzy egzemplarze. 
Niektóre z odmian samolotu Blériot XI:

</doc>
<doc id="818166" url="https://pl.wikipedia.org/wiki?curid=818166" title="Deshaun Holton">
Deshaun Holton



</doc>
<doc id="818167" url="https://pl.wikipedia.org/wiki?curid=818167" title="Atrybut pliku">
Atrybut pliku

Atrybut pliku – cecha charakterystyczna danego pliku w komputerze.
Atrybutami mogą być:
Atrybuty zależą od systemu operacyjnego, a dokładniej od jego systemu plików.
Atrybuty plików mogą stanowić część plików lub są umieszczane łącznie dla wielu plików we wspólnej strukturze tworząc kartoteki. W wielu systemach operacyjnych kartoteki plików są traktowane jak pliki.
Specyficzne atrybuty różnych systemów.
Uniksowe.
To bardzo skrócony opis. Więcej w haśle prawa dostępu.
Poza typowymi atrybutami uniksowymi niektóre systemy plików mają swoje dodatkowe atrybuty, do których zmian służą oddzielne programy (np. chattr dla ext2).

</doc>
<doc id="818169" url="https://pl.wikipedia.org/wiki?curid=818169" title="Kujawsko-Pomorski Związek Piłki Nożnej">
Kujawsko-Pomorski Związek Piłki Nożnej

Kujawsko-Pomorski Związek Piłki Nożnej – organ terenowy Polskiego Związku Piłki Nożnej z siedzibą w Bydgoszczy; jeden z 16 Wojewódzkich Związków Piłki Nożnej w Polsce zarządzający rozgrywkami piłkarskimi w woj. kujawsko-pomorskim.
Historia.
Związek powstał 25 lutego 1923 roku jako "Toruński Okręgowy Związek Piłki Nożnej". W styczniu 1928 roku odbyły się kolejne wybory TOZPN podczas których wybrano nie tylko nowe władze, ale podjęto także uchwałę, na podstawie której nastąpiła zmiana nazwy okręgu oraz siedziby władz okręgowych. Nowa nazwa brzmiała "Pomorski Okręgowy Związek Piłki Nożnej" z siedzibą w Bydgoszczy. Nowym prezesem okręgu wybrano Zygmunta Kochańskiego. W 1928 roku w skład związku wchodziło tylko 16 klubów, w 1931 roku występowało na boiskach 31 klubów. W roku 1939 związek zrzeszał 51 klubów.
Pierwsze zebranie organizacyjne po okupacji odbyło się już w roku 1945. Prezesem wybrany został ponownie Zygmunt Kochański, zaś wiceprezesami Stanisław Lehmann, Stanisław Włosek i Bernard Golz oraz Władysław Przybysz. Rok później do rozgrywek przystąpiło 35 klubów.

</doc>
<doc id="818170" url="https://pl.wikipedia.org/wiki?curid=818170" title="IV Liceum Ogólnokształcące im. Hetmana Stanisława Żółkiewskiego w Siedlcach">
IV Liceum Ogólnokształcące im. Hetmana Stanisława Żółkiewskiego w Siedlcach

IV Liceum Ogólnokształcące im. Hetmana Stanisława Żółkiewskiego w Siedlcach – jedna z najstarszych placówek szkolnictwa średniego w tym mieście.
Historia.
W 1844 przeniesiono do Siedlec gimnazjum z Łukowa. W szkole kultywowano tradycje patriotyczne, co zaowocowało uczestnictwem uczniów w powstaniu styczniowym, jednym z uczestników walk był późniejszy pisarz Aleksander Głowacki. Po upadku powstania liceum podlega intensywnej rusyfikacji. W 1915 roku budynek przy ul. Szkolnej (dziś Konarskiego) zajmują Niemcy, a szkoła przestaje działać. Po odzyskaniu niepodległości w 1918 roku Gimnazjum Podlaskie, mieszczące się przy ul. Floriańskiej, zostało upaństwowione. Podczas uroczystości wychowanek szkoły, minister Antoni Ponikowski wygłosił następujący tekst: "Aktem z dnia 20 sierpnia 1918 roku Towarzystwo pomocy szkolnej oddało utrzymywane przez siebie w Siedlcach gimnazyum podlaskie na własność państwa polskiego. Niniejszym uznaję szkołę tę za państwową i pragnę, aby młodzież miała zawsze przed oczyma najwyższy wzór rozumu państwowego, cnoty obywatelskiej, rycerskiego honoru, niezłomnej służby i poświęcenia dla ojczyzny, nadaję szkole nazwę: Królewsko Polskie gimnazyum imienia Żółkiewskiego". 
Szkoła została przeniesiona do budynku przy ul. Szkolnej. W latach 20. szkoła działała jako Państwowe Gimnazjum im. Hetmana Żółkiewskiego w Siedlcach. W 1923 ze szkoły wydzielono gimnazjum im. Bolesława Prusa. Okres międzywojenny to czas największego rozkwitu szkoły, absolwenci stanowili wtedy elitę intelektualną Siedlec. W czasie II wojno światowej prowadzono tajne nauczenie. W 1961 władze zamknęły liceum argumentując to reformą szkolnictwa. W 1991 reaktywowano działalność liceum.

</doc>
<doc id="818174" url="https://pl.wikipedia.org/wiki?curid=818174" title="Skansen w Białowieży">
Skansen w Białowieży

Skansen w Białowieży – zespół budownictwa drewnianego ludności ruskiej Podlasia, to prywatny skansen położony w Białowieży, na terenie dawnej wsi Kropiwnik, zniszczonej przez hitlerowców podczas II wojny światowej.
Opis.
Początek rozwojowi skansenu dał wiatrak-koźlak, sprowadzony do Białowieży w 1978. Przewieziono go ze wsi Kotły koło Bielska Podlaskiego, jeszcze wcześniej stał we wsi Kuraszewo. Pochodził z 1925. 
W 1983 grupa studentów białostockich, współwłaścicieli wiatraka, dokonała zakupu gruntów (ponad 4 hektary) pod przyszły skansen.
Z czasem zaczęły przybywać następne obiekty, pierwszym był drewniany płot pleciony z tzw. balasów (1983–84). Płot, wzorowany na starych ogrodzeniach, miał przeplatane pomiędzy trzema żerdziami świerkowe gałęzie. 
W wiatraku na pierwszym poziomie stanęły drewniane prycze (do dziś istniejące), a dla grupy zapaleńców przyjazdy do Białowieży, składanie drewnianych obiektów ściąganych z okolicy stało się sposobem na spędzanie wolnego czasu. W 2004 postanowiono udostępniać skansen turystom. Ze względu na prywatny charakter obiektu i wolontariacki charakter jego prowadzenia, jest on czynny w wakacje i tzw. "długie weekendy". Obecnie drugie pokolenie, synowie właścicieli, również studenci białostockich uczelni, pomagają opiekować się skansenem. 
Skansen w obecnej postaci to zasługa przede wszystkim prof. Anatola Odzijewicza, który od samego początku inicjował, organizował i kierował pracami przy rekonstrukcji kolejnych obiektów. Razem z nim największy trud budowy ponieśli: Jan Chwaszczewski, Jerzy Monachowicz, Wieczysław Waszkiewicz, Michał Bajko, Jerzy Misiejuk, Mikołaj Aleksiejuk, Bogdan Leszczyński i inni. Skansen budowany jest przez współwłaścicieli za ich własne środki.
Zabytki.
Chata ze wsi Biała - kryta słomą, powstała w 1897. Została przewieziona i zrekonstruowana w 1984. Podobnie jak i pozostałe budynki w skansenie, znajduje się w zagrodzie wydłużonej typu bielsko-hajnowskiego. Chaty tego typu były ustawione na wąskich posesjach szczytem zwróconym w stronę drogi i od tej strony umiejscowiona była część mieszkalna. Pod tym samym dachem dobudowywano kolejno: stajnię, oborę i inne pomieszczenia inwentarskie. We wszystkich chatach na balach centralnej izby zachowane są w języku staro – cerkiewno – słowiańskim napisy z imionami czterech Ewangelistów, po jednym na każdej ze ścian, zaś na głównej ścianie izby, naprzeciw drzwi wejściowych, na belkach wyryta jest data wyświęcenia; w chacie z Białej: „Ceй дом освящен 1901 года 7 октября”.
Wiatrak koźlak kryty gontem - pochodzi z lat 30. XX wieku. Niegdyś stał w Orli, przewieziony do Białowieży został w 1985. Wewnątrz można oglądać kompletny mechanizm służący do mielenia zboża, który po remoncie przewidywany jest do uruchomienia. 
Majsternia - kryty słomą warsztat datowany jest na lata 20. XX wieku. Służył kiedyś majstrowi ze wsi Widowo, przewieziony został w 1986. Wewnątrz zgromadzono oryginalną kolekcję kilkudziesięciu ręcznych strugów i frezów do drewna. 
Stodołę / kłunię ze wsi Koszele koło Orli, krytą słomą, wybudowano w latach 40. XX wieku. Została zrekonstruowana w 1986. Pośrodku stodoły znajduje się gliniane klepisko. 
Bania (sauna) – zrekonstruowana w 1987, kryta gontem. Pierwotnie posiadała oryginalny piec z łukowym sklepieniem, na którym grzano kamienie. 
Krzyż upamiętnia 1000-lecie Chrztu Rusi Kijowskiej. Drewniany, ośmioramienny, jest charakterystyczny dla krzyży regionu, ustawianych na cmentarzach, krzyży przydrożnych i wotywnych. Stanął na terenie skansenu w 1988. 
Chata ze wsi Klejniki – pochodzi z roku 1893, rok rekonstrukcji – 1988. Kryta gontem, w części mieszkalnej w pierwotnym kształcie zachowane są trzy pomieszczenia: "chata", sień i komora. W centralnej izbie odtworzono piec oparty na drewnianym zrębie. Na głównej ścianie zachowała się w formie napisu w języku staro – cerkiewno – słowiańskim data wyświęcenia: 17 lipca 1895 roku. 
Chata ze wsi Czyżyki – pobudowana w 1885, złożona na nowo w 1996, kryta gontem. Jest to najstarsza i największa chałupa na terenie skansenu. Od strony frontowej posiada dwie komory. Tradycyjnie do sieni prowadzą drzwi z obu stron budynku. W centralnej izbie na bazie oryginalnego zrębu wieńcowego zrekonstruowano gliniany piec z komorą chlebową, w której oprócz wypieku chleba przygotowywano wszystkie gorące posiłki. Strych zaadaptowano na cztery pokoiki mieszkalne. 
Kaplica prawosławna pod wezwaniem św. Aleksandra Newskiego – budowę, zakończoną dwa lata później, rozpoczęto w 1996. Kapliczkę, w kształcie ośmioboku, wykonano z drewna na wzór XIX–wiecznej kapliczki św. Jerzego Zwycięzcy usytuowanej nad źródłem we wsi Nowoberezowo koło Hajnówki. Rokrocznie, 12 września odprawiane są w niej nabożeństwa na cześć patrona kaplicy.
Decyzją Wojewódzkiego Konserwatora Zabytków w Białymstoku z dnia 30 grudnia 1992 obiekt został wpisany do rejestru zabytków pod numerem 765. Ochroną konserwatorską objęte zostały: dwa wiatraki, dwie chałupy, majsternia i stodoła wraz z gruntami, na których usytuowane są te obiekty.

</doc>
<doc id="818176" url="https://pl.wikipedia.org/wiki?curid=818176" title="Sławomir Orzechowski">
Sławomir Orzechowski

Sławomir Orzechowski (ur. 6 lipca 1958 w Warszawie) – polski aktor filmowy, telewizyjny, teatralny i dubbingowy.
Życiorys.
W 1983 ukończył studia na PWST w Warszawie. Jest aktorem teatrów warszawskich: w latach 1983–1990 i 1992–2005 występował w Teatrze Dramatycznym, w latach 1990–1992 był aktorem Teatru Północnego, w sezonie 2005/2006 Teatru Studio, a od 2006 występuje w Teatrze Współczesnym.
Życie prywatne.
Jego żoną była Ewa Kuzyk-Florczak, z którą ma dwoje dzieci. Obecnie jest w związku z inną partnerką, z którą ma syna.

</doc>
<doc id="818187" url="https://pl.wikipedia.org/wiki?curid=818187" title="Stadium latencji">
Stadium latencji



</doc>
<doc id="818188" url="https://pl.wikipedia.org/wiki?curid=818188" title="Aplhen aan den Rijn">
Aplhen aan den Rijn



</doc>
<doc id="818189" url="https://pl.wikipedia.org/wiki?curid=818189" title="Stadium genitalne">
Stadium genitalne



</doc>
<doc id="818195" url="https://pl.wikipedia.org/wiki?curid=818195" title="Mamry (właściwe)">
Mamry (właściwe)

Mamry – jezioro w woj. warmińsko-mazurskim, w pow. węgorzewskim, w gminie Węgorzewo. Jezioro znajduje się w Krainie Wielkich Jezior Mazurskich na wysokości 116,2 m n.p.m. Jezioro nie jest samodzielnym jeziorem tylko elementem kompleksu jezior także zwanego Mamry, co niekiedy wywołuje nieco zamieszania. Powierzchnia zwierciadła wody wynosi 2504,4 ha.
Jezioro ma 7,6 km długości i 5,2 km szerokości. Największa głębia ma 43,8 m, ale średnia głębokość nie przekracza 10 metrów i jezioro jest na większości powierzchni stosunkowo płytkie.
Do pozostałych jezior kompleksu Mamr można dopłynąć przez jezioro Kirsajty (na jezioro Dargin) lub przez Kalską Bramkę (na jezioro Święcajty). Na północnym zachodzie znajduje się wyjątkowo głęboka zatoka (to tu znajduje się jedyna głębia Mamr Właściwych), która występuje w literaturze pod osobną nazwą jako Jezioro Przystań. Z jeziora wypływa rzeka Węgorapa i wychodzi niedokończony Kanał Mazurski. Węgorapą i potem kanałem Węgorzewskim można dopłynąć do portu w Węgorzewie.
Na jeziorze znajdują się liczne wyspy, do których nie wolno przybijać, gdyż są rezerwatami. Wyróżnia się niewątpliwie większa od innych Upałty. Wyspy zgromadzone przy zachodnim brzegu jeziora oddzielają ten obszar częściowo od reszty jeziora co powoduje, że czasem obszar ten nazywane jest Mamry Małe lub Mamerki.
Przez jezioro prowadzi szlak statków Białej Floty pływających z Giżycka do Węgorzewa.
Turystyka.
Jezioro jest atrakcyjne turystycznie. Zalesione, mało zagospodarowane brzegi, tworzą przyjemne krajobrazy. Woda w jeziorze jest czysta (należy do pierwszej klasy czystości) i zachęca do kąpieli (szczególnie w okolicy ujścia jeziora do Węgorapy, gdzie woda jest wyjątkowo przejrzysta, choć też wyjątkowo zimna). Z północno-zachodniego brzegu jeziora wychodzi niedokończony Kanał Mazurski, który miał w zamyśle połączyć Mazury z Bałtykiem przez rzekę Pregołę. Powojenne zmiany granic (podzielenie Prus Wschodnich na polskie Mazury i rosyjski obwód kaliningradzki) uczyniło kontynuowanie projektu bezzasadnym. Do tego jednak czasu wybudowano większość kanału i kilka dużych śluz, które można podziwiać do dziś. Na południowym brzegu kanału znajduje się również duży kompleks bunkrów z czasów II wojny światowej – pozostałości kwatery OKH.

</doc>
<doc id="818198" url="https://pl.wikipedia.org/wiki?curid=818198" title="American Pie II">
American Pie II



</doc>
<doc id="818202" url="https://pl.wikipedia.org/wiki?curid=818202" title="USS Hawaii (CB-3)">
USS Hawaii (CB-3)

USS Hawaii (CB-3) - planowana trzecia jednostka amerykańskich wielkich krążowników typu "Alaska". Jego budowa rozpoczęła się w czasie II wojny światowej, ale została opóźniona przez okręty o wyższym priorytecie (np. lotniskowce). Jego stępkę położono dopiero w grudniu 1943, około dwa lata po siostrzanym USS „Guam” (CB-2). Był pierwszym okrętem United States Navy nazwanym od (ówczesnego) Terytorium Hawajów.
Historia.
Okręt został zwodowany 3 listopada 1945 roku w stoczni New York Shipbuilding Corporation w Camden (New Jersey), matką chrzestną została pani Joseph R. Farrington, żona delegata z Terytorium Hawajów. „Hawaii” był jednym z sześciu zamówionych okrętów tego typu (tylko dwa zostały ukończone), który miał w założeniach mieć przewagę nad niemieckimi pancernikami kieszonkowymi i japońskimi ciężkimi krążownikami. Ze względu na redukcję wydatków amerykańskich na wojsko po II wojnie światowej, budowa okrętu została wstrzymana. We wrześniu 1947 stał ukończony w 84 procentach. Pojawiły się plany przerobienia „Hawaii” na pierwszy amerykański okręt rakietowy, ale okręt pozostał w Atlantyckiej Flocie Rezerwowej. Konwersja na okręt rakietowy nie doszła do skutku ponieważ „Hawaii” nie miał istotnie większych możliwości przebudowy w stosunku do istniejących okrętów typu "Baltimore" i "Oregon City". Znak taktyczny „Hawaii” został zmieniony 26 lutego 1952 na CBC-1 (duży okręt dowodzenia), kiedy konwersja była ponownie rozważana. Jednak wrócono do oryginalnego oznaczenia 9 października 1954. Okręt został w 1959 roku sprzedany na złom firmie Boston Metals Company z Baltimore, po skreśleniu wcześniej z Naval Vessel Register 9 czerwca 1958.

</doc>
<doc id="818203" url="https://pl.wikipedia.org/wiki?curid=818203" title="USS Hawaii (CBC-1)">
USS Hawaii (CBC-1)



</doc>
<doc id="818205" url="https://pl.wikipedia.org/wiki?curid=818205" title="Florian Fricke">
Florian Fricke

Florian Fricke (ur. 23 lutego 1944 w Lindau (Bodensee) nad Jeziorem Bodeńskim, zm. 29 grudnia 2001) – niemiecki pianista i kompozytor, twórca zespołu Popol Vuh, był pierwszym niemieckim muzykiem używającym modularnego syntezatora Mooga.
Albumy.
Solo:
Z Popol Vuh:

</doc>
<doc id="818208" url="https://pl.wikipedia.org/wiki?curid=818208" title="Wielkie krążowniki">
Wielkie krążowniki



</doc>
<doc id="818209" url="https://pl.wikipedia.org/wiki?curid=818209" title="Cewnik">
Cewnik

Cewnik, kateter − rurka (zwykle giętka, w przeciwieństwie do kaniuli), służąca do wprowadzenia do narządów i jam ciała w celach zróżnicowanych, najczęściej by coś upuścić (pobrać, odbarczyć, odprowadzić), wprowadzić (np. lek, kontrast), lub dokonać pomiaru (ciśnienia, temperatury).
Rodzaje cewników:

</doc>
<doc id="818210" url="https://pl.wikipedia.org/wiki?curid=818210" title="Emeryk Czapski-Hutten">
Emeryk Czapski-Hutten



</doc>
<doc id="818218" url="https://pl.wikipedia.org/wiki?curid=818218" title="Aztec Code">
Aztec Code

Aztec Code – alfanumeryczny dwuwymiarowy matrycowy kod kreskowy opracowany w 1995 roku przez pracowników firmy "Welch Allyn" Andrew Longacre’a oraz Roberta Husseya. W 1997 roku został opublikowany przez organizację AIM na licencji public domain. Jest to kod kreskowy ciągły i modularny, przy czym modułem jest pojedynczy kwadrat, a jego minimalne wymiary nie są podane w specyfikacji. W kodzie uwzględniony jest mechanizm korekcji błędów (Reed-Solomon), który może przyjmować poziomy 5–95%, przy czym zaleca się stosowanie poziomu 23%. Kod nie wymaga stosowania cichej strefy. Przy użyciu tego kodu możliwe jest kodowanie znaków z rozszerzonej tablicy ASCII, jak również znaków spoza tej tablicy, np. znaków alfabetu arabskiego, greckiego, hebrajskiego lub cyrylicy. Kodowane są również dwa symbole nie kodujące danych: ECI (koduje standardowy sposób interpretacji danych) oraz FNC1 (pozwalający zachować zgodność z niektórymi aplikacjami). Każdy znak kodowany jest przy pomocy odpowiedniego słowa kodowego.
Kod występuje w dwóch wariantach:
Specyfikacja uwzględnia możliwość połączenia danych zakodowanych w 26 symbolach.
Nazwa "Aztec Code" pochodzi od środkowego elementu, przypominającego aztecką piramidę schodkową.
Budowa kodu.
Kod mieści się na kwadratowej powierzchni. W jego centrum znajduje się rdzeń. Rdzeń składa się z „czarnej” kropki o wymiarach jednego modułu otoczonej „białą” ramką o szerokości jednego modułu, która znowu jest otoczona „czarną” ramką itd. W kodzie kompaktowym występują dwie białe i dwie czarne ramki (rozmiar 9x9 modułów), natomiast w pełnym po trzy (rozmiar 13x13 modułów). Ramki te tworzą tzw. "wzór wyszukiwania". Są one otoczone warstwą (ramka o szerokości jednego modułu), w której w narożnikach umieszczone są wzory orientacyjne (4 razy po 3 moduły). Na krawędziach umieszczone są informacje o ilości warstw danych otaczających rdzeń, a także ilości słów kodowych znajdujących się w tych warstwach. Informacje te stanowią tzw. "oznaczenie trybu". Pozostała część warstwy wykorzystana jest do zamieszczenia informacji niezbędnych dla mechanizmu korekcji błędów. Cały rdzeń ma wymiary 11x11 modułów dla kodu kompaktowego lub 15x15 modułów dla kodu pełnego. Jest on następnie otoczony warstwami kodującymi dane.

</doc>
<doc id="818219" url="https://pl.wikipedia.org/wiki?curid=818219" title="Sybilla Koburg">
Sybilla Koburg

Sybilla Koburg (Sibylla Calma Marie Alice Bathildis Feodora; ur. 18 stycznia 1908 w Gocie, zm. 28 listopada 1972 w Sztokholmie) – księżniczka Saksonii, później księżna Västerbotten jako żona syna Gustawa VI Adolfa, Gustawa Adolfa. Jest matką obecnego króla Szwecji, Karola XVI Gustawa.
Biografia.
Urodziła się 18 stycznia 1908 roku w pałacu Friedenstein w Gocie jako drugie dziecko księcia Saksonii-Coburga-Gothy, Karola Edwarda (1884–1954), oraz jego żony, Wiktorii Adelajdy ze Szlezwika-Holsztynu (1885–1970). Otrzymała imiona Sybilla Calma Maria Alicja Batylda Feodora (właśc. Sibylla Calma Marie Alice Bathildis Feodora). Prababką dziewczynki była królowa Wielkiej Brytanii, Wiktoria Hanowerska (1819–1901).
Sybilla rozpoczęła swoją edukację w domu, a następnie kontynuowała ją w Gymnasium Alexandrinum w Coburgu, a potem w Kunstgewerbeschule w Weimarze. Po klęsce Cesarstwa w I wojnie światowej i wybuchu rewolucji listopadowej w 1918 roku ojciec księżniczki – podobnie jak wszyscy niemieccy monarchowie – został zmuszony do abdykacji, a następnie stał się członkiem NSDAP.
W listopadzie 1931 roku Sybilla była druhną na ślubie Mai Cambridge, córki Aleksandra Cambridge, bratanicy brytyjskiej królowej, Marii Teck, żony Jerzego V. Tam jej kuzynka, księżniczka szwedzka, Ingrid Bernadotte, przedstawiła ją swojemu bratu, Gustawowi Adolfowi. Zaręczyny Sybilli i szwedzkiego księcia zostały ogłoszone 16 czerwca 1932 roku na zamku Callenberg w Coburgu.
Ślub cywilny pary odbył się 19 października 1931 roku na zamku Veste, a ślub kościelny miał miejsce następnego dnia w kościele św. Maurycego w Coburgu. Na ceremonię zaślubin Sybilla założyła welon, który otrzymała od najmłodszego syna Oskara II, Eugeniusza, który zaś otrzymał go od swojej matki, Zofii Wilhelminy Nassau. Welon ten noszony jest tradycyjnie przez panny młode związane ze szwedzką rodziną królewską – ostatni raz na swój ślub założyła go obecna następczyni tronu Szwecji, Wiktoria.
Na ślubie Sybilli i Gustawa pojawiło się bardzo wiele ważnych osobistości ówczesnego świata: król Bułgarii, Ferdynand I Koburg, następca tronu Norwegii, Olaf (późniejszy król Olaf V), wraz z żoną, Martą, książę Danii, Harald, z żoną, Heleną, wielkie księżne Rosji: Wiktoria Melita Koburg i Kira Romanowa, a także Ruppert Maria Wittelsbach, ostatni następca tronu Bawarii. W ceremonii zaślubin nie wziął udziału natomiast dziadek pana młodego, ówczesny król Szwecji, Gustaw V. Powodem były bliskie relacje ojca Sybilli z Adolfem Hitlerem (czego dowodzi chociażby list z gratulacjami, który przywódca NSDAP napisał do Karola Edwarda z okazji ślubu jego córki).
Po ślubie małżonkowie wyjechali do Włoch, gdzie spędzili swój miesiąc miodowy, a następnie przyjechali do Szwecji. Tam zamieszkali w pałacu Haga, gdzie na świat przyszło pięcioro ich dzieci – Małgorzata (ur. 1934), Brygida (ur. 1937), Dezyderia (ur. 1938), Krystyna (ur. 1943) i Karol Gustaw (ur. 1946). Sybilla bardzo źle czuła się w swojej nowej ojczyźnie. Wpływało na to wiele czynników – przede wszystkim związki jej rodziny z nazistami. Ponadto nowa księżna Västerbotten miała duże trudności z nauczeniem się języka szwedzkiego, dlatego też ze swoimi dziećmi rozmawiała w swoim ojczystym języku – niemieckim.
26 stycznia 1947 mąż Sybilli, Gustaw Adolf zginął w wypadku lotniczym. Tracąc męża, Sybilla straciła również szansę stania się królową Szwecji. Zajęła się jednak przygotowaniem swojego syna do roli króla.
W 1965 roku, po śmierci królowej Ludwiki Mountbatten, Sybilla została najstarszą wiekiem księżniczką Szwecji i od tego momentu wspierała króla Szwecji, króla Gustawa VI Adolfa, w pełnieniu oficjalnych obowiązków jako faktyczna pierwsza dama państwa. Od tego momentu jej popularność zaczęła rosnąć.
Zmarła 28 listopada 1972 roku w Sztokholmie na raka jelita grubego, zaledwie rok przed tym, gdy jej syn wstąpił na tron. Została skremowana i pochowana obok swojego męża 7 grudnia 1972 roku na Kungliga begravningsplatsen.
Tytulatura.
18 stycznia 1908 – 30 listopada 1917: "Jej Wysokość" księżniczka Sybilla z Saksonii-Coburga-Gothy, księżna Saksonii, księżniczka Wielkiej Brytanii
30 listopada 1917 – 19 października 1932: "Jej Wysokość" księżniczka Sybilla z Saksonii-Coburga-Gothy, księżna Saksonii
19 października 1932 – 28 listopada 1972: "Jej Królewska Wysokość" księżniczka Sibylla, księżna Västerbotten

</doc>
<doc id="818221" url="https://pl.wikipedia.org/wiki?curid=818221" title="Acoustic Plantation Releases">
Acoustic Plantation Releases

Acoustic Plantation Releases – piąty album polskiej grupy Aural Planet.

</doc>
<doc id="818227" url="https://pl.wikipedia.org/wiki?curid=818227" title="Rezerwat przyrody Słonawy">
Rezerwat przyrody Słonawy

Rezerwat przyrody Słonawy – ścisły wodny rezerwat przyrody utworzony w 1957 wzdłuż rzeki Wełny. Położony w całości na terenie miasta Oborniki w województwie wielkopolskim. Jest jednym z dwóch rezerwatów ichtiologicznych w Polsce.
Zasięg.
Rezerwat zajmuje powierzchnię 3,05 ha. Obejmuje około kilometrowy odcinek rzeki Wełny od spiętrzenia wody przy młynie Dahlmanna (Oborniki) do ujścia do Warty wraz z pasem gruntów nadbrzeżnych o szerokości 3 metrów. Początkowo obejmował także odcinek Warty po 100 metrów w obie strony od ujścia Wełny do środka nurtu, jednak na mocy zarządzenia z 2018 roku rezerwat pomniejszono i wody te już do niego nie należą.
Przyroda.
Utworzony celem ochrony jednego z najpoważniejszych tarlisk ryb w dorzeczu Warty: pstrąga, łososia, troci, certy, brzany, klenia i lipienia, a także zabezpieczenia jedynego w Wielkopolsce miejsca występowania głowacza białopłetwego (u ujścia Wełny do Warty). Liczne są gatunki kiełży. Oprócz wyżej wymienionych gatunków ryb występują m.in. boleń, jelec i koza pospolita. Niedaleko ujścia Wełny złowiono w 1951 ostatniego w Warcie jesiotra. Faunę rezerwatu reprezentują ponadto owady: świtezianka błyszcząca, łatczyn brodawnik, gnojka wytrwała, kowal bezskrzydły, biedronka mączniakówka, omomiłek szary, rusałka kratkowiec i lśniak szmaragdek. Interesujące ptaki zamieszkujące rezerwat to zimorodek, remiz, słowik szary i dzięcioł zielony.
Flora rezerwatu jest także bogata, a najciekawsze gatunki tu występujące to: łączeń baldaszkowy, harbuźnik, bluszczyk kurdybanek, żmijowce, podbiały, chabry i fiołki. Rosną też chronione gatunki purchawek.

</doc>
<doc id="818230" url="https://pl.wikipedia.org/wiki?curid=818230" title="Iłowo">
Iłowo



</doc>
<doc id="818231" url="https://pl.wikipedia.org/wiki?curid=818231" title="Webapi">
Webapi



</doc>
<doc id="818232" url="https://pl.wikipedia.org/wiki?curid=818232" title="Ujście (Nowakowo)">
Ujście (Nowakowo)

Ujście – nieoficjalna nazwa osady wsi Nowakowo w Polsce położona w województwie warmińsko-mazurskim, w powiecie elbląskim, w gminie Elbląg na obszarze Żuław Elbląskich i nad rzeką Elbląg.
W latach 1975–1998 miejscowość administracyjnie należała do województwa elbląskiego.
Inne miejscowości o nazwie Ujście: Ujście

</doc>
<doc id="818238" url="https://pl.wikipedia.org/wiki?curid=818238" title="Iłowo (powiat radziejowski)">
Iłowo (powiat radziejowski)

Iłowo – wieś w Polsce położona w województwie kujawsko-pomorskim, w powiecie radziejowskim, w gminie Topólka.
W latach 1975–1998 miejscowość administracyjnie należała do województwa włocławskiego.

</doc>
<doc id="818239" url="https://pl.wikipedia.org/wiki?curid=818239" title="Vilamacolum">
Vilamacolum

Vilamacolum – gmina w Hiszpanii, w Katalonii, w prowincji Girona, w comarce Alt Empordà.
Powierzchnia gminy wynosi 5,59 km². Zgodnie z danymi INE, w 2005 roku liczba ludności wynosiła 292, a gęstość zaludnienia 52,24 osoby/km². Wysokość bezwzględna gminy równa jest 5 metrów. Współrzędne geograficzne gminy to 42°11′49″N, 3°3'24″E.
W gminie urodziła się i zmarła katalońska pisarka, Maria Àngels Anglada.

</doc>
<doc id="818240" url="https://pl.wikipedia.org/wiki?curid=818240" title="Musztarda sarepska">
Musztarda sarepska

Musztarda sarepska – musztarda na bazie gorczycy sarepskiej lub czarnej, octu spirytusowego i innych składników, o ostrym zapachu i smaku.
Nazwa pochodzi od dawnego miasta Sarepta w Rosji, obecnie części Wołgogradu.

</doc>
<doc id="818242" url="https://pl.wikipedia.org/wiki?curid=818242" title="Józef Huss">
Józef Huss

Józef Huss (ur. 11 czerwca 1846 w Krzeszowicach, zm. 15 lutego 1904 w Warszawie) – polski architekt i konserwator zabytków, jeden z wybitniejszych przedstawicieli polskiego eklektyzmu.
Życiorys.
Po studiach w Królewskiej Wyższej Szkole Technicznej w Charlottenburgu, w 1866 osiadł na stałe w Warszawie. Początkowo pracował u Józefa Orłowskiego. Od 1873 stał się jednym z wybitniejszych przedstawicieli eklektyzmu warszawskiego. Spoczywa na cmentarzu Powązkowskim w Warszawie (kwatera 161-1-6).

</doc>
<doc id="818243" url="https://pl.wikipedia.org/wiki?curid=818243" title="Żabieniec (powiat radziejowski)">
Żabieniec (powiat radziejowski)

Żabieniec (do 31 grudnia 2016 "Żabiniec") – wieś w Polsce położona w województwie kujawsko-pomorskim, w powiecie radziejowskim, w gminie Topólka.
W latach 1975–1998 miejscowość administracyjnie należała do województwa włocławskiego.

</doc>
<doc id="818248" url="https://pl.wikipedia.org/wiki?curid=818248" title="Jurkowo (województwo kujawsko-pomorskie)">
Jurkowo (województwo kujawsko-pomorskie)

Jurkowo – wieś w Polsce położona w województwie kujawsko-pomorskim, w powiecie radziejowskim, w gminie Topólka.
W latach 1975–1998 miejscowość administracyjnie należała do województwa włocławskiego.

</doc>
<doc id="818253" url="https://pl.wikipedia.org/wiki?curid=818253" title="Opielanka">
Opielanka

Opielanka – wieś w Polsce położona w województwie kujawsko-pomorskim, w powiecie radziejowskim, w gminie Topólka. Opielanka należy do sołectwa Głuszynek.
W latach 1975–1998 miejscowość administracyjnie należała do województwa włocławskiego.
Historia wsi.
W wieku XIX Opielanka wieś znana jako: folwark i wieś w powiecie nieszawskim, gminie Czamanin, parafii Świerczyn, odległe 28 wiorst od Nieszawy, w roku 1885 ma 109 mieszkańców, wiatrak, pokłady torfu, nad jeziorem mającym 17 mórg obszaru. 
Dobra Opielanka składały się w 1879 r. z folwarku Opielanka i Rogalki oraz wsi: Opielanka, Miłachów i Zgniły. Rozległość mórg 508 w tym: folwark Opielanka, gruntu ornego i ogrodów mórg 271, łąk mórg 43, pastwisk mórg 2, wody mórg 19. Osada młyńska mórg 4, nieużytków mórg 7, razem mórg 345, budynków murowanych 10, płodozmian 10 połowy. 
Folwark Rogalki, gruntu ornego i ogrodów mórg 136, łąk mórg 23, wody mórg 2, nieużytków mórg 2, razem mórg 163, budynków murowanych 2, z drzewa 1. 
Wieś Opielanka osad 12, z gruntem mórg 10, wieś Miłachów osad 8, z gruntem mórg 13, wieś Zgniły osad 10, miały gruntu mórg 56. 
Folwark Miłachowo, został wydzielony z obszaru dóbr przed 1879 rokiem.

</doc>
<doc id="818255" url="https://pl.wikipedia.org/wiki?curid=818255" title="Super rozdzielczość">
Super rozdzielczość

Super rozdzielczość () – technologia polegająca na zwiększeniu rozdzielczości obrazu z wykorzystaniem różnych technik m.in. składanie obrazów o większej rozdzielczości z obrazów o niższej rozdzielczości np. z paru zdjęć o wielkości 2 Mpx uzyskanie zdjęcia o rozdzielczości 4 Mpx.

</doc>
<doc id="818257" url="https://pl.wikipedia.org/wiki?curid=818257" title="Sylvie Becaert">
Sylvie Becaert

Sylvie Becaert (ur. 6 września 1975 w Lille) – francuska biathlonistka, dwukrotna medalistka olimpijska i pięciokrotna medalistka mistrzostw świata.
Kariera.
W Pucharze Świata zadebiutowała 12 marca 1999 roku w Oslo, zajmując 38. miejsce w sprincie. Pierwsze punkty (w sezonach 1984/1985-1999/2000 punktowało 25. najlepszych zawodniczek) wywalczyła 22 stycznia 2000 roku w Anterselvie, gdzie zajęła 18. miejsce w biegu pościgowym. Pierwszy raz na podium zawodów pucharowych stanęła 5 grudnia 2002 roku w Östersund, gdzie sprint ukończyła na drugiej pozycji. W zawodach tych rozdzieliła dwie Rosjanki: Olgę Zajcewą i Olgę Miedwiedcewą. W kolejnych startach jeszcze 5 razy stanęła na podium: 8 stycznia 2003 roku w Oberhofie była druga w sprincie, 12 stycznia 2003 w tej samej miejscowości była trzecia w biegu masowym, 25 stycznia 2003 roku w Anterselvie była druga w biegu masowym, 15 marca 2003 roku w Chanty-Mansyjsku wygrała sprint, a 19 marca 2009 w Trondheim w tej samej konkurencji była trzecia. Najlepsze wyniki osiągnęła w sezonie 2002/2003, kiedy zajęła trzecie miejsce w klasyfikacji generalnej, za Niemką Martiną Glagow i Rosjanką Albiną Achatową. W tym samym sezonie była też najlepsza w klasyfikacji sprintu oraz trzecia w klasyfikacjach biegu masowego i pościgowego.
Podczas mistrzostw świata w Chanty-Mansyjsku w 2003 roku, wywalczyła złoty medal w sprincie, zostając drugą w historii francuską mistrzynią świata w tej konkurencji. Wyprzedziła tam Ołenę Petrową z Ukrainy i Czeszkę Kateřinę Holubcovą. Na rozgrywanych cztery lata później mistrzostwach świata w Anterselvie wspólnie z Florence Baverel-Robert, Delphyne Peretto i Sandrine Bailly zdobyła srebrny medal w sztafecie. W tym samym składzie Francuzki wywalczyły też brązowy medal na rozgrywanych rok później mistrzostwach świata w Östersund. Ostatnie medale w zawodach tego cyklu zdobyła podczas mistrzostw świata w Pjongczangu w 2009 roku. Najpierw francuska sztafeta mieszana w składzie: Marie-Laure Brunet, Sylvie Becaert, Vincent Defrasne i Simon Fourcade zdobyła złoty medal. Dwa dni później razem z Brunet, Bailly i Marie Dorin zajęła trzecie miejsce w sztafecie kobiet.
W 2002 roku wystartowała na igrzyskach olimpijskich w Salt Lake City, zajmując 16. miejsce w biegu indywidualnym. Na rozgrywanych cztery lata później igrzyskach w Turynie razem z Peretto, Baverel-Robert i Bailly była trzecia w sztafecie. Zajęła też między innymi 24. miejsce w biegu indywidualnym i 26. w biegu masowym. Brała również udział w igrzyskach olimpijskich w Vancouver, gdzie wspólnie z Brunet, Dorin Habert i Bailly zdobyła srebrny medal w sztafecie. Zajęła tam ponadto 30. miejsce w biegu indywidualnym oraz 30. w sprincie i biegu pościgowym.
Obecnie mieszka w Annecy.
Jej mężem jest włoski biathlonista Rene Laurent Vuillermoz, z którym ma córkę Emilie (ur. 2010). Stadiom biatlhonowy w Annecy został nazwany jej imieniem.

</doc>
<doc id="818259" url="https://pl.wikipedia.org/wiki?curid=818259" title="Zespół torbielowatych jajników">
Zespół torbielowatych jajników



</doc>
<doc id="818265" url="https://pl.wikipedia.org/wiki?curid=818265" title="Lantau">
Lantau

Lantau () – największa wyspa w Hongkongu zlokalizowana u ujścia Rzeki Perłowej. Wyspa położona jest w dzielnicy Islands z wyjątkiem północnej części, która należy do dzielnicy Tsuen Wan. Powierzchnia wyspy wynosi 147,16 km². 
Wyspa została przekazana Brytyjczykom w 1898 roku, wraz z innymi wyspami oraz Nowymi Terytoriami.
Część wyspy, która pierwotnie była wioską rybacką, w ostatnich latach zmieniła charakter dzięki realizacji kilku znaczących projektów, takich jak Port lotniczy Hongkong oraz kompleks Hong Kong Disneyland Resort.
Najwyższy szczyt wyspy nosi nazwę taką samą, jak wyspa – Lantau. Jego wysokość wynosi 934 m i jest drugim co do wysokości szczytem w Hongkongu. 
Na wyspie znajduje się klasztor Po Lin z posągiem Buddy Tian Tian.

</doc>
<doc id="818266" url="https://pl.wikipedia.org/wiki?curid=818266" title="Dom Pérignon (szampan)">
Dom Pérignon (szampan)

Dom Pérignon – szampan produkowany przez Moët et Chandon, nazwany na cześć Dom Pierre'a Pérignona, benedyktyna, intendenta w klasztorze Hautvillers, który wbrew niektórym opiniom nie wynalazł szampana, ale zrewolucjonizował sposób jego produkcji, zarówno na etapie zbierania gron, jak i winifikacji. Dom Pérignon jest produkowany od 1921 i był pierwszym powszechnie dostępnym szampanem kategorii "cuvée de prestige". Jest szampanem typu "vintage", co oznacza, że wszystkie winogrona użyte do produkcji pochodzą z tego samego rocznika. W przypadku słabych zbiorów rocznik nie trafia na rynek. Roczna sprzedaż sięga ok. 2 mln butelek. Oferowany jest również w wariancie "rosé".
Dom Pérignon pojawiał się m.in. w filmach o Jamesie Bondzie, który w "Goldfinger" zaznaczał, że niewybaczalne jest picie rocznika 1953 w temperaturze powyżej 3 °C (38 °F).

</doc>
<doc id="818268" url="https://pl.wikipedia.org/wiki?curid=818268" title="Śniadanie z Dwójką">
Śniadanie z Dwójką

Śniadanie z Dwójką – poranny program śniadaniowy "Dwójki", emitowany od 6 stycznia 2007 do 23 czerwca 2007 w każdą sobotę.
Program prowadziły m.in. Alicja Resich-Modlińska, Monika Richardson oraz Beata Sadowska.
Był to weekendowy odpowiednik nadawanego w dni powszednie "Pytania na śniadanie". Jego formuła była jednak trochę inna. Program nie skupiał się na tematach poradnikowych, a bardziej na szeroko pojętej kulturze. Do studia zapraszani byli artyści związani z filmem oraz muzyką. Stałym elementem programu była także kronika towarzyska.
30 czerwca 2007 roku program zastąpiono sobotnim wydaniem "Pytania na śniadanie".

</doc>
<doc id="818269" url="https://pl.wikipedia.org/wiki?curid=818269" title="Adamowo-Osiedle">
Adamowo-Osiedle

Adamowo-Osiedle – część wsi Władysławowo w Polsce położona w województwie warmińsko-mazurskim, w powiecie elbląskim, w gminie Elbląg. Leży na obszarze Żuław Elbląskich.
W latach 1975–1998 miejscowość należała administracyjnie do województwa elbląskiego.

</doc>
<doc id="818270" url="https://pl.wikipedia.org/wiki?curid=818270" title="Lantao">
Lantao



</doc>
<doc id="818272" url="https://pl.wikipedia.org/wiki?curid=818272" title="2006 NBA Draft">
2006 NBA Draft

NBA Draft 2006 – draft w 2006 roku odbył się 28 czerwca w Madison Square Garden w Nowym Jorku. Z numerem 1. wybrany został Włoch Andrea Bargnani, zostając tym samym pierwszym Europejczykiem wybranym z pierwszego miejsca.

</doc>
<doc id="818273" url="https://pl.wikipedia.org/wiki?curid=818273" title="Rogalki">
Rogalki

Rogalki – wieś w Polsce położona w województwie kujawsko-pomorskim, w powiecie radziejowskim, w gminie Topólka.
W latach 1975–1998 miejscowość administracyjnie należała do województwa włocławskiego.
W wieku XIX folwark Rogalki wchodził w skład dóbr Opielanka.

</doc>
<doc id="818282" url="https://pl.wikipedia.org/wiki?curid=818282" title="Gazeta Ubezpieczeniowa">
Gazeta Ubezpieczeniowa

Gazeta Ubezpieczeniowa – ogólnopolski, specjalistyczny tygodnik, założony przez Infor PL w styczniu 1999 r., poświęcony rynkowi ubezpieczeniowo-finansowemu. Od 1 stycznia 2004 r. wydawany jest przez Agencję Wydawniczo-Promocyjną Opoka, firmę poprzedniej red. naczelnej dr Bożeny Dołęgowskiej-Wysockiej, właścicielki prawa do tytułu.
Gazeta przeznaczona jest dla osób zawodowo zajmujących się ubezpieczeniami: brokerów, agentów, doradców finansowych i inwestycyjnych. Czyta go kadra zarządzająca i specjaliści towarzystw ubezpieczeniowych, funduszy emerytalnych i inwestycyjnych, oraz banków.
Nakład 3,9–5,5 tys. Każdorazowy nakład podawany jest na przedostatniej stronie gazety.
Cena: 7,40 zł (0% VAT).
Rada programowa.
Skład rady programowej „Gazety Ubezpieczeniowej”:
Działania.
Gazeta Ubezpieczeniowa prowadziła pod patronatem KNUiFE Europejską Akademię Ubezpieczeń, uwieńczoną coroczną publikacją „Złotej Księgi Ubezpieczeń” (2002, 2003, 2004, 2005) oraz galą z laureatami.
W 2006 r. EAU połączyła się z Europejską Akademią Planowania Finansowego, szkolącą profesjonalnych doradców finansowych zgodnie ze standardami Unii Europejskiej.
Od 2003 r. „Gazeta” wydaje rocznik „Złotą Księgę Finansów”.
Od 2002 r. nadaje tytuł Człowieka Roku Ubezpieczeń. Dotychczas tytułem tym zostali wyróżnieni:
Nagrodzeni tytułem wchodzą w skład kapituły.
Działy.
Stałe działy:

</doc>
<doc id="818288" url="https://pl.wikipedia.org/wiki?curid=818288" title="Stanisław Lentz">
Stanisław Lentz

Stanisław Lentz (ur. 23 kwietnia 1861 w Warszawie, zm. 19 października 1920 tamże) – polski malarz, portrecista, ilustrator, profesor i dyrektor warszawskiej Szkoły Sztuk Pięknych od 1909.
Życiorys.
Studiował w krakowskiej Szkole Sztuk Pięknych u Feliksa Szynalewskiego i Izydora Jabłońskiego w latach 1877–1879, kontynuował naukę w Warszawie, w Klasie Rysunkowej Wojciecha Gersona. Następnie studiował za granicą: w akademii monachijskiej (u Sandora Wagnera i Gyuli Benczura, 1879–1884, Naturklasse) oraz w paryskiej Académie Julian (1884–1887).
Po powrocie do Warszawy nawiązał współpracę z czasopismami. Jego ilustracje publikowały: „Kłosy” (1887–1890), „Tygodnik Ilustrowany” (1887–1898, 1905–1906, 1909–1910) i „Kurier Codzienny” (1890–1891). W 1888 został członkiem rzeczywistym Towarzystwa Zachęty Sztuk Pięknych. W 1910 wstąpił do Towarzystwa Artystów Polskich „Sztuka”. Podróżował często za granicę: w 1896 przebywał w Berlinie, Paryżu i Madrycie, w 1897 odwiedził Paryż, w 1900 Normandię, w latach 1903–1914 (z wyjątkiem 1904) spędzał z żoną lato w Scheveningen w Holandii.
W 1909 został mianowany profesorem Szkoły Sztuk Pięknych w Warszawie, jednocześnie obejmując stanowisko dyrektora, które pełnił do swojej śmierci w 1920. Jednym z jego uczniów był Natan Korzeń.
Zmarł na wadę serca. Został pochowany na Starych Powązkach (kw. 32 wprost-3-25).
Wystawy.
Jego prace były wystawiane na wielu wystawach w Polsce i za granicą (Berlin, Wiedeń, Monachium, Paryżu, Petersburg, Londyn, Antwerpia, Wenecja). Wystawy indywidualne:
W 1894 otrzymał srebrny medal na wystawie sztuki współczesnej we Lwowie za "Portret Adolfa Święcickiego". Na Powszechnej Wystawie w Paryżu (1900) zdobył wyróżnienie za estetyczne walory " Portretu Mieczysława Frenkla". Obraz "Vierzehntak (Wypłata robotnikom)" zdobył III nagrodę w konkursie malarskim TZSP w 1895. Za "Wilki morskie z Scheveninger" został uhonorowany II nagrodą TZSP w 1904.
Tematyka i styl prac.
Początkowo pozostawał pod wpływem szkoły monachijskiej, ok. 1890 z nieznacznym wpływem nurtu kolorystycznego. Jako karykaturzysta ukazywał codzienne epizody z życia mieszkańców Warszawy. W scenach rodzajowych podejmował tematykę żydowską ("Przekupień żydowski", "Żydzi handlujący starzyzną"). Pod wpływem wydarzeń rewolucyjnych w Królestwie Polskim w 1905 i fascynacji ruchem robotniczym tworzył dzieła o tematyce proletariackiej. Najważniejszą dziedziną twórczości Lentza było malarstwo portretowe, charakteryzujące się dosadną charakterystyką modela, syntetyczną formą przy ciemnej monochromatycznej tonacji i szerokimi pociągnięciami pędzlem. Od 1915 nastąpił okres fascynacji malarstwem holenderskim, a zwłaszcza twórczością Fransa Halsa. W ostatnim okresie twórczości podejmował także wątki legionowe.

</doc>
<doc id="818290" url="https://pl.wikipedia.org/wiki?curid=818290" title="Candy (przedsiębiorstwo)">
Candy (przedsiębiorstwo)

Candy S.p.A. (zapis stylizowany: CANDY) – włoska grupa przemysłowa produkująca sprzęt AGD, głównie pod marką "Candy". W 1995 roku Candy przejęła w Europie markę Hoover.
Firma Candy została założona w 1945 roku przez rodzinę Fumagalli, która do dziś jest właścicielem grupy. Za początek istnienia marki uznaje się wyprodukowanie pralki model 50. Była to pierwsza pralka całkowicie włoskiej produkcji. Siedziba główna grupy mieści się w Brugherio we Włoszech.
Candy w Polsce.
Siedziba spółki mieści się przy Alejach Jerozolimskich w Warszawie.

</doc>
<doc id="818291" url="https://pl.wikipedia.org/wiki?curid=818291" title="Rzecznik Finansowy">
Rzecznik Finansowy

Rzecznik Finansowy (do 2015 Rzecznik Ubezpieczonych) – polski urząd państwowy, którego zadaniem jest ochrona klientów podmiotów rynku finansowego, takich jak zakłady ubezpieczeń, banki, biura maklerskie, czy firmy pożyczkowe. Rzecznik rozpatruje reklamacje, udziela porad i wsparcia osobom fizycznym, które są stroną umowy z podmiotem finansowym. 
Rzecznika Finansowego powołano ustawą z dnia 5 sierpnia 2015 o rozpatrywaniu reklamacji przez podmioty rynku finansowego i o Rzeczniku Finansowym. Urząd ten wywodzi się z powołanego w 1995 r. Rzecznika Ubezpieczonych. Podstawę funkcjonowania Rzecznika Ubezpieczonych regulowała ustawa z dnia 22 maja 2003 o nadzorze ubezpieczeniowym i emerytalnym oraz Rzeczniku Ubezpieczonych. 
Obecnym Rzecznikiem Finansowym jest dr Bohdan Pretkiel, który został powołany na to stanowisko w grudniu 2021. Zastępcami Rzecznika Finansowego są Paweł Zagaj (od 2016) i Andrzej Kiciński (od 2020).
Zadania.
Do zadań Rzecznika Finansowego należy ochrona klientów instytucji finansowych, takich jak banki i zakłady ubezpieczeń:
Efekty działalności.
Rzecznik Finansowy pomaga klientom instytucji finansowych, którzy zostali obsłużeni niewłaściwie lub nieetycznie z powodu zasad działania tych instytucji nastawionych na osiąganie jak najwyższych zysków bez ochrony interesu klientów. Rozszerzenie działalności Rzecznika zwiększyło liczbę instytucji, na które klienci mogą składać skargi z 60 do 2.700. Według informacji z raportów Rzecznika, od 2015 do 2020 roku pracownicy biura Rzecznika udzielili 125 tysięcy porad, przyjęli 100 tysięcy reklamacji i 3.600 wniosków o istotny pogląd. Ograniczeniem dla skuteczności działań Rzecznika jest niechęć instytucji finansowych do polubownego rozstrzygania reklamacji, wynikająca ze świadomości prawników instytucji, że niezadowoleni klienci rzadko decydują się na dochodzenie roszczeń przed sądami. Szczególnie w sprawach dotyczących małych kwot koszty i długi czas trwania postępowań przed sądami skutecznie zniechęcają klientów do dochodzenia swoich praw. 

</doc>
<doc id="818293" url="https://pl.wikipedia.org/wiki?curid=818293" title="Eric Griffin">
Eric Griffin

Eric Michael Griffin (ur. 24 lutego 1976 w Boston, w Massachusetts) – amerykański gitarzysta, basista. Stał się sławny po przystąpieniu do horror punkowego zespołu Murderdolls. Obecnie mieszka w Los Angeles.
Muzyka.
Zaczął grać w wieku 12 lat. Kierował się twórczością KISS, Slayera itp. W latach 1998–2002 grał w zespole Synical z przyjacielem Ben Graves oraz New Rising Son, Roxy Saint. W 2002 przyłączył się do Murderdolls.
Video.
Eric Griffin zagrał w:
Zagrał też małą rolę w filmie Królowa potępionych (ang. "Queen of the Damned").

</doc>
<doc id="818294" url="https://pl.wikipedia.org/wiki?curid=818294" title="Civilisation Call to Power">
Civilisation Call to Power



</doc>
<doc id="818296" url="https://pl.wikipedia.org/wiki?curid=818296" title="Popradské pleso">
Popradské pleso



</doc>
<doc id="818297" url="https://pl.wikipedia.org/wiki?curid=818297" title="Vareškové pleso">
Vareškové pleso



</doc>
<doc id="818298" url="https://pl.wikipedia.org/wiki?curid=818298" title="Polska Izba Ubezpieczeń">
Polska Izba Ubezpieczeń

Polska Izba Ubezpieczeń (PIU) – organizacja samorządu gospodarczego, działająca od 1990, skupiająca działających w Polsce ubezpieczycieli.
Do podstawowych zadań PIU należy wspieranie ustawodawcy w zakresie kształtowania prawa asekuracyjnego. Izba prowadzi także działania mające na celu zwiększenie świadomości ubezpieczeniowej społeczeństwa, m.in. poprzez prowadzone przez ekspertów Izby blogi (nawypadekgdy.pl czy blog ekspercki PIU), oraz prowadzenie wielostronnego dialogu na rzecz rozwoju sektora ubezpieczeń w Polsce. Przynależność towarzystw ubezpieczeniowych do Izby jest obowiązkowa.
Polska Izba Ubezpieczeń działa od 1990 roku.
Struktura PIU oparta jest o model korporacyjny. Funkcję rady nadzorczej PIU powierzono Komisji Rewizyjnej. Komisja nadzoruje prace zarządu PIU. Zarząd realizuje swoje zadania za pomocą biura izby. Biuro zapewnia merytoryczną i administracyjną obsługę działań zarządu. Biuro jest centrum kompetencyjnym samorządu ubezpieczeniowego. Organizuje prace komisji merytorycznych, prowadzi projekty wspierające procesy legislacyjne i nadzoruje współpracę z rynkiem oraz innymi instytucjami. Organizację i zasady działania biura izby określa regulamin organizacyjny uchwalany przez zarząd.
Wsparciem merytorycznym dla zarządu, a także członków PIU, są działające stale komisje, podkomisje oraz zespoły i grupy robocze.
Pomysłodawcą, twórcą i pierwszym, wieloletnim prezesem PIU był Jerzy Wysocki. Nie dokończył swojej ostatniej kadencji. W maju 2006 roku fotel prezesa objął Tomasz Mintoft-Czyż. Jego kadencja upłynęła w maju 2008 roku. Od 2009 r. prezesem Izby jest Jan Grzegorz Prądzyński.

</doc>
<doc id="818299" url="https://pl.wikipedia.org/wiki?curid=818299" title="Powiśle Dzierzgoń">
Powiśle Dzierzgoń

Powiśle Dzierzgoń – klub sportowy z Dzierzgonia, założony w 1948 roku. Barwami klubu jest zieleń i biel. W sezonie 2021/2022 występuje w gdańskiej klasie okręgowej.
Sezon 2019/2020.
Sezon 2019/2020 został zawieszony po 18 kolejce ze względu na pandemię SARS-Cov 2 powodującej chorobę COVID-19 zwanej koronawirusem. Jedynym meczem w 18 kolejce, który się nie odbył było spotkanie pomiędzy Arką II Gdynia a Lechią II Gdańsk.
Derby Powiśla.
Derby Powiśla rozgrywane są pomiędzy Olimpią Sztum a Powiślem Dzierzgoń o miano najlepszej drużyny na terenie Powiśla. Statystyka meczów derbowych ukazana jest w sezonach 2000/2001 - 2019/2020, gdzie rozegrano 24 mecze derbowe.
Łączne statystyki.
Według statystyk od sezonu 2000/2001 do sezonu 2019/2020 rozegrano 24 derbowe spotkania na stopniu IV Ligi pomorskiej. Średnia bramek w meczu derbowym wynosi 2,16 gola na mecz.

</doc>
<doc id="818300" url="https://pl.wikipedia.org/wiki?curid=818300" title="Lantau (szczyt)">
Lantau (szczyt)

Lantau, także Fung Wong Shan () – szczyt na wyspie Lantau, drugi pod względem wysokości w Hongkongu. Jego wysokość wynosi 934 m.

</doc>
<doc id="818301" url="https://pl.wikipedia.org/wiki?curid=818301" title="Retford">
Retford

Retford - miasto w Anglii w hrabstwie Nottinghamshire, dystrykcie Bassetlaw. Zamieszkuje je 21 314 osób. 
 Retford jest wspomniana w Domesday Book (1086) jako "Redford(e)".

</doc>
<doc id="818306" url="https://pl.wikipedia.org/wiki?curid=818306" title="Jan Maria Bernardoni">
Jan Maria Bernardoni

Jan Maria Bernardoni, wł. Giovanni Maria Bernardoni (ur. ok. 1541 w Cagno, zm. 19 października 1605 w Krakowie) – polski architekt pochodzenia włoskiego, przedstawiciel wczesnego baroku, jezuita.
Życiorys.
Od ok. 1582 działał w Polsce, gdzie przy budowie kościołów jezuickich w Nieświeżu i Kaliszu jako pierwszy powtórzył schemat fasady kościoła Najświętszego Imienia Jezus w Rzymie, upowszechniony później w całej Europie.

</doc>
<doc id="818307" url="https://pl.wikipedia.org/wiki?curid=818307" title="Ubezpieczeniowy Fundusz Gwarancyjny">
Ubezpieczeniowy Fundusz Gwarancyjny

Ubezpieczeniowy Fundusz Gwarancyjny (UFG) – niekomercyjna instytucja powołana w 1990 w wyniku rozwoju rynku ubezpieczeń w Polsce i wykonująca zadania zlecone przez ustawodawcę. Od 2016 roku UFG obsługuje Turystyczny Fundusz Gwarancyjny (TFG). TFG nie posiada oddzielnej osobowości prawnej i służy jako tzw. II filar zabezpieczeń turystów biorących udział w zorganizowanych imprezach turystycznych na wypadek niewypłacalności organizatora imprezy (potocznie: biura podróży).
Działalność.
Zadaniem funduszu jest wypłacanie odszkodowań i świadczeń z tytułu obowiązkowych ubezpieczeń OC posiadaczy pojazdów mechanicznych i rolników posiadających gospodarstwa rolne, gdy sprawca nie zawarł umowy ubezpieczenia (szkoda na mieniu i osobie) lub nie został zidentyfikowany (szkoda na osobie).
W 2019 roku suma wszystkich odszkodowań, świadczeń, rent oraz zobowiązań upadłych zakładów ubezpieczeń wyniosła ponad 94 mln zł.. Szkody do UFG można zgłaszać za pośrednictwem dowolnego zakładu ubezpieczeń oferującego obowiązkowe ubezpieczenia OC.
Fundusz zaspokaja także roszczenia osób uprawnionych w przypadku ogłoszenia upadłości albo oddalenia wniosku o ogłoszenie upadłości zakładu ubezpieczeń lub umorzenia postępowania upadłościowego, jeżeli majątek dłużnika nie wystarcza nawet na zaspokojenie kosztów postępowania upadłościowego albo w przypadku zarządzenia likwidacji przymusowej zakładu ubezpieczeń, jeżeli roszczenia osób uprawnionych nie mogą być pokryte z aktywów stanowiących pokrycie rezerw techniczno-ubezpieczeniowych. Z obowiązkowych ubezpieczeń odpowiedzialności cywilnej UFG wypłaca 100% należnych odszkodowań i świadczeń, a z umów ubezpieczenia na życie w wysokości 50% wierzytelności, nie więcej jednak niż kwotę stanowiącą równowartość 30 tys. euro.
Fundusz jest organem uprawnionym do kontroli spełnienia obowiązku ubezpieczenia OC posiadaczy pojazdów mechanicznych i OC rolników. Fundusz nakłada i egzekwuje opłaty karne za brak obowiązkowego ubezpieczenia OC posiadaczy pojazdów mechanicznych korzystając z informacji przekazanych przez Policję i inne służby uprawnione do kontroli, a także pozyskanych z Systemu Wykrywania Nieubezpieczonych Pojazdów (tzw. wirtualnego policjanta UFG). W 2020 roku 87% przypadków przerwy w ubezpieczeniu OC posiadaczy pojazdów mechanicznych wykryto dzięki wirtualnym kontrolom Funduszu.
Podstawę działania UFG stanowi ustawa z dnia 22 maja 2003 o ubezpieczeniach obowiązkowych, Ubezpieczeniowym Funduszu Gwarancyjnym i Polskim Biurze Ubezpieczycieli Komunikacyjnych.
Prezesem Zarządu UFG od września 2019 jest Małgorzata Ślepowrońska. W latach 2008–2019 prezesem Zarządu UFG była Elżbieta Wanat-Połeć.
Fundusz prowadzi bazę danych "Ośrodka Informacji" (OI UFG), która zawiera informacje o wszystkich sprzedanych polisach komunikacyjnych OC. Dzięki tej bazie za darmo, znając numer rejestracyjny lub numer VIN pojazdu oraz datę zdarzenia, można sprawdzić, czy pojazd sprawcy ma wykupione ubezpieczenie odpowiedzialności cywilnej. Dane w bazie UFG dotyczą kierujących pojazdami biorących udział w zdarzeniu (zarówno właścicieli pojazdów, jak i sprawców wypadków). UFG udostępnia bezpłatne aplikacje mobilne „UFG Baza” oraz „UFG Na Wypadek”, dzięki którym na miejscu zdarzenia za pomocą urządzeń mobilnych można sprawdzić ważność polisy OC sprawcy i skompletować informacje potrzebne później do likwidacji szkody.
Siedziba UFG mieści się w Warszawie, przy ul. Płockiej 9/11.

</doc>
<doc id="818308" url="https://pl.wikipedia.org/wiki?curid=818308" title="Lubomir Kavalek">
Lubomir Kavalek

Lubomir Kavalek (ur. 9 sierpnia 1943 w Pradze, zm. 18 stycznia 2021 w Reston) – czeski szachista i dziennikarz, reprezentujący Czechosłowację i USA, arcymistrz od roku 1965 roku.
Kariera szachowa.
W latach 1962 i 1968 zdobył złote medale w mistrzostwach Czechosłowacji, w drużynie czechosłowackiej wystąpił również na dwóch szachowych olimpiadach (w latach 1964 i 1966). W roku 1968 zajął II miejsce (za Wasilijem Smysłowem) w memoriale Akiby Rubinsteina w Polanicy-Zdroju. W czasie trwania tego turnieju państwa Układu Warszawskiego dokonały inwazji na Czechosłowację, co spowodowało podjęcie przez Kavalka decyzji o emigracji na zachód Europy. W roku 1970 wyjechał do Stanów Zjednoczonych i wkrótce przyjął obywatelstwo tego kraju.
W barwach amerykańskich siedmiokrotnie wystąpił na olimpiadach (w tym trzykrotnie na I szachownicy). W swoim dorobku posiada 6 medali (wszystkie zdobyte wraz z drużyną): złoty (1976) oraz 5 brązowych (1974, 1978, 1982, 1984, 1986). Łącznie na 9 olimpiadach rozegrał 106 partii, w których zdobył 65 pkt.
Dwukrotnie wystąpił w turniejach międzystrefowych, w Sousse (1967, XIX miejsce) oraz w Manili (1976, VII). W roku 1973 zwyciężył (wraz z Johnem Grefe) w mistrzostwach Stanów Zjednoczonych. Sukces ten powtórzył w roku 1978. Zwyciężył bądź podzielił I miejsca w Warnie (1965 i 1967), Amsterdamie (1968, turniej "IBM"), Caracas (1968), Netanji (1971), Montilli (1973), Solingen (1974) oraz Bochum (1981). W roku 1978 rozegrał w Waszyngtonie mecz z Ulfem Anderssonem, zwyciężając 6½ - 3½.
Znaczne osiągnięcia odniósł jako trener i sekundant, współpracował m.in. z Yasserem Seirawanem oraz Robertem Hübnerem. Był również członkiem zespołu Nigela Shorta podczas jego zwycięskich meczów z Anatolijem Karpowem i Janem Timmanem w roku 1993. 
W latach 1973–1986 zajmował się szachowymi publikacjami w nowojorskim wydawnictwie "RHM Press". Od roku 1986 prowadził szachową kolumnę w dzienniku "The Washington Post". Był również redaktorem kolumny w "The Huffington Post".
Najwyższy ranking w karierze osiągnął 1 maja 1974, z wynikiem 2625 punktów zajmował wówczas 10. miejsce na światowej liście FIDE, jednocześnie zajmując 2. miejsce (za Robertem Fischerem) wśród amerykańskich szachistów.

</doc>
<doc id="818310" url="https://pl.wikipedia.org/wiki?curid=818310" title="Śirdi">
Śirdi



</doc>
<doc id="818311" url="https://pl.wikipedia.org/wiki?curid=818311" title="Szirdi">
Szirdi



</doc>
<doc id="818314" url="https://pl.wikipedia.org/wiki?curid=818314" title="Wyższa Szkoła – Edukacja w Sporcie w Warszawie">
Wyższa Szkoła – Edukacja w Sporcie w Warszawie

Wyższa Szkoła Edukacja w Sporcie – niepubliczna uczelnia akademicka, prowadząca sportowe studia licencjackie i magisterskie w zakresie nauk o sporcie, kulturze fizycznej, turystyce i rekreacji. Studia sportowe w EWS bazują na autorskim programie pracowników EWS. Uczelnia oferuje też podyplomowe studia sportowe oraz kursy instruktorskie. oraz .
Siedziba szkoły mieści się w Warszawie przy ulicy Jagiellońska 88. Zamiejscowe obiekty uczelni znajdują się na wrocławskim Biskupinie i w Bielsku-Białej. Pozwolenie na działalność otrzymała 9 września 2002 roku i jest wpisana pod numerem 111 rejestru niepaństwowych uczelni zawodowych Ministerstwa Nauki i Szkolnictwa Wyższego.
Kształcenie.
Uczelnia daje możliwość podjęcia studiów pierwszego i drugiego stopnia na kierunku wychowanie fizyczne w specjalności menedżersko-trenerskiej. Dodatkowo studenci mają możliwość zdobyć uprawnienia nauczycielskie, a także zawodowe takie, jak: instruktor sportu, instruktor rekreacji oraz trener II klasy wybranych dyscyplin sportowych, menedżer sportu, menedżer imprez sportowych, wychowawca i opiekun kolonijny.
Szkoła również w programie studiów oferuje wiele dyscyplin sportowych takich jak: lekka atletyka, gimnastyka, piłka koszykowa, piłka siatkowa, piłka nożna, piłka ręczna, fitness, kulturystyka, korfball, squash, golf, baseball, atletyka terenowa, pływanie, narciarstwo wodne, kajakarstwo, kolarstwo, narciarstwo zjazdowe, narciarstwo biegowe, snowboard, sporty walki, włączonych często w program obozów letnich jak i zimowych.
Studia dla sportowców.
. Student sportowiec może uczyć się w rytmie odpowiadającym swoim potrzebom i możliwościom. Sam ustala (w porozumieniu z Dyrektorem Instytutu) terminy odbywania zajęć, zaliczeń i egzaminów. Studia może zakończyć w ciągu trzech lat, ale może rozłożyć je w czasie. 
Studia w ramach IOS dają szansę wyboru przedmiotów w kolejnych semestrach i latach studiów, uzależniając terminowość zaliczeń semestrów oraz ukończenia Uczelni – od indywidualnych potrzeb i możliwości studenta. 
Wysokość opłat za naukę pozostaje bez zmian i jest na poziomie wysokości czesnego na studiach dziennych. Opłaty za naukę na kolejnych semestrach, po zakończeniu trzech lat studiów, są uzależnione od liczby przedmiotów wymaganych do uzyskania absolutorium. 
Najważniejsze zasady studiowania w ramach IOS:
Dodatkowa działalność.
Dodatkowymi polami aktywności uczelni oprócz kształcenia kadr kultury fizycznej są:
Kursy specjalistyczne.
Wyższa Szkoła Edukacja w Sporcie prowadzi specjalistyczne kursy instruktorskie, menadżerskie i trenerskie w zakresie:

</doc>
<doc id="818319" url="https://pl.wikipedia.org/wiki?curid=818319" title="Lights in the Night (album)">
Lights in the Night (album)

Lights in the Night to kolejny studyjny album australijskiego zespołu Flash and the Pan wydany w roku 1980. 

</doc>
<doc id="818321" url="https://pl.wikipedia.org/wiki?curid=818321" title="Polskie Biuro Ubezpieczycieli Komunikacyjnych">
Polskie Biuro Ubezpieczycieli Komunikacyjnych

Polskie Biuro Ubezpieczycieli Komunikacyjnych (PBUK) – organizacja zakładów ubezpieczeń, które na terytorium Polski prowadzą działalność ubezpieczeniową w zakresie obowiązkowego ubezpieczenie OC posiadaczy pojazdów mechanicznych. Przynależność do PBUK jest obowiązkowa i rozpoczyna się z dniem uzyskania od organu nadzoru zezwolenia na wykonywanie działalności ubezpieczeniowej.
Zgodnie z zasadami Systemu Zielonej Karty PBUK pełni funkcję Biura Narodowego reprezentującego Polskę w Systemie i będącego członkiem Rady Biur.
Zadania PBUK: wystawianie dokumentów ubezpieczeniowych (certyfikatów Zielonych Kart) ważnych w innych krajach Systemu Zielonej Karty;
zawieranie z Biurami Narodowymi z innych państw Systemu umów o wzajemnym uznawaniu dokumentów ubezpieczeniowych; organizowaniem likwidacji szkód lub bezpośrednią likwidacją szkód spowodowanych na terytorium Polski przez posiadaczy pojazdów mechanicznych zarejestrowanych za granicą posiadających ważne dokumenty ubezpieczeniowe (Zielone Karty) wystawione przez zagraniczne Biura Narodowe.
Polskie Biuro Ubezpieczycieli Komunikacyjnych jest instytucją wykonującą zadania określone w ustawie o ubezpieczeniach obowiązkowych, Ubezpieczeniowym Funduszu Gwarancyjnym i Polskim Biurze Ubezpieczycieli Komunikacyjnych,

</doc>
<doc id="818327" url="https://pl.wikipedia.org/wiki?curid=818327" title="(66391) Moshup">
(66391) Moshup

(66391) Moshup ("1999 KW4") – planetoida bliska Ziemi z grupy Atena, odkryta 20 maja 1999 roku w programie LINEAR. Nazwa planetoidy pochodzi od olbrzyma z legend Moheganów.
Orbita planetoidy.
Planetoida ta krąży w średniej odległości ok. 0,642 au od Słońca, przecinając na swej drodze orbity Ziemi, Wenus i Merkurego. Jej trajektoria jest wydłużoną elipsą o mimośrodzie 0,6887. Obiekt ten wykonuje jeden obieg wokół Słońca w ciągu 188 dni. Orbita (66391) 1999 KW4 nachylona jest pod kątem 38,88º do płaszczyzny ekliptyki.
Właściwości fizyczne.
Średnica tego obiektu wynosi 1,3 kilometra. Jest to planetoida klasy S, o albedo ok. 0,3. Jej średnia gęstość wynosi ok. 2,6 g/cm³, jasność absolutna to zaś 16,5. Średnia temperatura na jej powierzchni sięga ok. 326 K.
Jest to planetoida, która bardzo szybko obraca się wokół własnej osi (2 godziny 46 minut). Ponieważ obiega ją dodatkowo mały księżyc, rejony równikowe głównego składnika, wystawione dodatkowo na oddziaływanie grawitacyjne tego satelity, bliskie są oddzielenia się od reszty masy obiektu. Niektóre większe odłamki mogą nawet unosić się na wysokość ok. metra nad powierzchnią tej planetoidy.
Planetoida ta może potencjalnie zagrażać Ziemi, jednak obliczenia na najbliższe 1000 lat nie wskazują na ryzyko zderzenia. Jednakże szybki ruch wirowy obiektu może przyśpieszać ruch orbitalny (tzw. efekt Jarkowskiego), co może zwiększyć ryzyko kolizji z Ziemią.
Księżyc planetoidy.
(66391) Moshup ma księżyc, który nazwano Squannit (od imienia żony Moshupa). Ma on wielkość 0,57×0,46×0,35 km i obiega ciało centralne w czasie 17,42 godziny w odległości 2,6 km. Jego masę obliczono na 0,13 ± 0,02kg.

</doc>
<doc id="818330" url="https://pl.wikipedia.org/wiki?curid=818330" title="1999 KW4">
1999 KW4



</doc>
<doc id="818333" url="https://pl.wikipedia.org/wiki?curid=818333" title="Headlines">
Headlines

Headlines – album studyjny australijskiego zespołu Flash and the Pan, wydany w roku 1982; zawiera brytyjski hit wydany na singlu, „Waiting For A Train”, który wspiął się na 7 pozycję w maju 1983.

</doc>
<doc id="818338" url="https://pl.wikipedia.org/wiki?curid=818338" title="Joseph H. Greenberg">
Joseph H. Greenberg



</doc>
<doc id="818339" url="https://pl.wikipedia.org/wiki?curid=818339" title="Eugen von Böhm-Bawerk">
Eugen von Böhm-Bawerk

Eugen von Böhm-Bawerk (ur. 12 lutego 1851 w Brnie, zm. 27 sierpnia 1914 w Wiedniu lub Kramsach) – austriacki ekonomista, który w dużym stopniu przyczynił się do rozwoju szkoły austriackiej.
W 1900 roku Uniwersytet Jagielloński przyznał mu tytuł doktora "honoris causa".
Życiorys.
Podczas studiów prawniczych na Uniwersytecie Wiedeńskim, młody Böhm-Bawerk przeczytał "Zasady ekonomii" Mengera i szybko został zwolennikiem jego teorii, mimo że nigdy nie był jego studentem. Joseph Schumpeter powiedział kiedyś o Böhm-Bawerku, że "był on tak entuzjastycznie nastawiony uczniem Mengera, że ciężko doszukać się wpływu innych ekonomistów na jego poglądy". Podczas pobytu na uniwersytecie, został dobrym przyjacielem Friedricha von Wiesera, który następnie został jego szwagrem.
Po ukończeniu studiów w 1872 znalazł zatrudnienie w austriackim ministerstwie finansów. Zasiadał na różnych stanowiskach do 1880, kiedy to został wykładowcą ekonomii politycznej na Uniwersytecie w Wiedniu. Rok później przeniósł się na Uniwersytet Leopolda i Franciszka w Innsbrucku, gdzie pracował do 1889, zostawszy profesorem w 1884. W czasie swojego pobytu w Innsbrucku opublikował pierwszą część swego magnum opus "Kapitał i zysk z kapitału".
W 1889 został kanclerzem w ministerstwie finansów w Wiedniu. Reprezentował rząd w Niższej Izbie, będąc odpowiedzialny za sprawy podatkowe. Zaproponował między innymi reformę podatków bezpośrednich. Ówczesne, wysokie stawki opodatkowania w Austrii mocno obciążały przemysł, szczególnie w czasach wojny, znacznie hamując tym samym inwestycje. Propozycja Böhm-Bawerka wprowadzała nowoczesny podatek dochodowy. Została ona szybko zatwierdzona i okazała się wielkim sukcesem.
W 1895 po raz pierwszy został Ministrem Finansów. Był dwukrotnie nominowany na to stanowisko, jednak w obu przypadkach sprawował urząd bardzo krótko. Po raz trzeci został wybrany w roku 1900 i pozostał na stanowisku do 1904. Jako minister finansów nieustannie walczył o zrównoważony budżet i pozostanie przy systemie waluty złotej. W 1902 zlikwidował dopłaty cukrowe, które były elementem austriackiego systemu przez prawie dwa wieki. Ostatecznie zrezygnował ze stanowiska w 1904, gdy olbrzymie potrzeby finansowe armii zagroziły równowadze budżetowej. Alexander Gerschenkron, historyk, krytykował Böhm-Bawerka za jego skąpstwo i politykę oszczędności, a także obarczył winą za zacofanie austriackiej gospodarki, która miała wynikać z niechęci do wydatków na projekty publiczne. Poglądy Josepha Schumpetera są znacząco odmienne: podziwia on Böhm-Bawerka za jego wysiłki w kierunku poprawy stabilności finansowej państwa. Jego podobizna znajdowała się na stu szylingowym banknocie w latach 1984–2002 (czyli do momentu wprowadzenia waluty euro).
Jest on autorem bardzo obszernej krytyki dotyczącej teorii Karola Marksa, mimo to na jego seminariach w latach 1905 i 1906 uczęszczało kilku przodujących marksistów, włączając w to Rudolfa Hilferdinga. W 1904 powrócił na Uniwersytet w Wiedniu. Nauczał wielu wybitnych studentów, którymi byli między innymi Joseph Schumpeter, Ludwig von Mises, Henryk Grossmann.
Teorie.
Böhm-Bawerk jest autorem koncepcji okrężnych metod produkcji. Teoria ta dotyczy kapitału i procentu, oraz ich współzależności. Jako uproszczenie przedstawia on rysunek tarczy strzelniczej. Ma on przedstawiać czas produkcji. Środek tarczy jest początkiem produkcji, przy użyciu podstawowych dóbr naturalnych (ziemi i pracy). Im bardziej zaawansowany jest stopień produkcji, tym dalej od centrum znajduje się produkt. Przekroczenie ostatniego kręgu prowadzi do konsumpcji. Na modelu tym bazował F.A. Hayek, gdy tworzył swój trójkąt. Rysunek tarczy charakteryzuje wymiar czasowy procesu produkcji oraz nakreśla różnorodność kapitałów, jakie są w niego zaangażowane. Böhm-Bawerk wykazuje, iż kapitał pod różną postacią jest alokowany pomiędzy różnymi pierścieniami. Najczęściej ten przydział jest dokonywany przez przedsiębiorców, którzy tym samym wpływają na ceny dóbr w różnych kręgach.
Ludwig von Mises, formułując teorię cyklu koniunkturalnego w swoim dziele "The Theory of Money and Credit", odnosi się i niejako rozwija przemyślenia Böhm-Bawerka dotyczące kapitału.
Opublikowane prace.
Pierwszy tom "Kapitału i zysk z kapitału" został opisany przez Ludwiga von Misesa jako „najwybitniejszy wkład w rozwój nowoczesnych teorii ekonomicznych”. Zatytułowany jest on "Historia i krytyka teorii stóp procentowych" (1884) i stanowi wyczerpujące studium dotyczące alternatywnych teorii: działania, produktywności, wstrzemięźliwości.
Część ta zawiera także krytykę teorii wyzysku Marksa. Böhm-Bawerk dowodzi, że kapitaliści nie wykorzystują swoich pracowników. Pracodawcy w rzeczywistości pomagają im, dostarczając dziś dochód, który uzyskają w przyszłości za sprzedaż towarów, które oni wytwarzają. Twierdził, iż "siła robocza nie może zwiększyć swojego udziału kosztem kapitału". Dokładniej mówiąc, kwestionował on marksistowską teorię wyzysku, zwracając uwagę na pominięcie w niej czynnika czasu, który opisał w swojej teorii obiegowości. Zwraca też uwagę na podważanie istotnej roli stopy procentowej poprzez redystrybucję dochodów z przemysłu kapitałowego. Zdaniem Böhm-Bawerka całkowita wartość produktu nie jest wytworzona przez pracownika; praca może być opłacana jedynie w obecnej wartości przewidywanego w przyszłości przychodu.
"Karol Marks i zbliżenie jego systemu" (1896) bada marksistowską teorię wartości pracy, wytykając podstawowe błędy zawarte w jego systemie. Wynikają one z wewnętrznej sprzeczności poglądów dotyczących praw ekonomicznych.. Zauważa on, że teorie Marksa zawarte w trzecim tomie "Kapitału" wykluczają się z jego poglądami opisanymi w tomie pierwszym. Krytykuje on także Marksa za lekceważenie wpływu podaży i popytu na wyznaczanie cen, a także za zamierzoną dwuznaczność takich pomysłów.
Pozytywna teoria kapitału autorstwa Böhm-Bawerka jest drugim tomem "Kapitału i zysku z kapitału". Wprowadza ona czas do modelu produkcji, a także płatności odsetkowe, jakie pociąga on za sobą. Księga III (część drugiego tomu) Wartość i cena rozwinęła rozważania Mengera dotyczące użyteczności krańcowej z "Zasad Ekonomii". Tłumaczy on w niej ideę subiektywnej wartości – rzecz posiada wartość tak długo, jak występuje na nią popyt.
Tom trzeci, zatytułowany "Kolejne rozprawy nad kapitałem i zyskiem z kapitału" i wydany w 1921, początkowo rozprowadzano jako dodatek do tomu drugiego. Bohm-Bawerk wyjaśnia w nim wszystkie nieścisłości i zastrzeżenia dotyczące poprzednich dzieł, a także odpowiada na krytykę.
Jego krytyka teorii marksistowskich została ostro oceniona przez zwolenników Marksa, takich jak Nikołaj Bucharin, który w swoich "Ekonomicznych teoriach klasy pracującej" dowodzi, że założenia Böhm-Bawerka dotyczące wolności jednostki i subiektywnych teorii są błędne. Uważa on, że te ekonomiczne zjawiska można wytłumaczyć tylko poprzez historyczną analizę społeczeństwa – tak jak zrobił to Marks.
Wiele z prac Böhm-Bawerka zostało opublikowanych w Stanach Zjednoczonych przez przemysłowca z Chicago, zapalonego libertarianina Fredericka Nymeyera i wydawnictwo Libertarian Press.

</doc>
<doc id="818341" url="https://pl.wikipedia.org/wiki?curid=818341" title="Słomowo (województwo warmińsko-mazurskie)">
Słomowo (województwo warmińsko-mazurskie)

Słomowo (niem. "Neblisch") – osada w Polsce położona w województwie warmińsko-mazurskim, w powiecie mrągowskim, w gminie Sorkwity.
W latach 1975–1998 wieś znajdowała się w województwie olsztyńskim.

</doc>
<doc id="818342" url="https://pl.wikipedia.org/wiki?curid=818342" title="Wiadomości Ubezpieczeniowe">
Wiadomości Ubezpieczeniowe

Wiadomości Ubezpieczeniowe – kwartalnik adresowany głównie do środowiska ubezpieczeniowego ale również do przedstawicieli innych zawodów związanych z rynkiem finansowym. „Wiadomości Ubezpieczeniowe” są najstarszym polskim czasopismem o ubezpieczeniach. Czasopismo wydawane jest od roku 1947.
Od 1975 r. czasopismo jest członkiem Press Internationale d'Assurances. 
Obecnie wydawcą WU jest Polska Izba Ubezpieczeń (PIU).
Od 2018 roku „Wiadomości Ubezpieczeniowe” przyjęły profil prawniczy. Do publikacji przyjmowane są teksty z zakresu prawa cywilnego, prawa ubezpieczeń gospodarczych, prawa ubezpieczeń społecznych, a także prawa finansowego, prawa bankowego i europejskiego w zakresie powiązanym z rynkiem ubezpieczeń. Redakcja przyjmuje także artykuły dotyczące zagranicznego prawa ubezpieczeniowego oraz praktyki ubezpieczeniowej i orzeczniczej w innych krajach oraz o problematyce ekonomicznej. 
Streszczenia opublikowanych artykułów są publikowane w bazach CEJSH, Index Copernicus, POLON oraz BazEkon. Obecnie punktacja czasopisma przez MEiN wynosi 70 pkt (zob. Komunikat Ministra Edukacji i Nauki z dnia 9 lutego 2021 r. w sprawie wykazu czasopism naukowych i recenzowanych materiałów z konferencji międzynarodowych.)
Numer 
Redakcja „Wiadomości Ubezpieczeniowych”: redaktor naczelna – prof. dr hab. Ewa Bagińska (Uniwersytet Gdański); zastępca redaktor naczelnej – dr hab. Władysław Wojciech Mogilski, prof. UR (Uniwersytet Rzeszowski); sekretarz naukowy – mgr Paulina Wyszyńska-Ślufińska, radca prawny (Uniwersytet Gdański).
Rada Naukowa „Wiadomości Ubezpieczeniowych”: prof. dr hab. Michał Romanowski (przewodniczący) – Uniwersytet Warszawski, Christopher J. Robinette, Prof. of Law Widener University Commonwealth Law School, Harrisburg, Pensylvania, prof. zw. dr hab. Bogusława Gnela – Uniwersytet Ekonomiczny w Krakowie, prof. Israel Gilead – Hebrew University (Professor Emeritus), prof. Bernard A. Koch – Universität Innsbruck, dr hab. Magdalena Szczepańska – Uniwersytet Warszawski, dr hab. Jakub Pokrzywniak – Uniwersytet im. Adama Mickiewicza.

</doc>
<doc id="818344" url="https://pl.wikipedia.org/wiki?curid=818344" title="Early Morning Wake Up Call">
Early Morning Wake Up Call

Early Morning Wake Up Call jest albumem studyjnym australijskiej grupy Flash and the Pan wydanym w roku 1984 i wyprodukowanym przez duet Vanda-Young.

</doc>
<doc id="818345" url="https://pl.wikipedia.org/wiki?curid=818345" title="Tae kwon do">
Tae kwon do



</doc>
<doc id="818347" url="https://pl.wikipedia.org/wiki?curid=818347" title="Tyszkowo">
Tyszkowo

Tyszkowo (do 1945 r. niem. "Heinrichshöhe") – część wsi Rybno w Polsce położona w województwie warmińsko-mazurskim, w powiecie mrągowskim, w gminie Sorkwity. 
W latach 1975–1998 Tyszkowo administracyjnie należało do województwa olsztyńskiego.
Dawny folwark, założony w 1854 r. przez Henryka Tyszkę, właściciela Rybna. Po 1945 r. był to PGR. W 1973 Tyszkowo należało administracyjnie do sołectwa Rybno.

</doc>
<doc id="818349" url="https://pl.wikipedia.org/wiki?curid=818349" title="Problem szachowy">
Problem szachowy



</doc>
<doc id="818351" url="https://pl.wikipedia.org/wiki?curid=818351" title="Optyka cienkich warstw">
Optyka cienkich warstw

Optyka cienkich warstw jest działem optyki, który dotyczy zjawisk zachodzących w strukturach złożonych z bardzo cienkich warstw różnych materiałów. Aby badana struktura spełniała ten warunek, grubość pojedynczej warstwy musi być rzędu długości fali światła, czyli dla światła widzialnego około kilkuset nanometrów. Warstwy tej grubości mają specyficzne własności optyczne związane z dyfrakcją i interferencją światła oraz z różnicami w wartościach współczynnika załamania światła poszczególnych cienkich warstw, podłoża i powietrza. Te efekty mają wpływ zarówno na odbicie światła jak i jego przechodzenie przez obiekt.
Wykorzystanie.
Własności optyczne cienkich warstw są wykorzystywane w
Cienkie warstwy o własnościach optycznych w naturze.
Optyka cienkich warstw tłumaczy zjawisko iryzacji i opalizacji występujące na

</doc>
<doc id="818356" url="https://pl.wikipedia.org/wiki?curid=818356" title="Wilamówko (Maradki)">
Wilamówko (Maradki)

Wilamówko – opuszczona część wsi Maradki w Polsce, położona w województwie warmińsko-mazurskim, w powiecie mrągowskim, w gminie Sorkwity.
W latach 1975–1998 Wilamówko administracyjnie należało do województwa olsztyńskiego.
W miejscowości brak zabudowy. Na zdjęciu satelitarnym Google po drugiej stronie drogi jest jedno zabudowanie.

</doc>
<doc id="818363" url="https://pl.wikipedia.org/wiki?curid=818363" title="Budda Tian Tan">
Budda Tian Tan

Budda Tian Tan () – największy na świecie posąg siedzącego Buddy wykonany z brązu. 
Ma on 34 metry wysokości i waży 250 ton. Posąg znajduje się na wyżynie Ngong Ping na wyspie Lantau, Hongkong, w klasztorze Po Lin. 
Budowa Buddy rozpoczęła się w 1990 roku, a odsłonięty został 29 grudnia 1993, w dzień urodzin Buddy Siakjamuni. Posąg złożony z 202 części z brązu kosztował 68 mln USD. 
Odwiedzający posąg po uprzednim kupnie biletu, aby dostać się do podstawy posągu muszą pokonać 268 stromych schodów.
Od 2006 roku do posągu można dotrzeć kolejką linową Ngong Ping 360, która kursuje pomiędzy stacjami Tung Chung i Ngong Ping.

</doc>
<doc id="818367" url="https://pl.wikipedia.org/wiki?curid=818367" title="Herb gminy Toszek">
Herb gminy Toszek



</doc>
<doc id="818376" url="https://pl.wikipedia.org/wiki?curid=818376" title="Order Świętego Jana Jerozolimskiego">
Order Świętego Jana Jerozolimskiego

Order Świętego Jana Jerozolimskiego, nazwa pełna: Szacowny Order Szpitala Świętego Jana Jerozolimskiego (ang. "Order of Saint John", "The Most Venerable Order of the Hospital of Saint John of Jerusalem") – XIX-wieczny zakon protestancki, istniejący w Wielkiej Brytanii i innych krajach Wspólnoty Narodów, 14 maja 1888 roku przekształcony w brytyjski order. Wywodzi się z Suwerennego Rycerskiego Zakonu Szpitalników św. Jana z Jerozolimy z Rodos i z Malty.
Historia.
Prowincja joannitów języka angielskiego wygasła w XVI w., czego powodem było przejście króla Henryka VIII na protestantyzm. Zakon nie istniał więc w Wielkiej Brytanii aż do początku XIX w., kiedy podjęto próby wskrzeszenia go w związku z wojną wyzwoleńczą w Grecji – próby nie popierane ani przez Wielkiego Mistrza Kawalerów Maltańskich, ani przez dwór angielski Jerzego IV. Obecny zakon istnieje właściwie dopiero od 1837, gdy Sir Henry Dymoke został Wielkim Przeorem wówczas jeszcze nie tak licznej organizacji i zwrócił się do Wielkiego Komtura zakonu maltańskiego, hr. Filipa de Colloredo-Mansfeld (rządy: 1845-1864) o uznanie przeoratu angielskiego jako członka społeczności joannitów, czego mu odmówiono. Przeorat ogłosił po otrzymaniu odmowy niepodległość jako "The Sovereign and Illustrious Order of Saint John of Jerusalem, Anglia", nie posiadając jednak jeszcze protektoratu królewskiego.
W latach 60.i 70. XIX w. zakon brytyjski uzyskał wielu wpływowych członków, jak księcia Manchesteru (Wielkiego Przeora od 1861), za rządów którego zorganizowano pierwszy korpus ambulansów konnych, księcia Walii – późniejszego króla Edwarda VII i jego żonę księżną Aleksandrę oraz innych arystokratów i polityków.
Największy sukces brytyjskich joannitów miał miejsce w 1888, gdy zakon uznany został przez królową Wiktorię za order brytyjski i otrzymał potwierdzone przez nią statuty. Od tej chwili panujący w Wielkiej Brytanii monarcha (obecnie: Karol III) jest automatycznie suwerenną głową orderu, który jest rządzony w imieniu monarchy przez Wielkiego Przeora (obecnie: Ryszard ks. Gloucester, kuzyn królowej). Ma sześć klas: od Wielkiego Krzyża do giermków, z rozróżnieniem kawalerów i damy z prawa (pochodzenia szlacheckiego) i z łaski (nieszlachciców).
Posiada swoje jurysdykcje także w innych częściach Wspólnoty Brytyjskiej: Australii, Kanadzie, Nowej Zelandii, a także w USA i RPA. Zakon maltański uznał brytyjskich joannitów dopiero w 1963.

</doc>
<doc id="818379" url="https://pl.wikipedia.org/wiki?curid=818379" title="Here We Go">
Here We Go

Here we go – debiutancki album amerykańsko-niemieckiej grupy US5, produkcji Triple M Music wydany w 2005 roku. 
Na płycie znajduje się 13 utworów, w tym tytułowa piosenka „Here We Go” i singel „Maria”.
Nagrania w Polsce uzyskały status złotej płyty.
Here We Go New Edition.
Na płycie znajdują się wszystkie utwory z płyty Here We Go oraz pięć bonusowych utworów.

</doc>
<doc id="818380" url="https://pl.wikipedia.org/wiki?curid=818380" title="Gałuszka kulecznica">
Gałuszka kulecznica

Gałuszka kulecznica ("Pilularia globulifera" L.) – gatunek paproci wodnej należący do rodziny marsyliowatych. Roślina spotykana na stanowiskach w środkowej i południowej Europie. W Polsce występuje rzadko na Śląsku i Pomorzu.
Morfologia.
Z cienkiego płożącego się kłącza wyrastają listki w kształcie szczypiorku, młode liście skręcone ślimakowato. Sporokarpia wyrastają z nasady liści na krótkich szypułkach i są kuliste, 4-komorowe.
Ekologia.
Roślina porasta brzegi i dno zbiorników wodnych. Tworzy swój własny zespół "Pilularietum globuliferae", dla którego jest gatunkiem charakterystycznym
Zagrożenia i ochrona.
Roślina objęta w Polsce ścisłą ochroną gatunkową od 2004 roku. 
Kategorie zagrożenia gatunku:

</doc>
<doc id="818381" url="https://pl.wikipedia.org/wiki?curid=818381" title="Eilhard Mitscherlich">
Eilhard Mitscherlich

Eilhard Mitscherlich (ur. 7 stycznia 1794 w Neuende k. Jever, Oldenburg – zm. 28 sierpnia 1863 w Schadenberg, w Niemczech) – niemiecki chemik, profesor Uniwersytetu Berlińskiego, badacz m.in. związków fosforu, arsenu i selenu. W swoich badaniach krystalograficznych zmodyfikował opracowany przez W.H. Wollastona przyrząd do pomiaru kątów pomiędzy ścianami kryształów – goniometr.

</doc>
<doc id="818382" url="https://pl.wikipedia.org/wiki?curid=818382" title="Giennadij Sosonko">
Giennadij Sosonko

Giennadij Sosonko, ros. Геннадий Борисович Сосонко (ur. 18 maja 1943 w Troicku) – holenderski szachista i trener szachowy ("FIDE Senior Trainer" od 2004) pochodzenia rosyjskiego, arcymistrz od 1976 roku.
Kariera szachowa.
Pierwszy sukces odniósł w roku 1958, zwyciężając w mistrzostwach Leningradu juniorów. W roku 1972 wyemigrował do Holandii, wkrótce stając się czołowym szachistą tego kraju. W latach 1973 i 1978 (wraz z Janem Timmanem) dwukrotnie triumfował w mistrzostwach Holandii. Zwyciężył bądź zajął czołowe miejsca w turniejach rozegranych w Lugano (1976, I), Wijk aan Zee (1977, I), Nijmegen (1978, I), Amsterdamie (1980, III), Wijk aan Zee (1981, I), Tilburgu (1982, III), Haninge (1988, IV) oraz w Polanicy-Zdroju (1993, memoriał Akiby Rubinsteina, I). W roku 1985 wystąpił w turnieju międzystrefowym w Tunisie, zajmując VII miejsce.
W latach 1974–1996 jedenastokrotnie reprezentował Holandię na szachowych olimpiadach, zdobywając 4 medale: złoty (1976, za indywidualny wynik na II szachownicy), srebrny (1976, wraz z drużyną) oraz 2 brązowe (1974, za indywidualny wynik na III szachownicy oraz 1988, wraz z drużyną). Łącznie rozegrał 96 olimpijskich partii, w których zdobył 60 pkt. Był również dwukrotnym uczestnikiem drużynowych mistrzostw Europy (1983, 1997).
Najwyższy ranking w karierze osiągnął 1 stycznia 1981 r., z wynikiem 2595 punktów dzielił wówczas 16-17. miejsce na światowej liście Międzynarodowej Federacji Szachowej, jednocześnie zajmując 2. miejsce (za Janem Timmanem) wśród holenderskich szachistów.

</doc>
<doc id="818387" url="https://pl.wikipedia.org/wiki?curid=818387" title="Caldearenas">
Caldearenas

Caldearenas (arag. "Candarenas") – gmina w Hiszpanii, w Aragonii, w prowincji Huesca, w comarce Alto Gállego.
Powierzchnia gminy wynosi 192,3 km². Zgodnie z danymi INE, w 2005 roku liczba ludności wynosiła 267, a gęstość zaludnienia 1,38 osoby/km². Wysokość bezwzględna gminy równa jest 650 metrów. Współrzędne geograficzne gminy to 42°24'0"N, 0°30'0"E. Kod pocztowy do gminy to 22840.

</doc>
<doc id="818394" url="https://pl.wikipedia.org/wiki?curid=818394" title="William Sadler">
William Sadler

William „Bill” Thomas Sadler (ur. 13 kwietnia 1950 w Buffalo) – amerykański aktor i reżyser. Na ekranie często gra role czarnych charakterów.
Wczesne lata.
Urodził się w Buffalo w stanie Nowy Jork jako syn Jane i Williama Johna Sadlerów. Jego rodzina była pochodzenia szkockiego, angielskiego i niemieckiego. Mając osiem lat, występował przed publicznością, grając na wielu instrumentach strunowych, w tym na ukulele. Podczas nauki w Orchard Park High School w Orchard Park grał na gitarze w zespole Knight Ryders. Po ukończeniu State University of New York at Geneseo w 1971, spędził dwa lata na Cornell University, gdzie uzyskał tytuł magistra na wydziale aktorskim i mowy.
Kariera.
Zadebiutował na dużym ekranie jako recepcjonista hotelowy w komedii Sidneya Poitiera "Hanky Panky, czyli ważna sprawa" ("Hanky Panky", 1982) z Gene’em Wilderem i Kathleen Quinlan. Następnie pojawił się w niewielkiej roli jako Dickson w komedii "Nie do taktu" ("Off Beat", 1986) z Judge’em Reinholdem i Meg Tilly. Za rolę Ponurego Żniwiarza w komedii "Szalona wyprawa Billa i Teda" ("Bill &amp; Ted's Bogus Journey", 1991) z Keanu Reevesem i Alexem Winterem otrzymał nagrodę Saturna w kategorii najlepszy aktor drugoplanowy.
Przez pewien czas związany był z Trinity Square Repertory Company w Providence w Rhode Island, zanim przeniósł się do Nowego Jorku i wynajął mieszkanie w East Village. Przez 12 lat wystąpił w ponad 75 produkcjach scenicznych. Rola sierżanta Merwina J. Toomeya w komediodramacie Neila Simona "Biloxi Blues" (od 28 marca 1985 do 28 czerwca 1986) z Matthew Broderickiem przyniosła mu nominację do Drama Desk Award (1985).
W 2005 powrócił na Broadway w roli tytułowej w sztuce "Juliusz Cezar" autorstwa Williama Shakespeare’a, a potem w 2009 jako lekarz w komedii Eugène’a Ionesco "Król umiera, czyli ceremonie" z Geoffreyem Rushem i Susan Sarandon.
Życie prywatne.
6 maja 1977 ożenił się z Marni Joan Bakst. Mają córkę Sadler Colley Bakst (ur. 17 lutego 1986 w Santa Monica).

</doc>
<doc id="818396" url="https://pl.wikipedia.org/wiki?curid=818396" title="Ładuszkin">
Ładuszkin

Ładuszkin (, dawniej , ) – miasto w Rosji, w obwodzie kaliningradzkim. W 2021 roku liczyło 3820 mieszkańców.
Założone w 1314. Regionalny ośrodek ruchu turystycznego – w pobliżu m.in. Uszakowo, Balga, Zalew Wiślany. Znajduje tu się stacja kolejowa Ładuszkin, położona na linii Kaliningrad – Mamonowo.

</doc>
<doc id="818401" url="https://pl.wikipedia.org/wiki?curid=818401" title="Dobry Brat">
Dobry Brat

Dobry Brat – nieoficjalny przysiółek wsi Osiek w Polsce położona w województwie pomorskim, w powiecie starogardzkim, w gminie Osiek.
Miejscowość leży w kompleksie leśnym Borów Tucholskich i nad północnym brzegiem jeziora Kałębie.
W latach 1975–1998 miejscowość położona była w województwie gdańskim.
Dominantą przysiółka jest Ośrodek Wypoczynkowo-Rehabilitacyjny o tej samej nazwie.

</doc>
<doc id="818406" url="https://pl.wikipedia.org/wiki?curid=818406" title="Zasady ekonomii">
Zasady ekonomii

Zasady ekonomii (niem. "Grundsätze der Volkswirtschaftslehre") – książka opublikowana w 1871 roku przez austriackiego ekonomistę Carla Mengera. Wydanie tej pozycji uważane jest za początek szkoły austriackiej w ekonomii.

</doc>
<doc id="818407" url="https://pl.wikipedia.org/wiki?curid=818407" title="Długolas">
Długolas

Długolas – mała kociewska osada śródleśna w Polsce położona w województwie pomorskim, w powiecie starogardzkim, w gminie Osiek, w kompleksie leśnym Borów Tucholskich.
W latach 1975–1998 miejscowość położona była w województwie gdańskim.

</doc>
<doc id="818412" url="https://pl.wikipedia.org/wiki?curid=818412" title="Suse Linux">
Suse Linux



</doc>
<doc id="818413" url="https://pl.wikipedia.org/wiki?curid=818413" title="Val-d’Or Foreurs">
Val-d’Or Foreurs

Val-d’Or Foreurs – juniorska drużyna hokejowa grająca w LHJMQ w konferencji zachodniej. Drużyna ma swoją siedzibę w Val-d’Or w Kanadzie.

</doc>
<doc id="818415" url="https://pl.wikipedia.org/wiki?curid=818415" title="Darłowiec">
Darłowiec

Darłowiec () – mała osada w Polsce położona w województwie zachodniopomorskim, w powiecie sławieńskim, w gminie Darłowo.
Według danych z 28 września 2009 roku osada miała 12 stałych mieszkańców.
W latach 1975–1998 miejscowość położona była w województwie koszalińskim.

</doc>
<doc id="818421" url="https://pl.wikipedia.org/wiki?curid=818421" title="DALY">
DALY



</doc>
<doc id="818423" url="https://pl.wikipedia.org/wiki?curid=818423" title="Łączki (Wilkowiczki)">
Łączki (Wilkowiczki)

Łączki (niem. "Städtisch Lonczek") – kolonia wsi Wilkowiczki w Polsce, położona w województwie śląskim, w powiecie gliwickim, w gminie Toszek.
W latach 1975–1998 kolonia administracyjnie należała do województwa katowickiego.
Nazwa.
Topograficzny opis Górnego Śląska z 1865 roku notuje miejscowość w języku polskim i niemieckim – "polnisch Łonczky (Wiesen)". W okresie hitlerowskiego reżimu w latach 1936-1945 miejscowość nosiła nazwę "Moorwies".

</doc>
<doc id="818425" url="https://pl.wikipedia.org/wiki?curid=818425" title="Victoriaville Tigres">
Victoriaville Tigres

Tigres de Victoriaville – juniorska drużyna hokejowa grająca w LHJMQ w konferencji zachodniej. Drużyna ma swoją siedzibę w Victoriaville w Kanadzie.

</doc>
<doc id="818431" url="https://pl.wikipedia.org/wiki?curid=818431" title="Gorzebądz (powiat sławieński)">
Gorzebądz (powiat sławieński)

Gorzebądz – osada w Polsce położona w województwie zachodniopomorskim, w powiecie sławieńskim, w gminie Darłowo w pobliżu trasy linii kolejowej Sławno-Darłowo.
Według danych z 28 września 2009 roku osada miała 16 stałych mieszkańców.
W latach 1975–1998 miejscowość położona była w województwie koszalińskim.

</doc>
<doc id="818432" url="https://pl.wikipedia.org/wiki?curid=818432" title="Srocza Góra">
Srocza Góra

Srocza Góra – kolonia wsi Pniów w Polsce, położona w województwie śląskim, w powiecie gliwickim, w gminie Toszek.
W latach 1975–1998 kolonia administracyjnie należała do województwa katowickiego.

</doc>
<doc id="818433" url="https://pl.wikipedia.org/wiki?curid=818433" title="Maciej Franz">
Maciej Franz

Maciej Franz (ur. w 1969 roku w Toruniu) – polski historyk wojskowości, profesor Uniwersytetu im. Adama Mickiewicza w Poznaniu oraz Akademii Marynarki Wojennej w Gdyni. Specjalizuje się w historii wojskowości epoki nowożytnej, historiografii wojskowej i historii wojen kozackich oraz morskich XIX i XX wieku.
Życiorys.
Urodził się w Toruniu, jednak na czas studiów przeprowadził się do Poznania, obecnie mieszka w Swarzędzu.
Ukończył studia na Wydziale Historycznym Uniwersytetu im. Adama Mickiewicza w Poznaniu w 1994. Doktoryzował się 7 czerwca 1999 (rozprawa: "Wojskowość Kozaczyzny Zaporoskiej. Geneza i charakter", promotor: Karol Olejnik), a habilitację uzyskał 5 listopada 2007 (dysertacja: "Idea państwa kozackiego na ziemiach ukrainnych w XVI-XVII wieku"), oba stopnie naukowe otrzymał na macierzystym wydziale.
W latach 1993-2007 uczył w liceum ogólnokształcącym w podpoznańskim Bolechowie. Jest wykładowcą historii wojskowości na Wydziale Historycznym Uniwersytetu im. Adama Mickiewicza, początkowo pracował jako adiunkt, aktualnie piastuje stanowisko profesora nadzwyczajnego. Od 2008 był profesorem wizytującym w Akademii Marynarki Wojennej w Gdyni. Gościnnie wykładał w Akademii Obrony Narodowej w Warszawie.
Jest członkiem Polskiego Towarzystwa Historycznego, Instytutu im. gen. Stefana Grota Roweckiego w Lesznie, Stowarzyszenia Edukacji i Odtwórstwa Historycznego „Aurea Tempora”, współzałożycielem Stowarzyszenia Historyków Wojskowości oraz stałym współpracownikiem kwartalnika „Okręty Wojenne”.
W swoich badaniach podejmuje głównie tematykę wojen morskich XIX i XX wieku i wojen kozackich XVI-XVII wieku oraz historiografii wojskowej, historii współczesnych stosunków politycznych i militarnych na terenie Azji Dalekowschodniej.
Od września 2017 roku kierownik Pracowni Historii Wojskowej na Wydziale Historii UAM.
25 października 2019 roku decyzją Prezydenta RP otrzymał tytuł naukowy profesora.

</doc>
<doc id="818434" url="https://pl.wikipedia.org/wiki?curid=818434" title="65. Dywizjon Rakietowy Obrony Powietrznej">
65. Dywizjon Rakietowy Obrony Powietrznej



</doc>
<doc id="818435" url="https://pl.wikipedia.org/wiki?curid=818435" title="Leonora Jiménez">
Leonora Jiménez

Leonora Jiménez Monge (ur. 1983 w Santa Ana) – kostarykańska modelka, najpiękniejsza kobieta w konkursie Miss Asia Pacific International w 2005 roku, reprezentantka kraju Miss World oraz mistrzyni Kostaryki w karate.
Karierę modelki rozpoczęła w wieku 15 lat. Została uznana za najseksowniejszą kobietę roku 2005 przez GlobalBeauties.com.

</doc>
<doc id="818437" url="https://pl.wikipedia.org/wiki?curid=818437" title="Jan z Kwidzyna">
Jan z Kwidzyna

Johannes Marienwerder, Jan z Kwidzyna (ur. 1343, zm. 1417) – teolog katolicki, zakonnik krzyżacki.
Pochodził z Kwidzyna. W 1365 zaczął studia na uniwersytecie praskim na wydziale sztuk wyzwolonych, gdzie w 1367 zdobył bakalaureat, a w 1369 magisterium sztuk. W tymże roku rozpoczął studia teologiczne, w 1375 został bakałarzem, w 1380 licencjatem, a w 1384 magistrem teologii. W 1374 dziekan artium. Był już wtedy duchownym diecezji pomezańskiej. Od 1384 profesor teologii. Z powodu trwającego od 1384 do 1387 sporu między nacją czeską i nacją niemiecką o obsadzanie miejsc w kolegiach, musiał opuścić Pragę. W 1387 wstąpił do zakonu krzyżackiego i został kanonikiem pomezańskim. Od 1388 był dziekanem kapituły w Kwidzynie. Jest znany przede wszystkim jako przewodnik duchowy i spowiednik bł. Doroty z Mątowów. Na podstawie jej objawień napisał kilka dzieł teologicznych, był także autorem jej życiorysów.
Zmarł 19 września 1417, pochowany w katedrze w Kwidzynie.

</doc>
<doc id="818438" url="https://pl.wikipedia.org/wiki?curid=818438" title="Skały (Kotulin)">
Skały (Kotulin)

Skały (niem. "Skaal", od 1936 "Webern") – część wsi Kotulin w Polsce, położona w województwie śląskim, w powiecie gliwickim, w gminie Toszek.
W latach 1975–1998 Skały administracyjnie należały do województwa katowickiego.
Skały położone są na północ od Nakła.
Nazwa.
Według Adamego nazwa pochodzi od słowa "skały". Heinrich Adamy w swoim dziele o nazwach miejscowych na Śląsku wydanym w 1888 roku we Wrocławiu wymienia "Skaly" jako stara słowiańska nazwa podając jej znaczenie jako "Steinsdorf" czyli w tłumaczeniu "Kamienna wieś". Niemcy przejmowali nazwę jako "Skal", a później zmieniła się na "Skaal" w wyniku czego utraciła ona swoje pierwotne znaczenie.
W okresie hitlerowskiego reżimu w latach 1936-1945 nazistowska administracja III Rzeszy masowo zmieniła nazwy miejscowe, także Skaal na nową nazwę "Webern".

</doc>
<doc id="818442" url="https://pl.wikipedia.org/wiki?curid=818442" title="Kukułka bzowa">
Kukułka bzowa

 
Kukułka bzowa, storczyk bzowy, stoplamek bzowy ("Dactylorhiza sambucina" (L.) Soó) – gatunek rośliny należący do rodziny storczykowatych ("Orchidaceae").
Rozmieszczenie geograficzne.
Występuje wyłącznie w Europie. Zwarty zasięg występowania rozciąga się od środkowej Francji na zachodzie po południowo-wschodnią Ukrainę. Północna granica zasięgu przebiega przez południowe Niemcy i południową Polskę, południowa po północną Hiszpanię, południowe Włochy i Grecję. Ponadto występuje na licznych rozproszonych obszarach poza granicą zwartego zasięgu. W południowo-zachodniej Polsce obecnie występuje tylko w Sudetach (na Pogórzu Kaczawskim, Wałbrzyskim, w Rudawach Janowickich, Górach Bardzkich i wschodnim końcu Gór Opawskich). 
Najwięcej stanowisk znajduje się w Karpatach, gdzie potwierdzono występowanie w wielu regionach. Najliczniejsze stanowiska w Karpatach znajdują się we wschodniej części Pasma Lubania w Gorcach, w Pieninach Właściwych i przylegającej do nich części Pasma Radziejowej w Beskidzie Sądeckim. Pojedyncze stanowiska znajdują się na Pogórzu Cieszyńskim, w południowej części Beskidu Śląskiego i Żywieckiego, w Beskidzie Niskim i w Bieszczadach. Najdalej wysunięte stanowisko, znajdujące się na Wyżynie Miechowskiej, prawdopodobnie już nie istnieje.
Drugim centrum występowania są Sudety, gdzie największe skupisko stanowisk znajduje się na Pogórzu Kaczawskim i Pogórzu Bolkowskim. Poza tym stwierdzona także w Górach Złotych, Górach Bardzkich, Rudawach Janowickich, Górach Kruczych i Górach Orlickich. W latach 90. największa sudecka populacja odnotowana była w okolicach Chwalisławia koło Złotego Stoku.
Biologia i ekologia.
Bylina, geofit. Rośnie w widnych lasach, na zboczach porośniętych zaroślami, na naturalnych łąkach górskich regla dolnego, na pastwiskach. W Europie jej zasięg pionowy wynosi 2400 m n.p.m.. W Polsce jest gatunkiem górskim. Najwyżej położone stanowisko znajduje się na stokach Lubania w Gorcach (1115 m). Kwitnie od kwietnia do czerwca, kwiaty zwabiają owady imitując budową kwiaty roślin miododajnych, jednak nie wytwarzają nektaru. Procent zawiązywanych owoców jest nieduży. Liczba chromosomów 2n = 40.
Tworzy mieszańce z kukułką Fuchsa ("Dactylorhiza fuchsii"), kukułką szerokolistną ("Dactylorhiza majalis"), "Dactylorhiza romana" i "Dactylorhiza saccifera", a także z ozorką zieloną ("Coeloglossum viridis") i prawdopodobnie również z gołkiem białawym ("Pseudorchis albida").
Zagrożenia i ochrona.
Gatunek objęty w Polsce ochroną ścisłą. Kategorie zagrożenia:
Obecnie najliczniejsze są stanowiska tego gatunku w Pieninach, gdzie w 2006 liczba wszystkich osobników wynosiła 1000-1400 i w Gorcach (ok. 1000 osobników). Największym zagrożeniem dla kukułki bzowej jest nawożenie łąk, zarastanie stanowisk w wyniku braku wypasu i koszenia. W parkach narodowych należy okresowo kosić łąki, na których występuje, zaś stanowiska poza parkami winne być objęte ochroną czynną. W pewnym stopniu roślinie zagrażają również ludzie, niszczący rośliny wzdłuż szlaków turystycznych (zadeptywanie, zrywanie).
O wysoki stopniu zagrożenia świadczyć może zanikająca w zastraszającym tempie liczba stanowisk. W Polsce stwierdzono dawniej występowanie tego gatunku na około 170 stanowiskach, jednak ostatnio (do 2008 r.) potwierdzono występowanie tylko na około 40-45 z nich. Kukułka wyginęła m.in. na Nizinie Śląskiej, Nizinie Śląsko-Łużyckiej, Wyżynie Miechowskiej, w Tatrach i w Beskidzie Wyspowym. W niektórych częściach Karpat wyginęła znaczna część stanowisk m.in. na Pogórzu Cieszyńskim, w Beskidzie Śląskim i Beskidzie Żywieckim.

</doc>
<doc id="818444" url="https://pl.wikipedia.org/wiki?curid=818444" title="Stoplamek bzowy">
Stoplamek bzowy



</doc>
<doc id="818445" url="https://pl.wikipedia.org/wiki?curid=818445" title="Storczyk bzowy">
Storczyk bzowy



</doc>
<doc id="818446" url="https://pl.wikipedia.org/wiki?curid=818446" title="Kleopatra (film 1963)">
Kleopatra (film 1963)

Kleopatra (ang. "Cleopatra") – amerykański filmowy dramat historyczny z 1963 roku w reżyserii Josepha L. Mankiewicza do scenariusza napisanego przez Mankiewicza, Ranalda MacDougalla i Sidneya Buchmana. Scenariusz inspirowany był biografią "The Life and Times of Cleopatra" Carla Marii Franzera wydaną w 1957 roku oraz przekazami historycznymi spisanymi przez Plutarcha, Swetoniusza i Appiana z Aleksandrii. W tytułową rolę wcieliła się Elizabeth Taylor, której partnerowali m.in. Richard Burton, Rex Harrison, Roddy McDowall i Martin Landau. Film przedstawia losy Kleopatry, młodej królowej Egiptu, starającej się ochronić swój kraj przed zakusami Rzymu.
Marzeniem producenta Waltera Wangera od dawna było stworzenie filmowej biografii Kleopatry. W 1958 roku należąca do niego firma producencka nawiązała w tym celu współpracę z wytwórnią Twentieth Century Fox. Po długich castingach w głównej roli obsadzono Elizabeth Taylor, która podpisała rekordowy wówczas kontrakt na gażę w wysokości miliona dolarów. Na reżysera wybrano Roubena Mamouliana, a scenariusz był wielokrotnie zmieniany i korygowany przez Nigela Balchina, Dale’a Wassermana, Lawrence’a Durrella i Nunnally’ego Johnsona. Okres zdjęciowy rozpoczął się 28 września 1960 w Pinewood Studios, jednak ze względu na problemy zdrowotne Taylor produkcja zaczęła się przeciągać. Została zawieszona w listopadzie, kiedy już przekroczono cały budżet przeznaczony na film, pomimo nakręcenia zaledwie dziesięciu minut materiału.
Mamoulian zrezygnował z posady reżysera, a na jego miejsce wybrano Josepha L. Mankiewicza, który wcześniej współpracował z Taylor przy "Nagle, zeszłego lata" (1959). Produkcja została przeniesiona do włoskiego studia Cinecittà, gdzie wznowiono ją 25 września 1961, pomimo nieukończenia scenopisów. Podczas realizacji zdjęć media na całym świecie donosiły o skandalu z udziałem Taylor i Richarda Burtona, którzy rozpoczęli ze sobą romans. Zdjęcia zakończyły się 28 lipca 1962, a dokrętki realizowano od lutego do marca 1963. Przy budżecie wynoszącym 44 mln dolarów (po uwzględnieniu inflacji: 365 mln) był to wówczas najdroższy film w historii, który nieomal doprowadził studio do bankructwa.
Premiera filmu miała miejsce w nowojorskim Rivoli Theatre 12 czerwca 1963. "Kleopatra" spotkała się z pozytywnym przyjęciem ze strony krytyków i była jednym z najbardziej dochodowych filmów 1963 roku, w Stanach Zjednoczonych i Kanadzie generując 57,7 mln dolarów ze sprzedaży biletów. Była również jednym z najbardziej kasowych filmów dekady na całym świecie, początkowo przyniosła jednak wytwórni straty. "Kleopatra" otrzymała dziewięć nominacji do Oscara, w tym dla najlepszego filmu, przegrywając w tej kategorii z "Przygodami Toma Jonesa", a zdobywając cztery inne: za najlepszą scenografię, zdjęcia, efekty specjalne i kostiumy.
Fabuła.
Po bitwie pod Farsalos w 48 r. p.n.e. Juliusz Cezar przybywa do Egiptu pod pretekstem ogłoszenia go wykonawcą woli faraona Ptolemeusza XIII i jego siostry Kleopatry. Rodzeństwo walczy ze sobą o władzę nad krajem, a Kleopatra została wygnana z Aleksandrii. Ptolemeusz rządzi pod opieką trzech „opiekunów” – eunucha Pothejnosa, swojego nauczyciela Theodetesa i generała Achillasa.
Kleopatra przekonuje Cezara, żeby pomógł jej odzyskać tron. Cezar, sprawujący kontrolę nad królestwem, skazuje Pothejnosa na śmierć za zaaranżowanie próby zabójstwa Kleopatry, a Ptolemeusza na wygnanie na pustynię, gdzie on i jego armia zostają zabici przez wojska Mitrydatesa. Kleopatra zostaje koronowaną królową Egiptu i zaczyna snuć marzenia o władaniu światem wraz z Cezarem, który z kolei chce zostać królem Rzymu. Pobierają się, a kiedy Kleopatra rodzi ich syna, Cezariona, Cezar uznaje go publicznie, co budzi żywe zainteresowanie w Rzymie i tamtejszym senacie.
Kiedy Cezar zostaje mianowany dożywotnim dyktatorem posyła po Kleopatrę, która przybywa do Rzymu podczas wystawnej procesji i zdobywa aprobatę mieszkańców. Senat staje się coraz bardziej niespokojny w obliczu pogłosek, jakoby Cezar chciał zostać królem, co dla Rzymian stanowi anatemę. Podczas id marcowych w 44 r. p.n.e. zostaje zamordowany przez grupę konspirantów, którzy uciekają z miasta i rozpoczynają bunt, stłumiony przez sojusz zawarty pomiędzy Oktawianem (adoptowanym synem Cezara), Markiem Antoniuszem (jego prawą ręką i generałem) i Markiem Emiliuszem. Kleopatra – rozwścieczona tym, że Cezar na swojego następcę wybrał Oktawiana, a nie Cezariona – wraca do Egiptu.
Planując kampanię przeciwko Partom Antoniusz uświadamia sobie, że potrzebuje pieniędzy i zasobów, które może zapewnić mu tylko Egipt. Kleopatra, kilkukrotnie odmawiając opuszczenia swojego kraju, zgadza spotkać się z nim w Tarsie. Kiedy rozpoczynają ze sobą romans, królowa zapewnia Antoniusza, że jest kimś więcej niż tylko bladym cieniem Cezara. Usunięcie Emiliusza przez Oktawiana zmusza Antoniusza do powrotu do Rzymu, gdzie, żeby zapobiec dalszym konfliktom politycznym, poślubia siostrę triumwira, Oktawię. Rozwściecza to Kleopatrę, ostatecznie jednak pojednują się, Antoniusz rozwodzi się z Oktawią i poślubia królową. Wściekły z tego powodu Oktawian ujawnia senatowi, że Antoniusz chce być pochowany w Egipcie; Rzym zwraca się przeciwko niemu, a Oktawian wzywa do wojny z Egiptem, co spotyka się z wielce pozytywnym odzewem. Podczas bitwy morskiej pod Akcjum flota rzymska pod dowództwem Agrypy pokonuje statki egipskie. Kleopatra zakłada, że Antoniusz zginął i nakazuje odwrót; ten podąża za nią, pozostawiając bez przywództwa swoją flotę, która wkrótce zostaje pokonana.
Kilka miesięcy później Kleopatra odsyła Cezariona z Aleksandrii i przekonuje Antoniusza, żeby ponownie stanął na czele wojsk przeciwko nadciągającej armii Oktawiana, jednak jego żołnierze opuszczają go, a Rufio, ostatni wierny mu człowiek, popełnia samobójstwo. Antoniusz próbuje wyzwać Oktawiana do pojedynku, ale zostaje zmuszony do ucieczki z miasta. Kiedy powraca do pałacu, Apollodoros – sam zakochany w Kleopatrze – informuje go, że królowa jest w swoim grobowcu, pozwalając mu wierzyć, że zginęła. Kiedy Antoniusz upada na swój miecz, Apollodoros wyznaje, że go zwiódł, a Kleopatra jedynie chroni się w grobowcu; prowadzi do niego Antoniusza, który umiera w ramionach królowej.
Oktawian i jego armia maszerują ku Aleksandrii z ciałem martwego Cezariona. Dowiaduje się, że Antoniusz nie żyje, a Kleopatra skrywa się w grobowcu. Proponuje jej władanie nad Egiptem jako rzymską prowincją, jeżeli wróci z nim do Rzymu. Kleopatra, wiedząc, że jej syn nie żyje, przystaje na warunki Oktawiana, gwarantującego jej m.in. bezpieczeństwo Cezariona. Kiedy Oktawian opuszcza grobowiec, Kleopatra nakazuje swoim sługom asystować jej przy samobójstwie. Oktawian dowiaduje się o tym, ale nie udaje mu się powstrzymać królowej, która odbiera sobie życie, pozwalając ukąsić się wężowi.
Powstawanie filmu.
Producent Walter Wanger od dawna nosił się z zamiarem stworzenia filmu biograficznego poświęconego Kleopatrze. Jako student Dartmouth College przeczytał opowiadanie fantasy "Une nuit de Cléopâtre" Théophile’a Gautiera, następnie tłumaczenie "Żywotów" Plutarcha na angielski oraz "Antoniusza i Kleopatrę" Williama Shakespeare’a. Wanger wyobrażał sobie Kleopatrę jako „kwintesencję młodzieńczej kobiecości i siły”, ale dopiero kiedy zobaczył Taylor w "Miejscu pod słońcem" (1951) uznał, że znalazł idealną kandydatkę do roli. Mniej więcej w tym samym czasie wynajął prywatnego detektywa, który odkrył, że jego żona, Joan Bennett, miała romans z jego agentem Jenningsem Langiem. 13 grudnia 1951 Wanger strzelił dwukrotnie do Langa, którego zobaczył ze swoją żoną. Zaatakowany przeżył, a Wanger, którego uznano za niepoczytalnego, spędził cztery miesiące w więzieniu, co nadszarpnęło jego reputację. Po wyjściu na wolność pracował nad odbudowaniem swojej kariery w przemyśle filmowym, będąc m.in. producentem "Inwazji porywaczy ciał" (1956) i "Chcę żyć!" (1958), który przyniósł Susan Hayward Oscara dla najlepszej aktorki, co pozwoliło mu na powrót myśleć o zrealizowaniu widowiska o Kleopatrze.
Przedprodukcja.
Wanger przedstawił pomysł na film wielu studiom, w tym Monogram Pictures i RKO Pictures. Zaproponował również wyprodukowanie go z United Artists Taylor i jej mężowi, Michaelowi Toddowi. Taylor wyraziła zainteresowanie projektem, decyzję pozostawiła jednak mężowi. W międzyczasie Twentieth Century Fox zmagało się z problemami finansowymi po serii sromotnych kasowych porażek swoich filmów wydanych w 1958 – "Barbarzyńcy i gejszy", "Pewnego uśmiechu" i "Korzeni niebios". Chcąc przerwać złą passę, prezes studia Spyros Skouras nakazał producentowi Davidowi Brownowi znaleźć realistyczny do wykonania projekt, który zostałby „wielkim hitem”. Brown zasugerował remake "Kleopatry" z 1917, w której główną rolę zagrała Theda Bara.
Jesienią 1958 firma producencka Wangera nawiązała współpracę koproducencką z Twentieth Century Fox, w ramach której przedstawiono mu cztery projekty do zrealizowania – "Kleopatrę" oraz ekranizacje "Justyny" Lawrence’a Durrella, "The Dud Avocado" Elaine Dundy i "Upadku" Alberta Camusa. Wanger zdecydował się na pierwsze trzy, a jako pierwszą miał zrealizować "Kleopatrę". 15 września nabył prawa do przeniesienia na ekran biografii "The Life and Times of Cleopatra" Carla Marii Franzera. 30 września Skouras po raz pierwszy spotkał się z Wangerem. Poprosił swoją sekretarkę, żeby znalazła scenariusz "Kleopatry" z 1917 roku i nalegał, żeby Wanger „trochę go przepisał”, co miało w zupełności wystarczyć, żeby film okazał się dochodowy. Ze względu na to, że wersja z Barą powstała jako film niemy, scenariusz do niej w większości składał się ze wskazówek technicznych odnośnie do ustawienia kamery.
W grudniu 1958 do napisania surowej wersji scenariusza zatrudniono scenarzystkę i byłą aktorkę Ludi Claire. W tym samym miesiącu zatrudniono również scenografa Johna DeCuira, żeby stworzył koncept graficzny mający zilustrować wizualną skalę przedsięwzięcia. W marcu 1959 napisanie kolejnego szkicu scenariusza powierzono brytyjskiemu pisarzowi i scenarzyście Nigelowi Balchinowi. W międzyczasie Wanger, który pracował z Alfredem Hitchcockiem przy "Zagranicznym korespondencie" (1940), zaproponował mu wyreżyserowanie filmu, ten jednak odmówił. Po odmowie Hitchcocka Skouras wybrał na reżysera Roubena Mamouliana, z którym Wanger współpracował w 1929 przy "Aplauzie". Ani reżyserowi, ani Taylor nie spodobał się scenariusz Balchina – w ich opinii pierwszy akt był napisany na siłę, a postać Kleopatry nie została odpowiednio dobrze zarysowana. Do ukończenia scenariusza wybrano Dale’a Wassermana, ponieważ producentom spodobał się napisany przez niego odcinek "I, Don Quixote" serialu CBS "DuPont Show of the Month". Wanger poinstruował go, że Kleopatra musi stanowić centralną postać całego filmu. Wasserman, który nigdy nie spotkał Taylor, obejrzał jej wcześniejsze filmy, żeby zapoznać się z jej stylem aktorskim. Wiosną 1960 do przepisania scenariusza zatrudniono angielskiego powieściopisarza Lawrence’a Durrella.
Casting.
Podczas spotkania w październiku 1958 producent Buddy Adler optował za stworzeniem relatywnie niedrogiego filmu, z budżetem w wysokości 2 mln dolarów, w którym główną rolę zagrałaby któraś z kontraktowych aktorek Foksa – Joan Collins (która przeszła już do niej testy ekranowe), Joanne Woodward albo Suzy Parker. Wanger sprzeciwił się temu pomysłowi, nalegając na zrealizowanie wielkiego widowiska, w którym Kleopatrę zagra ponętna aktorka. Zasugerował Susan Hayward, rozważano również Audrey Hepburn, Sophię Loren i Ginę Lollobrigida. Kiedy na reżysera wybrano Mamouliana, zaproponował rolę Dorothy Dandridge, kiedy spotkał się z nią w restauracji w Beverly Hills, ta jednak stwierdziła, że reżyser nie jest wystarczająco odważny, żeby forsować jej kandydaturę, a studio i tak go od tego odwiedzie.
We wrześniu 1959 roku Wanger ponownie skontaktował się z Taylor, pracującą na planie "Nagle, zeszłego lata" (1959), która zażądała rekordowej jak na tamte czasy gaży w wysokości miliona dolarów i dziesięciu procent zysków z "box office’u". 15 października Taylor podpisała w biurze Adlera dokumenty "in blanco", ponieważ sporządzenie właściwego kontraktu wymagało jeszcze kilku miesięcy. Wanger rozważał obsadzenie w roli Juliusza CezaraLaurence’a Oliviera lub Reksa Harrisona, a jako Marka Antoniusza Richarda Burtona, jednak studio odmówiło zaangażowania Harrisona i Burtona. 28 lipca 1960 Taylor podpisała prawdziwy kontrakt, na mocy którego ustalono, że film kręcony będzie w Europie w formacie Todd-AO, opracowanym przez zmarłego męża Taylor, Michaela Todda, co zapewni aktorce dodatkowe tantiemy.
W styczniu 1960 Wanger zaproponował rolę Marka Antoniusza Stephenowi Boydowi, pomimo tego, że uważał go za zbyt młodego do tej roli. W sierpniu Boyd został obsadzony jako Marek Antoniusz, Peter Finch jako Juliusz Cezar, a Keith Baxter jako Oktawian. Mamoulian obsadził również Elisabeth Welch w roli jednej ze służek Kleopatry.
Okres zdjęciowy.
Rouben Mamoulian.
Kiedy Mamoulian został reżyserem, w studiu w Londynie budowano już plany zewnętrzy Aleksandrii. Twórcy zdecydowali się na Anglię, ponieważ tamtejsze prawo, tzw. "Eady levy", oferowało amerykańskim studiom konkurencyjne warunki podatkowe na produkcję filmów, o ile określony procent aktorów i ekipy realizatorskiej stanowić będą Brytyjczycy. Projekt nadzorowany był przez Roberta Goldsteina, kierownika ds. produkcji zagranicznych. Wśród potencjalnych plenerów rozważano m.in. Turcję i Egipt.
W 1960 Adler nawiązał współpracę koproducencką z włoskim producentem Lionellem Santim, który niedługo wcześniej zrealizował obcojęzyczną wersję filmu o Kleopatrze. Studio wykupiło ją, żeby zablokować jej dystrybucję na rynku amerykańskim. Mamoulian wybrał się do Włoch w poszukiwaniu miejsc do realizacji zdjęć, po powrocie stwierdził jednak, że kręcenie tam będzie nastręczało problemów, zwłaszcza w świetle zbliżających się Letnich Igrzysk Olimpijskich w Rzymie, mogących skutkować problemami z zakwaterowaniem. 20 kwietnia 1960 w „Variety” ukazało się wykupione przez Santiego ogłoszenie na całą stronę, w którym informował, że będzie producentem "Kleopatry", nie wspominając jednak ani słowem o udziale Twentieth Century Fox. Rozzłoszczony Adler w odpowiedzi przeniósł całą produkcję do Pinewood Studios. 11 lipca zmarł na raka, a jego obowiązki przejął Goldstein. Skouras poprosił Wangera, żeby zajął stanowisko zwolnione przez Goldsteina, ale ostatecznie kilka miesięcy później zastąpił go Sid Rogell. 15 lipca Wanger w notce do studia ostrzegał o realizowaniu zdjęć w Anglii, twierdząc, że tamtejsze warunki pogodowe mogą negatywnie wpłynąć na zdrowie Taylor, a dodatkowo na londyńskim planie pracuje zbyt mało ludzi, jednak Fox zignorował ostrzeżenie i nakazał kontynuowanie prac zgodnie z harmonogramem.
Okres zdjęciowy rozpoczął się 28 września 1960 w Pinewood Studios. Tego samego dnia brytyjski związek fryzjerek zagroził, że nie będzie pracował przy filmie, ponieważ Taylor sprowadziła ze sobą amerykańską stylistkę Sydney Guilaroff. Ostatecznie zawarto ugodę, postanawiając, że Guilaroff będzie mogła odpowiadać za uczesanie aktorki, ale wyłącznie prywatnie. Niedługo po rozpoczęciu zdjęć Taylor nagrywała scenę w niskiej temperaturze, przez co przeziębiła się i stała się niedysponowana na następne dwa tygodnie. Mamoulian został zmuszony do zmiany harmonogramu i kręcenia w tym czasie scen z Finchem i Boydem. Przeziębienie aktorki wkrótce przerodziło się w przewlekłą chorobę; przez następnych kilka tygodni poddawana była leczeniu, w tym m.in. przez lorda Horace’a Evansa, lekarza królowej Elżbiety II. 13 listopada u Taylor, mającej 39,5 °C gorączki, zdiagnozowano zapalenie opon mózgowo-rdzeniowych. 19 listopada Wanger wstrzymał zdjęcia na czas nieokreślony, dając pracownikom studia dwutygodniowy okres wypowiedzenia. Po dwóch tygodniach hospitalizacji Taylor została przetransportowana do Palm Springs na Florydzie, żeby mogła dojść do zdrowia w dogodniejszych warunkach klimatycznych. Firma ubezpieczeniowa Lloyd’s of London zapłaciła 2 mln dolarów, żeby pokryć wydatki za opiekę medyczną Taylor.
Podczas przerwy w kręceniu zdjęć do stworzenia nowej wersji scenariusza zatrudniono Nunnally’ego Johnsona. Napisał on siedemdziesięciopięciostronicowy szkic pierwszej połowy filmu, koncentrujący się głównie na Kleopatrze i Cezarze, utrzymany w podobnym tonie co "Kleopatra" Cecila B. DeMille’a z 1934 i "Cezar i Kleopatra" z 1945. Zdjęcia wznowiono 3 stycznia 1961, jednak Mamoulian był niezadowolony ze scenariusza Johnsona. Nie spodobał się on również Taylor, która poprosiła Paddy’ego Chayefskiego o napisanie nowego, ten jednak nie zgodził się, ponieważ przepisanie go zajęłoby pół roku. Po szesnastu tygodniach zdjęć i wydatkach w wysokości 7 mln dolarów twórcom udało się nakręcić zaledwie dziesięć minut filmu. Skouras za przekroczenie budżetu obwiniał Mamouliana, który zrezygnował z reżyserowania "Kleopatry" 18 stycznia.
Angaż Mankiewicza.
Po odejściu Mamouliana Taylor zapowiedziała, że jako nowego reżysera zaakceptuje wyłącznie albo George’a Stevensa, albo Josepha L. Mankiewicza – z pierwszym pracowała przy "Miejscu pod słońcem", a z drugim przy "Nagle, ostatniego lata". Mankiewicz przygotowywał się wówczas do ekranizacji "Justyny" Durrella, również produkowanej przez Wangera. Początkowo odmówił, ale po spotkaniu ze Skourasem i swoim agentem, Charlesem K. Feldmanem, zgodził się wyreżyserować film i napisać scenariusz.
W ramach dodatkowej zachęty Skouras kupił za 3 mln USD Figaro, Inc. – niezależną firmę producencką Mankiewicza – wobec czego poza stawką za reżyserię i scenariusz otrzymał również 1,5 mln USD ze sprzedaży; druga połowa trafiła do jego partnera, NBC. Mankiewicz, mający doświadczenie nabyte na planie "Juliusza Cezara" (1953), wyraził niezadowolenie z otrzymanego scenariusza, twierdząc, że jest „nieczytelny i nie da się według niego kręcić”. Sposób, w jaki sportretowano w nim Kleopatrę, uznał za „dziwne i irytujące połączenie dziewicy z amerykańskiej opery mydlanej i histerycznego słowiańskiego wampa w stylu ról Nazimowej”. Ze względu na to poprosił o możliwość napisania scenariusza od nowa, na co studio przystało, dając mu dwa miesiące.
Do lutego 1961 Mankiewicz napisał „współczesny, zakorzeniony w psychologii koncept filmu”, w którym ważną rolę odgrywał Marek Antoniusz i jego autodestruktywne zachowania, powodowane niemożnością dorównania Cezarowi. W ciągu miesiąca Mankiewiczowi dokooptowano Lawrence’a Durrella i Sidneya Buchmana, którzy mieli pomóc mu w napisaniu nowego scenariusza. Cała trójka omawiała całościowy zarys fabuły filmu, następnie Durrell i Buchman z osobna rozpisywali poszczególne sceny, a Mankiewicz na ich podstawie opracowywał scenariusz i scenopis, posiłkując się również pismami Plutarcha i Petroniusza. Pod koniec kwietnia Mankiewicz, niezadowolony z efektów pracy Durrella, zlecił ukończenie zarysu filmu Buchmanowi na etapie, kiedy całość była gotowa w zaledwie ćwierci. Reżyser zaproponował, żeby Buchmanowi pomogli dramaturdzy, Lillian Hellman albo Paul Osborn, Wanger zatrudnił jednak scenarzystę Ranalda MacDougalla.
Pierwotnie wznowienie zdjęć planowane było na 4 kwietnia 1961, jednak 4 marca Taylor ponownie trafiła do szpitala w związku z zapaleniem płuc; została poddana tracheotomii, co następnie wymagało rekonwalescencji. 14 marca Twentieth Century Fox zawiesiło produkcję w Pinewood Studios, a zbudowane tam plany filmowe rozebrano, co kosztowało wytwórnię 600 tys. USD. Skouras zdecydował się przenieść produkcję do Kalifornii, a Mankiewicz tymczasowo zawiesił swój udział w pracach nad scenariuszem, żeby wybrać się na poszukiwanie plenerów w Rzymie i Egipcie. W czerwcu poinformował studio, że udało mu znaleźć się odpowiednie plany we Włoszech, jest jednak niechętny kręceniu w Egipcie. 30 czerwca Skouras zgodził się, żeby filmu nie realizować w Kalifornii, a w rzymskim studiu Cinecittà, w którym trwały już prace nad serialami telewizyjnymi Foksa i "Opowieścią wszech czasów" (1965) Stevensa.
Zmiany obsady i ekipy.
Podczas przerwy w zdjęciach Finch i Boyd zrezygnowali z udziału w filmie ze względu na inne zobowiązania zawodowe, zachowując jednak wynegocjowaną gażę. Rolę Juliusza Cezara odrzucili Laurence Olivier i Trevor Howard, wobec czego obsadzono w niej Reksa Harrisona, który był czwartym kandydatem branym pod uwagę przez studio. Mankiewicz zaproponował obsadzenie w roli Marka Antoniusza Marlona Brando, ostatecznie przypadła ona jednak Richardowi Burtonowi, poleconemu przez Taylor po tym, jak zobaczyła go jako króla Artura w broadwayowskim musicalu "Camelot". Wytwórnia zapłaciła Burtonowi 250 tys. dolarów, wykładając również dodatkowe 50 tys. za wykupienie jego kontraktu. Roddy’ego McDowalla, który również grał w "Camelocie", obsadzono w roli Oktawiana. Mankiewicz nalegał, żeby zaangażować Johna Valvę, bliskiego przyjaciela McDowalla, dla którego specjalnie napisano postać Walwusa. Do połowy września 1961 w rolach drugoplanowych obsadzono kilku amerykańskich, brytyjskich i kanadyjskich aktorów, w tym Hume’a Cronyna, Martina Landaua, Carrolla O’Connora, Kennetha Haigha, Roberta Stephensa i Michaela Horderna.
Kiedy produkcję opuścił Mamoulian, Jack Hildyard zrezygnował z funkcji operatora kamery i został zastąpiony przez Leona Shamroya. W styczniu 1962 Andrew Marton, pracujący przy filmie już podczas początkowych zdjęć, zastąpił Raya Kellogga jako drugi reżyser.
Wznowienie zdjęć.
25 września 1961 w Rzymie rozpoczęły się zdjęcia do nowej wersji "Kleopatry". Mankiewicz wyraził chęć stworzenia dwuczęściowego epickiego dzieła, na które składałyby się dwa filmy z Taylor – "Cezar i Kleopatra" oraz "Antoniusz i Kleopatra". Każdy z nich miałby trwać trzy godziny, oba trafiłyby do kin jednocześnie. Stwierdził również: „Czułem się zmuszony do napisania samodzielnie obu części, co miało oddać moje niezadowolenie z materiału, jaki do tej pory zrealizowano”.
W momencie rozpoczęcia zdjęć Mankiewicz ukończył dopiero sto trzydzieści dwie strony scenopisu, nie mając napisanych kolejnych stu dziewięćdziesięciu pięciu. Film kręcono więc scena po scenie zgodnie ze scenariuszem, co sprawiło, że niektórzy aktorzy musieli czekać przez nieokreślony czas, aż ich postacie ponownie się pojawią, a oni wrócą na plan. Przez pierwsze dwa miesiąca Mankiewicz za dnia reżyserował film, a wieczorami pracował nad scenopisem; żeby móc pracować w takim tempie, uciekał się do zastrzyków z amfetaminą. W pewnym momencie zaczął również nosić rękawice ochronne, ponieważ nabawił się zapalenia skóry obu rąk. Ostatecznie, ze względu na wyczerpanie, w lutym 1962 ponownie zatrudnił MacDougalla, żeby napisał kilka scen batalistycznych – w tym bitwę pod Akcjum – oraz dokończył ostatnie pięćdziesiąt stron drugiej części.
22 stycznia 1962 nakręcono pierwszą wspólną scenę Taylor i Burtona. Wanger opisując ten dzień w swoim pamiętniku stwierdził: „Podczas realizacji filmu przychodzi taki moment, kiedy aktorzy stają się postaciami, które grają. Chociaż było spokojnie, niemal było czuć, jak pomiędzy nimi iskrzy”. W lutym światowe media obiegły informacje o romansie Taylor i Burtona, a ponieważ oboje znajdowali się w związkach małżeńskich, przysporzyło to negatywnego rozgłosu i tak już trapionej licznymi problemami produkcji.
Pod koniec maja ukończono większość scen rozgrywających się we wnętrzach, nie zrealizowano jednak m.in. bitwy pod Farsalos i Akcjum, przybycia Kleopatry do Tarsu oraz konfrontacji Antoniusza z legionami Oktawiana, a część z nich miała być kręcona w Egipcie. W raporcie za rok fiskalny 1961 Fox poinformował o stratach, jako główny powód podając koszty produkcji "Kleopatry". Skouras zapewnił akcjonariuszy, że zamierza podjąć „drastyczne środki” w celu ograniczenia wydatków, skutkiem czego było skasowanie "Something’s Got to Give" – ostatniego filmu z udziałem Marilyn Monroe.
Na początku czerwca dyrektorzy Foksa "–" Peter Levathes, Otto Koegel i Joseph Moskowitz, których Wanger żartobliwie nazywał „trzema mędrcami” – przybyli na plan, żeby ogłosić, że scena bitwy pod Farsolos nie zostanie zrealizowana. Nieformalnie zwolnili Wangera, zawieszając jego wynagrodzenie oraz konto na wydatki związane z pełnieniem obowiązków producenta, żądając również rozwiązania kontraktu Taylor 9 czerwca i zakończenia wszystkich zdjęć do 30 czerwca. Mankiewicz nie zgodził się na przedstawione przez nich warunki, prosząc ówczesnego prezesa zarządu Foksa, Samuela Rosenmana, o przedłużenie kontraktu Taylor; ten zgodził się przedłużyć go do 23 czerwca. 12 czerwca o „zwolnieniu” Wangera napisał dziennikarz Earl Wilson. Mankiewicz po zapoznaniu się z jego artykułem poprosił Lewisa „Doca” Mermana, kierownika produkcji studia, o przywrócenie Wangera na stanowisko, a tym samym o możliwość wznowienia zdjęć celem zrealizowania kilku brakujących sekwencji. Taylor i Burton, niezadowoleni ze zwolnienia producenta, zamierzali oprotestować dalszą produkcję, dopóki nie zostanie przywrócony. Merman wraz z Levathesem zgodzili się, żeby pozostał na stanowisku.
Zdjęcia pospiesznie przeniesiono do Ischii na wybrzeżu Włoch, gdzie nagrano bitwę pod Akcjum. Scenę przybycia Kleopatry do Tarsu nagrano 23 czerwca, w ostatni dzień pracy Taylor na planie. 26 czerwca Skouras zrezygnował ze stanowiska prezesa Foksa. 25 lipca na jego miejsce wybrano Darryla F. Zanucka, on zaś został nowym prezesem zarządu. Zanuck zwolnił Levathesa, na jego miejsce zatrudniając swojego syna, Richarda. Zdjęcia zakończono oficjalnie 28 lipca, kiedy to w Egipcie nakręcono ostatnie sceny.
Postprodukcja.
Zespół montażystów dysponował nieco ponad 193 km taśmy z surowym materiałem. Mankiewicz i jego montażystka, Dorothy Spencer, przygotowali wstępną wersję filmu trwającą pięć godzin i dwadzieścia minut. W październiku 1962 reżyser zorganizował w Paryżu jej prywatny pokaz dla Zanucka, ten jednak nie zgodził się na dystrybucję "Kleopatry" w dwóch osobnych częściach, uważając, że widownia – zainteresowana romansem Taylor i Burtona – nie będzie chciała oglądać pierwszej z nich. 20 października Mankiewicz poprosił Zanucka w liście, żeby „szczerze i jednoznacznie” określił, jaki jeszcze wkład będzie miał w finalną wersję filmu, na co ten odpowiedział, że jego udział zakończy się po nagraniach dubbingu, „ale jeśli będzie chętny, może zaprosić go na pokaz wersji przemontowanej przez studio”. Mankiewicz niedługo później udzielił wywiadu w „Newsweeku”, w którym powiedział: „Zrobiłem pierwszą wersję, ale potem film jest już własnością wytwórni, która może go pociąć i zmontować tak, jak tylko im się podoba”.
Do nadzorowania montażu ostatecznej wersji filmu Zanuck zatrudnił reżysera Elma Williamsa. W ciągu trzech szesnastogodzinnych dni pracy w laboratoriach Foksa w Nowym Jorku Williams zmontował wersję krótszą o trzydzieści trzy minuty od tej pierwotnej. Kiedy Mankiewicz zobaczył ją po raz pierwszy, miał „narzekać i bredzić”, ostatecznie zgadzając się na to, żeby nie wydawać filmu w dwóch częściach, ale w zamian za to prosząc o zachowanie jego długości. 7 grudnia „The New York Times” doniósł, że Mankiewicz został przywrócony do prac nad filmem po „bardzo produktywnym” spotkaniu z Zanuckiem, który zgodził się m.in. na zrealizowanie brakujących scen i poprawienie już istniejących.
Po przywróceniu na stanowisko Mankiewicz częściowo przywrócił kilka usuniętych wcześniej scen, m.in. te z Sosygenesem nauczającym Kleopatrę. W lutym 1963 kilku członków obsady oraz półtora tysiąca statystów wzięło udział w dokrętkach sceny bitwy pod Farsalos, które zrealizowano w hiszpańskiej Almeríi; następnie Mankiewicz poleciał do Londynu, gdzie przez osiem dni dogrywał sceny z Burtonem. Dokrętki zakończyły się 5 marca 1963.
Dystrybucja.
Premiera filmu miała miejsce 12 czerwca 1963 roku w nowojorskim Rivoli Theatre, pod którym zebrało się około dziesięciu tysięcy gapiów. Na premierze pojawili się m.in. Rex Harrison, Walter Wagner, Joseph L. Mankiewicz, Darryl F. Zanuck, Jacob Javits, Richard Rodgers, Joan Fontaine, Louis Nizer i Beatrice Miller. Burton, kręcący wtedy w Londynie "Becketa" (1964) i Taylor nie pojawili się na premierze. Bilety na seans z Rivoli sprzedawano wówczas w rekordowej cenie 5,5 USD. Niedługo po premierze długość filmu została skrócona z 244 do 221 minut. Dwa tygodnie po premierze "Kleopatrę" zaczęto wyświetlać w kolejnych trzydziestu ośmiu miastach. Do ogólnokrajowej dystrybucji film trafił w wersji skróconej do 184 minut.
Na rynku domowym.
W 1982 roku 20th Century-Fox Video wydało "Kleopatrę" na wideokasetach. W 2001 roku wydano trzypłytowe wydanie DVD zawierające liczne dodatki, w tym dwugodzinny dokument "„Kleopatra” – film, który odmienił Hollywood".
W 2013 zakończył się dwuletni proces rekonstrukcji filmu, nadzorowany przez starszego wicekierownika archiwów Foksa Schawna Belstona, w ramach którego na podstawie zachowanych materiałów udało się odtworzyć wersję trwającą cztery godziny i osiem minut. Jako źródła użyto oryginalnych 65-milimetrowych negatywów, ewentualne uszkodzenia czy niedoskonałości występujące na nich korygowano cyfrowo, starając się, żeby poprawki nie stały w sprzeczności z oryginalnym materiałem. Belston odnalazł również oryginalne taśmy magnetyczne, a po usunięciu z nich szumów i innych zakłóceń udało się stworzyć ścieżkę z dźwiękiem przestrzennym 5.1.
13 maja 2021, z okazji pięćdziesięciolecia powstania filmu, odrestaurowana wersja została wyświetlona na specjalnym pokazie podczas 66. Międzynarodowego Festiwalu Filmowego w Cannes, a następnie wydano ją na DVD i Blu-rayu. Ponieważ Fox w celu minimalizowania kosztów już dawno zniszczył wszystkie taśmy i kopie z lat 60., niemożliwe było stworzenie dłuższej wersji filmu, materiałów dokumentujących proces jego powstawania czy dodatków w stylu wpadek z planu. W wydaniu z okazji pięćdziesięciolecia znalazły się komentarze dźwiękowe, materiały dostępne wcześniej na DVD oraz niepublikowane wcześniej krótkometrażowe dokumenty, w tym "Cztery gwiazdy Kleopatry" z 1963 r. poświęcone planom filmowym.
Odbiór.
Ze strony krytyków.
Bosley Crowther z „The New York Timesa” uznał "Kleopatrę" za „jeden z najlepszych filmów epickich naszych czasów”, chwaląc Mankiewicza za stworzenie „barwnych i głębokich postaci, które jawią się jak prawdziwe na tle wspaniałego spektaklu, który nadaje temu obrazowi żywotności i stanowi klucz do jego sukcesu”. Vincent Canby w recenzji dla „Variety” napisał, że "Kleopatra" jest „nie tylko olbrzymim cukierkiem dla oka, którego kolosalny budżet widać na każdym kroku, ale też niezwykle literackim odtworzeniem w formie filmu historycznej epoki”. Zdaniem Philipa K. Scheuera z „Los Angeles Timesa” jest to „niezwykle piękny film i dramat, który nie musi ukrywać swojej piśmiennej, inteligentnej twarzy, a chociaż nie napisał go Shakespeare czy Shaw”, to jego autorzy wykonali swoją pracę z najwyższą pieczołowitością”.
Recenzent „Time’a” w krytycznej recenzji napisał, że „jako dramat i film "Kleopatra" ma liczne wady. Brakuje mu stylu zarówno w warstwie wizualnej, jak i w tempie akcji, ani przez chwilę nie wykorzystuje swojego epickiego rozmachu. Przeskakuje od jednej nadętej sceny do następnej, napędzany pokraczną ekspozycją”. James Powers z „The Hollywood Reporter” stwierdził, że „"Kleopatra" nie jest świetnym filmem. To przede wszystkim wielka rozrywka dla mas, która szerokim łukiem omija możliwość bycia wielką”. Dodał, że stwierdzenie to nie jest krytyką, a wyrazem uznania. Claudia Cassidy z „Chicago Tribune” podsumowała "Kleopatrę" jako film „wielki i rozczarowujący”. Wypowiadając się o obsadzie chwaliła Reksa Harrisona za „genialnie zagadkowego Cezara, najlepiej napisaną rolę Mankiewicza” i Richarda Burtona, który „przezwyciężył scenopisarską przeciętność”, stwierdzając, że „marnowane jest to przez skoncentrowanie się na Elizabeth Taylor, całkowicie pozbawionej głębi jako zołzowata Kleopatra”.
Penelope Houston z „Sight &amp; Sound” doceniła, że Mankiewicz starał się „zrobić film o ludziach i ich emocjach zamiast pokazu obrazków”, ale żeby zrealizować tę ambicję „poza wspaniałym widowiskiem potrzebował stylu wizualnego stanowiącego coś więcej niż ilustrację, dialogów wartych wypowiedzenia i bardziej przekonujących aktorów. Im większe stają się plany i dekoracje, tym mniejsi stają się aktorzy”. Judith Crist w recenzji dla „New York Herald Tribune” stwierdziła, że „plany są tak wielkie i gargantuiczne, że postacie stają się krasnalami, a obraz jest tak szeroki, że skoncentrowanie się na postaci skutkuje dziwnie statyczną epopeją, w której przesadzone zbliżenia przerywane są co najwyżej korowodem albo tańcem, częściej jednak mało interesującymi wyjściami, wejściami, marszami czy bitwami”. Z opinią taką zgodziła się Elizabeth Taylor, mówiąc, że „wycięto ducha, kwintesencję, motywację, absolutną podstawę, a zamiast tego nawciskano tych wszystkich scen bitewnych. [Ten film] powinien być o trójce wielkich ludzi, ale zabrakło w nim autentyczności i pasji. Moim zdaniem to było wulgarne”.
Amerykański krytyk filmowy Emanuel Levy stwierdził, że „"Kleopatra", krytykowana z różnych powodów, może i jest najdroższym filmem w historii, ale na pewno nie najgorszym. Jest po prostu przegadanym, zagmatwanym romansem, nie będąc tak rozrywkowym, jak można by się spodziewać po filmie napisanym specjalnie dla Taylor i Burtona”. Billy Mowbray z brytyjskiego kanału telewizyjnego Film4 uznał, że „czasami wyczuwalny jest w nim geniusz filmowy, ale zawsze da się go obejrzeć ze względu na nieskrępowaną ambicję, rozmach i przepych”. „The New York Times” oszacował, że w Stanach Zjednoczonych osiemdziesiąt procent recenzji filmu było pozytywnych, podczas gdy w Europie było to zaledwie dwadzieścia procent. W agregatorze recenzji Rotten Tomatoes 57% z 42 zebranych recenzji filmu jest pozytywnych. Strona podsumowuje, że „Kleopatra to bogata, ostentacyjna, bezustannie przyciągająca wzrok epopeja, która ugina się (kto by się spodziewał?) pod ciężarem czterogodzinnego czasu trwania”.
Box office.
Trzy tygodnie po premierze kinowej "Kleopatra" trafiła na szczyt zestawienia najpopularniejszych filmów w Stanach Zjednoczonych, w siedemnastu kluczowych miastach osiągając przychód ze sprzedaży biletów w wysokości 725 tys. USD. Utrzymywała tę pozycję przez następne dwanaście tygodni, dopóki do kin nie trafiło "Z życia VIP-ów", w którym również zagrali Taylor i Burton. Na szczyt zestawienia powróciła trzy tygodnie później, ostatecznie stając się najbardziej dochodowym filmem 1963. Do stycznia 1964 film zarobił 15,7 mln USD z pięćdziesięciu pięciu kin w Stanach i Kanadzie, zaś całościowy jego wynik zamknął się w kwocie 26 mln USD. "Kleopatra" była również dużym hitem we Włoszech, gdzie sprzedano 10,9 mln biletów; we Francji i Niemczech film obejrzało 5,4 mln widzów, zaś w Związku Radzieckim, gdzie trafił do kin w 1978, 32,9 mln widzów.
Do marca 1966 film zarobił na całym świecie 38,04 mln USD, przynosząc wytwórni straty – żeby zwróciły się koszty jego produkcji, musiałby zarobić jeszcze 3 mln. Fox ostatecznie odrobił straty w tym samym roku, sprzedając ABC prawa do emisji filmu w telewizji za 5 mln, co stanowiło wówczas rekordową kwotę zapłaconą za jeden film. W ciągu pięćdziesięciu lat film zarobił w kinach na całym świecie łącznie 40,3 mln USD.
Nagrody i nominacje.
Film nominowano do pięciu Oscarów, w tym za najlepszy film, ostatecznie zdobył cztery statuetki. 20th Century Fox omyłkowo zgłosiło do Oscara kandydaturę Roddy’ego McDowalla w kategorii „najlepszy aktor” zamiast „najlepszy aktor drugoplanowy”. Amerykańska Akademia Sztuki i Wiedzy Filmowej uznała jego udział w filmie za niespełniający warunków kategorii, do której go zgłoszono, informując również studio, że jest już za późno na zmianę, ponieważ blankiety do głosowania zostały wysłane do drukarni. Wytwórnia opublikowała w prasie branżowej przeprosiny dla McDowalla, przepraszając za swój „wielki błąd”, przez który „jego kreacja, przez krytyków uznana jednogłośnie za najlepszą rolę drugoplanową 1963” nie zostanie odpowiednio uhonorowana.

</doc>
<doc id="818447" url="https://pl.wikipedia.org/wiki?curid=818447" title="Gorzebądz">
Gorzebądz

2 miejscowości w Polsce:

</doc>
<doc id="818449" url="https://pl.wikipedia.org/wiki?curid=818449" title="Dojazdowo">
Dojazdowo

Dojazdowo (łac. "Doiasdouo") - wieś w północnym Mazowszu istniejąca w XII w.
Dokument nabycia wsi przez protoplastę rodu rycerskiego Kurów, sygnowany pieczęcią Księcia Mazowieckiego i Sandomierskiego Bolesława I, w postaci pergaminu z 1239 roku, znajduje się w zbiorach pergaminowych AGAD pod sygnatura 6433. Dokument napisany jest po łacinie.
Z jego treści dowiadujemy się że:

</doc>
<doc id="818450" url="https://pl.wikipedia.org/wiki?curid=818450" title="Uniwersytet Królewiecki">
Uniwersytet Królewiecki



</doc>
<doc id="818455" url="https://pl.wikipedia.org/wiki?curid=818455" title="Vixen">
Vixen

Vixen – japońskie przedsiębiorstwo zajmujące się produkcją sprzętu do obserwacji astronomicznych, zwłaszcza teleskopów, montaży i licznych akcesoriów.
Przedsiębiorstwo jest wysoko cenione za precyzję i jakość wykonania. Marka zajmuje wysoką pozycję jeśli chodzi o prestiż i renomę wśród światowych producentów amatorskiego sprzętu astronomicznego. Produkty firmy Vixen plasują się powyżej produktów takich popularnych firm jak Meade czy Celestron, nieco jednak niżej względem Takahashi, TMB, czy Astro-Physics. Podobnie jak inny japoński producent Takahashi firma znana jest głównie z wytwarzanych wysokiej klasy refraktorów, w tym również apochromatycznych.

</doc>
<doc id="818456" url="https://pl.wikipedia.org/wiki?curid=818456" title="Sebastian Bach">
Sebastian Bach

Sebastian Bach, właściwie Sebastian Philip Bierk (ur. 3 kwietnia 1968 w Freeport) – kanadyjski wokalista, autor tekstów i piosenek, a także aktor.
Znany przede wszystkim z występów w amerykańskim zespole rockowym Skid Row, którego był członkiem w latach 1987–1997. Wcześniej występował w zespołach Madam X i Kid Wikkid.
W 2006 został sklasyfikowany na 36. miejscu listy 100 najlepszych wokalistów wszech czasów według „Hit Parader”. W 2009 roku został sklasyfikowany na 16. miejscu listy 50 najlepszych heavymetalowych frontmanów wszech czasów według Roadrunner Records.
Życiorys.
Jego ojciec, David Bierk, był artystą plastykiem. Ma dwójkę rodzeństwa – brata Zaca, który rozegrał 47 spotkań w NHL jako bramkarz, i siostrę Heather Dylan, która została modelką i aktorką. Jego rodzice rozwiedli się, gdy miał 12 lat.
Po 1997 roku podjął solową działalność artystyczną. W 1999 wydał pierwszy album pt. "Bring ’Em Bach Alive", w 2002 – zbiór coverów pt. "Bach Basic 2", a w 2007 – album pt. "Angel Down", na którym w trzech utworach gościnnie zaśpiewał Axl Rose.
W latach 2002–2003 podczas północnoamerykańskiej trasy grał rolę Jezusa w musicalu "Jesus Christ Superstar". Wystąpił także jako muzyk w serialu "Kochane kłopoty" ("Gilmore Girls", 2003–2007) oraz zagrał samego siebie w siódmym i ósmym sezonie produkcji "Chłopaki z baraków" ("Trailer Park Boys", 2007–2014).
W 2006 wziął udział w reality show "Supergroup" emitowanym na antenie stacji telewizyjnej VH1. Wraz z uczestnikami audycji – basistą Evanem Seinfeldem, perkusistą Jasonem Bonhamem oraz gitarzystami Scottem Ianem i Tedem Nugentem – utworzył zespół Damnocracy. W 2010 roku grupa została rozwiązana, nie pozostawiając w dorobku żadnych autorskich nagrań.
Życie prywatne.
26 lipca 1992 roku poślubił Marię Aquinar, z którą ma dwóch synów: Parisa Francisa Muira (ur. 4 marca 1988) i Londona Siddharthę Halforda (ur. 17 czerwca 1994) oraz córkę Sebastianę Marię Chantal (ur. 15 lipca 2007). W 2010 roku doszło do separacji, a w 2011 roku do rozwodu pary.
Spotykał się z aktorką Christiną Applegate (1989) i modelką Kendrą Jade (2000–2008), modelką Minnie Gupta (2010–2014), Rochelle Loewen (2014). 28 grudnia 2014 roku zaręczył się z Suzanne Le, z którą się ożenił 22 sierpnia 2015.

</doc>
<doc id="818460" url="https://pl.wikipedia.org/wiki?curid=818460" title="2 morski dywizjon artylerii przeciwlotniczej">
2 morski dywizjon artylerii przeciwlotniczej



</doc>
<doc id="818465" url="https://pl.wikipedia.org/wiki?curid=818465" title="Stanisław Kostka Mielżyński">
Stanisław Kostka Mielżyński

Stanisław Kostka Andrzej Jakub Mielżyński herbu Nowina (ur. 14 listopada 1778 w Rąbiniu, zm. 29 czerwca 1826 w Pawłowicach) – hrabia, wolnomularz, generał brygady Wojska Polskiego.
Życiorys.
Był synem Maksymiliana Antoniego (1738-1799), pochodzącego ze starej rodziny wielkopolskiej (pierwsza wzmianka: Mielżyn k. Gniezna, 1396) i Konstancji z Czapskich. Ojciec Maksymilian uzyskał w 1786 r. dziedziczny pruski tytuł hrabiowski. O wczesnych latach Stanisława niewiele wiadomo. Mając lat 28 zorganizował w Poznaniu 3 p. piechoty późniejszego Księstwa Warszawskiego i został mianowany pułkownikiem w końcu roku 1806. W roku 1807 walczył ze swym pułkiem pod Tczewem i Gdańskiem i wraz z Francuzami wkroczył do zdobytego Gdańska, gdzie w roku 1808 jego pułk był częścią załogi Wolnego Miasta Gdańska. W czasie wojny z Austrią roku 1809 Mielżyński zasłużył się przy obronie Torunia i otrzymał za waleczność Order Virtuti Militari. 20 marca 1810 awansował na generała brygady. Brał udział w dywizji gen. Dąbrowskiego w kampanii rosyjskiej Napoleona w roku 1812, w roku 1813 bił się w obronie Gdańska przed Prusakami i Szwedami Bernadotte'a.
W roku 1815, po ostatecznym upadku Napoleona, Mielżyński nie wstąpił do wojsk Królestwa Kongresowego, lecz wziął abszyt i przeniósł się do swych posiadłości w Wielkopolsce (Pawłowice, Kąkolewo, Poniec, Smogulec, Gołańcz), które ponownie trafiły pod zabór pruski. Tam gospodarował swymi majątkami i udzielał się bardzo aktywnie jako mason, szczególnie w lożach popierających konspiracyjną walkę o niepodległość i zjednoczenie Polski, jak poznański Związek Kosynierów, któremu Mielżyński przewodził, czy też w tajnej organizacji wolnomularskiej stworzonej przez Waleriana Łukasińskiego.
Mielżyński poślubił w 1800 r. Prowidencję Honoratę z Zarembów i miał z nią syna Leona i trzy córki, z których Laura (Eleonora) poślubiła "2:o voto" Józefa Napoleona Czapskiego. Para ta była rodzicami Bogdana Hutten-Czapskiego, znanej postaci z okresu Królestwa Regencyjnego. Generał pochowany został w Pawłowicach.

</doc>
<doc id="818468" url="https://pl.wikipedia.org/wiki?curid=818468" title="Sort (Unix)">
Sort (Unix)

sort – standardowe narzędzie konsolowe Uniksa, która wyświetla dane, które dostało na wejściu lub odczytało z pliku podanego jako argument po posortowaniu. Parametr -r wymusza sortowanie w kolejności odwrotnej ().
Przykłady.
Sortowanie według kolejności alfabetycznej.
 $ cat książka_telefoniczna
 Smith, Brett 555-4321
 Doe, John 555-1234
 Doe, Jane 555-3214
 Avery, Cory 555-4321
 Fogarty, Suzie 555-2314
 $ sort książka_telefoniczna
 Avery, Cory 555-4321
 Doe, Jane 555-3214
 Doe, John 555-1234
 Fogarty, Suzie 555-2314
 Smith, Brett 555-4321
Sortowanie z pliku w kolejności odwrotnej.
 $ cat książka_telefoniczna
 Smith, Brett 555-4321
 Doe, John 555-1234
 Doe, Jane 555-3214
 Avery, Cory 555-4321
 Fogarty, Suzie 555-2314
 $ sort -r książka_telefoniczna
 Smith, Brett 555-4321
 Fogarty, Suzie 555-2314
 Doe, John 555-1234
 Doe, Jane 555-3214
 Avery, Cory 555-4321

</doc>
<doc id="818469" url="https://pl.wikipedia.org/wiki?curid=818469" title="Liza Berggren">
Liza Berggren

Liza Berggren (ur. w 1986 w Mölndal) – szwedzka modelka i tancerka.
W 2005 roku reprezentowała kraj w konkursie Miss World.

</doc>
<doc id="818475" url="https://pl.wikipedia.org/wiki?curid=818475" title="369 (Chorwacki) Pułk Piechoty">
369 (Chorwacki) Pułk Piechoty

369 (Chorwacki) Wzmocniony Pułk Piechoty (niem. "Verstarken Kroatischen Infanterie-Regiment 369.", chor. "369. pojačana pješačka pukovnija", zwany też Legionem Chorwackim) – chorwacki ochotniczy związek taktyczny walczący w składzie niemieckiego Wehrmachtu podczas II wojny światowej.
Geneza.
22 czerwca 1941 r., czyli pierwszego dnia operacji Barbarossa, Ante Pavelić, przywódca Niepodległego Państwa Chorwackiego (NDH), odbył spotkanie z przedstawicielami władz wojskowych i cywilnych w celu zdecydowania o pomocy dla Niemców. Wszyscy byli zgodni w tym, że Chorwaci muszą współuczestniczyć w tej inwazji. Postanowiono skontaktować się z gen. Edmundem Glaise von Horstenauem, przedstawicielem Rzeszy w NDH. Ten zasugerował A. Paveliciowi napisanie listu do Adolfa Hitlera z ofertą wysłania chorwackich wojsk na front wschodni. A. Hitler zaakceptował tę propozycję, uważając, że jak najszybciej Chorwaci powinni wysłać do ZSRR jednostkę lądową, natomiast w późniejszym czasie także oddziały powietrzne i morskie. Natychmiast chorwackie władze rozpoczęły formowanie oddziału piechoty w sile pułku liczącego 3,9 tys. ludzi. Jednakże do 15 lipca zgłosiło się aż ok. 9 tys. ochotników z różnych jednostek Sił Zbrojnych NDH.
Formowanie.
16 lipca jednostka została zorganizowana pod nazwą "369. Verstarken Kroatischen Infanterie-Regiment". Liczyła ogółem 3895 żołnierzy. Potocznie była nazywana Legionem Chorwackim (Hrvatska Legija). Jako związek taktyczny Wehrmachtu jej członkowie nosili niemieckie mundury i dystynkcje. Ich narodowość wyróżniała natomiast plakietka w barwach chorwackich (biało-czerwona szachownica) i napisem "Hrvatska" umieszczona na lewym ramieniu munduru i po lewej stronie hełmu. Władze państwowe NDH uznawały jednostkę za część własnych sił zbrojnych. 369. pp był oddziałem wzmocnionym i składał się z trzech batalionów piechoty i batalionu artylerii oraz pododdziałów wsparcia i służb. Na jego czele stał płk Ivan Markulj. Natomiast w miejscowości Stockerau w Austrii utworzono batalion treningowy, który przygotowywał uzupełnienia dla macierzystej jednostki na front.
Następnie 369. pp został przetransportowany do Dollersheim w Niemczech, gdzie go wyekwipowano, a żołnierze złożyli przysięgę na wierność A. Hitlerowi i A. Paveliciowi oraz Rzeszy i NDH. Po 3 tygodniach przeszkolenia wojskowego przerzucono go koleją przez Węgry do miejscowości Dongena w Besarabii. Stamtąd marszem dotarł do linii frontu na Ukrainie. Tam dołączyli do jednostki niemieccy podoficerowie. 9 października została ona przydzielona do niemieckiej 100 Dywizji Lekkiej.
Walki na froncie wschodnim.
13 października 369. pp po raz pierwszy starł się z Armią Czerwoną na wschodnim brzegu Dniepru. Jego szlak bojowy wiódł następnie przez miejscowości Petrușeni, Krzemieńczuk, Połtawa, Soroki, Bielce, Pierwomajsk, Kirowograd, Pietropawłowsk, Taraniwka, Grisin, Stalino, Wasyliwka, Aleksandrowka, Iwaniwka, Garbatowo. Chorwaci byli zaskoczeni wielką liczbą poddających się żołnierzy sowieckich. Wielu z nich, a szczególnie Rosjanie i Ukraińcy, wolało iść do niewoli chorwackiej, niż niemieckiej, licząc na lepsze traktowanie. W lipcu 1942 r. 369. pp dotarł do linii rzeki Don. Pod koniec lipca poniósł duże straty w zażartych walkach o kołchoz "Proljet Kultura" pod miejscowością Seliwanowa. 26 sierpnia przybyły z Austrii pierwsze uzupełnienia. Chorwaci zostali odesłani na tyły celem odpoczynku. W okresie od końca sierpnia do końca września brali oni udział w różnych zajęciach treningowych. 22 września nowym dowódcą jednostki został płk Viktor Pavicić. 2 dni potem wizytował ją A. Pavelić, nadając odznaczenia.
Walki w Stalingradzie.
26 września niemieckie dowództwo wydało jej rozkazy marszu na przedmieścia Stalingradu. 369 pp. był jedynym nie-niemieckim oddziałem, który uczestniczył w ataku na miasto, co było dużym honorem i stanowiło wyraz uznania ze strony Niemców w dotychczasowych walkach. Pojawił się nawet pomysł, co prawda nie zrealizowany, przemianowania macierzystej 100 Dywizji Strzeleckiej na 100 Niemiecko-Chorwacką Dywizję Strzelecką. W wyniku bardzo ciężkich i zażartych walk stan liczebny 369. pp zmalał w połowie października do jednego słabego batalionu i dwóch słabych samodzielnych kompanii liczących ogółem jedynie 983 ludzi. 16 października udekorowany Żelaznym Krzyżem I klasy za wyjątkowe męstwo został płk V. Pavicić i sierżant Dragutin Podobnik. W ostatnich dniach sierpnia Chorwaci walczyli w ruinach fabryki Czerwony Październik, odpierając sowiecki kontratak idący wzdłuż linii kolejowej. 3 listopada stan liczebny i uzbrojenia resztek 369. pp wyglądał następująco: 1. kompania piechoty z 98 ludźmi i 8 lekkimi karabinami maszynowymi, kompania karabinów maszynowych z 73 ludźmi i 1 ciężkim karabinem maszynowym oraz kompania przeciwpancerna z 20 ludźmi i 6 działami ppanc, co dawało razem 191 żołnierzy, w tym 4 oficerów. Liczba ta nie obejmowała jednostki artylerii, która została rozdysponowana pomiędzy różne dywizje niemieckie. 4 listopada przybyły uzupełnienia, ale umożliwiły one powiększenie resztek 369. pp jedynie do stanu wzmocnionego batalionu. 6 listopada Chorwaci zostali dołączeni do niemieckiego 212 pp. Kontynuowano walki w rejonie fabryki Czerwony Październik. Do 25 listopada Chorwaci obsadzali flankę 6 Armii, wykorzystując do tego każdego żołnierza, nawet chorych i lekko rannych. Pomimo tego Sowieci przez cały czas przenikali na pozycje niemieckie. Pod koniec listopada resztki 369. pp składały się z 5 oficerów, 9 podoficerów i 110 żołnierzy. Żywność i woda były wydzielane w małych ilościach, brakowało też amunicji. Dowódca płk V. Pavicić był w bardzo złej kondycji psychicznej, żyjąc we własnym świecie i wydając rozkazy do nieistniejących oddziałów. 17 grudnia, po zamarznięciu Wołgi, wojska sowieckie otworzyły nowy front od strony rzeki. 16 stycznia 1943 r. Sowieci przypuścili atak z 3 stron na chorwackie pozycje, co doprowadziło do odwrotu za cenę ciężkich strat. Dowództwo niemieckie rozkazało ocalałym Chorwatom wycofać się do okopów wzdłuż b. Akademii Sił Powietrznych ZSRR, które stanowiły ostatni ich punkt oporu. Krótko potem płk V. Pavicić otrzymał wiadomość od dowództwa macierzystej 100 Dywizji Strzeleckiej, że będzie zmieniony. W tej sytuacji, uznając, że nie ma już żołnierzy poza kilkoma rannymi, zaproponował płk. Marko Mesiciovi, dowódcy artylerii, objęcie swojej funkcji. Jednocześnie wymyślił sobie, że samolotem odleci do Stockerau do batalionu treningowego. 20 stycznia usiłował wydostać się ze Stalingradu. Nie wiadomo, co się dalej z nim stało; jedna teoria mówi, że dostał się na pokład samolotu, który został zestrzelony, zaś druga, że został rozstrzelany za dezercję. Natomiast 23 stycznia ze Stalingradu odleciało 18 rannych Chorwatów, ostatnich żołnierzy 369 pp. Pozostali na czele z płk. M. Mesiciem dostali się do niewoli sowieckiej.
Ostatni okres istnienia.
Ocaleli żołnierze chorwaccy zostali odesłani do Stockerau, gdzie – wraz z kadrą batalionu treningowego – stanowili trzon nowej jednostki chorwackiej – 369 Dywizji Piechoty, przeznaczonej do walki z partyzantką na Bałkanach. Weterani 369. pp mieli prawo nosić specjalną odznakę "Odznaka Chorwackiego Legionu 1941".

</doc>
<doc id="818486" url="https://pl.wikipedia.org/wiki?curid=818486" title="Süd Autobahn">
Süd Autobahn

Autostrada A2 (), także "Süd Autobahn" () – najdłuższa autostrada w Austrii. 
Autostrada A2 jest jedną z głównych autostrad w Austrii. Autostrada prowadzi z Wiednia przez Graz, Klagenfurt i Villach do granicy włoskiej. Jej przedłużeniem jest włoska A23. Drogi te tworzą jeden z ważniejszych szlaków komunikacyjnych przecinających Alpy.
W okolicach Wiednia autostrada posiada cztery pasy ruchu w każdą stronę, zaś między węzłami Guntramsdorf i Seebenstein – po trzy pasy ruchu.
Trasy europejskie.
Dawne.
Do połowy lat 80. na odcinku Klagenfurt – Villach trasa znajdowała się w ciągu arterii międzynarodowej E7.
Obecne.
Między węzłami Sinabelkirchen i Villach autostrada biegnie wspólnie z trasą europejską E66, zaś między węzłem Salzburg a granicą Włoch jej przebieg pokrywa się z trasą europejską E55.

</doc>
<doc id="818489" url="https://pl.wikipedia.org/wiki?curid=818489" title="Tsing Yi">
Tsing Yi

Tsing Yi – wyspa w Hongkongu położona na północny zachód od wyspy Hongkong. Jej powierzchnia wynosi 10,67 km².
Wyspa powstała z połączenia dwóch wysp, Nga Ying Chau i Chau Tsai, a w następstwie tego procesu przestały istnieć trzy zatoki i przystanie: Tsing Yi Tong, Mun Tsai Tong oraz Zatoka Tsing Yi. Tsing Yi należy do dzielnicy Kwai Tsing.

</doc>
<doc id="818495" url="https://pl.wikipedia.org/wiki?curid=818495" title="Podsapieniec">
Podsapieniec

Podsapieniec – część wsi Barcice w Polsce, położona w województwie małopolskim, w powiecie nowosądeckim, w gminie Stary Sącz, położona po obu stronach Przysietnickiego Potoku, na wysokości 330–360 m n.p.m.
Podsapieniec liczy obecnie kilkadziesiąt domów. Przez miejscowość prowadzi główna droga do Przysietnicy.
W latach 1975–1998 Podsapieniec administracyjnie należał do województwa nowosądeckiego.
Pochodzenie nazwy.
Nazwę zawdzięcza pobliskiemu Sapieńcowi, górze wznoszącej się na wysokość 462 m n.p.m. Położony jest pod północnym stokiem tej góry. Swoje miano otrzymał zapewne od ludności zamieszkałej w centrum Barcic, względnie Przysietnicy. W przeciwnym razie, gdyby nazewnictwo „przyszło” np. od strony Rytra, nazywany byłby "Zasapieńcem". Do dziś używa się w mowie potocznej nazwy "Pod Sapieniec", "Pod Sapieńcem", zamiast "w Podsapieńcu".
Historia.
W 1846 roku Podsapieniec liczył 4 domy, w tym młyn, prowadzony przez rodzinę Obrzudów. Trzy budynki zlokalizowane były na prawym brzegu potoku, jeden zaś na lewym. Na mapie z tego okresu widać młynówkę, która zaczynała się kilkaset metrów od młyna i stanowiła wówczas prawe ramię Przysietnickiego Potoku. Woda z młynówki napędzała koło młyńskie i zaraz za młynem łączyła się z właściwym potokiem, który sto metrów dalej wpadał do Popradu, stanowiąc jego lewy dopływ.

</doc>
<doc id="818508" url="https://pl.wikipedia.org/wiki?curid=818508" title="Wilamówko">
Wilamówko



</doc>
<doc id="818512" url="https://pl.wikipedia.org/wiki?curid=818512" title="Skakunowate (owady)">
Skakunowate (owady)

Skakunowate (Tetrigidae) – rodzina owadów z rzędu prostoskrzydłych (Orthoptera). Obejmuje około 1763 opisane gatunki, występujące głównie w klimacie tropikalnym. W Europie stwierdzono kilkanaście gatunków.
Osiągają do 20 mm długości. Mają krótkie czułki złożone z kilkunastu członów oraz rozrośnięte na boki, silnie wydłużone ku tyłowi przedplecze, przykrywające całe ciało oprócz głowy.
Rodzaje zaliczane do Tetrigidae grupowane są w podrodzinach:
W Polsce występuje kilka gatunków z rodzaju "Tetrix", który jest typem nomenklatorycznym rodziny.

</doc>
<doc id="818513" url="https://pl.wikipedia.org/wiki?curid=818513" title="Nindalf">
Nindalf

Nindalf (sin. "Moczarowa równina", Westron "Wetwang") – rozległe, grząskie moczary ze stworzonej przez J.R.R. Tolkiena mitologii Śródziemia, wspomniane w "Drużynie Pierścienia", pierwszej części " Władcy Pierścieni". Są zaznaczone i podpisane na mapach Śródziemia dołączonych do powieści.
Było położone na wschodnim brzegu Anduiny. Rozciągały się pomiędzy wzgórzami Emyn Muil a Północnym Ithilien. Rzeka wiła się pośród tych bagien i tworzyła liczne odnogi.
W przekładzie Jerzego Łozińskiego obok nazwy "Nindalf" występuje tłumaczenie "Moczydła".

</doc>
<doc id="818515" url="https://pl.wikipedia.org/wiki?curid=818515" title="Nottingham Open">
Nottingham Open

Nottingham Open, dawniej "The Slazenger Open" – kobiecy turniej tenisowy kategorii WTA 250 zaliczany do cyklu WTA Tour oraz męski turniej tenisowy kategorii ATP World Tour 250 zaliczany do cyklu ATP World Tour. Rozgrywany na kortach trawiastych w brytyjskim Nottingham od 1982 roku.
Pierwsza edycja turnieju mężczyzn odbyła się w 1970 roku. W latach 1971–1972 oraz 1978–1994 zawody mężczyzn nie były rozgrywane. W latach 1995–2008 rywalizowali tu mężczyźni, by w 2009 roku przenieść się do Eastbourne. Turniej ponownie zagościł w Nottingham w 2015 roku, powracając z Eastbourne.
Kobiety rozgrywały swoje mecze w Nottingham w latach 1971–1973. Zawody kobiet wznowione zostały w 2015 roku.

</doc>
<doc id="818521" url="https://pl.wikipedia.org/wiki?curid=818521" title="Ewa Cybulska">
Ewa Cybulska

Ewa Cybulska – wokalistka jazzowa, znana z interpretacji standardów i jazzu w konwencji latynoskiej.
Życiorys.
Swą edukację muzyczną zaczynała od gry na wiolonczeli w podstawowej szkole muzycznej w Polsce. W trakcie nauki w liceum, w latach sześćdziesiątych, opuściła Polskę i wyjechała do Kanady. Studiowała przez jakiś czas na wydziale kompozycji w Uniwersytecie Concordia w Montrealu w Kanadzie. Potem przeniosła się do Los Angeles w Kalifornii, gdzie bywała regularnie w pubach i klubach jazzowych, słuchając wielu gwiazd amerykańskiej sceny jazzowej. Byli to m.in.: nieżyjący już mistrz swingującej perkusji Billy Higgins, wieloletni akompaniator Sarhy Vaughn – James Gaffney, pianista Alan Broadbent, współpracownicy legendarnego Charlie Parkera – perkusista Larance Marable i basista Larry Gales i wielu innych. 
Występowała na takich festiwalach jak: "New Orleans Jazz Festival 93", "San Francisco Jazz Days 92", "Santa Barbara Jazz Festival".
Od początku powrotu do Polski (1994) próbuje współpracować z najlepszymi jazzmanami jak: Włodzimierz Nahorny, Bogdan Hołownia czy Krzysztof Herdzin.
W 1998 przyjeżdża do USA wraz z narzeczonym Piotrem. Wraz z pianistą Dolphem Castellano, którego znamy w Polsce ze współpracy z Erykiem Kulmem, i mężem, mają szczęście zagrać z Duffy Jackson Quintet – zespołem jednego z najlepszych współczesnych perkusistów bigbandowych – Duffy Jacksona - grającego niegdyś przez wiele lat w orkiestrze Counta Basie’go, co owocuje zaproszeniem Jacksona do Polski i wspólnymi występami w lecie 2001 r. W jej własnym projekcie latynoskim pojawia się także niebywale uzdolniony, niewidomy pianista Mike Gerber – wieloletni współpracownik Jaco Pastoriousa i - pośród wielu innych gwiazd - Michała Urbaniaka. Razem z Gerberem i mężem Piotrem Ewa Cybulska występuje na "Lake Worth Painting Festival" a także daje swój własny koncert w prestiżowym Clematis Street Theatre w West Palm Beach.
Od ostatnich kilku próbuje współpracować z wieloma wybitnymi przedstawicielami polskiego jazzu starszego i młodszego pokolenia – Wojciechem Karolakiem, Kazimierzem Jonkiszem, Krzysztofem Herdzinem, Michałem Tokajem i wieloma innymi. Tworzy projekt "Tribute to Billy Holiday" gdzie występuje z Wojciechem Karolakiem i jego triem, wspólnie z Januszem Muniakiem wykonują "Ballady o Miłości", z Michałem Tokajem koncertuje z programem poświęconym twórczości Theleoniusa Monka.
W dniu 24 września 2011 podjęła zakończoną niepowodzeniem próbę występu w telewizyjnym konkursie "The Voice of Poland" z piosenką "Rolling in the Deep". Rok później przyjechała do Kanady z pomysłem dokończenia studiów muzycznych. Wraz z mężem Piotrem Cieślikowskim występowała w klubach w Montrealu, a później w Toronto.

</doc>
<doc id="818525" url="https://pl.wikipedia.org/wiki?curid=818525" title="Leśnica (województwo zachodniopomorskie)">
Leśnica (województwo zachodniopomorskie)

Leśnica (do 1945 niem. "Fichtberg") – osada w północno-zachodniej Polsce położona w województwie zachodniopomorskim, w powiecie sławieńskim, w gminie Darłowo.
Według danych z 28 września 2009 roku Leśnica miała 28 stałych mieszkańców.
W latach 1975–1998 miejscowość położona była w województwie koszalińskim.
Gmina Darłowo utworzyła jednostkę pomocniczą "Sołectwo Bukowo Morskie", obejmujące wieś Bukowo Morskie i osadę Leśnica. Mieszkańcy obu miejscowości wybierają na zebraniu wiejskim sołtysa i radę sołecką, która składa się z minimum 5 członków.
Obszar osady został objęty strefą ochrony uzdrowiskowej "C" Dąbki.

</doc>
<doc id="818527" url="https://pl.wikipedia.org/wiki?curid=818527" title="Italia K90">
Italia K90



</doc>
<doc id="818528" url="https://pl.wikipedia.org/wiki?curid=818528" title="Aerandir">
Aerandir



</doc>
<doc id="818529" url="https://pl.wikipedia.org/wiki?curid=818529" title="Andranik Tejmurijan">
Andranik Tejmurijan

Andranik Tejmurijan, właśc. Andranik Timotijan Samarani (perski آندرانيک تيموريان, ormiański Անդրանիկ Թէյմուրեան,ur. 6 marca 1983 w Teheranie) – irański piłkarz pochodzenia ormiańskiego grający na pozycji defensywnego pomocnika.
Kariera klubowa.
Tejmurijan zaczynał piłkarską karierę w Araracie Teheran, trafiając do niego w wieku 15 lat. W 2000 roku przeszedł do Esteghlalu Teheran. W 2003 roku przeniósł się do klubu Oghabu Teheran, w którym zadebiutował w Azadegan League (odpowiednik 2. ligi). Latem 2004 roku został zawodnikiem Abu Moslem Meszhed, grającego w Iran Pro League. Zajął z tym zespołem 8. miejsce w lidze, a rok później 5. (26 meczów i 1 gol).
W sierpniu 2006 podpisał 2-letni kontrakt z klubem angielskiej Premier League, Bolton Wanderers F.C. (kwoty transferu nie podano) i niedługo potem otrzymał pozwolenie na pracę w Wielkiej Brytanii. W lidze zadebiutował w 4. kolejce, 9 września w wygranym 1:0 meczu z Watford F.C., gdy w 86. minucie zmienił El Hadji Dioufa. 6 stycznia 2007 zdobył dwa gole w meczu Pucharu Anglii, wygranym 4:0 z Doncaster Rovers. W sezonie 2007/2008 rozegrał 3 mecze dla Boltonu i po nim odszedł z zespołu.
12 czerwca 2008 podpisał 2-letni kontrakt z Fulham F.C. Zagrał tam w jednym spotkaniu, po czym 2 lutego 2009 został wypożyczony do Barnsley. Do końca sezonu w zespole tym rozegrał 11 meczów, po czym powrócił do Londynu.
Po odejściu z Fulham grał w takich klubach jak: Teraktor Sazi Tebriz, Esteghlal Teheran, Al-Kharitiyath SC, Umm-Salal SC, Saipa Karadż, Maszin Sazi Tebriz i Naft Teheran. W 2017 przeszedł do klubu Gostaresz Fulad.
Kariera reprezentacyjna.
Tejmurijan w swojej karierze reprezentował Iran w każdej kategorii wiekowej. Jednym z większych sukcesów jest zajęcie 3. miejsca z reprezentacją U-23 w Igrzyskach Solidarności Islamskiej.
W pierwszej reprezentacji Iranu Andranik zadebiutował 24 sierpnia 2005 roku w wygranym 4:0 meczu z Libią. W 2006 roku został powołany przez selekcjonera Branko Ivankovicia do 23-osobowej kadry na Mistrzostwa Świata w Niemczech. Tam był podstawowym zawodnikiem swojej drużyny i zagrał we wszystkich 3 meczach po 90 minut: z Meksykiem (1:3), Portugalią (0:2) oraz Angolą (0:0). Szczególnie zapamiętano go po ostatnim meczu z Angolą, gdy kamery pokazały zmęczonego fizycznie i emcjonalnie Tejmurijana, który po meczu wyczerpany upadł na murawę. Został wtedy uznany za bohatera narodowego Iranu, który poświęcił swoje siły na grę w MŚ 2006.

</doc>
<doc id="818530" url="https://pl.wikipedia.org/wiki?curid=818530" title="Dimitry Tursunov">
Dimitry Tursunov



</doc>
<doc id="818532" url="https://pl.wikipedia.org/wiki?curid=818532" title="Słowinko">
Słowinko

Słowinko – osada w Polsce położona w województwie zachodniopomorskim, w powiecie sławieńskim, w gminie Darłowo. Osada wchodzi w skład "Sołectwa Słowino".
Według danych z 28 września 2009 roku osada miała 32 stałych mieszkańców.
W latach 1975–1998 miejscowość położona była w województwie koszalińskim.

</doc>
<doc id="818535" url="https://pl.wikipedia.org/wiki?curid=818535" title="Język mandingo">
Język mandingo



</doc>
<doc id="818537" url="https://pl.wikipedia.org/wiki?curid=818537" title="Andranik Teimourian">
Andranik Teimourian



</doc>
<doc id="818538" url="https://pl.wikipedia.org/wiki?curid=818538" title="Made Again">
Made Again

Made Again – dwupłytowy album koncertowy zespołu Marillion. Jest to jedyne wydawnictwo wydane w roku 1996. Druga część koncertu zapis całej płyty Brave nagranej na żywo.
Lista utworów.
CD 1
CD 2

</doc>
<doc id="818542" url="https://pl.wikipedia.org/wiki?curid=818542" title="Pakstall">
Pakstall



</doc>
<doc id="818543" url="https://pl.wikipedia.org/wiki?curid=818543" title="Falathar i Erellont">
Falathar i Erellont



</doc>
<doc id="818544" url="https://pl.wikipedia.org/wiki?curid=818544" title="Falathar">
Falathar



</doc>
<doc id="818547" url="https://pl.wikipedia.org/wiki?curid=818547" title="Krytyczna decyzja">
Krytyczna decyzja

Krytyczna decyzja (ang. "Executive Decision") – amerykański film sensacyjny z 1996 roku, w którym główne role grają Kurt Russell, Halle Berry, Steven Seagal i John Leguizamo.
Fabuła.
Film rozpoczyna się od próby odzyskania przez komandosów pod dowództwem płk. Austina Travisa (Steven Seagal) niebezpiecznej trucizny DZ-5. Tymczasem znany na całym świecie terrorysta El Sayed Jaffa (Andreas Katsulas) zostaje pojmany na ślubie swojej córki i osadzony w więzieniu.
Niedługo później na pokładzie samolotu linii Oceanic Airlines lecącego z Aten do Waszyngtonu terrorysta Nagi Hassan (David Suchet) bierze pasażerów za zakładników i zmienia kierunek lotu. Na pokładzie znajdują się ważne osobistości, m.in. senator Mavros (J.T. Walsh), który kandyduje na prezydenta. Hassan za uwolnienie pasażerów żąda uwolnienia El Sayeda Jaffy.
Na posiedzeniu antykryzysowym pojawia się pomysł sprowadzenia samolotu na ziemię za pomocą negocjacji, lecz wkrótce okazuje się to niemożliwe, gdyż na pokładzie znajduje się prawdopodobnie DZ-5, a wraz z nim bomba. Sztab antykryzysowy decyduje się więc na odbicie samolotu z rąk terrorystów w powietrzu.

</doc>
<doc id="818551" url="https://pl.wikipedia.org/wiki?curid=818551" title="Trzmielewo (województwo zachodniopomorskie)">
Trzmielewo (województwo zachodniopomorskie)

Trzmielewo – osada w Polsce położona w województwie zachodniopomorskim, w powiecie sławieńskim, w gminie Darłowo.
Według danych z 28 września 2009 roku osada miała 20 stałych mieszkańców.
Ok. 0,8 km na południe od Trzmielewa znajduje się wzniesienie Jankówek. Ok. 0,3 km na północny wschód od osady leży wieś Cisowo.
W latach 1975–1998 miejscowość położona była w województwie koszalińskim.

</doc>
<doc id="818552" url="https://pl.wikipedia.org/wiki?curid=818552" title="Erellont">
Erellont



</doc>
<doc id="818553" url="https://pl.wikipedia.org/wiki?curid=818553" title="Telefonica">
Telefonica



</doc>
<doc id="818558" url="https://pl.wikipedia.org/wiki?curid=818558" title="Phimosis">
Phimosis



</doc>
<doc id="818559" url="https://pl.wikipedia.org/wiki?curid=818559" title="Paraphimosis">
Paraphimosis



</doc>
<doc id="818561" url="https://pl.wikipedia.org/wiki?curid=818561" title="EMMA">
EMMA

EMMA – narzędzie sprawdzające pokrycie kodu aplikacji napisanych w Javie. Publikowane jest na licencji Common Public License.

</doc>
<doc id="818562" url="https://pl.wikipedia.org/wiki?curid=818562" title="Trzmielewo">
Trzmielewo

2 miejscowości w Polsce:

</doc>
<doc id="818566" url="https://pl.wikipedia.org/wiki?curid=818566" title="José Azevedo">
José Azevedo

José Bento Azevedo Carvalho (ur. 19 września 1973 w Vila do Conde) - były portugalski kolarz szosowy.
Od 1994 ścigał się w zawodowym peletonie. Jego największymi sukcesami są: piąte miejsce w Giro d'Italia 2001, szóste w Tour de France 2002 i piąte w Tour de France 2004. Karierę zakończył w 2008.
Azevedo specjalizował się w jeździe po górach. Nazywano go "Asem", gdyż jego pomoc była nieoceniona dla lidera ekipy - Lance'a Armstronga, który mówił, że jest on najlepszym pomocnikiem, jakiego miał.
Azevedo chcąc spędzać więcej czasu z rodziną, przeniósł się w 2007 roku do krajowej ekipy, gdzie rok później, podczas narodowego wyścigu, zakończył karierę.

</doc>
<doc id="818568" url="https://pl.wikipedia.org/wiki?curid=818568" title="Vingilótë">
Vingilótë



</doc>
<doc id="818569" url="https://pl.wikipedia.org/wiki?curid=818569" title="The Best of Both Worlds (album Marillion)">
The Best of Both Worlds (album Marillion)

The Best of Both Worlds - kompilacja najlepszych utworów Marillion z lat 1982-1997. Pierwsza część płyty pochodzi z czasów, gdy wokalistą zespołu był Fish (1982-1988), a druga z okresu działalności Marillion ze Steve'em Hogarthem do czasu wydania płyty (1989-1997). Ta płyta miała być reklamą dla wznowionych, zremasterowanych płyt zespołu które wydało EMI w latach 1997-1999.
Lista utworów.
CD1
CD2

</doc>
<doc id="818570" url="https://pl.wikipedia.org/wiki?curid=818570" title="Sygnalizacja telekomunikacyjna">
Sygnalizacja telekomunikacyjna

Sygnalizacja telekomunikacyjna - zespół środków technicznych wraz z procedurami, przeznaczony do przekazywania informacji niezbędnych do zestawiania i rozłączania połączeń telekomunikacyjnych, przekazywanych od i do abonenta między centralami.
Wyróżniamy trzy rodzaje:
Nośnikami informacji sygnalizacyjnej są sygnały elektryczne. Mogą to być sygnały prądu stałego lub przemiennego.
Rozróżniamy sygnalizację:
Typy sygnalizacji:
System sygnalizacji:
Trzy fazy połączenia:
Dwa systemy połączenia:

</doc>
<doc id="818572" url="https://pl.wikipedia.org/wiki?curid=818572" title="Wymysłowo (powiat gdański)">
Wymysłowo (powiat gdański)

Wymysłowo – osada (pustkowie) w Polsce położona w województwie pomorskim, w powiecie gdańskim, w gminie Trąbki Wielkie.
W latach 1975–1998 miejscowość administracyjnie należała do województwa gdańskiego.
Osada występuje w urzędowym spisie miejscowości, jednakże mapa Geoportalu wskazuje w tym miejscu pustkowie, nazwę Wymysłowo nosi również las otaczający byłą osadę.

</doc>
<doc id="818576" url="https://pl.wikipedia.org/wiki?curid=818576" title="Carcinoma oesophagi">
Carcinoma oesophagi



</doc>
<doc id="818577" url="https://pl.wikipedia.org/wiki?curid=818577" title="Carcinoma laryngis">
Carcinoma laryngis



</doc>
<doc id="818578" url="https://pl.wikipedia.org/wiki?curid=818578" title="CAF - Piłkarska Federacja Afryki">
CAF - Piłkarska Federacja Afryki



</doc>
<doc id="818580" url="https://pl.wikipedia.org/wiki?curid=818580" title="Linden Ashby">
Linden Ashby

Clarence Linden Garnett Ashby III (ur. 23 maja 1960 w Atlantic Beach na Florydzie) − amerykański aktor telewizyjny i filmowy. Najbardziej znany jako Johnny Cage w filmie "Mortal Kombat" (1995), gdzie zastąpił Brandona Lee, który zginął tragicznie w 1993 roku. Do tej roli został przeszkolony w karate i taekwondo.
Życiorys.
Wczesne lata.
Przyszedł na świat w Atlantic Beach na Florydzie, jako najmłodsze z trojga dzieci organizatorki obywatelskiej Eleanor (z domu Johnson) i Clarence’a Lindena Garnetta Ashby Jr., producenta farmaceutycznego. Ma dwie starsze siostry. Po ukończeniu prywatnej szkoły Bolles High School w Jacksonville na Florydzie, uczęszczał na wydział biznesu i psychologii do Fort Lewis College w Durango, w stanie Kolorado. Studiował aktorstwo w nowojorskim Neighborhood Playhouse.
Kariera.
Jedną z jego pierwszych ról telewizyjnych był Lance Reventlow, kierowca wyścigowy, jedyny syn Barbary Hutton (Farrah Fawcett) w uhonorowanym Złotym Globem miniserialu NBC "Biedna mała bogata dziewczynka" ("Poor Little Rich Girl: The Barbara Hutton Story", 1987).
W operze mydlanej "Melrose Place" (1997-98) pojawił się jako doktor Brett Cooper. Za rolę Camerona Kirstena w operze mydlanej "Żar młodości" ("The Young and the Restless", 2003-2004) zdobył nominację do nagrody Soap Opera Digest. Sławę przyniosła mu natomiast rola Johnny’ego Cage’a w filmie "Mortal Kombat" (1995).
Życie prywatne.
19 kwietnia 1986 poślubił aktorkę Susan Walters. Mają dwie córki: Frances Grace (ur. 1991) i Savannę Elizabeth (ur. 1992).

</doc>
<doc id="818582" url="https://pl.wikipedia.org/wiki?curid=818582" title="Intercity İstanbul Park">
Intercity İstanbul Park

Intercity İstanbul Park, wcześniej Istanbul Park, także Istanbul Racing Circuit i początkowo Istanbul Otodrom – tor wyścigowy leżący w azjatyckiej części Stambułu – największego miasta Turcji. Został zaprojektowany przez niemieckiego projektanta Hermanna Tilke.
Zwycięzcy GP Turcji na torze Istanbul Park.
Kierowcy:
Producenci samochodów:
Producenci silników:

</doc>
<doc id="818590" url="https://pl.wikipedia.org/wiki?curid=818590" title="Cormac McLaggen">
Cormac McLaggen



</doc>
<doc id="818591" url="https://pl.wikipedia.org/wiki?curid=818591" title="Lemmings 2">
Lemmings 2



</doc>
<doc id="818594" url="https://pl.wikipedia.org/wiki?curid=818594" title="Siarhiej Nawumczyk">
Siarhiej Nawumczyk

Siarhiej Iosifawicz Nawumczyk (, , "Siergiej Iosifowicz Naumczik"; ur. 15 grudnia 1961 w Postawach) – białoruski dziennikarz i polityk, w latach 1990–1995 deputowany do Rady Najwyższej Białoruskiej SRR/Rady Najwyższej Republiki Białorusi XII kadencji; członek Opozycji BNF – frakcji parlamentarnej partii Białoruski Front Ludowy ("Biełaruski Narodny Front"), o charakterze antykomunistycznym i niepodległościowym; od 1996 roku na emigracji; od 1997 roku wiceprzewodniczący Rady Białoruskiej Republiki Ludowej.
Życiorys.
Młodość.
Urodził się 15 grudnia 1961 roku w Postawach, w obwodzie witebskim Białoruskiej SRR, ZSRR. Ukończył studia na Wydziale Dziennikarstwa Białoruskieo Uniwersytetu Państwowego. Po studiach odbył służbę w szeregach Armii Radzieckiej, pracował jako korespondent gazety „Witebski Raboczyj”, redaktor działu felietonów w republikańskim piśmie satyrycznym „Wożyk”, kierował agencją informacyjną „Pawiet”. Należał do witebskiej, nieformalnej organizacji „Suzorje”. Zajmował się wydawaniem samizdatu. W 1988 roku stał na czele grupy inicjatywnej protestującej przeciwko budowie elektrowni wodnej w Dyneburgu (według innego źródła i samego Nawumczyka: przeciwko budowie elektrowni atomowej w obwodzie witebskim).
Należał do KPZR. Pod wpływem idei białoruskiego odrodzenia narodowego przełomu lat 80. i 90. opuścił tę partię i wstąpił do Białoruskiego Frontu Ludowego.
Ma żonę i syna.
Działalność parlamentarna.
W 1990 roku został deputowanym ludowym do Rady Najwyższej Białoruskiej SRR z Witebskiego-Kolejowego Okręgu Wyborczego Nr 181. Na początku czerwca 1990 roku został jednym z koordynatorów Grupy Deputackiej BNF (od 16 lipca pod nazwą "Opozycja BNF"). Wchodził w skład trzech komisji parlamentarnych: Komisji Rady Najwyższej ds. Jawności, Środków Masowego Przekazu i Praw Człowieka, Czasowej Komisji Rady Najwyższej ds. Oceny Działalności Urzędników i Innych Osób Odpowiedzialnych w Związku z Likwidacją Skutków Awarii Elektrowni Atomowej w Czarnobylu oraz Komisji Konstytucyjnej. Był również członkiem tzw. "Gabinetu Cieni" Opozycji BNF. Kierował w nim Ministerstwem Informacji.
Wchodził w skład delegacji Opozycji BNF skierowanej na Litwę w czasie interwencji wojsk radzieckich w styczniu 1991 roku. Delegacja, w której skład wchodzili jeszcze Ihar Pyrch i Barys Giunter, wyraziła poparcie dla litewskich dążeń niepodległościowych. Nawumczyk wystąpił wówczas w Sejmie ze słowami solidarności.
Brał udział w opracowaniu i przyjęciu Deklaracji o Państwowej Suwerenności Białorusi, przygotowaniu projektów ustaw na nadzwyczajnej sesji Rady Najwyższej 24–25 sierpnia 1991 roku, w czasie której ogłoszono niepodległość Białorusi.
Współautor "Koncepcji przejścia Białoruskiej SRR na gospodarkę rynkową" (jesień 1990 r.), autor "Koncepcji polityki informacyjnej Republiki Białorusi" (wrzesień 1991 r.), współautor projektu "Postanowienia Rady Najwyższej "O demonopolizacji środków masowego przekazu"" (październik 1992 r.) i innych projektów ustaw. Uczestnik głodówki deputowanych Opozycji BNF 11–12 kwietnia 1995 roku w Sali Owalnej parlamentu, ogłoszonej na znak protestu przeciwko zainicjowanemu przez prezydenta Łukaszenkę referendum na temat wprowadzenia języka rosyjskiego jako drugiego języka państwowego, zmiany symboli państwowych Białorusi (biało-czerwono-białej flagi i herbu Pogoni) na symbole nawiązujące do radzieckich, integracji ekonomicznej z Federacją Rosyjską i prawa prezydenta do rozwiązywania parlamentu. W nocy z 11 na 12 kwietnia został razem z innymi protestującymi wywleczony siłą z sali parlamentu przez zamaskowanych funkcjonariuszy wojska i służb specjalnych, pobity, wepchnięty do samochodu, wywieziony, a następnie wyrzucony na ulicy w centrum Mińska. W dniach 13–14 kwietnia 1995 roku przygotowywał i przedstawiał stanowisko Opozycji BNF przed Sądem Konstytucyjnym, w procesie, w którym frakcja ta oskarżyła prezydenta Łukaszenkę o monopolizację środków masowego przekazu.
Emigracja.
W kwietniu 1996 roku Siarhiej Nawumczyk udał się na emigrację do Stanów Zjednoczonych. Był także faktycznym inicjatorem emigracji przewodniczącego BFL Zianona Pazniaka. Pod koniec 1996 roku otrzymał azyl polityczny w USA. Od 1997 roku pełni funkcję wiceprzewodniczącego Rady Białoruskiej Republiki Ludowej – emigracyjnego rządu białoruskiego państwa narodowego proklamowanego w 1918 roku. Od 1990 roku do chwili obecnej pracuje w Białoruskiej Sekcji Radia Swaboda. Według tego radia, białoruska straż graniczna ma polecenie zatrzymania go w przypadku, gdyby próbował wrócić na terytorium Białorusi.
Siarhiej Nawumczyk publikuje swoje artykuły i książki w Stanach Zjednoczonych, Niemczech, Federacji Rosyjskiej, Polsce, Ukrainie, Francji i Czechach.

</doc>
<doc id="818598" url="https://pl.wikipedia.org/wiki?curid=818598" title="Wymysłowo (powiat starogardzki)">
Wymysłowo (powiat starogardzki)

Wymysłowo – mała kolonia kociewska w Polsce położona w województwie pomorskim, w powiecie starogardzkim, w gminie Osiek w kompleksie leśnym Borów Tucholskich i nad wschodnim brzegiem jeziora Kałębie.
W latach 1975–1998 miejscowość położona była w województwie gdańskim.

</doc>
<doc id="818599" url="https://pl.wikipedia.org/wiki?curid=818599" title="Mic Michaeli">
Mic Michaeli

Mic Michaeli, właśc. Gunnar Mathias Michaeli (ur. 11 listopada 1962) – szwedzki pianista, klawiszowiec, od 1985 związany z grupą Europe.
Jest rozwiedziony, ma troje dzieci.

</doc>
<doc id="818600" url="https://pl.wikipedia.org/wiki?curid=818600" title="Obowiązek szkolny">
Obowiązek szkolny

Obowiązek szkolny, przymus szkolny – wymóg poddania się procesowi edukacji powszechnej, zazwyczaj do określonego roku życia (na przykład osiągnięcia pełnoletniości) lub w ramach określonego poziomu kształcenia (na przykład do ukończenia poziomu podstawowego (powszechnego) lub gimnazjalnego).
Historia.
Pierwsze próby wprowadzenia obowiązku szkolnego zawierają przepisy Księstw Weimarskiego (1619), Gotajskiego (1642) i Brandenburgii-Prus (1698 i 1717). W kolonii Massachusetts w 1647 roku wprowadzili go dominujący w niej purytanie. W 1683 r. wydano takie zarządzenie w Księstwie Oleśnickim, przymus szkolny wprowadził „Książęcy oleśnicki statut niemieckich szkół miejskich i wiejskich” (niem. "Fuerstlich Oelsnische deutsche Stadt und Landschulordnung"). Przymus obejmował dzieci w wieku od 6 do 9 lat.
W roku 1717 król Prus Fryderyk Wilhelm I Hohenzollern wydał nakaz by wszystkie dzieci w całym kraju uczęszczały do szkół podstawowych. Inne kraje, zwłaszcza habsburskie, próbowały naśladować pruskie rozwiązania w tej dziedzinie. Sama jakość nauczania w podstawowych szkołach pruskich nie była najwyższa, ponieważ nauczycielami byli częstokroć zwykli weterani wojenni, a program składał się z nauki rachunków, pisania i czytania, z odrobiną historii, lecz – jak zalecał filozof Christian Wolff – nie chodziło o to, by niewielu ludzi posiadało dużą wiedzę, lecz by szerokie rzesze ludności dysponowały podstawowymi umiejętnościami i wiadomościami. Duże zasługi w kontynuowaniu królewskiego planu w Prusach miał teolog Johann Julius Hecker.
W 1739 w Danii Chrystian VI Oldenburg wprowadził powszechny obowiązek uczęszczania do szkół podstawowych, jednak ten nakaz pozostawał martwą literą. Maria Teresa Habsburg wprowadziła obowiązek szkolny w krajach monarchii Habsburgów w 1774.
Jednak wszystkie próby wprowadzenia obowiązku szkolnego przed Wielką Rewolucją Francuską (1789–1799) udawały się jedynie częściowo lub były zawieszane z powodu nikłych możliwości realizacji (brak infrastruktury). Sytuacja uległa zmianie wraz ze zmianami ustrojowymi i technologicznymi wieku pary. Od początków XIX wieku przymus szkolny istnieje w większości systemów prawnych (1819 – Prusy, 1869 – Austria, 1872 – Japonia, 1876 – Wlk. Brytania, 1882 – Francja, 1848–1918 – USA, 1930 – ZSRR).
W Holandii ustawę o obowiązku szkolnym ("Leerpflicht") przeforsował w parlamencie poseł Francis David Schimmelpenninck w 1900 roku.
Obowiązek szkolny w Polsce.
W Polsce wprowadzenie obowiązku szkolnego postulował już w dobie Odrodzenia Andrzej Frycz Modrzewski w traktacie "Commentariorum de Republica emendanda libri quinque" ("O naprawie Rzeczypospolitej", księga "O szkole", 1556), jednak jego wprowadzeniu skutecznie przeciwstawiał się polski Kościół katolicki. Po raz pierwszy w Polsce obowiązek szkolny wprowadziła Izba Edukacji Publicznej w Księstwie Warszawskim 12 stycznia 1808.
7 lutego 1919 wydano dekret o obowiązku szkolnym. Wprowadzał on obowiązkową 7-letnią szkołę powszechną dla wszystkich dzieci od 7. do 14. roku życia. Szkoła miała być bezpłatna, co nakładało na państwo obowiązek zapewnienia dostępu do niej wszystkim dzieciom. Od 1919 do 1956 r. z obowiązku szkolnego zwalniane było dziecko, którego droga z domu do szkoły była dłuższa niż 3 km.
Polskie prawo rozróżnia dwa pojęcia: obowiązek szkolny i obowiązek nauki. Obowiązek szkolny polega na przymusie uczęszczania do szkoły podstawowej. Rozpoczyna się w roku kalendarzowym, w którym dziecko kończy 7. rok życia. Na wniosek rodziców albo opiekuna prawnego naukę w szkole podstawowej może także rozpocząć dziecko, które w danym roku kalendarzowym kończy 6 lat. Ustawa nie określa w wyraźny sposób, kiedy obowiązek szkolny się kończy. Można o tym wnioskować jedynie w związku z pojęciem obowiązku nauki, czyli uczęszczania do szkoły osób w określonym przez prawo wieku. Obowiązek nauki obejmuje osoby od 7. do 18. roku życia, co pokrywa się z wiekiem, z którym (generalnie) uzyskuje się pełnoletniość. Ponieważ nauka w prawidłowym toku (bez powtarzania klasy) kończy się w ośmioletniej szkole podstawowej w wieku 14 lub 15 lat, musi być kontynuowana przez uczęszczanie do publicznej lub niepublicznej szkoły ponadpodstawowej lub przez realizowanie, zgodnie z odrębnymi przepisami, przygotowania zawodowego u pracodawcy albo uczęszczanie do szkoły wyższej.
Dla wypełnienia obowiązku szkolnego nie ma znaczenia, czy szkoła jest publiczną, czy niepubliczną. Wraz z ukończeniem przypisanego wieku obowiązek ustaje, chociażby wcześniej nie był wypełniany (np. z powodu przebywania dziecka w kraju, w którym obowiązują inne zasady systemu oświaty powszechnej). Może być odroczony do 10. roku życia dziecka w przypadku niepełnosprawności. Decyzję podejmuje się na podstawie opinii poradni psychologiczno-pedagogicznej.
Niespełnienie tego obowiązku podlega egzekucji administracyjnej. Organ miejscowy administracji publicznej właściwy do spraw edukacji może nałożyć na rodziców albo opiekuna prawnego dziecka karę grzywny w celu przymuszenia do realizowania tego obowiązku. W skrajnych przypadkach sąd opiekuńczy może pozbawić rodziców władzy rodzicielskiej albo zwolnić opiekuna.
Przed 1 stycznia 1999 w szczególnie uzasadnionych przypadkach, na wniosek rodziców albo opiekuna prawnego i na podstawie orzeczenia poradni psychologiczno-pedagogicznej, kurator oświaty mógł zwolnić od spełniania obowiązku szkolnego dziecko, które ukończyło 15 lat.
Obowiązek szkolny w Niemczech.
W poszczególnych landach niemieckich wiek dzieci, w którym zaczynają one podlegać przymusowi szkolnemu jest zróżnicowany (z reguły pomiędzy 5. a 8. rokiem życia). Czas trwania obowiązku szkolnego jest również zróżnicowany w zależności od landu wynosi 9 lat (np. Bawaria) do 12 (np. Dolna Saksonia).
Obowiązek szkolny w Stanach Zjednoczonych.
Niektóre stany uznawały potrzebę przymusu szkolnego za na tyle ważną, by umieścić go w swych konstytucjach. Ostatnim stanem, który go wprowadził, było w roku 1918 Missisipi.

</doc>
<doc id="818603" url="https://pl.wikipedia.org/wiki?curid=818603" title="Amauri de Oliveira Carvalho">
Amauri de Oliveira Carvalho



</doc>
<doc id="818604" url="https://pl.wikipedia.org/wiki?curid=818604" title="Félix Miéli Venerando">
Félix Miéli Venerando



</doc>
<doc id="818607" url="https://pl.wikipedia.org/wiki?curid=818607" title="Ian Haugland">
Ian Haugland

Ian Haugland, właśc. Håkan Jan Haugland (ur. 13 sierpnia 1964 w Nordreisa) – szwedzki perkusista, od 1984 związany z grupą Europe.
Żonaty z Maritą. Ma troje dzieci: Simona, Jannie i Linnéę.

</doc>
<doc id="818614" url="https://pl.wikipedia.org/wiki?curid=818614" title="Denílson">
Denílson

"Przydomek Denílson nosiło lub nosi kilku piłkarzy brazylijskich, m.in.":

</doc>
<doc id="818617" url="https://pl.wikipedia.org/wiki?curid=818617" title="Mirowo Małe">
Mirowo Małe



</doc>
<doc id="818620" url="https://pl.wikipedia.org/wiki?curid=818620" title="Amaral">
Amaral

"Przydomek Amaral nosiło lub nosi kilku piłkarzy brazylijskich, m.in.":
"Ponadto:"

</doc>
<doc id="818622" url="https://pl.wikipedia.org/wiki?curid=818622" title="Alexandre Rodrigues da Silva">
Alexandre Rodrigues da Silva



</doc>
<doc id="818625" url="https://pl.wikipedia.org/wiki?curid=818625" title="Juan Silveira Dos Santos">
Juan Silveira Dos Santos



</doc>
<doc id="818627" url="https://pl.wikipedia.org/wiki?curid=818627" title="Amelia Vega">
Amelia Vega

Amelia Vega Polanco (ur. 7 listopada 1984 w Santo Domingo, Dominikana) – Miss Dominikany Universe i Miss Universe 2003.
Uważano ją za faworytkę jeszcze przed rozpoczęciem konkursu. Po konkursie podpisała kontrakt z nowojorską agencją modelek Trump Model Management i zaczęła pracować jako modelka w Stanach Zjednoczonych. Wzięła udział w kampaniach reklamowych Covergirl i Presidente.
Jej ojciec jest lekarzem o międzynarodowej renomie, matka zaś była Miss Dominikany w 1980 roku.

</doc>
<doc id="818629" url="https://pl.wikipedia.org/wiki?curid=818629" title="Carlos Santos de Jesus Carleo">
Carlos Santos de Jesus Carleo



</doc>
<doc id="818631" url="https://pl.wikipedia.org/wiki?curid=818631" title="Donieber Alexander Marangon">
Donieber Alexander Marangon



</doc>
<doc id="818633" url="https://pl.wikipedia.org/wiki?curid=818633" title="Julio Sergio Bertagnoli">
Julio Sergio Bertagnoli



</doc>
<doc id="818634" url="https://pl.wikipedia.org/wiki?curid=818634" title="Amenemhat IV">
Amenemhat IV

Amenemhat IV – faraon, władca starożytnego Egiptu z XII dynastii, z okresu Średniego Państwa. Syn Amenemhata III. Panował od 1807 roku p.n.e. przez kilka miesięcy z ojcem, później od 1806-1798 roku p.n.e. - samodzielnie. Lub też, według innych ocen, panował tylko wspólnie ze swym ojcem.
Ostatni męski władca Średniego Państwa. Według współczesnych mu inskrypcji nie rządził samodzielnie. Współrządził ze swym ojcem Amenemhatem III i, być może, nie doczekał samodzielnych rządów, umierając przedwcześnie, przekazując władzę w ręce swej siostry Neferusobek.
Prawdopodobnie został pochowany w piramidzie w Mazghuna, około pięć kilometrów na południe od Dahszur. Budowla ta obecnie znajduje się w całkowitej ruinie.

</doc>
<doc id="818635" url="https://pl.wikipedia.org/wiki?curid=818635" title="Urząd Patentów i Znaków Towarowych Stanów Zjednoczonych">
Urząd Patentów i Znaków Towarowych Stanów Zjednoczonych

Urząd Patentów i Znaków Towarowych Stanów Zjednoczonych, PTO lub USPTO (ang. "United States Patent and Trademark Office") – amerykański urząd patentowy, podlegający Departamentowi Handlu, udzielający patentów i rejestrujący znaki towarowe. Jego siedziba znajduje się w Alexandrii, po przeprowadzce z Crystal City w hrabstwie Arlington. Od 1991 roku urząd jest finansowany wyłącznie z opłat za patenty i znaki towarowe. Obecnym jego szefem jest Jon Dudas, podsekretarz handlu własnością intelektualną, który został wyznaczony na to stanowisko przez prezydenta George’a W. Busha w marcu 2004, a nominowany 30 lipca 2004.
Urząd Patentów i Znaków Towarowych Stanów Zjednoczonych współpracuje z Europejską Organizacją Patentową i Japońskim Urzędem Patentowym, stosownie do umów międzynarodowych. PTO może także działać jako Międzynarodowy Organ Poszukiwań i Międzynarodowy Organ Badań Wstępnych w przypadku zgłoszeń międzynarodowych zgodnych z "Układem o współpracy patentowej".
Misja.
Zadaniem PTO jest promowanie przemysłowego i technologicznego rozwoju Stanów Zjednoczonych i umacnianie ekonomii kraju, poprzez:
Struktura.
PTO zatrudnia około 7 300 pracowników, którzy zajmują prawie cały kompleks pięciu budynków w Alexandrii. Około 3 000 z nich to eksperci patentowi, a 400 to eksperci znaków towarowych; pozostali to personel pomocniczy. Eksperci patentowi są z reguły naukowcami i inżynierami, niekoniecznie posiadającymi pełnomocnictwa prawne, natomiast wszyscy eksperci znaków towarowych muszą posiadać licencję.

</doc>
<doc id="818638" url="https://pl.wikipedia.org/wiki?curid=818638" title="Oksana Fiodorowa">
Oksana Fiodorowa

Oksana Fiodorowa (ros. Оксана Геннадьевна Фёдорова) (ur. 17 grudnia 1977 w Pskowie) – rosyjska fotomodelka, Miss Rosji 2001 i Miss Universe 2002.
Absolwentka Pskowskiej Szkoły Milicji, major milicji, kandydat nauk prawniczych. Prezenterka programu "Spokojnej nocy, maluchy!" ("Спокойной ночи, малыши!") w telewizji rosyjskiej.
Na skutek konfliktu z organizatorami konkursu Miss Universe, wywołanego odmową wzięcia udziału w konkursie "Miss Teen America", zrezygnowała z tytułu, a jej miejsce na tronie zajęła Wicemiss Universe, Miss Panamy – Justine Pasek (obywatelka Panamy i Polski).

</doc>
<doc id="818642" url="https://pl.wikipedia.org/wiki?curid=818642" title="Dzielnice Hongkongu">
Dzielnice Hongkongu

Hongkong – formalnie: Specjalny Region Administracyjny Hongkong Chińskiej Republiki Ludowej, dzieli się na 18 dzielnic. Podział taki ustalono na początku lat 80. XX wieku, w czasie kiedy Hongkong znajdował się jeszcze pod kontrolą Wielkiej Brytanii. Wraz z przejęciem Hongkongu przez Chiny poszczególne miasta hongkońskie utraciły swój dotychczasowy status – całe terytorium Hongkongu stało się jednym obszarem miejskim. Utrzymany natomiast został podział na dzielnice.
Podział na regiony.
Każdy z trzech regionów podzielony jest na następujące dzielnice:

</doc>
<doc id="818645" url="https://pl.wikipedia.org/wiki?curid=818645" title="Grupa wodorotlenkowa">
Grupa wodorotlenkowa



</doc>
<doc id="818648" url="https://pl.wikipedia.org/wiki?curid=818648" title="Uniq">
Uniq

uniq () – uniksowe polecenie usuwające powtarzające się linie z posortowanego pliku. Jest to rodzaj programu filtrującego zwykle używany dla przetworzenia wyjściowego strumienia danych programu codice_1. Program ma także inne funkcje, takie jak zliczanie powtarzających się linii. Listę dostępnych opcji można uzyskać uruchamiając program z argumentem codice_2.
Przykłady użycia.
Wypisz wszystkie linie z pliku "file", posortowane według liczby powtórzeń:
sort file | uniq -c | sort -n
Wypisz powtarzające się linie z pliku "file" bez rozróżniania wielkości znaków:
sort file | uniq -d -i

</doc>
<doc id="818651" url="https://pl.wikipedia.org/wiki?curid=818651" title="This Strange Engine">
This Strange Engine

This Strange Engine – dziewiąty album studyjny Marillion.
Pierwszym singlem promującym album był Man of a Thousand Faces. Zajął pierwsze miejsce na jednej z największych list przebojów w Niemczech i utrzymywał się tam przez wiele tygodni.
Utwór "Estonia" został napisany przez Steve'a Hogartha po spotkaniu z jedynym brytyjskim pasażerem, który przeżył katastrofę na statku MF Estonia, który zatonął na Bałtyku w 1994 roku. W tej katastrofie straciło życie 852 osób.

</doc>
<doc id="818652" url="https://pl.wikipedia.org/wiki?curid=818652" title="Debel">
Debel

Debel (z ang. "doubles") – inna nazwa: gra podwójna. W grze deblowej zawodnicy tej samej płci rywalizują w dwuosobowych zespołach.
Sporty, w których zawodnicy rywalizują również w deblu: Tenis ziemny, tenis stołowy, teqball, badminton, speed-ball.
Debel różni się od miksta.

</doc>
<doc id="818656" url="https://pl.wikipedia.org/wiki?curid=818656" title="Sonet 14 (William Szekspir)">
Sonet 14 (William Szekspir)

Sonet 14 ("Nie w gwiazdach pragnę słuszność sądów badać") – jeden z cyklu sonetów autorstwa Williama Shakespeare’a.
Treść.
Sonet ten nawołuje tajemniczego młodzieńca do zawarcia związku małżeńskiego i posiadania potomstwa.
Jego zakończenie stanowi przestroga, wygłaszana przez podmiot liryczny, którego można utożsamić z samym Szekspirem: "Prawda i piękno zginą z tobą w grobie".

</doc>
<doc id="818658" url="https://pl.wikipedia.org/wiki?curid=818658" title="Lagaan">
Lagaan

Lagaan (tłum z hindi „podatek”, inny tytuł: „Lagaan: Once Upon a Time in India”, ang. tytuł „Land Tax”) – epos historyczny, film wyreżyserowany w 2001 roku przez Ashutosha Gowarikera ("Swades"). Film jest mieszanką kolonialnego dramatu, filmu sportowego, historii miłosnej i musicalu. Był nominowany do Oscara jako najlepszy film nieanglojęzyczny. W roli głównej aktor bollywoodzki Aamir Khan. Tematem filmu jest walka rozegrana na płaszczyźnie sportu między Hindusami a ich brytyjskimi okupantami.
W 2005, "Indiatimes Movies" film zaliczono do 25 najbardziej godnych uwagi filmów Bollywoodu ("Top 25 Must See Bollywood Films").
Opis.
Rok 1893. Indie od 150 lat okupowane przez Brytyjczyków. Brytyjski kapitan Russell gnębi podatkami indyjskich mieszkańców podległego mu rejonu. Ich sytuację pogarsza przedłużająca się susza. Młody Hindus Bhuvan (Aamir Khan) podejmuje wyzwanie rzucone mu przez aroganckiego Anglika. W imieniu swojej wioski przyjmuje zakład sportowy. Jeśli Hindusi wygrają z Anglikami mecz w krykieta, zostaną zwolnieni na trzy lata z płacenia podatku na rzecz brytyjskiego okupanta. Jeśli przegrają, zapłacą potrójnie, co w czas suszy może oznaczać dla wielu z nich śmierć. Hindusi są przerażeni, ale z czasem podejmują wyzwanie. Zaczynają razem trenować krykiet. Szykują się do meczu jak do walki o swoją godność.
Muzyka i piosenki.
Muzykę do filmu skomponował A.R. Rahman włączając następujące piosenki:

</doc>
<doc id="818659" url="https://pl.wikipedia.org/wiki?curid=818659" title="Sonet 15 (William Szekspir)">
Sonet 15 (William Szekspir)

Sonet 15 ("Kiedy rozważam, że wszelkie stworzenie") - jeden z cyklu sonetów autorstwa Williama Shakespeare’a. 
Treść.
Sonet ten jest jednym z tych, które nawołują tajemniczego młodzieńca do posiadania potomstwa. 
W jego zakończeniu pojawia się odniesienie do upływającego czasu, także deklaracja miłości: "Więc w boju z czasem, bowiem cię miłuję, To, co ci zabrał, znów wszczepić próbuję."

</doc>
<doc id="818660" url="https://pl.wikipedia.org/wiki?curid=818660" title="Piłka nożna na Letnich Igrzyskach Olimpijskich 1984">
Piłka nożna na Letnich Igrzyskach Olimpijskich 1984

Zawody w piłce nożnej na Letnich Igrzyskach Olimpijskich 1984 w Los Angeles rozegrane zostały po raz osiemnasty w historii igrzysk olimpijskich. W rywalizacji wzięło udział 16 męskich reprezentacji piłkarskich z 5 konfederacji piłkarskich. W ramach turnieju olimpijskiego rozegrano 32 mecze. Rywalizacja podzielona została na 4 grupy, z których do dalszej gry w fazie pucharowej awansowały po 2 ekipy. Gospodarzami turnieju olimpijskiego były cztery amerykańskie miasta: Pasadena, Stanford, Annapolis i Boston.
W 1984 roku do udziału w igrzyskach olimpijskich po raz pierwszy dopuszczeni zostali profesjonalni piłkarze, reprezentujący Azję, Afrykę, Amerykę Północną, Środkową i Karaiby oraz Oceanię. W przypadku zawodników z Europy i Ameryki Południowej ciągle obowiązywały stare przepisy. Znaczny wpływ na listę zakwalifikowanych drużyn miał bojkot igrzysk. Wśród uczestników zabrakło obrońców mistrzowskiego tytułu – Czechosłowacji; dodatkowo z udziału w zawodach zrezygnowały reprezentacje Związku Radzieckiego oraz Niemiec Wschodnich, które awans do zawodów zdobyły wygrywając swoje grupy eliminacyjne.
Turniej zakończył się zwycięstwem reprezentacji Francji, która w walce o złoty medal pokonała wynikiem 2:0 zespół Brazylii. Rywalizacja o medal brązowy zakończyła się triumfem reprezentacji Jugosławii, która wynikiem 2:1 pokonała drużynę Włoch. Francuzi, wygrywając turniej olimpijski, stali się pierwszą reprezentacją w historii, która w jednym roku zdobyła złoty medal olimpijski i mistrzostwo Europy. Królami strzelców turnieju olimpijskiego zostało trzech zawodników z dorobkiem 5 goli: Jugosłowianie Borislav Cvetković i Stjepan Deverić oraz Francuz Daniel Xuereb.
Był to drugi olimpijski turniej piłkarski goszczący w Stanach Zjednoczonych. Do historii przeszedł dzięki rekordowi publiczności oglądającej mecz finałowy – spotkanie Francji z Brazylią rozegrane na Rose Bowl w Pasadenie oglądało na żywo 101 799 osób. Rekord frekwencji pobity został dopiero w 2000 roku. Był to także rekordowy wynik jeżeli chodzi o frekwencję na meczu piłkarskim w Stanach Zjednoczonych; rezultat pobito dopiero w 2014 roku.
Stadiony.
Wśród miast gospodarzy turnieju olimpijskiego zabrakło stolicy igrzysk, czyli Los Angeles; był to pierwszy taki przypadek w historii. Główną i największa areną zawodów był stadion Rose Bowl w Pasadenie (leżącej w obszarze metropolitalnym Los Angeles). Obiekt gościł sześć meczów fazy grupowej (grupy C i D) oraz dwa ćwierćfinały, półfinał, mecz o 3. miejsce i finał. Ostatni mecz turnieju zgromadził na stadionie rekordową liczbę osób (biorąc pod uwagę Igrzyska Olimpijskie i piłkę nożną w Stanach Zjednoczonych). Pojedynek pomiędzy Brazylią i Francją oglądało na żywo 101 799 osób. Wynik ten poprawiony został dopiero w 2000 roku, kiedy to mecz finałowy turnieju olimpijskiego między Kamerunem i Hiszpanią rozegrany na Stadium Australia w Sydney obserwowało 104 098 osób. Rekord frekwencji na meczu piłki nożnej w Stanach Zjednoczonych pobity został w 2014 roku na Michigan Stadium w Ann Arbor, gdzie 109 318 osób oglądało na żywo pojedynek klubowy między Manchester United i Realem Madryt.
Drugim stadionem turnieju olimpijskiego położonym na terenie Kalifornii był Stanford Stadium w Stanford – mieście leżącym w rejonie San Francisco Bay Area. Obiekt gościł sześć meczów w ramach fazy grupowej (grupa C i D) oraz dwa ćwierćfinały i półfinał. Rekord frekwencji podczas turnieju olimpijskiego na Stanford Stadium wyniósł 83 642; tyle osób na żywo oglądało półfinałowe spotkanie między Włochami i Brazylią. Zarówno Stanford Stadium jak i Rose Bowl w swojej późniejszej historii miało okazję gościć inne ważne imprezy piłkarskie, w tym mistrzostwa świata w 1994 roku. Stadion w Stanford wyburzony został w 2005 roku; na jego miejscu wybudowany został nowy obiekt.
Listę olimpijskich aren piłkarskich dopełniały dwa – znacznie mniejsze stadiony, położone na wschodnim wybrzeżu Stanów Zjednoczonych. Były to Harvard Stadium w Bostonie oraz Navy-Marine Corps Memorial Stadium w Annapolis. Obiekty w ramach turnieju olimpijskiego gościły po sześć meczów w fazy grupowej (grupy A i B).
Sędziowie.
Spotkania w ramach turnieju olimpijskiego w 1984 roku sędziowało 22 arbitrów, z czego: 3 z Azji, 3 z Afryki, 4 z Ameryki Północnej, Środkowej i Karaibów, 4 z Ameryki Południowej i 8 z Europy.
Strzelcy.
5 goli:
4 gole:
3 gole:
2 gole:
1 gol:

</doc>
<doc id="818662" url="https://pl.wikipedia.org/wiki?curid=818662" title="Mikst">
Mikst

Mikst (z ang. "mixed doubles"), także gra podwójna mieszana – rywalizacja, w której uczestniczą dwuosobowe zespoły złożone z kobiety i mężczyzny. Sporty, w których zawodnicy rywalizują w mikście, to tenis ziemny, tenis stołowy, teqball, badminton, pétanque, łucznictwo sportowe, pięciobój nowoczesny.

</doc>
<doc id="818665" url="https://pl.wikipedia.org/wiki?curid=818665" title="Sonet 16 (William Szekspir)">
Sonet 16 (William Szekspir)

Sonet 16 ("Lecz czemu nie chcesz wejść w zacięte boje") – jeden z cyklu sonetów autorstwa Williama Shakespeare’a.
Treść.
W utworze tym, bezpośrednio nawiązującym do poprzedniego dzieła z tego cyklu, ponownie dochodzi do rozważań na temat upływającego czasu, a także różnorodności wyborów, które młodzieniec ma przed sobą.

</doc>
<doc id="818666" url="https://pl.wikipedia.org/wiki?curid=818666" title="Sonet 17 (William Szekspir)">
Sonet 17 (William Szekspir)

Sonet 17 ("Jak wiersz ten wiarę kiedyś zyska sobie") – jeden z cyklu sonetów autorstwa Williama Shakespeare’a.
Treść.
W utworze tym, kończącym cykl sonetów nawołujących młodzieńca do posiadania potomstwa, podmiot liryczny próbuje dowieść, że jedynym sposobem na zachowanie pamięci o urodzie młodego mężczyzny jest posiadanie potomstwa.

</doc>
<doc id="818668" url="https://pl.wikipedia.org/wiki?curid=818668" title="Ri!codeh">
Ri!codeh

Ri!Codeh - polska grupa muzyczna grająca dancehall, założona w 1999 roku w Łodzi. Większy rozgłos zespołowi przyniósł utwór "Panny Do Wzięcia", który trafił na wydaną przez Polskie Radio Bis składankę "Od Czapy Zestaw". Również ich piosenka "Miłość, sex - koje kenu" znalazła się również na płycie 12 ławek - znanego przedstawienia hip-hopowego.
Swój debiutancki album "Panowie Sytuacji" wydali w 2006 nakładem wytwórni Funkydub Production.

</doc>
<doc id="818672" url="https://pl.wikipedia.org/wiki?curid=818672" title="Sonet 19 (William Szekspir)">
Sonet 19 (William Szekspir)

Sonet 19 ("Stępiaj pazury lwa, czasie żarłoczny") – jeden z cyklu sonetów autorstwa Williama Shakespeare’a. 
Treść.
W utworze tym podmiot liryczny zwraca się bezpośrednio do czasu, dokonując jego personifikacji. Pisarz ze Stratford stwierdza, że nie jest on w stanie zaszkodzić tajemniczemu młodzieńcowi, gdyż jego uroda przetrwa właśnie pod postacią utworów literackich.

</doc>
<doc id="818673" url="https://pl.wikipedia.org/wiki?curid=818673" title="Jacek Kotas">
Jacek Kotas

Jacek Kotas (ur. 30 stycznia 1967) – polski polityk, przedsiębiorca, w 2007 podsekretarz stanu w Ministerstwie Obrony Narodowej. 
Życiorys.
W 1992 ukończył studia na Wydziale Rolniczym Akademii Rolniczej w Szczecinie, zaś w 1997 w College of Business Administration w University of Wisconsin-La Crosse. Uzyskał również dyplom Business Management na Uniwersytecie Georgetown w Waszyngtonie.
W latach 1993–1997 pracował jako specjalista w Sekcji Ewidencji i Analiz Agencji Własności Rolnej Skarbu Państwa w Oddziale Terenowym w Szczecinie. Od 1997 do 1999 był doradcą i sekretarzem ministra rolnictwa, następnie do 2000 współpracownikiem Banku Światowego oraz konsultantem w Fundacji Programów Pomocowych dla Rolnictwa „FAPA”. Od 2000 pełnił funkcję dyrektora organizacyjnego Forum Ekonomicznego w Krynicy, a od 2002 do września 2006 prezesa zarządu Fundacji Instytut Studiów Wschodnich. W latach 2002–2006 prowadził własną działalność gospodarczą w zakresie zarządzania i doradztwa. W czerwcu 2006 został prezesem Wojskowej Agencji Mieszkaniowej, a w okresie od 12 lutego 2007 do 26 listopada 2007 był podsekretarzem stanu w Ministerstwie Obrony Narodowej.
Od 1998 należał do Stronnictwa Konserwatywno-Ludowego i (od 2002) SKL-Ruch Nowej Polski (rozwiązanego w 2003). W wyborach parlamentarnych w 2005 bez powodzenia kandydował do Sejmu z listy Prawa i Sprawiedliwości w okręgu nowosądeckim.
W 2007 r. uzyskał prawo dostępu do tajemnic wojskowych
Od grudnia 2015 roku jest prezesem zarządu Narodowego Centrum Studiów Strategicznych.
Kontrowersje.
Według dziennika "Gazeta Wyborcza", oraz tygodnika "Polityka", Kotas posiadał powiązania z mafią sołncewską, jedną z bardziej wpływowych rosyjskich organizacji przestępczych.
Jacek Kotas pozwał dziennikarza śledczego Tomasza Piątka za słowa zamieszczone w książce "Macierewicz i jego tajemnice". Piątek pisał o rosyjskich powiązaniach Kotasa i jego spółki deweloperskiej Grupa Radius i nazwał go "rosyjskim łącznikiem". Kotas wytoczył mu za to dwie sprawy - o ochronę dóbr osobistych i o zniesławienie - obie przegrał. W dniu 11.01.2023 r. Sąd Najwyższy, po wniesionej kasacji, również wydał wyrok korzystny dla Piątka. Można w nim przeczytać, że  "oddalono środek zaskarżenia jako oczywiście bezzasadny".

</doc>
<doc id="818674" url="https://pl.wikipedia.org/wiki?curid=818674" title="Czarnolas (województwo zachodniopomorskie)">
Czarnolas (województwo zachodniopomorskie)

Czarnolas – mała osada śródleśna w Polsce położona w województwie zachodniopomorskim, w powiecie sławieńskim, w gminie Darłowo.
Według danych z 28 września 2009 roku osada miała 3 stałych mieszkańców.
W latach 1975–1998 miejscowość położona była w województwie koszalińskim.

</doc>
<doc id="818675" url="https://pl.wikipedia.org/wiki?curid=818675" title="Sonet 20 (William Szekspir)">
Sonet 20 (William Szekspir)

Sonet 20 ("Natury ręką tyś namalowany") – jeden z cyklu sonetów autorstwa Williama Shakespeare’a.
Treść.
W utworze tym podmiot liryczny porównuje tajemniczego młodzieńca do doskonalszej wersji kobiety – takiej, która nie zna fałszywości.

</doc>
<doc id="818681" url="https://pl.wikipedia.org/wiki?curid=818681" title="Sonet 21 (William Szekspir)">
Sonet 21 (William Szekspir)

Sonet 21 ("Natchnienie muzy mej nie jest podobne") – jeden z cyklu sonetów autorstwa Williama Shakespeare’a.
Treść.
Utwór ten podkreśla piękno tajemniczego młodzieńca, jednocześnie zaznaczając, że nie posuwa się w tych komplementach za daleko: "Ja nie wychwalam, bowiem sprzedać nie chcę".

</doc>
<doc id="818682" url="https://pl.wikipedia.org/wiki?curid=818682" title="Spławie (powiat sławieński)">
Spławie (powiat sławieński)

Spławie – dawna osada leśna w północno-zachodniej Polsce, położona w województwie zachodniopomorskim, w powiecie sławieńskim, w gminie Darłowo.
Obecnie figuruje jako uroczysko, część lasu.
Nazwę "Spławie" wprowadzono urzędowo w 1948, zastępując poprzednią niemiecką nazwę "Gittels Mühle".

</doc>
<doc id="818687" url="https://pl.wikipedia.org/wiki?curid=818687" title="Sonet 22 (William Szekspir)">
Sonet 22 (William Szekspir)

Sonet 22 ("W zwiercialdle własnej nie ujrzę starości") – jeden z cyklu sonetów autorstwa Williama Shakespeare’a.
Treść.
W utworze tym podmiot liryczny prosi, aby piękno młodzieńca, do którego się zwraca, trwało jak najdłużej, gdyż dzięki niemu możliwe jest jego istnienie.

</doc>
<doc id="818689" url="https://pl.wikipedia.org/wiki?curid=818689" title="Mariusz Ziomecki">
Mariusz Ziomecki

Mariusz Ziomecki (ur. 27 maja 1952 w Warszawie) – polski pisarz, dziennikarz i publicysta.
Życiorys.
Do 1981 był dziennikarzem warszawskiej „Kultury”. W 1982 wyjechał do Stanów Zjednoczonych, gdzie pracował jako jeden z głównych komentatorów dziennika „The Detroit Free Press”.
W latach 1998–2000 dzielił funkcję redaktora naczelnego dwutygodnika „Komputer Świat” z Wiesławem Małeckim. Następnie w 2003 objął funkcję redaktora naczelnego dziennika „Super Express” (w 2006 zastąpił go Tomasz Lachowicz). Redaktor naczelny tygodnika „Przekrój” od 2006 (kiedy zastąpił na tym stanowisku Piotra Najsztuba) do lipca 2007 (stanowisko przejął Jacek Kowalczyk). W latach 2007–2008 był redaktorem naczelnym Superstacji i prowadził program "Rezonans". Od września 2008 roku wydawca programu "Konfrontacje" w Polsacie, a od maja 2009 do końca lutego 2010 redaktor naczelny serwisu publicystycznego "redakcja.pl". Od listopada 2009 do maja 2010 był redaktorem sponsorowanego przez Narodowy Bank Polski serwisu internetowego "ObserwatorFinansowy.pl" i jednocześnie doradcą prezesa NBP. Następnie pracował dla firmy kosmetycznej Inglot.
W latach 2014–2018 na antenie Polsat News 2 prowadził program publicystyczny "Prawy do lewego, lewy do prawego". Współgospodarzami programu byli Igor Janke (do grudnia 2015) oraz Witold Jurasz (od grudnia 2015).
Życie prywatne.
Ma dwójkę dzieci, córkę Zuzannę i syna Stanisława. Jego pierwszą żoną była Ewa Junczyk-Ziomecka.

</doc>
<doc id="818691" url="https://pl.wikipedia.org/wiki?curid=818691" title="Sonet 23 (William Szekspir)">
Sonet 23 (William Szekspir)

Sonet 23 ("Jak lichy aktor, co stojąc na scenie") – jeden z cyklu sonetów autorstwa Williama Shakespeare’a.
Treść.
W utworze tym pojawia się popularne u Szekspira porównanie do teatru: podmiot liryczny, podobnie, jak aktor, który na scenie zapomniał tekstu, nie jest w stanie wyrazić swojego podziwu dla tajemniczego młodzieńca.

</doc>
<doc id="818692" url="https://pl.wikipedia.org/wiki?curid=818692" title="Sonet 24 (William Szekspir)">
Sonet 24 (William Szekspir)

Sonet 24 ("jak malarz, oko me stworzyć zdołało") – jeden z cyklu sonetów autorstwa Williama Shakespeare’a.
Treść.
W utworze tym podmiot liryczny porównuje się do malarza, który tworzy obraz przedstawiający swojego ukochanego.

</doc>
<doc id="818697" url="https://pl.wikipedia.org/wiki?curid=818697" title="Sonet 25 (William Szekspir)">
Sonet 25 (William Szekspir)

Sonet 25 ("Niech ten, któremu jego gwiazda sprzyja") – jeden z cyklu sonetów autorstwa Williama Shakespeare’a.
Treść.
W sonecie tym podmiot liryczny stwierdza, iż mimo tego, że nie ma zbyt wiele szczęścia, cieszy go, że może podziwać młodzieńca.
Forma.
W utworze występuje ciąg aliteracji na [f]: favor, fortune, favorites, fair, frown, famousèd, fight, foiled, forgot.

</doc>
<doc id="818698" url="https://pl.wikipedia.org/wiki?curid=818698" title="Nowy Kraków (województwo zachodniopomorskie)">
Nowy Kraków (województwo zachodniopomorskie)

Nowy Kraków – wieś w Polsce położona w województwie zachodniopomorskim, w powiecie sławieńskim, w gminie Darłowo.
Według danych z 28 września 2009 roku wieś miała 20 stałych mieszkańców.
W latach 1975–1998 miejscowość położona była w województwie koszalińskim.
Występuje również wariant nazewniczy "Kolonia Jeżyce".

</doc>
<doc id="818699" url="https://pl.wikipedia.org/wiki?curid=818699" title="Suzanne Girod">
Suzanne Girod

Suzanne Richardine Girod, z domu Poirson (ur. 8 lipca 1871 w Paryżu, zm. 20 października 1926 tamże) – francuska tenisistka, występująca na przełomie XIX i XX wieku.
Girod była jedną z pierwszych tenisistek, które triumfowały w tenisowych mistrzostwach Francji. Po raz pierwszy sięgnęła po sukces w roku 1901 – jak się okazało, nigdy więcej sukcesu nie powtórzyła.
Była jedną z uczestniczek pierwszego meczu finałowego wielkoszlemowego French Open, w którym przegrała ze swoją rodaczką Françoise Masson. Ponowna okazja do zdobycia tytułu nadarzyła się w 1902 (jednocześnie była szansą na obronę tytułu sprzed roku). Girod przegrała ponownie z Masson.

</doc>
<doc id="818705" url="https://pl.wikipedia.org/wiki?curid=818705" title="Virginia MacVeagh">
Virginia MacVeagh

Virginia Cameron MacVeagh (ur. 29 lipca 1888 w Evanston, zm. 5 listopada 1973 w Santa Barbara) – brytyjska tenisistka, występująca na kortach na początku XX wieku.
Przeszła do historii tenisa jako pierwsza finalistka French Open, która nie była Francuzką. Reprezentantka Wielkiej Brytanii doszła do finału międzynarodowych mistrzostw Francji w 1906 roku. Mecz przegrała z jedną z wielokrotnych mistrzyń turnieju, Kate Gillou-Fenwick. Wynik spotkania nie jest znany.

</doc>
<doc id="818707" url="https://pl.wikipedia.org/wiki?curid=818707" title="Mika (Życzyn)">
Mika (Życzyn)

Mika – część wsi Życzyn w Polsce, położona w województwie mazowieckim, w powiecie garwolińskim, w gminie Trojanów.
W latach 1975–1998 Mika administracyjnie należała do województwa siedleckiego.
Wierni Kościoła rzymskokatolickiego należą do parafii św. Antoniego w Życzynie.

</doc>
<doc id="818708" url="https://pl.wikipedia.org/wiki?curid=818708" title="Comtesse de Kermel">
Comtesse de Kermel

Comtesse de Kermel, Thérèse de Kermel, urodzona jako Thérèse Villard (ur. 15 czerwca 1874 w Paryżu, zm. 1955 w Bénodet) – francuska tenisistka, występująca na kortach w początkowych latach XX wieku.
Kariera.
W 1907 roku wygrała mistrzostwa Francji, obsadzane wówczas tylko tenisistkami francuskimi. W finale pokonała Catherine d’Elvę po kreczu rywalki przy stanie 6:1. Była to jedenasta edycja turnieju. Comtesse de Kermel została piątą zawodniczką, która wygrała tę imprezę. Nigdy więcej nie powtórzyła sukcesu, nie była nawet w finale zawodów.

</doc>
<doc id="818713" url="https://pl.wikipedia.org/wiki?curid=818713" title="Trampolino di Pakstall">
Trampolino di Pakstall

Trampolino di Pakstall – kompleks skoczni narciarskich, znajdujących się we włoskiej miejscowości Gallio.
Tutejszy klub narciarski powstał już przed II wojną światową, był jednak nieoficjalny i zrzeszał samych amatorów. W marcu 1947 roku założono oficjalną Agencję Sportu Gallio, a w 1956 roku zmieniono nazwę na "Sci Club Gallio". Powstała także narodowa szkoła skoków narciarskich. Na skoczniach K20, K31, K62,5 organizowano liczne konkursy skoków m.in. Puchar Alpejski, Coppa Berauer. W niedługim czasie Gallio stało się jednym z najważniejszych ośrodków włoskich skoków narciarskich.
W latach osiemdziesiątych rozegrano tu mistrzostwa świata juniorów, a także liczne zawody kombinacji norweskiej. W 1986 zdecydowano o budowie skoczni o punkcie K92. Po przebudowie skocznia ma punkt konstrukcyjny znajdujący się na 95 metrze, zaś rekord należy do reprezentanta Słowenii Uroša Peterki i wynosi 105,5 metra.
Na obiekcie rozgrywano mistrzostwa Włoch oraz zawody Pucharu Świata.

</doc>
<doc id="818715" url="https://pl.wikipedia.org/wiki?curid=818715" title="Tree (Unix)">
Tree (Unix)

tree – program konsoli Uniksa, wyświetlający strukturę katalogów w formie drzewa. Uruchomiony bez argumentów wyświetla zawartość obecnego katalogu, natomiast po podaniu nazwy katalogu wyświetla jego zawartość.
Przykłady.
 $ tree
 |-- test
 | |-- wiki → wikipedia
 | `-- wikipedia
 `-- test2
 |-- plik
 `-- potok
 2 directories, 4 files
 $ tree -fAa
 ├── ./test
 │ ├── ./test/wiki → wikipedia
 │ └── ./test/wikipedia
 └── ./test2
 ├── ./test2/.tajne
 ├── ./test2/plik
 └── ./test2/potok
 2 directories, 5 files
 $ tree -DF --noreport
 |-- [May 6 15:32] test/
 | |-- [May 6 15:32] wiki → wikipedia
 | `-- [May 6 15:32] wikipedia
 `-- [May 6 15:35] test2/
 |-- [May 6 15:33] plik
 `-- [May 6 15:33] potok|

</doc>
<doc id="818716" url="https://pl.wikipedia.org/wiki?curid=818716" title="Christy Bush">
Christy Bush

Christine Bush Fogarino – amerykańska fotografik związana z Bespoke Gallery w Chelsea w Nowym Jorku.
Po ukończeniu szkoły średniej Wheeler High School (Marietta) w 1988, skończyła University of Georgia. Następnie przeprowadziła się do Nowego Jorku i została asystentką fotografa. Jest znana z wystawy “Soundtrack to Nothing".
Jej mężem jest perkusista Interpolu Samuel Fogarino, z którym pobrała się w lutym 2006. 8 lipca 2009 urodziła im się córka Francesca Cecil Fogarino.

</doc>
<doc id="818719" url="https://pl.wikipedia.org/wiki?curid=818719" title="Julie Vlasto">
Julie Vlasto

Pénélope Julie „Diddie” Vlasto Serpieri (ur. 8 sierpnia 1903 w Maryslii, zm. 2 marca 1985 w Lozannie) – francuska tenisistka, medalistka olimpijska.
W 1924 roku zdobyła tytuł singlowy międzynarodowych mistrzostw Francji, pokonując w finale Jeanne Vaussard 6:2, 6:3. W 1924 roku została wicemistrzynią olimpijską w grze pojedynczej podczas igrzysk olimpijskich w Paryżu. W 1925 i 1926 roku była w finale międzynarodowych mistrzostw Francji w grze podwójnej, razem z Suzanne Lenglen.

</doc>
<doc id="818720" url="https://pl.wikipedia.org/wiki?curid=818720" title="Trzy Lipy (Gdańsk)">
Trzy Lipy (Gdańsk)

Trzy Lipy (niem. "Dreilinden", kaszb. "Trzë Lëpë") – osiedle w Gdańsku, w dzielnicy Piecki-Migowo.
Trzy Lipy są częścią jednostki morfogenetycznej Emaus, która została przyłączona w granice administracyjne miasta w 1933. Osiedle należy do okręgu historycznego Gdańsk.
Położenie.
Trzy Lipy obejmują rejon ulicy o tej samej nazwie łączącej Migówko oraz Piecki z Suchaninem. Dużą część Trzech Lip zajmuje Centrum Handlowe Morena.

</doc>
<doc id="818721" url="https://pl.wikipedia.org/wiki?curid=818721" title="David Garrick">
David Garrick

David Garrick (ur. 19 lutego 1717, zm. 20 stycznia 1779) – angielski aktor, dramaturg i przedsiębiorca teatralny, który wywarł wpływ na całą sztukę aktorska XVIII wieku i potem. Oczyścił sztuki Szekspira z późniejszych XVII-wiecznych naleciałości.
Jego przyjacielem był słynny pisarz i leksykograf dr Samuel Johnson. Sztandarowym przykładem geniuszu aktorskiego Garricka jest jego rola w sztuce Szekspira "Ryszard III". Była to także przełomowa rola dla samego artysty, bowiem wówczas kontrakt z nim podpisał słynny menadżer Charles Fleetwood, który zatrudnił Garricka na sezon w teatrze Drury Lane Theatre. Garrick pozostał na kontrakcie pięć lat, po czym zainwestował w niego, tak jak jego przyjaciel James Lacy. Zakup tych udziałów rozpoczął 29 lat kariery Garricka jako dyrektora Drury Lane. W przeciągu tych lat uczynił zeń jeden z wiodących teatrów w Europie. Garrick pochowany został w tak zwanym "zakątku poetów" ("Poets' corner") przy Opactwie Westminsterskim.
Jako aktor Garrick unikał bombastyczności typowej dla sztuki teatralnej jego czasów. Zrewolucjonizował grę aktorską stosując daleko posunięty realizm. Nie był jednak równie dobrym dramatopisarzem, jak aktorem.
Młodość i początki kariery.
Przodkami Garricka byli francuscy hugenoci uciekinierzy z Francji południowej (Langwedocja). Jego dziadek David Garric był w Bordeaux, gdy w 1685 roku Ludwik XIV odwołał edykt nantejski będący symbolem i potwierdzeniem tolerancji wobec protestantów francuskich. David Garric uciekł do Londynu gdzie potem dołączył do niego syn Peter, przysłany przez opiekunkę, dopiero gdy był dość duży by znieść podróż. David Garric został uznany poddanym brytyjskim i zmienił pisownię swego nazwiska na Garrick. Gdy urodził się przyszły słynny aktor David Garrick's w 1717, rodzina Garricków mieszkała w Hereford, a wkrótce po narodzinach przeprowadziła się do Lichfield. Ojciec Davida Garricka, kpt. Peter Garrick, był oficerem rekrutującym ochotników, a głównym miejscem jego pobytu bywał Gibraltar. Jego młodszy brat, George (1723-1779), był bardzo przywiązany do Dawida; gdy w 1779 roku David Garrick zmarł, George zmarł w 46 godzin potem.
Garrick już jako dziewiętnastolatek studiujący w szkole w Lichfield, a potem w Edial Hall School, założonej przez Samuela Johnsona, okazał talent aktorski. Gdy szkołę Johnsona zamknięto, obaj (teraz) przyjaciele pojechali szukać szczęścia do Londynu. W 1737 bracia Garrick działali w branży winiarskiej zarówno w Londynie, jak i w Lichfield. Interes jednak nie kwitł, być może ze względu na teatralne inklinacje Garricka.
W roku 1740 Garrick wystawił pierwszą satyrę "Lethe: or Aesop in the Shade", wystawioną w teatrze Drury Lane. W tym czasie zaczął grywać małe role dla Goodman's Fields Theatre, którego szefem był Henry Giffard. Goodman's Fields Theatre ucierpiał mocno z powodu cenzury teatralnej z 1737 roku ("stage lincencing act"), według aktu Lord Kanclerz musiał aprobować wystawienie przedstawień. Giffard pomógł jednak Garrickowi w początkach kariery. Ponieważ nazwisko Garricka wiązało się z jego interesami jako handlarza winem, na scenie występował pod wymyślonym nazwiskiem "Lyddal".
Giffard załatwił Garrickowi w swoim teatrze a tymczasem dyrektorzy Drury Lane Theatre wyrzucili go. 19 października 1741 roku Garrick zagrał rolę tytułową w sztuce Ryszard III. Rolę tę załatwił mu aktor i dramaturg Charles Macklin. Naturalna gra aktorska Garricka tak różna od deklamowanych sztywnych mów teatralnych była na ustach całego Londynu.
Horace Walpole zauważył, że tego wieczora w Goodman's Fields Theatre był z tuzin książąt. Garrick napisał bratu, że odtąd zamierza poświęcić się całkowicie aktorstwu. Król Lear i "Venice Preserv'd" Thomas Otwaya i komiczny Bayes ze sztuki "The Rehearsal" ugruntowały sławę Garricka, którego chwalił sam genialny poeta Alexander Pope.
Charles Fleetwood, szef Drury Lane Theatre, dał mu teraz rolę Chaumonta w sztuce Otwaya"The Orphan".
Występowanie w Drury Lane Theatre.
Pod koniec londyńskiego sezonu, Garrick, wraz z Peg Woffington, odwiedził Dublin by występować w Theatre Royal przy ulicy Smock Lane. Tam Garrick zagrał Hamleta i Abela Druggera w sztuce Bena Jonsona "The Alchemist". Pięć lat po zatrudnieniu w Drury Lane, Garrick znów odwiedził Dublin, gdzie przez jeden sezon zarządzał Smock Alley Theatre wraz z Thomasem Sheridanem, ojcem przyszłego wielkiego dramaturga Richarda Brinsleya Sheridana. Po powrocie do Londynu grał przez jakiś czas w Covent Garden Theatre pracując u Johna Richa. Wtedy światło dzienne ujrzała farsa Garricka, "Miss in Her Teens".
Zarządzanie Drury Lane Theatre.
Z końcem sezonu 1746-1747 patent Fleetwooda na zarządzanie teatrem wygasł. James Lacy i Garrick przejęli więc go w kwietniu 1747. Teatr znajdował się w upadku, z którego Lacy i Garrick go wyciągnęli. Na początek Garrick przeczytał hymn ku czci teatru: "Ode to Drury Lane Theatre", który ułożył jego przyjaciel Samuel Johnson i wybudował pomnik Szekspira.
Garrick poznał wówczas Evę Marie Veigel (1724-1822), niemiecką tancerkę, która wyemigrowała do Londynu w roku 1746. Pobrali się 22 czerwca 1749 roku. Ich wspólny portret wykonał w 1757 roku William Hogarth. Hogarth wykonał również wiele ich oddzielnych portretów. Małżeństwo było bezdzietne, lecz bardzo szczęśliwe. Stałość ich uczucia była legendą całego Londynu. Związek ich przetrwał 30 lat do śmierci Garricka. Eva Marie Garrick przeżyła męża o 43 lata.
Dzieła.
"Lethe: or, Aesop in the Shades" (1740)
"The Lying Valet" (1741) 
"Miss in Her Teens; or, The Medley of Lovers" (1747) 
"Lilliput" (1756) 
"The Male Coquette; or, Seventeen Fifty Seven" (1757)
"The Guardian" (1759) 
"Harlequin's Invasion" (1759) 
"The Enchanter; or, Love and Magic" (1760) 
"The Farmer's Return from London" (1762)
"The Clandestine Marriage" (1766) 
"Neck or Nothing" (1766) 
"Cymon" (1767) 
"Linco's Travels" (1767) 
"A Peep Behind the Curtain, or The New Rehearsal" (1767) 
"The Jubilee" (1769) 
"The Irish Widow" (1772) 
"A Christmas Tale" (1773) 
"The Meeting of the Company; or, Bayes's Art of Acting" (1774) 
"Bon Ton; or, High Life Above Stairs" (1775) 
"The Theatrical Candidates" (1775) 
"May-Day; or, The Little Gypsy" (1775) 

</doc>
<doc id="818723" url="https://pl.wikipedia.org/wiki?curid=818723" title="Diff">
Diff

diff – program komputerowy działający w konsoli, wyświetlający różnice między dwoma plikami tekstowymi na poziomie poszczególnych wierszy. Ukazuje, które wiersze występują w obu plikach, a które są unikalne.
Poniżej przykładowe wyjście programu: wiersze wspólne dla porównywanych plików nie są oznaczane, wiersze występujące tylko w pierwszym pliku są poprzedzone minusem, a tylko w drugim – plusem:
Program umożliwia różnorodne formatowanie wyjścia, m.in. ułatwiające automatyczne aktualizacje plików na podstawie różnic (program patch lub ed).
Nowe wersje programu akceptują pliki binarne.
Oryginalnie powstał na systemy Unix, obecnie istnieją wersje działające pod kontrolą innych systemów operacyjnych.

</doc>
<doc id="818726" url="https://pl.wikipedia.org/wiki?curid=818726" title="Trampolino Sulzenhof">
Trampolino Sulzenhof

Trampolino Sulzenhof – kompleks skoczni narciarskich, znajdujący się we włoskiej miejscowości Toblach. W jego skład wchodzą skocznie opunktach konstrukcyjnych K67, K37 i K22.
Pierwsza skocznia w Toblach powstała w 1911. Kompleks wielokrotnie przebudowywano, po raz ostatni w 2002 roku. Rekord największego obiektu należy do Norweżki Anette Sagen i wynosi 75 metrów.

</doc>
<doc id="818729" url="https://pl.wikipedia.org/wiki?curid=818729" title="Martin Hangl">
Martin Hangl

Martin Hangl (ur. 17 czerwca 1962 w Samnaun) – szwajcarski narciarz alpejski, mistrz świata.
Kariera.
Pierwsze punkty w zawodach w zawodach Pucharu Świata zdobył 17 marca 1982 roku w Bad Kleinkirchheim, zajmując dziewiąte miejsce w gigancie. Na podium zawodów tego cyklu po raz pierwszy stanął 19 grudnia 1983 roku w Madonna di Campiglio, gdzie rywalizację w supergigancie ukończył na drugiej pozycji. W zawodach tych rozdzielił swego rodaka Pirmina Zurbriggena i Austriaka Leonharda Stocka. Łącznie osiem razy stawał na podium zawodów PŚ, odnosząc przy tym trzy zwycięstwa: 24 marca 1988 roku w Saalbach-Hinterglemm i 8 stycznia 1989 roku w Laax był najlepszy w supergigantach, a 25 marca 1988 roku w Saalbach-Hinterglemm triumfował w gigancie. Najlepsze wyniki osiągnął w sezonie 1987/1988, kiedy to zajął trzynaste miejsce w klasyfikacji generalnej. Ponadto w sezonie 1988/1989 zajął czwarte miejsce w klasyfikacji supergiganta.
W 1989 roku wystąpił na mistrzostwach świata w Vail, gdzie zdobył złoty medal w supergigancie. Wyprzedził tam Pirmina Zurbriggena i Tomaža Čižmana z Jugosławii. Był to jego jedyny medal wywalczony na międzynarodowej imprezie tej rangi. Był też między innymi piąty w gigancie na tych samych mistrzostwach oraz siódmy w supergigancie podczas rozgrywanych dwa lata później mistrzostw świata w Saalbach. W 1988 roku wystartował w gigancie, supergigancie i kombinacji na igrzyskach olimpijskich w Calgary, jednak żadnej z tych konkurencji nie ukończył.
W 1991 roku zakończył karierę.
Jego brat – Marco Hangl również uprawiał narciarstwo alpejskie.

</doc>
<doc id="818731" url="https://pl.wikipedia.org/wiki?curid=818731" title="Jerzy Chmielnicki">
Jerzy Chmielnicki

Jerzy Chmielnicki herbu Abdank, zwany też Juraszko lub Chmielniczenko; ukr. Ю́рій Хмельни́цький (ur. 1641, zm. 1685) – hetman prawobrzeżnej Ukrainy w latach 1659–1663 i hetman z nadania sułtana Mehmeda IV w latach 1677–1681.
Życiorys.
Najmłodszy syn Bohdana, młodszy brat Tymofieja. Chory na epilepsję. Po śmierci ojca w 1657 jego opiekunem został Iwan Wyhowski.
Absolwent Kolegium Mohylańskiego w Kijowie. Został nobilitowany w 1659 roku w wykonaniu postanowień ugody hadziackiej.
Gdy przeciwko postanowieniom ugody hadziackiej wybuchło w 1659 roku (z inspiracji Rosji) powstanie Kozaków i miejscowego chłopstwa (tzw. czerni), które doprowadziło do odebrania hetmaństwa Wyhowskiemu, buławę po nim przyjął Jerzy Chmielnicki. Chmielnicki poddał się ponownie pod opiekę cara, anulując tym samym unię hadziacką, przeciągnął swoich zwolenników na stronę Moskwy i podpisał z Rosją drugą ugodę perejasławską, ograniczając drastycznie autonomię Hetmańszczyzny.
W 1660 roku w ugodzie cudnowskiej ponownie podporządkował Ukrainę Rzeczypospolitej. Był otoczony wówczas w obozie pod Słobodyszczami przez Jerzego Sebastiana Lubomirskiego, zaś wojska rosyjskie dowodzone przez Wasyla Szeremietiewa zostały pokonane pod Cudnowem i złożyły broń przed armią polską. W 1663 zrzekł się godności hetmana i został mnichem o imieniu Gedeon.
Od lutego 1664 do stycznia 1665 Chmielnicki był więziony w twierdzy w Malborku po wykryciu buntów kozackich na Zadnieprzu i prawobrzeżnej Ukrainie.
W 1676 w niewoli sułtana Mehmeda IV, który wyznaczył go w roku 1678 na hetmana prawobrzeżnej Ukrainy ze stolicą w Niemirowie. Po polsko-tureckim pokoju w Żurawnie wspomógł armię turecką Ibrahima Szejtana w wojnie rosyjsko-tureckiej. Po kończącym wojnę traktacie w Bachczysaraju w roku 1681 pozbawiony funkcji przez Turków, uznany na krótko w roku 1683 hetmanem przez Polaków, w roku 1685 pojmany ponownie przez Turków i za zdradę stracony (uduszony) w Kamieńcu Podolskim, od 1672 znajdującym się pod panowaniem tureckim. Zmarł bezpotomnie.

</doc>
<doc id="818734" url="https://pl.wikipedia.org/wiki?curid=818734" title="E.T. (film)">
E.T. (film)

E.T. ("E.T. the Extra-Terrestrial") – amerykański film fantastycznonaukowy z 1982 roku w reżyserii Stevena Spielberga, na podstawie scenariusza Melissy Mathison.
Fabuła.
Chłopiec o imieniu Elliott, w jednej z kalifornijskich rodzin, głęboko przeżywa rozwód rodziców. Zjawia się u niego przybysz spoza planety. Między dzieckiem a kosmitą zawiązuje się silna przyjaźń. Tytułowemu obcemu grozi niebezpieczeństwo ze strony naukowców i służb państwowych.
Nagrody i nominacje.
Oscary za rok 1982
Złote Globy 1982
Nagrody BAFTA 1982

</doc>
<doc id="818735" url="https://pl.wikipedia.org/wiki?curid=818735" title="Less (Unix)">
Less (Unix)

less – program konsoli Uniksa, wyświetlający duże ilości tekstu w sposób przystępny dla użytkownika (tzw. "pager"). W odróżnieniu od more zezwala na nawigację po pliku w obu kierunkach w dowolnym momencie. W przeciwieństwie do vi, który także może być używany do wyświetlania plików, less nie wczytuje całego pliku przy starcie, dzięki czemu szybciej wczytuje duże pliki.
Gdy less wyświetla dane na terminalu, są one wyświetlane ekran po ekranie z możliwością nawigacji. Jeżeli standardowym wyjściem nie jest terminal, a jest ono np. przekierowane poprzez potok do innego programu, less zachowuje się jak cat.
Historia.
less został stworzony przez Marka Nudelmana w latach 1983-1985 z powodu braku możliwości przewijania do tyłu w more. Nazwa (ang. "less" - mniej) powstała wskutek żartów, mówiących że less to "odwrotne more" (ang. "more" - więcej).
Obecnie less jest częścią projektu GNU i jest dołączany do większości systemów bazujących na Uniksie.
Wywołanie.
 less "[opcje]" "nazwa pliku"
Opcje i komendy.
less może być uruchomiony z opcjami, które zmieniają jego zachowanie. Te opcje mogą się różnić między systemami. Podczas gdy less wyświetla plik, mogą być użyte komendy dotyczące wyświetlanych danych, np. wyszukiwanie czy nawigacja. Komendy te bazują zarówno na komendach programów vi jak i more.

</doc>
<doc id="818740" url="https://pl.wikipedia.org/wiki?curid=818740" title="Odruch kichania spowodowany światłem słonecznym">
Odruch kichania spowodowany światłem słonecznym

Odruch kichania spowodowany światłem słonecznym (zespół ACHOO, , , , ) – częste, ale słabo poznane zjawisko odruchowego kichania po nagłej ekspozycji oczu na światło, zwykle słoneczne. Odruch może polegać na pojedynczym kichnięciu lub powtarzających się kichnięciach (notowano liczbę 43). Dotyczy dużej części populacji, przeciętnie 18% do 35%, częstszy u rasy białej. Cecha jest dziedziczona autosomalnie dominująco.
Pierwszym, który opisał ten fenomen, był Arystoteles.
Teorie tłumaczące mechanizm odruchu postulują nieprawidłowości w transmisji sygnałów w jądrze nerwu trójdzielnego. Nadmierna stymulacja nerwu wzrokowego miałaby wpływać na jądro nerwu trójdzielnego i wywołać odruch kichania, za który są odpowiedzialne gałązki nerwu trójdzielnego zaopatrujące śluzówkę nosa. Taka nadmierna stymulacja ma miejsce np. przy nagłym przejściu z ciemnego pomieszczenia w silnie nasłonecznione. Inna teoria tłumaczy kichanie ściekaniem łez przez przewód nosowo-łzowy do nosa. Szybkość wywołania odruchu przemawia na korzyść tej pierwszej teorii.
Ponadto donoszono o przypadkach kichania wywołanego gwałtowną inhalacją zimnego powietrza lub silnymi przyprawami (np. mocna guma miętowa), co również można tłumaczyć nadmierną stymulacją innych nerwów czaszkowych.

</doc>
<doc id="818741" url="https://pl.wikipedia.org/wiki?curid=818741" title="Parametry stanu (termodynamika)">
Parametry stanu (termodynamika)

Parametry stanu – wielkości fizyczne opisujące stan układu termodynamicznego takie jak: temperatura, ciśnienie, objętość, ilości (np. stężenia) poszczególnych substancji, czasem również inne. Wielkości, które nie zależą od ilości substancji w układzie, to tzw. parametry intensywne, natomiast wielkości zależne od ilości substancji to parametry ekstensywne.
Iloraz dwóch wielkości ekstensywnych zawsze jest wielkością intensywną.

</doc>
<doc id="818745" url="https://pl.wikipedia.org/wiki?curid=818745" title="Wacław Iwaszkiewicz (pilot)">
Wacław Iwaszkiewicz (pilot)

Wacław Iwaszkiewicz (ur. 14 marca 1893 w Kownie, zm. 13 lutego 1963 w Londynie) – pułkownik pilot Wojska Polskiego, kawaler Orderu Virtuti Militari.
Życiorys.
Urodził się w rodzinie Wacława i Stefanii. Przed I wojną światową ukończył Morski Korpus Kadetów w Petersburgu i rozpoczął służbę w rosyjskiej flocie. W 1917 roku odbył przeszkolenie w Szkole Pilotów Morskich w Petersburgu. W lutym 1919 roku przyjęty został do Wojska Polskiego. Latem 1919 roku dowodził m.in. 4 Eskadrą Wywiadowczą w wojnie polsko-bolszewickiej. Latał następnie w 11, 13 i 14 eskadrze wywiadowczej.
Z dniem 15 września 1924 roku został wyznaczony na stanowisko pełniącego obowiązki wojskowego komisarza lotniczego w Oddziale IV Sztabu Generalnego z równoczesnym pełnieniem obowiązków oficera łącznikowego przy Ministerstwie Kolei Żelaznych, pozostając oficerem nadetatowym 2 pułku lotniczego w Krakowie-Rakowicach. W lipcu 1928 roku został przeniesiony z 11 do 6 pułku lotniczego we Lwowie na stanowisko dowódcy dywizjonu. W listopadzie tego roku został przesunięty na stanowisko zastępcy dowódcy pułku. W styczniu 1930 roku został przeniesiony do 5 pułku lotniczego w Lidzie na stanowisko dowódcy pułku. W listopadzie 1936 roku został komendantem Centrum Wyszkolenia Oficerów Lotnictwa w Dęblinie, które w następnym roku zostało przemianowane na Centrum Wyszkolenia Lotnictwa Nr 1. W listopadzie 1938 roku został wyznaczony na stanowisko komendanta Grupy Szkół Lotniczych w Warszawie. W czerwcu 1939 roku objął dowództwo 3 Grupy Lotniczej w Warszawie.
W czasie kampanii wrześniowej 1939 roku dowodził lotnictwem i obroną przeciwlotniczą Armii „Łódź”. 20 maja 1940 roku, we Francji mianowany został komendantem Centrum Wyszkolenia Lotnictwa w Lyon-Bron (po Stefanie Pawlikowskim). 17 lipca tego roku, przez Oran, Casablankę i Gibraltar, ewakuował się do Glasgow. W Wielkiej Brytanii powierzono mu funkcję I zastępcy Inspektora Sił Powietrznych. Po zakończeniu wojny pozostał na emigracji. Zmarł w Londynie 1963 roku.

</doc>
<doc id="818749" url="https://pl.wikipedia.org/wiki?curid=818749" title="KDZKPW">
KDZKPW



</doc>
<doc id="818751" url="https://pl.wikipedia.org/wiki?curid=818751" title="Wait (Unix)">
Wait (Unix)

wait jest to program konsoli Uniksa wymuszający bezczynność do momentu zakończenia działania procesu o numerze PID podanym jako parametr.
Składnia.
 wait "PID"
"PID" jest identyfikatorem procesu.
Funkcja systemowa w UNIX.
W systemie UNIX, oraz innych z niego się wywodzących "wait(int* zmienna_całkowita)" jest także funkcją systemową. Jako parametr przyjmuje adres w pamięci zmiennej całkowitej. Zapisuje w niej status z jakim zakończył się proces, na który funkcja czekała, a zwraca natomiast "PID" tego procesu.

</doc>
<doc id="818752" url="https://pl.wikipedia.org/wiki?curid=818752" title="Hansjörg Tauscher">
Hansjörg Tauscher

Hansjörg Tauscher (ur. 15 września 1967 w Oberstdorfie) – niemiecki narciarz alpejski, mistrz świata.
Kariera.
Po raz pierwszy na arenie międzynarodowej pojawił się w 1985 roku, startując na mistrzostwach świata juniorów w Jasnej. Zdobył tam srebrny medal w zjeździe, a w gigancie zajął 21. miejsce.
Pierwsze punkty w zawodach w zawodach Pucharu Świata zdobył 8 marca 1987 roku w Aspen, zajmując 14. miejsce w supergigancie. Na podium zawodów tego cyklu jedyny raz stanął 11 stycznia 1992 roku w Garmisch-Partenkirchen, gdzie rywalizację w zjeździe zakończył na trzeciej pozycji. W zawodach tych wyprzedzili go jedynie jego rodak Markus Wasmeier i Austriak Patrick Ortlieb. Poza tym najwyższe lokaty zajął dzień później w supergigancie i 6 stycznia 1989 roku w Laax w zjeździe, w obu przypadkach zajmując piątą pozycję. Najlepsze wyniki osiągnął w sezonie 1988/1989, kiedy to zajął 28. miejsce w klasyfikacji generalnej.
W 1989 roku wystąpił na mistrzostwach świata w Vail, gdzie zwyciężył w zjeździe, pokonując dwóch reprezentantów Szwajcarii: Petera Müllera i Karla Alpigera. Na rozgrywanych dwa lata później mistrzostwach świata w Saalbach zajął jedenaste miejsce w kombinacji i piętnaste w supergigancie. W swoim jedynym starcie podczas mistrzostw świata w Morioce w 1993 roku zajął 33. miejsce w zjeździe. W 1988 roku wystartował na igrzyskach olimpijskich w Calgary, gdzie był dwudziesty w tej samej konkurencji. Najlepszy wynik olimpijski osiągnął podczas igrzysk w Albertville w 1992 roku, gdzie zjazd ukończył na siódmej pozycji. Brał też udział w igrzyskach olimpijskich w Lillehammer, zajmując 21. miejsce w supergigancie i 25. miejsce w zjeździe.
Na przełomie lat 1994/1995 zakończył karierę.
Mieszka wraz z partnerką i dwójką dzieci w Oberstdorfie. Pracuje jako policjant.

</doc>
<doc id="818754" url="https://pl.wikipedia.org/wiki?curid=818754" title="Diego (piłkarz)">
Diego (piłkarz)

Diego, właśc. Diego Ribas da Cunha (ur. 28 lutego 1985 w Ribeirão Preto) – brazylijski piłkarz pochodzenia włoskiego występujący na pozycji środkowego lub ofensywnego pomocnika.
Kariera klubowa.
Profesjonalną karierę Diego zaczynał w Santosie FC w sezonie 2002/2003. W tym klubie Brazylijczyk prezentował się bardzo dobrze, w efekcie czego zainteresowało się nim kilka innych europejskich zespołów. W Santosie Diego spędził jeszcze tylko jeden sezon, po czym wyemigrował do FC Porto. W Portugalii Ribas da Cunha nie potrafił się jednak zaaklimatyzować. Pierwszy rok w barwach „Smoków” był nie najgorszy – Diego wystąpił w 30 meczach i strzelił trzy gole. W drugim sezonie pobytu na Estádio do Dragão brazylijski zawodnik jednak zupełnie zawiódł. Diego nie zawsze mieścił się w pierwszym składzie swojego zespołu, w efekcie zagrał zaledwie w 19 ligowych meczach strzelając w nich tylko jedną bramkę. Mimo wszystko wychowankiem Santosu zainteresował się Werder Brema. Niemiecki klub wyłożył na niego aż 6 milionów euro i jak się później okazało z pewnością nie przepłacił. Diego od początku pobytu w Bremie należał do wyróżniających się zawodników w lidze. W drużynie pełnił rolę rozgrywającego. W sezonie 2006/2007 strzelił trzynaście goli i został wybrany najlepszym zawodnikiem Bundesligi. Łącznie dla Werderu rozegrał 82 ligowe spotkania i strzelił 37 goli. 26 maja 2009 roku Diego podpisał pięcioletni kontrakt z Juventusem. Kwota transferu wyniosła 24,5 miliona euro. W sierpniu 2010 roku Diego podpisał czteroletni kontrakt z klubem Bundesligi Vfl Wolfsburg. Diego kosztował niemiecki klub 15,5 miliona euro. W sierpniu 2011 został wypożyczony do Atlético Madryt. 9 maja 2012 roku wygrał z Atlético Ligę Europejską 2011/2012, gdzie w finale klub z Madrytu zmierzył się z Athletic Bilbao. Spotkanie zakończyło się wynikiem 3:0, a Diego zdobył w finale jedną bramkę.
31 stycznia 2014 Diego po raz drugi trafił do Atlético Madryt na zasadzie wypożyczenia do końca sezonu 2013/2014.
1 lipca 2014 roku dołączył do Fenerbahçe SK jako wolny zawodnik. W 2016 roku odszedł do CR Flamengo.
Kariera reprezentacyjna.
W reprezentacji Brazylii rozegrał ponad 30 spotkań, lecz na mistrzostwa świata w Niemczech nie pojechał. Wcześniej Diego przez wiele lat był podporą młodzieżowych drużyn swojego kraju.
W 2008 roku został dodatkowo włączony do kadry U-23 prowadzonej przez Carlosa Dungę na Igrzyska Olimpijskie w Pekinie, gdzie razem z reprezentacją Brazylii zdobył brązowy medal.

</doc>
<doc id="818756" url="https://pl.wikipedia.org/wiki?curid=818756" title="Richard Flanagan">
Richard Flanagan

Richard Flanagan (ur. 1961 na Tasmanii) – australijski pisarz, historyk i filmowiec.
Flanagan jest potomkiem irlandzkich zesłańców. Nim debiutował jako prozaik, opublikował cztery książki o tematyce historycznej. Pierwsza jego powieść "Śmierć przewodnika rzecznego" ukazała się w 1994 roku. W 1997 wydał kolejną "Klaśnięcie jednej dłoni", a rok później nakręcił film na jej podstawie, o tym samym tytule (pol. "Oklaski jednej dłoni"). Za najlepszą książkę Australijczyka uchodzi "Księga ryb Williama Goulda", przetłumaczona na wiele języków (w tym polski) i nagrodzona prestiżową Commonwealth Writers' Prize. W 2014 roku otrzymał prestiżową nagrodę Man Booker Prize za powieść "Ścieżki północy".
"Księga ryb Williama Goulda" jest powieścią stylizowaną na dziennik autentycznego zesłańca o tym imieniu i nazwisku. Jej akcja rozgrywa się w latach 20. XIX wieku w kolonii karnej założonej na jednej z wysepek nieopodal Tasmanii. Komendant kolonii próbuje na wyspie stworzyć utopijne społeczeństwo, co prowadzi tylko do dalszej eskalacji przemocy wśród skazańców. W dygresyjnej, na wpół zmistyfikowanej powieści, Flanagan rysuje ponurą rzeczywistość pierwszych lat brytyjskiego osadnictwa w Australii.

</doc>
<doc id="818758" url="https://pl.wikipedia.org/wiki?curid=818758" title="Time (Unix)">
Time (Unix)

time – program konsoli Uniksa, podający informacje o czasie pracy i zużyciu procesora przez polecenie, który zostało podany jako parametr (codice_1 wykonuje to polecenie). W niektórych powłokach takich, jak Bash codice_1 jest komendą wbudowaną, która posiada mniejszą funkcjonalność, niż właściwy program.
Składnia.
 time "polecenie"
Przykład.
$ time grep -q failed /var/log/syslog
grep -q failed /var/log/syslog 0,01s user 0,03s system 5% cpu 0,620 total

</doc>
<doc id="818759" url="https://pl.wikipedia.org/wiki?curid=818759" title="Cudze szczęście">
Cudze szczęście

Cudze szczęście – polsko-niemiecki film obyczajowy w reżyserii Mirosława Borka z 1998 roku.
Opis fabuły.
Anna i Paweł są małżeństwem, świętują właśnie ósme urodziny swojego syna, Tomka. Pewnego dnia chłopiec ulega wypadkowi. W czasie badania krwi okazuje się, że Paweł nie jest ojcem dziecka. Załamana kobieta czuje, że mąż podejrzewa ją o zdradę, dlatego sama poddała się badaniu krwi. Okazało się, że ona także nie jest matką swojego dziecka. Podejrzewa, że dziecko zostało podmienione w szpitalu.

</doc>
<doc id="818761" url="https://pl.wikipedia.org/wiki?curid=818761" title="Lp (Unix)">
Lp (Unix)

lp – program konsoli Uniksa dodający zadanie do kolejki drukowania.
Wywołanie.
 lp "[opcje]" "plik"

</doc>
<doc id="818768" url="https://pl.wikipedia.org/wiki?curid=818768" title="Lambdacyzm">
Lambdacyzm

Lambdacyzm (; od nazwy greckiej litery lambda λ) – zaburzenie mowy, odmiana dyslalii wyodrębniona ze względu na objawy.
Charakteryzuje się nieprawidłową wymową głoski /l/.
Wyróżnia się trzy typy lambdacyzmu:
Zaburzenie to leczy się głównie poprzez ćwiczenia mające na celu pionizację języka i jest pomocne także przy występowaniu sygmatyzmu oraz rotacyzmu.

</doc>
<doc id="818771" url="https://pl.wikipedia.org/wiki?curid=818771" title="Antholz-Anterselva">
Antholz-Anterselva



</doc>
<doc id="818775" url="https://pl.wikipedia.org/wiki?curid=818775" title="OHADA">
OHADA

OHADA (fr. "Organisation pour l'harmonisation en Afrique du droit des affaires" - Organizacja dla Harmonizacji Prawa Afrykańskiego) to afrykańska wspólnota 17 państw, która za cel stawia sobie integrację regionalną oraz rozwój ekonomiczny tego kontynentu. Drogą do tego ma być harmonizacja prawa gospodarczego.
OHADA powstała na mocy traktatu z 17 października 1993 roku podpisanego w Port-Louis (Mauritius).
OHADA zapewnia swoim państwo członkowskim nowoczesne, elastyczne i rzetelne prawo gospodarcze, które jest dostosowane do sytuacji ekonomicznej każdego z tych krajów. OHADA jest wspólnotą nadrzędną wobec państw członkowskich, a jej akty prawne są wydawane w zgodzie z zasadą bezpośredniej skuteczności.
Państwa członkowskie.
OHADA obejmuje 17 afrykańskich państw:
Zgodnie z art. 53 traktatu ustanawiającego OHADA, członkiem OHADA może zostać każde państwo członkowskie Unii Afrykańskiej.
Instytucje.
OHADA składa się z czterech instytucji:
Prawo gospodarcze.
Poniższe teksty składają się na reguły regulujące gospodarkę. Zostały one już zaadaptowane przez Radę Ministrów.
Kolejne regulacje prawne, które OHADA chce zharmonizować to prawo pracy oraz prawo konsumenckie.

</doc>
<doc id="818777" url="https://pl.wikipedia.org/wiki?curid=818777" title="Merystem zarodkowy">
Merystem zarodkowy

Merystem zarodkowy – twórcza tkanka roślinna występująca zarodkach roślin. Powoduje rozwój zarodka do czasu powstania merystemów pierwotnych, tj. uformowania się merystemów wierzchołkowych wytyczających oś korzeniowo-pędową rośliny.

</doc>
<doc id="818781" url="https://pl.wikipedia.org/wiki?curid=818781" title="Bramy Templariuszy">
Bramy Templariuszy

Bramy Templariuszy (hiszp. "Las Puertas Templarias") − powieść historyczna z wątkiem sensacyjnym z 2000 roku autorstwa hiszpańskiego pisarza Javiera Sierry. 
Książka opowiada historię Templariuszy, którym powierzona jest święta misja. Jej celem jest odnalezienie i zabezpieczenie miejsc w zachodniej Europie, w których znajdują się „bramy”, przez które śmiertelnicy mogą wstępować do Nieba i poznawać boskie tajemnice. Źle wykorzystane mogą stać się narzędziem szatana. W miejscach tych rycerze mają zbudować monumentalne katedry. 
Jednocześnie autor opisuje czasy współczesne. Bohaterem rozgrywanych w teraźniejszości wydarzeń jest Michael Tèmoin, szef ośrodka kosmicznego w Tuluzie. Wykonane za pomocą satelity zdjęcia Francji zawierają białe plamy w miejscach, gdzie powinny być gotyckie katedry pod wezwaniem Najświętszej Marii Panny. Michael postanawia rozwikłać zagadkę białych plam.

</doc>
<doc id="818785" url="https://pl.wikipedia.org/wiki?curid=818785" title="Granice Polski">
Granice Polski

Granice Polski – pod względem powierzchni (312 679 km²) Polska zajmuje 9. miejsce wśród 48 państw Europy. Graniczy z 7 krajami: Niemcami na zachodzie, Słowacją i Czechami na południu, Rosją i Litwą na północy, Białorusią i Ukrainą na wschodzie. Na północy granica państwa przebiega wzdłuż wybrzeża Morza Bałtyckiego. Razem granice Polski wynoszą 3511 km.
Długość granic Polski.
Długość granic:
Obecne granice.
Granica Polski oddziela terytorium państwa polskiego od innych państw i od morza. Rozgranicza również przestrzeń powietrzną i wody. W celu ochrony granic ustanowiono pas drogi granicznej (15 m) i strefę nadgraniczną (15 km), a także powołano uzbrojoną, umundurowaną formację – Straż Graniczną. Kształt obszaru Polski jest stosunkowo regularny. Pod względem fizycznogeograficznym granica na największej długości przebiega górami – 34,5%, granice rzeczne stanowią 27% długości, morska – 14,7%, a pozostałe – 23,8%. Współczesne granice Polski zostały ustalone w 1945 roku na konferencjach w Poczdamie i Jałcie. O kształcie powojennych granic zdecydowały trzy zwycięskie mocarstwa: Stany Zjednoczone, Związek Radziecki i Wielka Brytania. Ustalono wschodnią granicę na Bugu, zachodnią na Odrze i Nysie Łużyckiej, północną wzdłuż wybrzeża Bałtyku i południową wzdłuż pasm górskich Sudetów i Karpat. Po II wojnie światowej sąsiadami Polski zostali: Związek Socjalistycznych Republik Radzieckich, Czechosłowacja i od 1949 roku Niemiecka Republika Demokratyczna.
Po zakończeniu wojny nastąpiło również kilka niewielkich korekt granic.
W wyniku zjednoczenia Niemiec w 1990 roku, rozpadu ZSRR w 1991 roku i podziału Czechosłowacji w 1993 roku, Polska graniczy z siedmioma krajami. Polskie obszary morskie to ogółem 30 560 km². Polska wyłączna strefa ekonomiczna na morzu obejmuje obszar 19 736 km². Morskie wody wewnętrzne to 2005 km², morze terytorialne – 8783 km², a strefa przyległa to 7787 km². W obrębie swojej strefy ekonomicznej Polska ma prawo do prowadzenia badań oraz rozpoznawania i eksploracji zasobów naturalnych-połowu ryb i wydobywania bogactw mineralnych. Może też tworzyć i użytkować sztuczne wyspy oraz inne konstrukcje i budowle morskie.
Rozwój terytorialny.
Współczesne granice Polski zbliżone są swym zasięgiem do granic Polski Piastowskiej. Po zjednoczeniu około 990 roku państwo Piastów nie miało w swych granicach Prus. Luźny był również związek z Pomorzem, które starało się utrzymać niezależność. W X-XII wieku w granicach Polski znajdował się obszar około 250 000 km², ze stolicą w Gnieźnie, a od 1040 roku – w Krakowie. W dobie rozbicia dzielnicowego w latach 1138–1320 Polska utraciła część terytorium. W 1181 roku poza granicami kraju znalazło się Pomorze Zachodnie. Brandenburgia zajęła Ziemię lubuską (1249-1252) i pogranicze wielkopolsko-pomorskie. W latach 1308–1309 Pomorze Gdańskie opanowali Krzyżacy. W 1320 roku Władysław Łokietek zjednoczył Polskę, poza Śląskiem i Mazowszem. Granice zostały przesunięte bardziej na wschód za czasów Kazimierza Wielkiego, który w latach 1340–1366 przyłączył Ruś Halicko-Wołyńską, podporządkowując sobie jako lenno Ruś Czerwoną i zachodnie Podole. W 1370 roku terytorium kraju wraz z lennami wynosiło 240 000 km². W 1466 roku odzyskano Pomorze Gdańskie, ziemię chełmińską i Warmię, czyli tzw. Prusy Królewskie, oraz Mazowsze. Wtedy został ustalony obowiązujący do rozbiorów Polski w latach 1772–1795 przebieg granic zachodnich. W latach 1462–1529 dokonywano stopniowej inkorporacji Mazowsza. W 1569 roku do Polski przyłączono również Podlasie, Wołyń, Podole i Kijowszczyznę. W tym samym roku zawarto w sejmie lubelskim unię realną z Wielkim Księstwem Litewskim, tworząc Rzeczpospolitą Obojga Narodów. W 1582 roku powierzchnia ziem zwanych Koroną ze stolicą w Warszawie liczyła 815 000 km². Po wojnach z Moskwą od 1609 roku stopniowo rozszerzało się terytorium Rzeczypospolitej, m.in. w 1619 roku o ziemię smoleńską, czernihowską i siewierską. Polska wtedy zajmowała największy w swoich dziejach obszar, liczący 990 000 km² w 1634 roku. W 1667 roku utraciła ziemie: smoleńską, czernihowską i siewierską oraz Zadnieprze z Kijowem. W latach 1672–1699 doszło do czasowej utraty Podola. W 1699 roku powierzchnia wynosiła 733 000 km² i utrzymywała się do I rozbioru w 1772 roku.
W 1918 roku kraj odzyskał niepodległość, ale do końca grudnia wyzwolono jedynie ziemie byłej kongresówki i część zaboru austriackiego ze Lwowem; granice II Rzeczypospolitej nie były jeszcze ustalone prawnie ani faktycznie. Ostateczny kształt II Rzeczpospolita przybrała w 1922 roku w wyniku plebiscytów, powstań śląskich, powstania wielkopolskiego, wojen z Ukrainą i Rosją sowiecką oraz wcielenia do Polski Wileńszczyzny; w roku 1923 Rada Ambasadorów uznała wschodnie granice Polski. Terytorium Polski po 1923 roku sięgało na wschodzie po Dźwinę, Słucz i Zbrucz. Poza granicami pozostawały Gdańsk jako Wolne Miasto Gdańsk, Warmia, okolice Elbląga i Malborka. W 1938 roku Polska anektowała Zaolzie oraz część Spiszu i Orawy.
Po II wojnie światowej w 1945 roku, po podpisaniu porozumień w Jałcie i Poczdamie, granice objęły tereny zachodnie po Odrę i Nysę Łużycką. Na północy przebiegają wzdłuż wybrzeża Bałtyckiego. Przywrócono w zasadzie przedwojenną granicę południową, jednak Zaolzie powróciło do Czechosłowacji. Na wschodzie ustalono granicę na Bugu (z korektą w 1951). Poprzez ustalenie granicy na Bugu, który zmienia swoje koryto w kierunku wschodnim, przebieg granicy nieco się zmienia, a powierzchnia Polski powiększa się.
W roku 1958 nastąpiła dość istotna korekta granicy między Polską a Czechosłowacją. Obszar wymienionych terytoriów nie był równy – Czechosłowacja otrzymała 1205,90 ha, a Polska tylko 837,46 ha, a więc Czechosłowacja dostała o 368,44 ha (3,6844 km²) więcej. Polska cały czas stara się o wyrównanie tej różnicy i oczekuje na przekazanie ziem od obecnych Czech.
Przebieg granic.
Z Niemcami granica biegnie od Morza Bałtyckiego przez wyspę Uznam na zachód od Świnoujścia, następnie przez Zalew Szczeciński i Jezioro Nowowarpieńskie, w kierunku południowo-wschodnim na zachód od Nowego Warpna, Szczecina i Gryfina, przez koryto Odry i Odrą do Nysy Łużyckiej, a dalej Nysą Łużycką w okolice Żytawy.
Z Czechami granica biegnie od doliny Żytawy, na południe od Bogatyni do Zawidowa, przez Góry Izerskie, doliną Izery, Przełęczą Szklarską, grzbietem Karkonoszy, Przełęczą Lubawską, Górami Stołowymi, przecina Kudowę Zdrój, przechodzi między Górami Bystrzyckimi i Górami Orlickimi, wzdłuż doliny Orlicy, Przełęczą Międzyleską, masywem Śnieżnika, Górami Złotymi, w pobliżu Złotego Stoku, przez Głuchołazy na południe do Prudnika, doliną Opawy, przecina dolinę Odry, biegnie wzdłuż doliny Olzy, przez Cieszyn i Przełęcz Jabłonkowską.
Granica ze Słowacją przebiega od Przełęczy Jabłonkowskiej, przez Zwardoń, Wielką Raczę, Pilsko, Babią Górę, Chyżne, przecina dolinę Orawy, główny grzbiet Tatr, biegnie doliną Białki wzdłuż doliny Dunajca, przez Pieniny, doliną Popradu, przez Muszynę, przełęczą Tylicką, Dukielską i Łupkowską, do szczytu Krzemieniec, nad przełęczą Użocką.
Granica z Ukrainą ciągnie się od przełęczy Użockiej, wzdłuż doliny Sanu, na wschód od Lutowisk, Ustrzyk Dolnych, przecina dolinę rzeki Strwiąż, Bramę Przemyską, przechodzi w kierunku północno-wschodnim i w okolicach Kryłowa osiąga rzekę Bug, a następnie wzdłuż Bugu biegnie do Sobiboru.
Granica z Białorusią przebiega od Sobiboru wzdłuż Bugu i skręca na północny wschód, przecina puszczę Białowieską, dolinę Narwi, biegnie wzdłuż doliny Świsłoczy, przecina dolinę Czarnej Hańczy i kończy się na północ od tej rzeki.
Granica z Litwą biegnie na północ od Czarnej Hańczy, na wschód od miejscowości Sejny, na północny wschód od Suwałk do okolic Wiżajn.
Z Rosją granica przebiega od okolic Wiżajn, przez Puszczę Romincką, równolegle na północ od miejscowości Gołdap, Węgorzewo, Bartoszyce, Braniewo, przecina Zalew Wiślany i kończy się na Mierzei Wiślanej w miejscowości Piaski.
Granica morska ciągnie się wzdłuż wybrzeża Morza Bałtyckiego.
Granica morska.
Polska graniczy przez Morze Bałtyckie ze Szwecją i Danią. Na duńską wyspę Bornholm, około 100 km od wybrzeża Polski, pływają statki wycieczkowe, wracające jeszcze tego samego dnia. Pokazuje to, jak blisko Polski położone są te państwa.
Znaczenie gospodarcze i społeczne tego faktu jest ogromne. Obecnie Polacy w każdym z tych krajów mogą pracować legalnie, posiadając wyłącznie dowód osobisty. Praca gwarantuje im dostęp do świadczeń socjalnych na takim samym poziomie jak rodowitych obywateli, co wynika z faktu bycia w Unii Europejskiej. Zarobki w tych krajach są znacząco wyższe niż w Polsce (są to również kraje z najwyższą płacą minimalną na świecie), najczęściej również wyższe, zwłaszcza uwzględniając świadczenia socjalne, niż w każdym kraju, z którym Polska graniczy poprzez granicę lądową. Pensja minimalna w tych krajach, nawet po odjęciu kosztów życia i podatków, jest kilkukrotnie wyższa niż w Polsce.
W drugą stronę, bliskość Polski sprawia, że wiele skandynawskich firm lokuje swoje oddziały czy fabryki w Polsce (np. firma IKEA), przede wszystkim z powodu niższych kosztów pracy.

</doc>
<doc id="818786" url="https://pl.wikipedia.org/wiki?curid=818786" title="Styna">
Styna

Styna – rzeka północnego Kociewia, odnoga Wierzycy, prawostronny dopływ Kłodawy o długości 23,77 km. 
Wypływa z rzeki Wierzycy w Starogardzie Gdańskim. W górnym biegu przepływa krawędzią pofałdowania morenowego przez miejscowości Godziszewo i Rościszewo. W dolnym swym biegu rzeka zatacza liczne meandry, przepływając przez Sobowidz i Łaguszewo aż do swego ujścia do rzeki Kłodawy w Kłodawie.

</doc>
<doc id="818788" url="https://pl.wikipedia.org/wiki?curid=818788" title="Übers Ende der Welt">
Übers Ende der Welt

"Übers Ende der Welt" (pol. O końcu świata) - singel niemieckiego zespołu rockowego Tokio Hotel, który swoją premierę miał 22 stycznia 2007 roku w telewizyjnej stacji VIVA Germany w programie Viva Live. 
Wzorowany jest na filmie "1984", będącym ekranizacją powieści George'a Orwella.
Tekst piosenki napisał wokalista Bill Kaulitz, dzięki czemu szybko stała się ona hitem. Singel promuje płytę Zimmer 483. Później został wydany w wersji angielskiej czyli "Ready, set, go!".
Na singlu znajduje się również piosenka "Hilf mir fliegen" (niem. Pomóż mi latać) i wersja akustyczna "Übers Ende der Welt".

</doc>
<doc id="818790" url="https://pl.wikipedia.org/wiki?curid=818790" title="James Cronin">
James Cronin

James Watson Cronin (ur. 29 września 1931 w Chicago, zm. 25 sierpnia 2016 w Saint Paul) – amerykański fizyk cząstek elementarnych, laureat Nagrody Nobla w dziedzinie fizyki za odkrycie naruszania jednej z fundamentalnych zasad symetrii w rozpadach neutralnych mezonów K. Nagrodę Nobla otrzymał w roku 1980 wraz z Valem Fitchem.
Życiorys.
Studia zaczynał na Southern Methodist University w Dallas, na którym w 1951 roku zdobył tytuł magistra. Później przeniósł się na Uniwersytet Chicagowski, by w 1955 obronić doktorat.

</doc>
<doc id="818792" url="https://pl.wikipedia.org/wiki?curid=818792" title="Poeae">
Poeae



</doc>
<doc id="818795" url="https://pl.wikipedia.org/wiki?curid=818795" title="Darnius">
Darnius

Darnius – gmina w Hiszpanii, w Katalonii, w prowincji Girona, w comarce Alt Empordà.
Powierzchnia gminy wynosi 34,93 km². Zgodnie z danymi INE, w 2005 roku liczba ludności wynosiła 543, a gęstość zaludnienia 15,55 osoby/km². Wysokość bezwzględna gminy równa jest 193 metry. Współrzędne geograficzne gminy to 42°22'9"N, 2°50'4"E.
Miejscowości.
W skład gminy Darnius wchodzi sześć miejscowości, w tym miejscowość gminna o tej samej nazwie:

</doc>
<doc id="818796" url="https://pl.wikipedia.org/wiki?curid=818796" title="Trampolino Fratelli Nogara">
Trampolino Fratelli Nogara

Trampolino Fratelli Nogara – kompleks skoczni narciarskich, znajdujący się we włoskiej miejscowości Tarvisio, niedaleko granicy ze Słowenią.
W skład kompleksu wchodzi pięć skoczni narciarskich: normalna K-90 (nieczynna od 2010 roku) oraz cztery mniejsze K-31, K-21, K-11 i K-7.
Na największej ze skoczni odbyła się Zimowa Uniwersjada 2003. Jej rekordzistą jest Koreańczyk Kim Hyun-ki, który uzyskał rezultat 97 metrów.

</doc>
<doc id="818801" url="https://pl.wikipedia.org/wiki?curid=818801" title="Krystyna Tkacz">
Krystyna Tkacz

Krystyna Tkacz (ur. 19 marca 1947 we Wrocławiu) – polska aktorka teatralna, filmowa i telewizyjna, piosenkarka.
Życiorys.
Absolwentka liceum muzycznego i szkoły baletowej przy Operze Wrocławskiej, następnie Państwowej Wyższej Szkoły Teatralnej im. Ludwika Solskiego w Krakowie (1972).
Jedna z solistek „Mszy Polskiej” Hadriana Filipa Tabęckiego do słów ks. Jana Twardowskiego.
Jest bohaterką książki "Odnaleźć dobro" autorstwa Marzanny Graff-Oszczepalińskiej. Aktorka ma na swoim muzycznym koncie cztery płyty: "Śpiewający aktorzy" (1988), "W drodze pod wiatr. Złota kolekcja" (2003), "Krystyna Tkacz śpiewa Kurta Tucholsky’ego" (2010) oraz "Koncerty w Trójce vol. 3. Nie jesteś sama. Piosenki Agnieszki Osieckiej" (2013).
W 2013 została odznaczona Srebrnym Medalem „Zasłużony Kulturze Gloria Artis”.
Życie prywatne.
Była żoną aktora i reżysera Grzegorza Warchoła, rozwiedli się. Jest spokrewniona z aktorką Julią Konarską.

</doc>
<doc id="818803" url="https://pl.wikipedia.org/wiki?curid=818803" title="James Watson Cronin">
James Watson Cronin



</doc>
<doc id="818804" url="https://pl.wikipedia.org/wiki?curid=818804" title="Veïnat de Mont-roig (Alt Empordà)">
Veïnat de Mont-roig (Alt Empordà)

Veïnat de Mont-roig – miejscowość w Hiszpanii, w Katalonii, w prowincji Girona, w comarce Alt Empordà, w gminie Darnius.
Według danych INE z 2005 roku miejscowość zamieszkiwało 18 osób.

</doc>
<doc id="818805" url="https://pl.wikipedia.org/wiki?curid=818805" title="Fratelli Nogara HS100">
Fratelli Nogara HS100



</doc>
<doc id="818806" url="https://pl.wikipedia.org/wiki?curid=818806" title="El Veïnat d’Amunt">
El Veïnat d’Amunt

El Veïnat d’Amunt – miejscowość w Hiszpanii, w Katalonii, w prowincji Girona, w comarce Alt Empordà, w gminie Darnius.
Według danych INE z 2005 roku miejscowość zamieszkiwało 18 osób.

</doc>
<doc id="818807" url="https://pl.wikipedia.org/wiki?curid=818807" title="Ricardell">
Ricardell

Ricardell – miejscowość w Hiszpanii, w Katalonii, w prowincji Girona, w comarce Alt Empordà, w gminie Darnius.
Według danych INE z 2005 roku miejscowość zamieszkiwało 11 osób.

</doc>
<doc id="818808" url="https://pl.wikipedia.org/wiki?curid=818808" title="El Barri del Pantà">
El Barri del Pantà

El Barri del Pantà – miejscowość w Hiszpanii, w Katalonii, w prowincji Girona, w comarce Alt Empordà, w gminie Darnius.
Według danych INE z 2005 roku miejscowość zamieszkiwało 15 osób.

</doc>
<doc id="818810" url="https://pl.wikipedia.org/wiki?curid=818810" title="Puchar Narodów UNCAF 2007">
Puchar Narodów UNCAF 2007

Copa UNCAF 2007 – dziewiąta edycja turnieju piłkarskiego o miano najlepszej reprezentacji zrzeszonych w UNCAF jednej z podstref konfederacji CONCACAF. Turniej rozegrano w Salwadorze w dniach 8-18 lutego 2007. Pięć najlepszych zespołów kwalifikowało się do Złotego Pucharu CONCACAF 2007.
Turniej finałowy.
Źródło:
Faza Grupowa.
Legenda:
Faza Pucharowa.
Finał.
Copa UNCAF 2007
KOSTARYKA 6. TYTUŁ 

</doc>
<doc id="818811" url="https://pl.wikipedia.org/wiki?curid=818811" title="L’Arnera">
L’Arnera

L'Arnera – miejscowość w Hiszpanii, w Katalonii, w prowincji Girona, w comarce Alt Empordà, w gminie Darnius.
Według danych INE z 2005 roku miejscowość zamieszkiwały 23 osoby.

</doc>
<doc id="818813" url="https://pl.wikipedia.org/wiki?curid=818813" title="El Barri del Panta">
El Barri del Panta



</doc>
<doc id="818814" url="https://pl.wikipedia.org/wiki?curid=818814" title="El Veinat d'Amunt">
El Veinat d'Amunt



</doc>
<doc id="818815" url="https://pl.wikipedia.org/wiki?curid=818815" title="Veinat de Mont-roig">
Veinat de Mont-roig



</doc>
<doc id="818818" url="https://pl.wikipedia.org/wiki?curid=818818" title="Tajemnica pielęgniarska">
Tajemnica pielęgniarska

Tajemnica pielęgniarska – termin prawniczy zawarty w ustawie z dnia 15 lipca 2011 r. o zawodach pielęgniarki i położnej.
Pojęcie zostało wprowadzone ustawą z dnia 5 lipca 1996 r. o zawodach pielęgniarki i położnej.

</doc>
<doc id="818822" url="https://pl.wikipedia.org/wiki?curid=818822" title="Louis de Cormenin">
Louis de Cormenin

Louis-Marie de Lahaye de Cormenin (ur. 6 stycznia 1788 w Paryżu, zm. 6 maja 1868 tamże) - publicysta francuski. Od 1808 adwokat, w 1810 audytor przy radzie stanu, 1814 za pierwszej i 1815 za drugiej Restauracji Burbonów referendarz stanu, zaczął trudnić się dziennikarstwem, wydając jednak także i większe prace, m.in. dwutomowe dzieło "Droit administratif" ("Prawo administracyjne", wyd. 1. Paryż 1822; piąte wydanie wyszło w 1840), cenione jeszcze pod koniec XIX wieku.
Zasiadając od 1818 w izbie deputowanych był stronnikiem skrajnej lewicy i przy wydaniu pierwszych postanowień lipcowych (1830) złożył urząd, nie uznając nowej konstytucji i rządu, a w swojej działalności publicystycznej satyrycznymi tekstami sawał w ciągłej opozycji.
W zgromadzeniu narodowym w 1848 został wiceprezesem; miał w nim znaczny udział w ułożeniu nowych ustaw. Wraz ze wzrostem znaczenia Ludwika Napoleona został gorliwym bonapartystą.
Autor broszur politycznych, m.in. "Pamphlets de Timon" (Paryż 1845) i dzienników - "Études sur les orateurs parlamentaires" (Paryż 1836), "Livre des orateurs" (1838-1860), "Dialogues de maître Pierre" (1834), "Le droit de tonnage de Algérie" (Paryż 1860). Jego trzytomowe "Oeuvres" ("Dzieła") wyszły w Paryżu już po jego śmierci, w latach 1869-1870.
Jeszcze w 1812 napisał m.in. "La Pologne régénérée" ("Polska odrodzona") - epodę heroiczną.

</doc>
<doc id="818823" url="https://pl.wikipedia.org/wiki?curid=818823" title="Kobierzyn (Rościszewo)">
Kobierzyn (Rościszewo)

Kobierzyn – osada wsi Rościszewo w Polsce położona w województwie pomorskim, w powiecie gdańskim, w gminie Trąbki Wielkie.
W latach 1975–1998 miejscowość administracyjnie należała do województwa gdańskiego.

</doc>
<doc id="818826" url="https://pl.wikipedia.org/wiki?curid=818826" title="Lily Pons">
Lily Pons

Lily Pons, właśc. Alice Joséphine Pons (ur. 12 kwietnia 1898 w Draguignan, zm. 13 lutego 1976 w Dallas) – francusko-amerykańska śpiewaczka (sopran).
Życiorys.
Pierwotnie studiowała pianistykę w konserwatorium w Paryżu, które ukończyła z odznaczeniem. Z powodu choroby ręki rozpoczęła studia wokalne; zadebiutowała w 1928 jako Lakme w Miluzie w Alzacji. Od 1930 osiadła w USA, gdzie śpiewała w teatrach operowych w Chicago, San Francisco, ponad 25 lat była solistką w nowojorskiej Metropolitan Opera.
Gościła na wielu czołowych scenach świata, m.in. Opéra Garnier w Paryżu, Covent Garden w Londynie, La Monnaie w Brukseli, Teatro Colón w Buenos Aires. 
Zdobyła sławę najświetniejszego sopranu koloraturowego w XX w. Do jej popularności przyczyniły się liczne nagrania płytowe, dokonywane przeważnie z mężem – dyrygentem André Kostelanetzem. Występowała także w filmie, m.in. "I Dream Too Much" (1935) z Henrym Fondą, "That Girl From Paris" (1936) i "Hitting a New High" (1937).
Wycofała się ze sceny z końcem lat 50.

</doc>
<doc id="818828" url="https://pl.wikipedia.org/wiki?curid=818828" title="Stadio del Trampolino">
Stadio del Trampolino

Stadio del Trampolino, również Trampolino a Monte – olimpijski kompleks skoczni narciarskich we włoskiej miejscowości Pragelato, na których rozgrywane były konkursy skoków narciarskich i kombinacji norweskiej podczas Zimowych Igrzysk Olimpijski 2006 w Turynie.
W skład kompleksu wchodzą skocznie narciarskie o punktach konstrukcyjnych: K125, K95, K60, K30 oraz K15.
Cała infrastruktura zajmuje powierzchnię osiemnastu boisk do piłki nożnej, trybuny mieszczą 20000 widzów (w tym 2,5 tysiąca miejsc siedzących na bocznych stokach), skonstruowane zostały także nowoczesne wieże sędziowskie, trzy drogi dojazdowe, parkingi, wyciągi, wielofunkcyjne centrum z hotelem, restauracją, salą konferencyjną i salą gimnastyczną.
Mimo licznych protestów ekologów, władze regionu Piemont, który promuje igrzyska, zaakceptowały projekt budowy obiektu i prace konstrukcyjne, rozpoczęte w sierpniu 2002 roku. Na początku marca roku 2003 ukończono pierwszą fazę budowy, która związana była z wycięciem lasu, naruszeniem ziemi i skał oraz z osadzeniem fundamentów. Całkowity koszt budowy zamknął się w 32 milionach euro, lecz organizatorzy przeznaczyli dodatkowo 500 tysięcy euro na rekompensatę szkód wyrządzonych środowisku na terenie budowy.
Pierwsze zawody odbyły się tu w lutym 2005 roku. Podczas kwalifikacji do konkursu indywidualnego rekord skoczni ustanowił Adam Małysz (140,5 metra). Dzień później w zawodach kombinacji norweskiej ten wynik powtórzył Austriak Michael Gruber. Na IO rekord ten pobił Roar Ljøkelsøy (141 metrów), potem Andrea Morassi 2 lutego 2007 roku podczas konkursu Pucharu Kontynentalnego skoczył pół metra dalej. Obecnie rekordzistą jest Simon Ammann, który skoczył 13 grudnia 2008r. w zawodach Pucharu Świata 144m.
Konkurs Olimpijski na skoczni dużej wygrał Austriak Thomas Morgenstern, za nim uplasował się jego rodak Andreas Kofler, zaś na najniższym stopniu podium stanął mistrz z małej skoczni, Norweg Lars Bystøl. W konkursie drużynowym tryumfowali Austriacy, przed Finami i Norwegami. Na skoczni normalnej wygrał Norweg Lars Bystøl, za nim uplasowali Fin Matti Hautamäki oraz rodak Bystøla, Roar Ljøkelsøy.

</doc>
<doc id="818829" url="https://pl.wikipedia.org/wiki?curid=818829" title="Valencia Open">
Valencia Open

Valencia Open – męski turniej tenisowy kategorii ATP World Tour 250 zaliczany do cyklu ATP World Tour. Rozgrywany na kortach twardych w hali w Walencji. Do 2014 roku turniej był zaliczany do ATP World Tour 500. W 2015 roku odbyła się ostatnia edycja turnieju - zaliczana była do rangi ATP World Tour 250.
Po raz pierwszy zawody odbyły się w 1995 roku, w Walencji. W 1996 i 1997 roku turniej rozgrywany był w Marbelli, a w latach 1998–2002 na Majorce. W 2003 ponownie zaczęto organizować imprezę w Walencji.

</doc>
<doc id="818834" url="https://pl.wikipedia.org/wiki?curid=818834" title="Zespół ACHOO">
Zespół ACHOO



</doc>
<doc id="818836" url="https://pl.wikipedia.org/wiki?curid=818836" title="Groszek skrzydlasty">
Groszek skrzydlasty

Groszek skrzydlasty (skrzydlaty) ("Lathyrus montanus" Bernh.) – gatunek rośliny z rodziny bobowatych. Występuje w Europie oraz w Algierii. W Polsce jest dość rzadki, występuje głównie w zachodniej części kraju. Według nowszych ujęć taksonomicznych jest to synonim gatunku "Lathyrus linifolius" (Reichard) Bässler L.. 
Biologia i ekologia.
Bylina, geofit. Kwitnie od kwietnia do czerwca. Siedlisko: świetliste lasy i zarośla. W klasyfikacji zbiorowisk roślinnych gatunek charakterystyczny i wyróżniający dla klasy (Cl.) "Quercetea robori-petreae".

</doc>
<doc id="818839" url="https://pl.wikipedia.org/wiki?curid=818839" title="Tadeusz Karszo-Siedlewski">
Tadeusz Karszo-Siedlewski

Tadeusz Aleksander Karszo-Siedlewski (ur. 17 lipca 1893 w Warszawie, zm. 24 września 1939 tamże) – przemysłowiec i senator II RP w latach 1935–1939.
Życiorys.
Urodził się w starej rodzinie szlacheckiej wyznania ewangelicko-reformowanego spokrewnionej z burżuazją Warszawy i Lublina. Był synem Władysława Karszo-Siedlewskiego (1859–1939) i jego żony Anieli z Grodzińskich (zm. 1913).
Ukończył Akademię Handlową w Berlinie w 1914 roku, po czym do 1917 roku pracował w Dniepropawłowsku w Rosji. Po powrocie do Polski wziął udział w wojnie polsko-bolszewickiej w szeregach 1 dywizjonu artylerii konnej, za co otrzymał Krzyż Srebrny Orderu Virtuti Militari. Członek Naczelnego Komitetu Konfederacji Polskiej w 1919 roku. Po 1920 roku skoncentrował się na działalności finansowej i przemysłowej. 
Dzięki zapisowi ciotki Bronisławy z Karszo-Siedlewskich (1860–1938) wdowy po Juliuszu Vetterze, został właścicielem fabryki wódek „Genelli” w Warszawie oraz odziedziczonych cukrowni i browaru w Lublinie. Zasiadał w radach nadzorczych cukrowni „Brześć Kujawski”, Zarządu Związku Polskich Hut Żelaznych oraz Spółki Akcyjnej Wielkich Pieców i Zakładów Ostrowieckich w Warszawie.
Choć oficjalnie w polityce udziału nie brał, to jego doświadczenie i stosunki sprawiły, że w 1935 roku prezydent Ignacy Mościcki mianował go senatorem II RP.
Po agresji III Rzeszy na Polskę we wrześniu 1939 roku pozostał w stolicy i tam zginął 24 września od bomby lotniczej. Został pochowany w grobowcu rodzinnym na Cmentarzu ewangelicko-reformowanym w Warszawie (sektor K-2-5).
Rodzina.
Był synem Władysława Karszo-Siedlewskiego (1839–1939) i jego żony Anieli z Gordzińskich (zm. 1913). W 1931 roku poślubił aktorkę Marię z Majdrowiczów 2 voto Zakrzeńską (1900-1984) z którą się rozwiódł. Przed śmiercią był zaręczony z aktorką Olgą Porubnikową-Sławską.
Jego bratem był Jan Karszo-Siedlewski (1891–1955), wieloletni dyplomata II RP, konsul w Opolu, Teheranie i Bejrucie, po 1945 roku na emigracji. Ich siostra Aniela była żoną Sylwina Strakacza, asystenta i spadkobiercy Ignacego Paderewskiego

</doc>
<doc id="818845" url="https://pl.wikipedia.org/wiki?curid=818845" title="Izabella Elżbieta Branicka">
Izabella Elżbieta Branicka



</doc>
<doc id="818851" url="https://pl.wikipedia.org/wiki?curid=818851" title="Jastrzębiec sabaudzki">
Jastrzębiec sabaudzki

Jastrzębiec sabaudzki ("Hieracium sabaudum" L.) – gatunek rośliny z rodziny astrowatych. Rodzime obszary jego występowania to część Europy i Azji (Turcja, Azerbejdżan)

</doc>
<doc id="818852" url="https://pl.wikipedia.org/wiki?curid=818852" title="Trampolino a Monte HS140">
Trampolino a Monte HS140



</doc>
<doc id="818854" url="https://pl.wikipedia.org/wiki?curid=818854" title="Karszeńscy herbu Kur">
Karszeńscy herbu Kur

Karszeńscy v. Karszańscy – polska rodzina szlachecka, zamieszkała na Śląsku i pieczętująca się herbem Kur.

</doc>
<doc id="818865" url="https://pl.wikipedia.org/wiki?curid=818865" title="Trampolino a Monte HS106">
Trampolino a Monte HS106



</doc>
<doc id="818866" url="https://pl.wikipedia.org/wiki?curid=818866" title="Bajorski Gaj">
Bajorski Gaj

Bajorski Gaj – osada w Polsce położona w województwie warmińsko-mazurskim, w powiecie kętrzyńskim, w gminie Srokowo, w sołectwie Bajory Wielkie. W latach 1975–1998 miejscowość administracyjnie należała do województwa olsztyńskiego.

</doc>
<doc id="818868" url="https://pl.wikipedia.org/wiki?curid=818868" title="Jastrzębiec gładki">
Jastrzębiec gładki

Jastrzębiec gładki ("Hieracium laevigatum" Willd.) – gatunek rośliny z rodziny astrowatych. Występuje w Azji (Syberia, Kaukaz, Turcja) oraz w Europie.

</doc>
<doc id="818874" url="https://pl.wikipedia.org/wiki?curid=818874" title="Pseudocrenilabrus multicolor">
Pseudocrenilabrus multicolor



</doc>
<doc id="818875" url="https://pl.wikipedia.org/wiki?curid=818875" title="Dolny Siniec">
Dolny Siniec

Dolny Siniec (niem. "Groß Blaustein (Dorf)") – część wsi Siniec w Polsce, położona w województwie warmińsko-mazurskim, w powiecie kętrzyńskim, w gminie Srokowo. Wchodzi w skład sołectwa Siniec.
W latach 1975–1998 Dolny Siniec administracyjnie należał do województwa olsztyńskiego.

</doc>
<doc id="818881" url="https://pl.wikipedia.org/wiki?curid=818881" title="Goszczewo (województwo warmińsko-mazurskie)">
Goszczewo (województwo warmińsko-mazurskie)

Goszczewo ("Adolfowo"), niem. "Adolfshof") – osada w Polsce położona w województwie warmińsko-mazurskim, w powiecie kętrzyńskim, w gminie Srokowo, w sołectwie Bajory Wielkie. W latach 1975–1998 miejscowość administracyjnie należała do województwa olsztyńskiego.
Historia.
Wieś powstała jako folwark należący do majątku Brzeźnica, założony przynajmniej w XVII w., przez Schliebenów (właścicieli majątku Brzeźnica). Pod koniec XVIII w. był tu jeden dom, a około 1820 były tu dwa domy z 14 mieszkańcami (robotnicy folwarczni). W latach 1837-1945 wraz z Brzeźnicą należał do rodziny Totenhoefer w Kałkach. Goszczewo od 14 kwietnia 1897 należało do majątku w Kałkach.

</doc>
<doc id="818882" url="https://pl.wikipedia.org/wiki?curid=818882" title="Kobierzyn">
Kobierzyn

2 miejscowości w Polsce:
oraz:

</doc>
<doc id="818888" url="https://pl.wikipedia.org/wiki?curid=818888" title="Horodyńscy herbu Kur">
Horodyńscy herbu Kur

Horodyńscy – polska rodzina szlachecka, zamieszkała na Śląsku, pieczętująca się herbem Kur.
Nazwisko Horodyński, pisane było w kilku fleksjach: (Horodeńscy, Horodzińscy).

</doc>
<doc id="818890" url="https://pl.wikipedia.org/wiki?curid=818890" title="Turzyca pigułkowata">
Turzyca pigułkowata

Turzyca pigułkowata ("Carex pilulifera" L.) – gatunek byliny należący do rodziny ciborowatych. Występuje na Azorach, Maderze i w Europie.
Synonimy: "Carex oederi" Retz. "Carex oederi" Retz. subsp. "oederi".
Zmienność.
Wyróżnia się dwa podgatunki:

</doc>
<doc id="818892" url="https://pl.wikipedia.org/wiki?curid=818892" title="Park Narodowy Gambii">
Park Narodowy Gambii

Park Narodowy Gambii (ang. "River Gambia National Park") – park narodowy w Gambii w dywizji Central River, założony w 1978 roku. Obejmuje teren archipelagu Baboon Islands, składającego się z pięciu wysp na rzece Gambia o łącznej powierzchni 585 ha, porośniętych tropikalnym lasem deszczowym w postaci lasu galeriowego.
W 1979 roku na teren parku sprowadzono szympansy, skonfiskowane z nielegalnego handlu zwierzętami w Afryce. Z uwagi na skłonność szympansów do agresji wobec ludzi, teren parku jest zamknięty dla zwiedzających. Z pobliskich miast Kuntaur i Janjanbureh można się jednak udać na rejs łodzią po rzece Gambia wokół wysp archipelagu.

</doc>
<doc id="818894" url="https://pl.wikipedia.org/wiki?curid=818894" title="Historia kolei w Australii i Oceanii">
Historia kolei w Australii i Oceanii

Synteza.
Spośród dużych państw, Australia i Nowa Zelandia zbudowały najwięcej kolei w stosunku do liczby mieszkańców.
Australia.
Rozwój kolei w Australii można ogólnie podzielić na etap pierwszy kształtowania się sieci w poszczególnych koloniach (potem stanach), oraz etap drugi – kształtowania się sieci kontynentalnej.
Rozwój kolei w poszczególnych koloniach przebiegał indywidualnie. Australia była „o włos” od przyjęcia jednego rozstawu toru. Byłby nim „tor irlandzki” (1600 mm), zastosowany w Wiktorii i Australii Południowej, jednak Nowa Południowa Walia w ostatniej chwili zmieniła rozstaw pierwszej linii na normalny (1435), idąc za sugestią rządu brytyjskiego, który chciał ujednolicić rozstaw w całym kraju. Decyzja została jednak podjęta za późno: dwie pozostałe kolonie zamówiły już tabor szerokotorowy.
W Queensland do budowy sieci użyto w 1865 r. toru wąskiego 1067 mm (uznaje się, że był to pierwszy przypadek użycia tego rozstawu na świecie). Taki sam rozstaw przyjęto dla sieci Australii Zachodniej i drugorzędnych linii Australii Południowej. Współistnienie wielu rozstawów powodowało konieczność przesiadania się na licznych dworcach „brake-of-gauge” w podróżach międzystanowych w czasach gdy kolej była podstawowym środkiem transportu na kontynencie.
Etap drugi charakteryzuje się ekspansją linii transkontynentalnych toru normalnego. Pierwszym krokiem była budowa "Transaustralian Rly." (1917), połączenie normalnotorowe Melbourne – Sydney ukończono w 1962) r., w 1970 połączenie Sydney – Perth, w 1985 – Sydney – Adelajda, a 2003 ukończono linię do Darwin, od Alice Springs budowaną od razu jako normalnotorowa. Zabiegi te pozwalają na stworzenie wydajnego systemu kolei towarowej; międzystanowy ruch pasażerski ma obecnie w Australii znaczenie marginalne.
Lata 90. XX w. przyniosły w większości stanów prywatyzację usług kolejowych, zwłaszcza towarowych, jak również otwarcie tras dla przewoźników z innego stanu. Queensland i Nowa Południowa Walia prywatyzacji nie przeprowadziły.
Nowa Zelandia.
Mimo rozbicia geograficznego na dwie wyspy, sieć kolejowa została zbudowana z ujednoliconym rozstawem torów 1067 mm (początkowy system szerokotorowy w okolicach Christchurch został szybko przekuty na tor wąski). Budowa kolei nowozelandzkich wymagała poważnych dzieł inżynierskich, takich jak wiadukty i tunele; wśród nich wyróżnia się „spirala Raurimu” (Wyspa Północna) i tunel Otira (Wyspa Południowa). Obecnie system jest przede wszystkim towarowy, pasażerskie przewozy międzyregionalne właściwie nie istnieją (nieliczne pociągi mają charakter atrakcji turystycznej). Rośnie natomiast popularność kolei aglomeracyjnych w Auckland (system spalinowy, przewidziany do elektryfikacji) i w Wellington (system elektryczny).
Przeprowadzona w l. 90. pełna prywatyzacja kolei (wraz z wydzierżawieniem infrastruktury) nie była udana. Od 2003 r. na kolei pojawił się nowy przewoźnik, a infrastruktura powróciła pod zarząd państwowy.
Wydarzenia.
Australia.
Z wyjątkiem linii zbiegających się w Adelajdzie, koleje stanu Australia Południowa budowane były jako wąskotorowe (1076 mm).
W końcu lat 90. w niektórych stanach doszło do prywatyzacji kolei, zazwyczaj poprzez rozdzielenie infrastruktury od poddanych przetargom operatorów (np. Victoria). Nowa Południowa Walia zachowała kolej rządową.
Nowa Zelandia.
Parlament wprowadza jednolitą szerokość toru w całym kraju: ze względu oszczędności przy pokonywaniu gór zdecydowano się na tor 1067 mm.
(S) Początkowo 11-godzinna podróż na "Main South Line" między Christchurch i Dunedin, została skrócona do 5 h 55 min. przed II wojną (użycie nawet trzech parowozów). W l. 60. i 70. ruch pasażerski został stopniowo ograniczony do linii aglomeracyjnych Christchurch i Dunedin i dwóch dalekobieżnych pociągów turystycznych. Ostatni pociąg "The Southerner" między Christchurch i Invercargill przestał kursować w 2002.

</doc>
<doc id="818896" url="https://pl.wikipedia.org/wiki?curid=818896" title="Hoz de Jaca">
Hoz de Jaca

Hoz de Jaca (arag. "Oz de Tena") – gmina w Hiszpanii, w Aragonii, w prowincji Huesca, w comarce Alto Gállego.
Powierzchnia gminy wynosi 12,5 km². Zgodnie z danymi INE, w 2005 roku liczba ludności wynosiła 85, a gęstość zaludnienia 6,8 osoby/km². Wysokość bezwzględna gminy równa jest 875 metrów. Współrzędne geograficzne gminy to 42°41'29"N, 0°18'54"E. Kod pocztowy do gminy to 22662.

</doc>
<doc id="818899" url="https://pl.wikipedia.org/wiki?curid=818899" title="River Gambia National Park">
River Gambia National Park



</doc>
<doc id="818904" url="https://pl.wikipedia.org/wiki?curid=818904" title="Śluza w Przegalinie">
Śluza w Przegalinie

Śluza w Przegalinie – śluza komorowa w Gdańsku, w dzielnicy Wyspa Sobieszewska (na południowo-wschodnim krańcu wyspy), umożliwiająca żeglugę śródlądową między Martwą Wisłą i Przekopem Wisły. Wspólnie z portem rzecznym w Przegalinie stanowi węzeł wodny Przegalina.
Przeznaczeniem śluzy była również regulacja wód Wisły i zabezpieczenie przeciwpowodziowe dzielnic i osiedli Gdańska położonych nad Martwą Wisłą.
Obiekt hydrotechniczny w Przegalinie składa się z dwóch śluz: czynnej „Południowej” (powstałej w latach 1975–1982) i nieczynnej od roku 1992 „Północnej” (oddanej do użytku w roku 1895). Nad śluzą wybudowano most (łączący Wyspę Sobieszewską z Żuławami Gdańskimi), na który wprowadzono również trasę Gdańskiej Kolei Dojazdowej do Świbna. Śluza Północna została wpisana do rejestru gdańskich zabytków.
W kwietniu 2011 r. rozpoczęła się przebudowa śluzy z budową mostu zwodzonego nad kanałem, który stał się pierwszym w historii, zbudowanym od podstaw ruchomym mostem drogowym między Wyspą Sobieszewską a stałym lądem. Obiekt ma nośność klasy C, co m.in. pozwoliło na dojazd samochodów ciężarowych do późniejszej budowy mostu zwodzonego między Wiślinką a Sobieszewem. Wykonawcą jest firma Mostostal Warszawa SA, zaś sama inwestycja, obejmująca także przebudowę układu drogowego ul. Akwenowej, została zrealizowana do połowy maja 2012 r. za kwotę 14,12 mln zł.
Od początku października 2019 przewidywany jest kolejny remont śluzy, który ma trwać do końca września 2021.

</doc>
<doc id="818937" url="https://pl.wikipedia.org/wiki?curid=818937" title="Goszczewo">
Goszczewo

2 miejscowości w Polsce:

</doc>
<doc id="818938" url="https://pl.wikipedia.org/wiki?curid=818938" title="Memtest86">
Memtest86

Memtest86 – program do testowania pamięci RAM poprzez jej intensywne obciążanie różnego typu operacjami, takimi jak kopiowanie czy wypełnianie.
Memtest 86+.
Memtest86+ – program zaprojektowany do tzw. „stres-testu” (sprawdzenia stabilności podczas maksymalnego obciążenia) pamięci RAM. Nieaktywny od 2013 roku fork programu Memtest86 – jest to otwarta wersja na licencji GPL rozwijana przez Samuela Demeulemeestera, napisana w języku C oraz asemblerze x86. Na wielu chipsetach Memtest86+ pozwala zliczać błędy, nawet na pamięciach DRAM ECC. Program jest niezależny od systemu operacyjnego i uruchamiany z dedykowanego programu rozruchowego, z dowolnego nośnika danych (zobacz Live CD). Kod uruchamiający program bezpośrednio poprzez bootowanie pochodzi od Linuksa 1.2.1.
Ostatnią wersją z gałęzi 2.0 był Memtest86+ 2.11, wydany 22 grudnia 2008 r. Jego bezpośrednim następcą jest Memtest86+ z gałęzi 4.0. Wydanie 3.0 pominięto, zmieniając jego nazwę, aby uniknąć skojarzenia z oryginalnym Memtest86.
Wersja 6.0 Memtest86+ jest oparta na programie Memtest86+ 5.01, opracowanym przez Samuela Demeulemeestera.

</doc>
<doc id="818939" url="https://pl.wikipedia.org/wiki?curid=818939" title="Val Fitch">
Val Fitch

Val Logsdon Fitch (ur. 10 marca 1923 w Merriman w Nebrasce, zm. 5 lutego 2015 w Princeton) – amerykański fizyk cząstek elementarnych, laureat Nagrody Nobla w dziedzinie fizyki za odkrycie naruszania jednej z fundamentalnych zasad symetrii w rozpadach neutralnych mezonów K. Nagrodę Nobla otrzymał w roku 1980 wraz z Jamesem Croninem.
Val Fitch badał również m.in. promieniowanie tzw. mezoatomów. Był uczniem Jamesa Rainwatera, profesorem Uniwersytetu w Princeton oraz dyrektorem tamtejszego wydziału fizyki. Był również członkiem American Academy of Arts and Sciences i National Academy of Sciences.

</doc>
<doc id="818942" url="https://pl.wikipedia.org/wiki?curid=818942" title="TPH Club">
TPH Club

TPH Club (w języku hiszpańskim "Tú Puedes Hacerlo", 1999-2003) - jest to program dla dzieci mieszkających na całym świecie. Emitowany na kanale Televisión Española. W tym bloku wyświetlane są seriale: Alfred Jonatan Kwak, Muminki, Mortadelo y Filemón, Bajkowe trojaczki i wiele innych. Blok programowy stworzył Antoni D'Ocon, twórca takich seriali jak "Sylvan", "Łatek" i "Owocowe ludki".
Opis fabuły.
Akcja programu dzieje się w magicznej cyberprzestrzeni. Większość wydarzeń toczy się m.in. w głównej bazie i w bawialni. Mieszkańcami tego zaczarowanego, wirtualnego świata są cztery animowane postacie z gier komputerowych: kangurzyca Gura ("6UR4"), tenisistka María ("M4R1A"), cyborg Max ("M4X") i najmłodszy z czwórki, superbohater imieniem Supereñe. Czwórce sympatycznych Animków towarzyszy monitor PCTPH. Oprócz naszych bohaterów występują również liczne grupy innych Animków, wśród których są m.in. ananas Pucek, szczeniak Łatek oraz małe smoki. Gospodarzem programu jest Paloma Lago, top modelka i prezenterka "TVE Internacional".

</doc>
<doc id="818973" url="https://pl.wikipedia.org/wiki?curid=818973" title="Ludzkie działanie">
Ludzkie działanie

Ludzkie działanie: Traktat o ekonomii − traktat ekonomiczny, opus magnum austriackiego ekonomisty Ludwiga von Misesa, wydany po raz pierwszy w 1949. 
Autor przedstawia w nim koncepcję ekonomii, jako dziedziny prakseologii − dedukcyjnej nauki o ludzkim działaniu. Opisuje sposoby gospodarowania, przedstawia funkcjonowanie gospodarki rynkowej, socjalistycznej oraz różnych sposobów interwencji państwa w rynek. Na końcu zajmuje się rolą ekonomii jako nauki oraz ekonomistów w społeczeństwie.
Historia wydania.
Z różnych przyczyn traktatu Misesa początkowo nie zauważono. Jedną z nich był nieszczęśliwy zbieg okoliczności: "Nationalökonomie" - pierwsza, niemiecka edycja "Ludzkiego działania", ukazała się w Szwajcarii w chwili, kiedy wydawca musiał zrezygnować z dystrybucji książki, gdyż rozpoczęła się II wojna światowa. Inną przyczyną braku zainteresowania dziełem Misesa było to, że początkowo nie docenili go nawet przedstawiciele szkoły austriackiej, do której należał Mises. W recenzji z 1941 r. Friedrich Hayek wyrażał zakłopotanie tym, że dociekania Misesa idą w kierunku "niezależnym od badań pozostałych przedstawicieli szkoły", a rozwój jego teorii jest "zdecydowanie autonomiczny". Wraz z upływem czasu dostrzeżono, że traktat Misesa podejmował istotniejsze wątki teorii założyciela szkoły austriackiej Carla Mengera i twórczo je rozwijał. Jak pisze Joseph Salerno, "Mises chciał rozwiązać dwa istotne problemy, których nie rozwiązali jego poprzednicy: problem statusu konstruktu równowagi oraz rozziewu między teorią pieniądza a teorią wartości". Zajął się zagadnieniami porzuconymi przez resztę szkoły, toteż siłą rzeczy działał w odosobnieniu.
Znaczenie traktatu dostrzeżono, kiedy w USA (New Haven, Yale University Press 1949) i Wielkiej Brytanii (London, W. Hodge &amp; Co., 1949) ukazała się jego rozszerzona wersja angielska "Ludzkiego działania" pod tytułem "Human Action: A Treatise on Economics". Dzięki Misesowi (który od 1940 roku przebywał w USA) i dzięki jego "Ludzkiemu działaniu" w latach sześćdziesiątych XX wieku nastąpiło odrodzenie austriackiej szkoły ekonomii, która pod koniec lat trzydziestych utraciła prężność, gdyż jej dotychczasowy dorobek został w znacznym stopniu wchłonięty przez szkoły głównego nurtu ekonomii.
Wydania.
Dzieło Misesa jest często wznawiane i tłumaczone. Ukazały się cztery wydania amerykańskie (1949, 1963, 1966, 1996) i reprinty pierwszego wydania (ostatni w 1998), a także liczne tłumaczenia i ich wznowienia: włoskie (1959), hiszpańskie (1960, 1968, 1980, 1986), chińskie (na Tajwanie 1976/77, 1991), francuskie (1985), portugalskie (1990), japońskie (1991), rosyjskie (2005), czeskie (2006), polskie (2007).
W 1995 roku w kwartalniku "Prakseologia" (nr 128-129) opublikowano obszerne fragmenty dzieła w polskim tłumaczeniu prof. Michała Tempczyka i Aleksandra Kotłowskiego. W listopadzie 2007 roku, staraniem polskiego Instytutu Misesa ukazało się polskie wydanie "Ludzkiego działania". Autorem tłumaczenia jest Witold Falkowski.
Zawartość.
Tematyka "Ludzkiego działania" obejmuje zagadnienia wszystkich głównych działów ekonomii: mikro i makroekonomii, polityki gospodarczej, metodologii a nawet historii gospodarczej. Zawartość dzieła koncentruje się wokół przeciwstawienia gospodarki wolnorynkowej i regulowanej, w szczególności socjalizmu. Główna teza jaką Mises stawia w "Ludzkim działaniu" mówi, że najdoskonalszym ustrojem społeczno-gospodarczym jest wolny rynek, gdyż tylko w jego warunkach możliwa jest kalkulacja ekonomiczna, będąca koniecznym narzędziem racjonalnego gospodarowania. 
W pierwszej części dzieła, Mises podejmuje przede wszystkim zagadnienia metodologii szkoły austriackiej kontrastując ją z innymi nurtami metodologicznymi ekonomii. Wiele miejsca poświęca zaprezentowaniu podstawowych problemów prakseologii. Definiuje ludzkie działanie oraz przedstawia podstawowe kategorie, które się z nim wiążą: cele, środki, hierarchia wartości, czas oraz niepewność. 
Druga część "Ludzkiego działania", zatytułowana "Działanie w społeczeństwie" poświęcona jest prakseologicznej analizie społeczeństwa. Mises opowiada się za metodologicznym indywidualizmem twierdząc, że każde działanie jest wykonywane przez jednostkę, nigdy grupę. Powiedzenie "grupa działa" jest jego zdaniem jedynie wyrażeniem metaforycznym, które w sensie ścisłym znaczy: "jednostka działa w imieniu grupy". W kolejnych rozdziałach Mises analizuje źródła i skutki podziału pracy oraz rolę idei w społeczeństwie.
W trzeciej części Mises przedstawia rolę kalkulacji ekonomicznej dla racjonalnego podejmowania decyzji. Następnie charakteryzuje ceny dóbr: sposób ich kształtowania się, zmienność oraz stabilizację. Po raz pierwszy w dziele przedstawiony został też problem kalkulacji ekonomicznej.
Część czwarta: "Katalaktyka lub ekonomia społeczeństwa rynkowego" poświęcona jest szczegółowemu omówieniu zagadnień dotyczących ludzkiego działania na rynku nieregulowanym. Wiele miejsca Mises poświęca roli w gospodarce poszczególnych czynników produkcji (kapitału, ziemi i pracy) oraz kształtowanie się ich cen i wynagrodzeń (zysk, renta i płaca). Szczegółowo omawia też zjawisko wymiany rynkowej oraz system cen. Oddzielny rozdział poświęcony jest też austriackiej teorii cyklu koniunkturalnego.
Część piąta jest szczegółowym omówieniem problemu kalkulacji ekonomicznej wraz z krytyką podejmowanych prób jego rozwiązania. Część szósta "Skrępowana gospodarka rynkowa" stanowi rozwinięcie wątków poruszonych w części piątej i poświęcona jest szczegółowej analizie skutków rozmaitych form zewnętrznej regulacji rynku. Poruszone zostają zagadnienia:
Centralną tezą rozdziału jest twierdzenie, że co do zasady wszystkie sposoby ingerencji w gospodarkę nie osiągają w długim okresie celów, jakie są przed nimi stawiane. 
Ostatnia, siódma część "Ludzkiego działania" zatytułowana: "Miejsce ekonomii w społeczeństwie" poświęcona jest ogólnym rozważaniom na temat nauki, jaką jest ekonomia. Mises przedstawia swoje obserwacje na temat miejsca ekonomii w edukacji, roli ekonomistów w społeczeństwie oraz ekonomii dla rozwoju gospodarczego.

</doc>
<doc id="818985" url="https://pl.wikipedia.org/wiki?curid=818985" title="Sonet 26 (William Szekspir)">
Sonet 26 (William Szekspir)

Sonet 26 ("Czcigodny władco mej miłości, tyś mnie") – jeden z cyklu sonetów autorstwa Williama Shakespeare’a. 
Treść.
W utworze tym podmiot liryczny deklaruje swoją miłość wobec tajemniczego młodzieńca, uznając się jednocześnie za jego wasala.

</doc>
<doc id="818994" url="https://pl.wikipedia.org/wiki?curid=818994" title="Alto Gállego">
Alto Gállego

Alto Gállego (arag. "Alto Galligo", kat. "Alt Gàllego") – comarca w Hiszpanii, w Aragonii, w prowincji Huesca. Stolicą jest Sabiñánigo. Comarca ma powierzchnię 1359,8 km². Mieszka w niej obywateli.

</doc>
<doc id="819007" url="https://pl.wikipedia.org/wiki?curid=819007" title="Megantrop">
Megantrop

Megantrop ("Meganthropus") – nazwa nadana hominidowi, którego zęby i fragment szczęki odkryto w latach 1941 i 1952 w Sangiran (Jawa); stąd początkowo nazwano go "Meganthropus paleojavanicus". W późniejszym okresie (1948, Swartkrans, RPA) odkryto kolejne szczątki, sklasyfikowane pod nazwą "Meganthropus africanus". Niewielka liczba odkrytych skamieniałości utrudnia ich jednoznaczne zaklasyfikowanie. W publikacjach najczęściej spotyka się propozycje uznania megantropa za podgatunek "Homo erectus", choć nierzadko przyrównuje się je do przedstawicieli rodzaju "Australopithecus", "Paranthropus" lub "Gigantopithecus".
Dotychczas znalezione skamieniałości oznaczono symbolami:

</doc>
<doc id="819008" url="https://pl.wikipedia.org/wiki?curid=819008" title="Sonet 27 (William Szekspir)">
Sonet 27 (William Szekspir)

Sonet 27 ("Strudzony drogą, wierzę, że odnowię") – jeden z cyklu sonetów autorstwa Williama Shakespeare’a.
Treść.
Utwór ten, będący opisem powrotu z podróży i miłości do kochanka, stanowi jedyny pangramiczny sonet tego autora.

</doc>
<doc id="819009" url="https://pl.wikipedia.org/wiki?curid=819009" title="Meganthropus">
Meganthropus



</doc>
<doc id="819011" url="https://pl.wikipedia.org/wiki?curid=819011" title="Meganthropus africanus">
Meganthropus africanus



</doc>
<doc id="819013" url="https://pl.wikipedia.org/wiki?curid=819013" title="Meganthropus palaeojavanicus">
Meganthropus palaeojavanicus



</doc>
<doc id="819015" url="https://pl.wikipedia.org/wiki?curid=819015" title="Sonet 28 (William Szekspir)">
Sonet 28 (William Szekspir)

Sonet 28 ("Jakże powracać mam pełen radości") – jeden z cyklu sonetów autorstwa Williama Shakespeare’a. Po raz pierwszy został opublikowany w 1609 roku.
Treść.
Podobnie jak w poprzednim sonecie, podmiot liryczny cierpi z powodu rozłąki z ukochanym.

</doc>
<doc id="819017" url="https://pl.wikipedia.org/wiki?curid=819017" title="Gęby">
Gęby

Gęby – mała kolonia kociewska w Polsce położona w województwie pomorskim, w powiecie starogardzkim, w gminie Osiek w kompleksie leśnym Borów Tucholskich.
W latach 1975–1998 miejscowość położona była w województwie gdańskim.

</doc>
<doc id="819019" url="https://pl.wikipedia.org/wiki?curid=819019" title="Australopithecus prometheus">
Australopithecus prometheus



</doc>
<doc id="819022" url="https://pl.wikipedia.org/wiki?curid=819022" title="Sonet 29 (William Szekspir)">
Sonet 29 (William Szekspir)

Sonet 29 ("Gdy los i ludzie częstują mnie wzgardą") – jeden z cyklu sonetów autorstwa Williama Shakespeare’a. Po raz pierwszy został opublikowany w 1609 roku.
Treść.
Sonet ten opisuje cierpienia podmiotu lirycznego, spowodowane długotrwałą rozłąką.

</doc>
<doc id="819025" url="https://pl.wikipedia.org/wiki?curid=819025" title="Val Logsdon Fitch">
Val Logsdon Fitch



</doc>
<doc id="819027" url="https://pl.wikipedia.org/wiki?curid=819027" title="Sonet 31 (William Szekspir)">
Sonet 31 (William Szekspir)

Sonet 31 ("Pierś wzbogaciłeś sercami wszystkimi") – jeden z cyklu sonetów autorstwa Williama Shakespeare’a. Po raz pierwszy został opublikowany w 1609 roku.
Treść.
Sonet ten opisuje wdzięczność podmiotu lirycznego tajemniczemu młodzieńcowi za jego wsparcie w chwilach cierpienia.

</doc>
<doc id="819031" url="https://pl.wikipedia.org/wiki?curid=819031" title="David Silva">
David Silva

David Josué Jiménez Silva (ur. 8 stycznia 1986 w Arguineguín, Gran Canaria) − hiszpański piłkarz pochodzenia japońskiego, występujący na pozycji pomocnika w hiszpańskim klubie Real Sociedad.
Kariera klubowa.
W młodym wieku trafił do piłkarskiej szkółki Valencii, a w 2003 został przesunięty do zespołu rezerw, w barwach którego rozegrał 14 meczów i zdobył 1 gola w Segunda División B. Sezon 2004/2005 Silva spędził na wypożyczeniu w drugoligowym SD Eibar. Zdobył tam 5 goli w lidze i był podstawowym członkiem jedenastki tego zespołu, z którym był bliski awansu do Primera División (Eibar ostatecznie zajęło 4. miejsce). Silva po sezonie wrócił do Walencji, ale tuż przed rozpoczęciem następnych rozgrywek ponownie został wypożyczony, tym razem do Celty Vigo. W drużynie Celty zadebiutował w Primera División, 28 sierpnia w wygranym 2:0 meczu z Malagą CF. W Celcie szybko wywalczył miejsce w podstawowym składzie i rozegrał w klubie z Vigo 34 mecze ligowe i zdobył 3 gole (swojego pierwszego zdobył 23 października w wygranym 1:0 meczu z RCD Espanyolem). Z Celtą zajął 6. miejsce w lidze.
Po grze w Celcie Silva wrócił do Valencii. Otrzymał ofertę z Tottenhamu Hotspur, jednak klub postanowił przedłużyć kontrakt z Hiszpanem i ostatecznie został on włączony do kadry pierwszego zespołu, w którym zastąpił Pablo Aimara, który odszedł do Realu Saragossa. Numer 21 otrzymał właśnie po nim. W barwach Valencii zadebiutował w 1. kolejce, w wygranym 2:1 meczu z Real Betis.
30 czerwca 2010 Manchester City ogłosił, że po zakończeniu Mistrzostw Świata 2010 Silva podpisze kontrakt z klubem. 15 lipca 2010 został oficjalnie zaprezentowany jako gracz Manchesteru City.
17 sierpnia 2020 roku powrócił do Hiszpanii, przeszedł do Realu Sociedad na zasadzie wolnego transferu.
Kariera reprezentacyjna.
Karierę reprezentacyjną Silva rozpoczął od występów w młodzieżowej reprezentacji Hiszpanii. Z reprezentacją U-21 wystąpił na Młodzieżowych Mistrzostwach Świata w 2005 roku w Holandii. Zagrał tam we wszystkich meczach i zdobył 4 gole, ale Hiszpanie odpadli w ćwierćfinale po porażce 1:3 z późniejszymi mistrzami świata, Argentyną.
W pierwszej reprezentacji Hiszpanii Silva zadebiutował 15 listopada 2006 roku za selekcjonerskiej kadencji Luisa Aragonésa, w przegranym 0:1 towarzyskim meczu z reprezentacją Rumunii.
Wraz z kadrą Silva wystąpił na Euro 2008. W półfinałowym spotkaniu z Rosją zdobył bramkę. Przypieczętował tym samym zwycięstwo Hiszpanów. Podczas finałowego meczu z reprezentacją Niemiec spędził na boisku 66. minut – Luis Aragonés zastąpił go Santim Cazorlą po incydencie, w którym uczestniczył Hiszpan oraz Lukas Podolski. Jego reprezentacja ostatecznie wygrała to spotkanie 1:0 po trafieniu Fernando Torresa.
Na Mistrzostwach Europy w 2012 wraz z reprezentacją Hiszpanii zajął pierwsze miejsce. Zdobył dwie bramki (w meczu grupowym z Irlandią oraz pierwszą bramkę finału z Włochami) i miał trzy asysty (w meczu grupowym z Włochami przy bramce Fàbregasa oraz przy obydwu bramkach Torresa w meczu z Irlandią), co pozwoliło mu zająć pierwsze miejsce w klasyfikacji kanadyjskiej mistrzostw. Został wybrany do Drużyny turnieju według UEFA.

</doc>
<doc id="819034" url="https://pl.wikipedia.org/wiki?curid=819034" title="Recice">
Recice

Recice – kolonia kociewska w Polsce położona w województwie pomorskim, w powiecie starogardzkim, w gminie Osiek w kompleksie leśnym Borów Tucholskich i przy drodze wojewódzkiej nr 214
W latach 1975–1998 miejscowość położona była w województwie gdańskim.

</doc>
<doc id="819035" url="https://pl.wikipedia.org/wiki?curid=819035" title="Sonet 32 (William Szekspir)">
Sonet 32 (William Szekspir)

Sonet 32 ("Jeśli ów miły mi tak dzień przeżyjesz") – jeden z cyklu sonetów autorstwa Williama Shakespeare’a. Po raz pierwszy został opublikowany w 1609 roku.
Treść.
W utworze tym podmiot liryczny zwraca się z prośbą do tajemniczego młodzieńca, aby ten, po jego śmierci, wspominając go, sięgnął po jego poezję.

</doc>
<doc id="819036" url="https://pl.wikipedia.org/wiki?curid=819036" title="Sonet 33 (William Szekspir)">
Sonet 33 (William Szekspir)

Sonet 33 ("Wiele wspaniałych poranków widziałem") - jeden z cyklu sonetów autorstwa Williama Shakespeare’a. Po raz pierwszy został opublikowany w 1609 roku. 
Treść.
W utworze tym pojawia się motyw natury w kontekście przemijania.

</doc>
<doc id="819041" url="https://pl.wikipedia.org/wiki?curid=819041" title="Alt Gàllego">
Alt Gàllego



</doc>
<doc id="819043" url="https://pl.wikipedia.org/wiki?curid=819043" title="Andrzej Szypulski (szachista)">
Andrzej Szypulski (szachista)

Andrzej Szypulski (ur. 13 sierpnia 1962 w Gołdapi) – polski szachista, mistrz międzynarodowy od 1988 roku.
Kariera szachowa.
W roku 1983 zwyciężył w turniejach otwartych w Warszawie i w Białymstoku. Podzielił również II miejsce (za Stefanem Dejkało) w Rzeszowie. W 1984 podzielił I miejsce w Częstochowie (wspólnie z m.in. Praveenem Thipsayem). W zajął III miejsce w międzynarodowym turnieju w Warszawie. Jest trzykrotnym medalistą drużynowych mistrzostw Polski: złotym (1986) i dwukrotnie srebrnym (1987, 1996). Dwa pierwsze medale zdobył w barwach "Legionu" Warszawa, natomiast trzeci – reprezentując "Hańczę" Suwałki.
Najwyższy ranking w karierze osiągnął 1 stycznia 1984 r., z wynikiem 2480 punktów zajmował wówczas 2. miejsce (za Włodzimierzem Schmidtem) wśród polskich szachistów. Od 1998 r. nie występuje w turniejach klasyfikowanych przez Międzynarodową Federację Szachową.

</doc>
<doc id="819045" url="https://pl.wikipedia.org/wiki?curid=819045" title="Sonet 34 (William Szekspir)">
Sonet 34 (William Szekspir)

Sonet 34 ("Czemu tak piękny dzień mi obiecałeś") – jeden z cyklu sonetów autorstwa Williama Shakespeare’a. Po raz pierwszy został opublikowany w 1609 roku.
Treść.
Utwór ten, który – podobnie jak sonet 33 wykorzystuje motyw przyrody, opisuje złe uczynki tajemniczego młodzieńca, które jednak wynagrodzić może jego miłość.

</doc>
<doc id="819048" url="https://pl.wikipedia.org/wiki?curid=819048" title="Sonet 35 (William Szekspir)">
Sonet 35 (William Szekspir)

Sonet 35 ("Uczynku swego nie żałuj już dłużej") – jeden z cyklu sonetów autorstwa Williama Shakespeare’a. Po raz pierwszy został opublikowany w 1609 roku.
Treść.
W utworze tym podmiot liryczny prosi tajemniczego młodzieńca o to, by dłużej nie żałował swoich uczynków, gdyż każdy popełnia błędy.

</doc>
<doc id="819051" url="https://pl.wikipedia.org/wiki?curid=819051" title="Kuntaur">
Kuntaur

Kuntaur – miasto w Gambii w dywizji Central River, na północnym brzegu rzeki Gambia. Mieszka tu około 2,5 tys. ludzi (stan z 2007). Kuntaur położony jest około 3 km od miejscowości Wassu, gdzie znajdują się kamienne kręgi Senegambii.

</doc>
<doc id="819052" url="https://pl.wikipedia.org/wiki?curid=819052" title="Filip Dobry">
Filip Dobry



</doc>
<doc id="819054" url="https://pl.wikipedia.org/wiki?curid=819054" title="The National Gallery">
The National Gallery



</doc>
<doc id="819057" url="https://pl.wikipedia.org/wiki?curid=819057" title="Moralność Pani Dulskiej">
Moralność Pani Dulskiej



</doc>
<doc id="819060" url="https://pl.wikipedia.org/wiki?curid=819060" title="Twierdzenie Eulera o wielościanach">
Twierdzenie Eulera o wielościanach

Twierdzenie Eulera o wielościanach, twierdzenie Eulera dla wielościanów wypukłych – twierdzenie o wielościanach zwykłych (prostych) opisujące zależność między liczbą wierzchołków, ścian i krawędziami wielościanu. Opisuje go równanie:
gdzie:
Dowód.
Dowód wzoru Eulera wynika z analizy diagramu Schlegela wielościanu zwykłego. Diagram ten jest rzutem ścian wielościanu, przy czym rzut jednej z nich zawiera rzuty pozostałych. Jeśli zastąpimy tę wyróżnioną ścianę jej dopełnieniem, to otrzymamy podział płaszczyzny na skończoną liczbę obszarów. Wystarczy wykazać, że tworząc taki podział począwszy od jednego punktu, dodając stopniowo krawędź po krawędzi, na każdym etapie uzyskamy tę samą wartość wzoru
równą 2. Dla jednego punktu mamy formula_6 i formula_7 czyli formula_8 Na każdym etapie do istniejącej części diagramu dodajemy nową krawędź w taki sposób, aby dołączyć ją do istniejących wierzchołków. Zatem nowa krawędź albo łączy nowy wierzchołek z jednym ze starych, albo łączy dwa stare wierzchołki. W pierwszym przypadku liczba formula_3 się nie zmienia, a liczby formula_2 i formula_4 zwiększają się o 1. W drugim przypadku formula_2 się nie zmienia, a liczby formula_4 i formula_3 zwiększają się o 1. Zmiany te nie powodują zmiany wzoru Eulera.
Uogólnienia.
Zachodzą także nierówności:
Analogiczne twierdzenie można uzyskać także dla spójnych grafów planarnych. Odpowiednikiem wierzchołka i krawędzi wielościanu jest wierzchołek i krawędź grafu, a odpowiednikiem ściany wielościanu obszar otoczony przez krawędzie grafu, a także obszar na zewnątrz grafu.
Uogólnienie wzoru Eulera:
gdzie formula_18 to liczba tzw. „tuneli”, czyli wielościennych „wydrążeń” przenikających z jednej strony na drugą tak, że wielościan staje się bryłą formula_19-spójną.
Warto zauważyć, że twierdzenie to nie ma postaci równoważności: każdy wielościan wypukły spełnia powyższe równanie, ale nie każdy zestaw ścian, wierzchołków i krawędzi spełniający równanie opisuje jakiś wielościan wypukły – łatwo wskazać kontrprzykłady, np. formula_20 formula_21 Istnieją też wielościany niewypukłe, które to równanie spełniają.

</doc>
<doc id="819061" url="https://pl.wikipedia.org/wiki?curid=819061" title="Kodeks Bodley">
Kodeks Bodley

Kodeks Bodley – średniowieczny rękopis opisujący politykę, kalendarz, uroczystości małżeńskie oraz linie dynastyczne Misteków.
Historia.
Kodeks Bodley powstał zaraz po hiszpańskim podboju Meksyku w 1521 roku. Jego historia do XVII wieku jest praktycznie nieznana. W siedemnastym wieku kodeks dotarł do Biblioteki Bodlein na Uniwersytecie Oksfordzkim. Jeden z brytyjskich archeologów wysunął przypuszczenie, iż pierwotnym właścicielem manuskryptu był biskup Heronymous Osorius z Faro w Portugalii. Po ataku i splądrowaniu wybrzeża przez angielskiego hrabiego Essex, Roberta Devereux, kodeks wpadł w ręce przywódcy, a następnie jego przyjaciela Thomasa Bodleya.
Dokładna data powstania kodeksu jest trudna do ustalenia, uważa się jednakże, że było to zaraz po wkroczeniu konkwistadorów do Nowej Hiszpanii. Na tę okoliczność mają wskazywać ostatnie strony kodeksu opisujące genealogię rodów królewskich i śluby osób, które jeszcze żyły w tamtych czasach. Na stronie dwudziestej opisany jest ślub "Pana Cztery Jeleń" jako ostatniego z dynastii Tilantongo, która istniała w czasie przybycia Hiszpanów. Strona 21 kończy relacje innej linii królewskiej na władcy "Pana Osiem Trawa", zabitego w trakcie wojny z Aztekami w 1503–1504 roku.
Kodeks Bodley znajduje się obecnie w Oksfordzie w bibliotece imienia sir Thomasa Bodleya.
Opis.
Kodeks Bodley jest malowanym dokumentem, stworzonym na kształt harmonii o wymiarach 22 stóp długości i 10 cali szerokości. Podzielony jest na dwie części. Każda z nich poświęcona jest opisowi genealogii jednego rodu królewskiego na przestrzeni od dziesiątego do wczesnego szesnastego wieku. Dzieje królów są ze sobą podzielone i kończą się odpowiednio na 20 i 21 stronie, już w czasach konkwisty.
Każda ze stron podzielona jest na odpowiednie zespoły – wewnętrzna na cztery, a zewnętrzna na pięć. Numeracja została wykonana już przez wicehrabiego Kingsborough.
Styl prezentowany w rękopisie jest charakterystyczny dla tego z początku XVI wieku. Mary Elizabeth Smith uważa, iż kodeks mógł być formą przemówienia do hiszpańskich najeźdźców jako dokument roszczeniowy do zagarniętych ziem.
Kodeks Bodley uważany jest za najbardziej kompletny dokument dotyczący genealogii królewskiej Misteków Alta z Oaxaca pomiędzy X a XVI wiekiem. Historia opisywanych dwóch linii królewskich z Tilantongo na wewnętrznych i Tlaxiacona na zewnętrznych stronach jest ze sobą powiązana poprzez konflikty, wojny i małżeństwa. Te ostatnie mają mieć tu najważniejsze znaczenie jako pakty przymierza pomiędzy Mistekami Teozacoalco i Zapotekami Zaachila oraz królestwem Nochixtla i królestwami Doliny Meksykańskiej (Suchixtlan, Chindua, Andua, Jaltepec, Etlatongo i Tlaxiaco).

</doc>
<doc id="819062" url="https://pl.wikipedia.org/wiki?curid=819062" title="Opóźnienie (prawo)">
Opóźnienie (prawo)

Opóźnienie – każde niewykonanie we właściwym czasie zobowiązania przez dłużnika. Nieistotne są przyczyny powstania opóźnienia, albowiem stan ten ma charakter obiektywny i zachodzi zawsze, gdy dłużnik z dowolnych powodów nie spełnia świadczenia w terminie, do którego był obowiązany, a jeżeli termin nie był oznaczony, gdy nie spełnia świadczenia niezwłocznie po wezwaniu przez wierzyciela.
Jeżeli opóźnienie dłużnika jest następstwem okoliczności, za które według treści zobowiązania ponosi odpowiedzialność, to wówczas zachodzi kwalifikowana postać opóźnienia – zwłoka.
Samo opóźnienie z reguły nie ma większego znaczenia w stosunku zobowiązaniowym. Jedynym, ale istotnym wyjątkiem są skutki opóźnienia dłużnika w spełnieniu świadczenia pieniężnego. Brak świadczenia w terminie sumy pieniężnej powoduje konieczność wypłaty wierzycielowi odsetek ustawowych od sumy dłużnej za każdy dzień opóźnienia. Obowiązek ten powstaje nawet wtedy, gdy dłużnik opóźnia się w spełnieniu świadczenia z przyczyn leżących po stronie wierzyciela, który np. odmawia przyjęcia świadczenia. Wówczas sposobem na usunięcie stanu opóźnienia jest świadczenie do depozytu sądowego.

</doc>
<doc id="819065" url="https://pl.wikipedia.org/wiki?curid=819065" title="Cudze Szczęście">
Cudze Szczęście



</doc>
<doc id="819068" url="https://pl.wikipedia.org/wiki?curid=819068" title="Kamionki (województwo świętokrzyskie)">
Kamionki (województwo świętokrzyskie)

Kamionki – wieś w Polsce położona w województwie świętokrzyskim, w powiecie skarżyskim, w gminie Łączna.
W latach 1975–1998 miejscowość administracyjnie należała do województwa kieleckiego.

</doc>
<doc id="819074" url="https://pl.wikipedia.org/wiki?curid=819074" title="Maria Pietilae-Holmner">
Maria Pietilae-Holmner



</doc>
<doc id="819079" url="https://pl.wikipedia.org/wiki?curid=819079" title="Pancerniki typu South Dakota (1939)">
Pancerniki typu South Dakota (1939)

Pancerniki typu South Dakota – typ czterech szybkich pancerników zbudowanych przez United States Navy. Były drugim typem pancerników nazwanym po 40. stanie; pierwszy typ zaprojektowany w latach 20. został anulowany z powodu ustaleń traktatu waszyngtońskiego. Typ składał się z czterech okrętów: USS "South Dakota", "Indiana", "Massachusetts" i "Alabama".
Opis konstrukcji.
Budowa pancerników typu "South Dakota" (drugiego typu o tej samej nazwie) zaczęła się krótko przed II wojną światową – prace rozpoczęto za pomocą funduszy z 1939. Okręty miały być krótsze i lepiej opancerzone w porównaniu do typu "North Carolina", ale z takim samym głównym uzbrojeniem składającym się z dziewięciu dział kalibru 406 mm (16 cali) o lufach długości 45 kalibrów (układ dział 3 wieże po 3 działa – 3xIII). Ulepszono także wewnętrzny pancerz burtowy, który miał zabezpieczać najważniejsze części okrętów przed ogniem dział 406 mm, ulepszono także położenie wałów napędowych okrętu. Polepszono zabezpieczenia przeciwtorpedowe na burtach okrętu i zwiększono moc siłowni, aby mogły przy krótszym kadłubie osiągać tę samą prędkość 27 węzłów (50 km/h). W porównaniu do swoich siostrzanych okrętów, pancernik USS "South Dakota" (BB-57) miał dodatkowe pomieszczenia dla sztabu w razie wykorzystywania jako okręt flagowy oraz nie miał dwóch dwulufowych wież dział kalibru 127 mm.
Służba operacyjna.
Okręty tego typu zostały ukończone pomiędzy marcem a sierpniem 1942, wzmacniając, uszczuploną atakiem na Pearl Harbor i pierwszą fazą wojny na Pacyfiku, United States Navy i przez to siły alianckie w krytycznym momencie wojny. W 1942 i 1943 okręty stanowiły straż atlantycką na wypadek rajdów niemieckich pancerników, wzięły udział w inwazji na Północną Afrykę i w operacjach związanych z desantem amerykańskim na Guadalcanal. Podczas tej ostatniej kampanii USS "South Dakota" została uszkodzona w czasie artyleryjskiego pojedynku z siłami japońskimi, w skład których wchodził pancernik "Kirishima". Kiedy wojska amerykańskie rozpoczęły ofensywę na Centralnym Pacyfiku, pancerniki typu "South Dakota" służyły jako eskorta szybkich zespołów lotniskowców, wspierając te oddziały szczególnie ogniem ciężkich dział przeciwlotniczych. Pancerniki wykorzystywały także najcięższe działa w ramach ostrzeliwania celów lądowych i były gotowe do walki w razie ewentualnego ataku pancerników japońskich.
Wszystkie cztery pancerniki typu "South Dakota" wycofano ze służby po zakończeniu II wojny światowej i nie przewidywano dla nich dalszych zadań. Na początku lat 60. XX wieku, gdy wycofywano stare okręty z floty rezerwowej USS "Massachusetts" i USS "Alabama" zostały przerobione na okręty muzealne, natomiast pozostałe dwie jednostki zostały złomowane.
Jednostki typu "South Dakota" są uznawane za jedne z najlepszych pancerników "traktatowych" i w swojej klasie tonażowej, jakie kiedykolwiek zostały zbudowane. Szczególne pochwały zbierał doskonały system kierowania ogniem, jaki posiadały te pancerniki. Gdy były w rezerwie, rozważano wiele projektów przebudowy, wliczając w to przebudowę na pancernik rakietowy albo okręt kontroli satelitarnej, ale wszystkie projekty pozostały w fazie planowania. Ich prędkość maksymalna działała na ich niekorzyść (27 węzłów – typ "Iowa" osiągał 32–35 węzłów, taką samą prędkość osiągały praktycznie wszystkie ciężkie krążowniki ery II wojny światowej). Poprzednikiem okrętów typu "South Dakota" były pancerniki typu "North Carolina", a następcą pancerniki typu "Iowa".

</doc>
<doc id="819081" url="https://pl.wikipedia.org/wiki?curid=819081" title="Sangiran">
Sangiran

Sangiran – stanowisko paleoantropologiczne na Jawie (prowincja Jawa Środkowa), jedno z najbardziej znaczących stanowisk skamieniałości szczątków człowiekowatych na świecie.
W latach 1934–1942 Gustav von Koenigswald (1902–1982) prowadził prace, później kontynuowane m.in. przez Sastrohamidjojo Sartono i Teuku Jacoba (1929–2007), które zaowocowały odkryciem wielu skamieniałych szczątków człowiekowatych. Znaleziono tu szczątki "Homo erectus" (oznaczone jako Sangiran 27 i Sangiran 31) datowane na 1,6 mln lat oraz megantropa ("Meganthropus").
W 1996 roku stanowisko Sangiran zostało wpisane na listę dziedzictwa kulturowego UNESCO.
Opis.
Stanowisko paleoantropologiczne Sangiran znajduje się ok. 15 km na północ od miasta Solo w Jawie Środkowej. Sangiran obejmuje obszar 5,600 ha na terenie czterech kecamatanów: Gemolong, Kalijambe i Plupuh (w kabupatenie Sragen) oraz Gondangrejo (w kabupatenie Karanganyar).
Geologicznie jest to kopuła z materiałem od późnego i środkowego pliocenu do czasów obecnych obejmującym okres 2,4 milionów lat.
Obszar, zamieszkały przez ostatnie 1,5 miliona lat, jest jednym z najbardziej znaczących stanowisk dla badań nad antropogenezą. W latach 1889–2003 na terenie Indonezji odkryto 197 szczątków człowiekowatych, z czego 152 w Sangiran. Znaleziono tu 60 skamieniałych szczątków "Homo erectus", co stanowi ponad 50% wszystkich odkryć szczątków tych człowiekowatych na świecie. Szczątki "Homo erectus" oznaczone jako Sangiran 27 i Sangiran 31 datowane są na 1,6 mln lat.
Znaleziono tu również wiele pozostałości narzędzi kamiennych sprzed 800 tys. lat z okresu paleolitu, m.in. narzędzia otoczakowe i rozłupce wykonane z chalcedonu i jaspisu.
W 1996 roku stanowisko Sangiran zostało wpisane na listę dziedzictwa kulturowego UNESCO.
Historia odkryć.
Pierwsza wyprawa do Sangiran miała miejsce w 1893 roku pod przewodnictwem holenderskiego antropologa Eugène'a Dubois (1858–1940), który dwa lata wcześniej odkrył szczątki "Homo erectus" w pobliskim Trinil.
W 1934 roku w wiosce Ngebung niemiecko-holenderski antropolog Gustav von Koenigswald odkrył narzędzia z paleolitu, co zainspirowało go do dalszych prac w regionie (1936–1941), które zaowocowały odkryciami kolejnych szczątków "Homo erectus" oraz megantropa. W 1937 roku von Koenigswald odkrył część czaszki "Homo erectus", oznaczoną jako Sangiran 2. W 1939 – części czaszki, oznaczone jako Sangiran 4, holotyp "Pithecantropus dubius" a w 1941 roku holotyp "Meganthropus palaeojavanicus" (Sangiran 6).
Kolejne badania paleoantropologiczne i geologiczne przeprowadzono w latach 60. XX wieku. W 1969 roku indonezyjski badacz Sastrohamidjojo Sartono znalazł prawie kompletną czaszkę "Homo erectus", znalezisko oznaczono Sangiran 17.
W 1977 roku Gadjah Mada University z Yogyakarty założył tu ośrodek badań paleoantropologicznych. Kolejnych odkryć szczątków człowiekowatych dokonali w 1989 roku naukowcy indonezyjscy i francuscy z paryskiego Musée de l’Homme. W 1988 roku założono tu muzeum, a prace badawcze są nadal kontynuowane.

</doc>
<doc id="819082" url="https://pl.wikipedia.org/wiki?curid=819082" title="Niszczyciele rakietowe projektu 57">
Niszczyciele rakietowe projektu 57

Niszczyciele rakietowe projektu 57 (typu Gniewnyj) – seria ośmiu radzieckich okrętów, budowanych na przełomie lat 50. i 60. XX wieku, klasyfikowanych początkowo jako niszczyciele, następnie duże okręty rakietowe (BRK), a po modernizacji – duże okręty przeciwpodwodne (BPK). Oznaczone były początkowo jako projekt 57bis, a po modernizacji jako projekt 57A. Były to pierwsze radzieckie niszczyciele projektowane od początku jako rakietowe. W kodzie NATO były oznaczone jako Krupny, a po modernizacji: Kanin. Wycofane ze służby do początku lat 90.
Projektowanie i budowa.
Okręty projektu 57 należały do pierwszego pokolenia radzieckich okrętów rakietowych. Założenia techniczne dla niszczycieli rakietowych uzbrojonych w pociski przeciwokrętowe zatwierdzono w 1955 roku. Początkowo okręty projektu 57 planowano skonstruować z wykorzystaniem kadłuba niszczycieli projektu 56, lecz okazał się on zbyt mały dla planowanego uzbrojenia. Powiększony projekt otrzymał oznaczenie 57bis. Powstał w leningradzkim biurze CKB-53 (główny konstruktor O. Jakob) i został zatwierdzony przez dowódcę marynarki adm. S. Gorszkowa 26 lutego 1957 roku. Po poprawkach, dokumentacja została ukończona 26 czerwca 1958 roku.
Konstrukcja okrętów projektu 57bis, ich maszynownia i linie kadłuba powtarzały w zasadzie konstrukcję niszczycieli projektu 56 (ozn. NATO: "Kotlin"), lecz powiększonych w celu umieszczenia dwóch wyrzutni rakietowych. Wprowadzono ponadto ulepszenia związane z ochroną przed bronią masowego rażenia. Zestaw uzbrojenia z kolei wywodził się z niszczycieli rakietowych proj. 56M (ozn. NATO: "Kildin"), na których jako pierwszych w ZSRR zastosowano pociski przeciwokrętowe, lecz został on powiększony. W ten sposób, okręty projektu 57 były ostatnim ogniwem ewolucji radzieckich niszczycieli lat 50., od projektu 41, przez projekty 56 i 56M.
Budowę pierwszego okrętu, nazwanego „Gniewnyj”, rozpoczęto jeszcze w 1957 roku i wodowano go w 1958 roku; pozostałe wodowano w latach 1959-60 i wszystkie weszły do służby w latach 1960-61. Planowano zbudowanie 12 jednostek, lecz w sumie zbudowano tylko 8, ponadto budowy dziewiątego okrętu nie ukończono. Podobnie jak okręty proj. 56, budowano je w trzech stoczniach: nr 190 im. A. Żdanowa w Leningradzie, nr 445 im. 61 Kommunarów w Mikołajowie i nr 199 im. Leninskiego Komsomołu w Komsomolsku nad Amurem. Koszt okrętów wynosił od 18,5 (pierwszy okręt) do 14,5 milionów rubli. Okręty projektu 57bis były początkowo klasyfikowane jako niszczyciele ("esminec"), od 19 maja 1966 roku jako duże okręty rakietowe (BRK – "bolszyj rakietnyj korabl").
Opis – projekt 57bis.
Okręty miały smukły gładkopokładowy kadłub, z silnym wzniosem dziobu i lekkim wzniosem rufy. Dwie rozbudowane grupy nadbudówek znajdowały się w części dziobowej i rufowej; w grupie dziobowej był zakryty pomost dowodzenia. Zasadniczym elementem sylwetki były dwie masywne obrotowe jednoprowadnicowe wyrzutnie szynowe SM-59-1 pocisków przeciwokrętowych KSSzcz na pokładzie na dziobie i rufie, z opancerzonymi hangarami startowymi. Bezpośrednio za wyrzutniami były wbudowane w nadbudówki magazyny, z których podawano pociski do przeładowania. Uzbrojenie artyleryjskie było jedynie uzupełniające i składało się z czterech odkrytych stanowisk poczwórnie sprzężonych armat przeciwlotniczych 57 mm: na nadbudówce dziobowej przed mostkiem, na nadbudówce rufowej i po jednym na każdej burcie na śródokręciu. Uzbrojenie dopełniały dwa trzyrurowe aparaty torpedowe, umieszczone na śródokręciu, po obu burtach, przystosowane do torped przeciw okrętom podwodnym, oraz dwie wyrzutnie rakietowych bomb głębinowych RBU-2500 Smiercz po bokach nadbudówki dziobowej. Kadłub, dzielący się poprzecznie na 15 przedziałów wodoszczelnych, wykonany był ze stali; na całej długości było podwójne dno (według innych źródeł, kadłub dzielił się na 18 przedziałów). Kadłub wykonany był we wzdłużnym systemie wiązań. Nadbudówki były wykonane ze stali i stopów lekkich. Okręty miały dobre własności morskie, były ponadto wyposażone w aktywne stabilizatory przechyłów.
Główne uzbrojenie stanowił pierwszy radziecki kierowany przeciwokrętowy odrzutowy pocisk skrzydlaty KSSzcz (Szczuka), opracowany w 1955 roku. Teoretyczny zasięg maksymalny wynosił 100 km, masa głowicy bojowej 620 kg. Zasięg limitowany był jednak w praktyce zasięgiem okrętowych środków radiolokacji. Zapas pocisków wynosił standardowo po sześć na wyrzutnię, maksymalnie osiem (przy utrudnionych manipulacjach pociskami). Czas automatycznego przeładowania wynosił 1,5 minuty.
Siłownia okrętowa powtarzała zasadniczo użytą w projekcie 56, z niewielkimi zmianami. Dla ochrony przed środkami masowego rażenia, w siłowni wprowadzono hermetyczne kabiny sterowania. Napęd stanowiły dwie turbiny parowe TW-8 o łącznej mocy 72 000 KM, do których parę dostarczały 4 kotły o ciśnieniu 64 at. Siłownię zbudowano w układzie naprzemiennym – po dwa kotły i jednej turbinie parowej w dwóch przedziałach, rozdzielonych w celu zwiększenia przeżywalności. Pomiędzy nimi były m.in. przedziały mechanizmów pomocniczych i stabilizatorów przechyłu. Konsekwencją była sylwetka z dwoma niskimi, pochylonymi i oddalonymi od siebie kominami, były one przy tym cieńsze niż w projekcie 56. Główny maszt kratownicowy znajdował się tuż za nadbudówką dziobową, za nim pierwszy komin, drugi niższy maszt kratownicowy znajdował się między kominami. Instalacja elektryczna na okrętach projektu 57 po raz pierwszy we flocie radzieckiej miała podwyższone napięcie 380 V.
Na samej rufie okrętu znajdowała się mała podwyższona platforma, na której mógł bazować śmigłowiec Ka-15 wskazujący cele dla pocisków za horyzontem. Zapas paliwa lotniczego na okręcie wystarczał na 5 wylotów. W ten sposób okręty proj. 57bis były pierwszymi radzieckimi okrętami z etatowym wyposażeniem lotniczym. Jednakże, z powodu niewprowadzenia przewidywanego systemu telewizyjnej transmisji danych Grusza, śmigłowiec w praktyce nie był na nich używany, tym bardziej, że okręty nie miały hangaru.
Modernizacja – projekt 57A.
Ponieważ pociski przeciwokrętowe KSSzcz nie były nowoczesne już w chwili wejścia do służby i w 1972 roku zostały ostatecznie wycofane, niszczyciele projektu 57bis zostały w latach 1966-1978 gruntownie przebudowane według projektu 57A (w kodzie NATO: "Kanin"). Przebudowa, w ramach której między innymi zdemontowano obie wyrzutnie i elementy systemu KSSzcz, zwiększyła możliwości zwalczania przez nie okrętów podwodnych i celów powietrznych. Autorem projektu był W. Korolewicz. Okręty nie otrzymały nowszych pocisków przeciwokrętowych, ale na nadbudówce rufowej zainstalowano dwuprowadnicową wyrzutnię pocisków przeciwlotniczych ZIF-102 systemu M-1 Wołna. Poczwórne rufowe stanowisko armat 57 mm przeniesiono na nadbudówkę dziobową, w miejsce magazynu pocisków (obecnie były dwa stanowiska na dziobie w superpozycji). Zlikwidowano natomiast dwa burtowe stanowiska armat 57 mm na śródokręciu, montując zamiast nich dwie wyrzutnie rakietowych bomb głębinowych RBU-6000 oraz trzecią na pokładzie dziobowym, które zastąpiły dotychczasowe wyrzutnie RBU-2500 o mniejszym zasięgu. Trzyrurowe aparaty torpedowe zamieniono na pięciorurowe. Zmiany w uzbrojeniu kończyło dodanie czterech podwójnych działek przeciwlotniczych 30 mm AK-230, w parach po bokach drugiego komina, kierowanych radarem Ryś.
Poza zmianami uzbrojenia, magazyny pocisków na dziobie i rufie zastąpiono nadbudówkami, rozbudowie uległa też nadbudówka dziobowa. Zamontowano nowy drugi maszt piramidowy o pełnej konstrukcji, na którym umieszczono stację kierowania ogniem rakietowym Jatagan. Zmodernizowano zestaw urządzeń elektronicznych i radarów. Znaczne zmiany zaszły też w części podwodnej, gdzie w nowej części dziobowej zabudowano sonar podkilowy Titan-2 w gruszce dziobowej – po raz pierwszy w radzieckim budownictwie okrętowym. Na rufie urządzono większe i wzmocnione lądowisko, na którym mógł bazować śmigłowiec do zwalczania okrętów podwodnych Ka-25PŁ.
Jako pierwszy przebudowę ukończył „Griemiaszczij” w 1968 roku, ostatni „Upornyj” w roku 1978. Po przebudowie, od marca 1974 roku okręty klasyfikowano jako duże okręty przeciwpodwodne ("bolszyj protiwołodocznyj korabl" – BPK). Uzyskano w ten sposób wartościowe jednostki, chociaż koszt przebudowy wynosił około połowy kosztów budowy okrętów (w Leningradzie 6-7 milionów rubli, w Dalzawodzie na Dalekim Wschodzie aż 9 milionów). Inne okręty radzieckie nie były już poddawane tak daleko idącej przebudowie. 
Służba.
Niszczyciele proj. 57 zostały rozdzielone pomiędzy wszystkie cztery radzieckie Floty: Bałtycką, Czarnomorską, Oceanu Spokojnego i Północną. Okręty nie brały udziału w działaniach bojowych, aczkolwiek „Gniewnyj”, „Griemiaszczij” i „Żguczyj” były wysyłane w latach 1967-1971 na wody Bliskiego Wschodu, z pomocą dla zaprzyjaźnionych państw arabskich (Egiptu i Syrii), znajdujących się w konflikcie z Izraelem, gdzie pełniły służbę dozorową. Odwiedzały w toku służby liczne porty zagranicznych, w tym państw NATO, między innymi w dniach 12-17 maja 1975 „Żguczyj” i „Bojkij” odwiedziły Boston w USA, a „Gniewnyj” w 1976 roku odwiedził Vancouver.
W 1977 roku „Dierzkij” został wycofany do rezerwy i zakonserwowany w Zatoce Kolskiej, aż do końca swojej kariery, po czym w 1990 roku został przekształcony w okręt-cel. Pozostałe okręty projektu 57A zostały wycofane ze służby jako jednostki bojowe pod koniec lat 80. i na początku lat 90., po czym większość została złomowana. „Griemiaszczij” jeszcze w latach 1987-1991 służył jako okręt doświadczalny OS-315. „Bojkij” podczas holowania na złom za granicę 14 listopada 1988 roku został wyrzucony na brzeg u wybrzeży Norwegii. „Gordyj” został zatopiony jako okręt-cel koło brzegów Kamczatki w 1989 roku. Ostatni „Zorkij” został 1 czerwca 1992 roku przeklasyfikowany na okręt dozorowy ("storożewoj korabl" – SKR), po czym wycofany 30 czerwca 1993 roku.
Dziewiąty niszczyciel „Chrabryj” wodowano w 1961 roku, lecz jego budowę wstrzymano 1 lipca 1963 roku, po czym w roku 1969 został przekształcony w pływającą elektrownię ENS-73 (ЭНС-73). Wycofany został 11 marca 1982 roku i przekazany na złom.
Okręty.
Przydział: FB – Flota Bałtycka, FCz – Flota Czarnomorska, FOS – Flota Oceanu Spokojnego, FP – Flota Północna.
Dane taktyczno-techniczne.
Projekt 57bis / 57A

</doc>
<doc id="819085" url="https://pl.wikipedia.org/wiki?curid=819085" title="Maria Szymańska">
Maria Szymańska

Maria Szymańska (ur. 4 sierpnia 1984 w Kielcach) – polska szachistka, mistrzyni międzynarodowa od 2007 roku.
Kariera szachowa.
Wielokrotnie brała udział w finałach mistrzostw Polski juniorek we wszystkich kategoriach wiekowych, jak również w mistrzostwach świata oraz Europy. Pierwszy sukces na arenie ogólnopolskiej osiągnęła w roku 1993, zdobywając brązowy medal na mistrzostwach Polski juniorek do 10 lat (osiągnięcie to powtórzyła w 1994 roku). Oprócz tego była dwukrotną złotą medalistką mistrzostw kraju (do lat 14 oraz do lat 18, Zakopane, 2001), zaś w roku 1999 w grupie do lat 16 zajęła IV miejsce. W roku 1996 reprezentowała Polskę na mistrzostwach Europy, zaś w 1997 - na mistrzostwach świata juniorek. Trzykrotnie (w latach 2005, 2006 i 2007) wystąpiła w finałach indywidualnych mistrzostw Polski kobiet. W 2006 r. w Koszalinie zdobyła brązowy medal mistrzostw Polski kobiet w szachach błyskawicznych.
Najwyższy ranking w dotychczasowej karierze osiągnęła 1 lipca 2007 r., z wynikiem 2220 punktów zajmowała wówczas 20. miejsce wśród polskich szachistek. Od 2008 r. nie uczestniczy w turniejach klasyfikowanych przez Międzynarodową Federację Szachową.
Życie prywatne.
Brat Marii Szymańskiej, Marcin, również jest szachistą i posiada tytuł mistrza międzynarodowego.

</doc>
<doc id="819088" url="https://pl.wikipedia.org/wiki?curid=819088" title="Sebastian &quot;Baz&quot; Bach">
Sebastian &quot;Baz&quot; Bach



</doc>
<doc id="819091" url="https://pl.wikipedia.org/wiki?curid=819091" title="UCI ProTour 2007">
UCI ProTour 2007



</doc>
<doc id="819095" url="https://pl.wikipedia.org/wiki?curid=819095" title="Nazwiska chińskie">
Nazwiska chińskie



</doc>
<doc id="819098" url="https://pl.wikipedia.org/wiki?curid=819098" title="Maria Pietilä-Holmner">
Maria Pietilä-Holmner

Maria Helena Pietilä-Holmner (ur. 25 lipca 1986 w Umeå) – szwedzka narciarka alpejska, wielokrotna medalistka mistrzostw świata oraz mistrzyni świata juniorów.
Kariera.
Po raz pierwszy na arenie międzynarodowej Maria Pietilä-Holmner pojawiła się 24 listopada 2001 roku w Gällivare, gdzie w zawodach FIS Race zajęła 19. miejsce w slalomie. W 2002 roku wystartowała na mistrzostwach świata juniorów w Tarvisio, zajmując 28. miejsce w slalomie. Najlepszy wynik w tej kategorii wiekowej osiągnęła podczas mistrzostw świata juniorów w Québecu w 2006 roku, zwyciężając w tej samej konkurencji.
W zawodach Pucharu Świata zadebiutowała 26 października 2002 roku w Sölden, gdzie nie ukończyła rywalizacji w gigancie. Pierwsze pucharowe punkty wywalczyła 22 lutego 2004 roku w Åre, zajmując piętnaste miejsce w tej samej konkurencji. Pierwszy raz na podium zawodów tego cyklu stanęła 15 listopada 2008 roku w Levi, zajmując drugie miejsce w slalomie. W zawodach tych rozdzieliła na podium Lindsey Vonn z USA oraz Niemkę Marię Riesch. W kolejnych startach jeszcze wielokrotnie stawała na podium, odnosząc przy tym trzy zwycięstwa: 28 listopada 2010 roku w Aspen, 2 stycznia 2011 roku w Monachium oraz 13 grudnia 2014 roku w Åre była najlepsza w slalomie. Najlepsze wyniki osiągnęła w sezonie 2013/2014, kiedy zajęła siódme miejsce w klasyfikacji generalnej, a w klasyfikacji giganta była trzecia.
Pierwszy sukces wśród seniorek zdobyła na mistrzostwach świata w Åre w 2007 roku, zdobywając srebrny medal w gigancie. Rozdzieliła tam na podium Nicole Hosp z Austrii i Włoszkę Denise Karbon. Kolejny medal zdobyła podczas rozgrywanych cztery lata później mistrzostw świata w Garmisch-Partenkirchen, zajmując trzecie miejsce w slalomie. W zawodach tych wyprzedziły ją jedynie dwie reprezentantki Austrii: Marlies Schild i Kathrin Zettel. Na tych samych mistrzostwach wspólnie z Anją Pärson, Sarą Hector, Axelem Bäckiem, Hansem Olssonem i Mattsem Olssonem wywalczyła brązowy medal w rywalizacji drużynowej. W tej samej konkurencji reprezentacja Szwecji w Holmner w składzie zdobyła również srebrny medal na mistrzostwach świata w Schladming w 2013 roku oraz brązowy na rozgrywanych dwa lata później mistrzostwach świata w Vail/Beaver Creek. Była też między innymi czwarta w slalomie na igrzyskach olimpijskich w Vancouver w 2010 roku, przegrywając walkę o podium z Czeszką Šárką Strachovą o 0,32 sekundy. W 2017 roku wspólnie z kolegami i koleżankami z reprezentacji zdobyła brązowy medal w drużynie podczas mistrzostw świata w Sankt Moritz.

</doc>
<doc id="819100" url="https://pl.wikipedia.org/wiki?curid=819100" title="Karol I Dyplomata">
Karol I Dyplomata

Karol I Dyplomata lub Męczennik, port. "Carlos Fernando Luís Maria Victor Miguel Rafael Gabriel Gonzaga Xavier Francisco de Assis José Simão de Bragança" (ur. 28 września 1863 w Lizbonie, zm. 1 lutego 1908 tamże) – przedostatni król Portugalii.
Zarys biografii.
Urodził się w Lizbonie. Był synem Ludwika i Marii Pii Sabaudzkiej. Miał młodszego brata – infanta Alfonsa, księcia Porto. 22 maja 1886 jego żoną została Amelia Orleańska, z którą miał troje dzieci:
Panował w latach 1889–1908. Otrzymał Order Podwiązki. Został zastrzelony 1 lutego 1908, kiedy rodzina królewska wracała z pałacu w Vila Viçosa do Lizbony. W mieście, w drodze do pałacu, ich powóz przejeżdżał przez Praça do Comércio (Terreiro do Paço). Na placu z tłumu padły strzały – strzelało przynajmniej dwóch mężczyzn: Alfredo Costa i Manuel Buiça. Karol zginął na miejscu, jego następca Ludwik Filip został śmiertelnie ranny i zmarł dwadzieścia minut później. Manuel został trafiony w ramię, a Amelii szczęśliwie nic się nie stało. Mordercy, którzy należeli do portugalskiej Partii Republikańskiej, zostali zabici na miejscu przez straż królewską.
Kilka lat po śmierci Karola, Brazylijka Maria Pia von Bragança oznajmiła, że jest nieślubną córką Karola i Marii Amelii Laredo e Murça.

</doc>
<doc id="819102" url="https://pl.wikipedia.org/wiki?curid=819102" title="Karol I Braganca">
Karol I Braganca



</doc>
<doc id="819106" url="https://pl.wikipedia.org/wiki?curid=819106" title="Karol (król Portugalii)">
Karol (król Portugalii)



</doc>
<doc id="819107" url="https://pl.wikipedia.org/wiki?curid=819107" title="Lecznica „Pod koniem” w Łodzi">
Lecznica „Pod koniem” w Łodzi

Lecznica „Pod koniem” – lecznica dla zwierząt położona przy ulicy Kopernika 22 w Łodzi.
Historia lecznicy.
Lecznica została otwarta 5 grudnia 1891 roku przez Karola Hugona Warikoffa oraz Alfreda Kajetana Kwaśniewskiego (weterynarza m. Łodzi), wraz z sąsiadującą z nią wzorową kuźnią angielską, przy ówczesnej ulicy Milscha (ob. ul. Kopernika), w budynku postawionym według projektu architekta Piotra Brukalskiego. Na początku XX wieku działał przy niej także pierwszy szpital dla zwierząt, zaopatrzony (od 1902 roku) w najnowocześniejszy w Polsce sprzęt do podnoszenia i transportowania rannych koni, które do tej pory były uśmiercane w przypadku choroby lub złamania nogi.
W okresie międzywojennym lecznicę prowadziły kolejne pokolenia założycieli, jednak w czasie drugiej wojny światowej, gdy Polakom nie wolno było prowadzić żadnych firm – Kwaśniewski zrezygnował z pracy i od tamtego czasu właścicielem budynku był potomek Warrikoffa. W czasie wojny praca w lecznicy była dla wielu Polaków jedyną szansą na uniknięcie wysiedleń.
Po 1945 lecznica została upaństwowiona.
W budynku w dalszym ciągu mieści się lecznica dla zwierząt.
Budynek wpisany jest do rejestru zabytków pod numerem A/314 z 20.01.1971.
Historia budynku.
Budynek powstawał w dwóch etapach: pierwsza, parterowa część, powstała w 1894 roku, a kilka lat później dobudowano drugą, z charakterystyczną wieżą. Na parterze znajdowały się biura, laboratorium oraz kuźnia, w której podkuwano konie (działająca do 1948 roku). W podwórzu zaś znajdowały się stajnie i boksy dla koni.
Koń.
Na szczycie budynku znajduje się metalowy koń naturalnej wielkości. Wspomniany jest on przez Juliana Tuwima w "Kwiatach polskich":
W 1955 prośbę Tuwima podtrzymał Tadeusz Chróścielewski, który złożył wniosek o uznanie konia za zabytek.
Figura konia prawie nieprzerwanie znajduje się na dachu budynku lecznicy. W latach 70., z powodu ułamania nogi przez wandala, została zdjęta i przewieziona do rzeźni miejskiej przy ul. Inżynierskiej, gdzie w miejsce ułamanej kończyny przyspawano kawałek stalowej rury. W 1995 roku została zdjęta w celu wykonania renowacji i w 1996 powróciła na swoje miejsce. Kolejną renowację przeprowadzono latem 2013 roku.

</doc>
<doc id="819108" url="https://pl.wikipedia.org/wiki?curid=819108" title="Fouta Djallon">
Fouta Djallon



</doc>
<doc id="819110" url="https://pl.wikipedia.org/wiki?curid=819110" title="Nowolipki">
Nowolipki



</doc>
<doc id="819114" url="https://pl.wikipedia.org/wiki?curid=819114" title="Enterobacteriales">
Enterobacteriales



</doc>
<doc id="819116" url="https://pl.wikipedia.org/wiki?curid=819116" title="Muzeum Ikon w Supraślu">
Muzeum Ikon w Supraślu

Muzeum Ikon w Supraślu – oddział Muzeum Podlaskiego, utworzony na terenie prawosławnego monasteru w Supraślu, który ma ponad pięćsetletnią tradycję. W zbiorach Muzeum Podlaskiego jest ok. 1,2 tys. ikon. Duża część tego zbioru to ikony zatrzymane przez celników w czasie prób przemytu ich do Polski zza wschodniej granicy, które po zakończeniu postępowań sądowych zostały przekazane do muzeum.
Od lutego 2007 w Supraślu zainstalowana jest pierwsza stała ekspozycja – „Ikona. Obraz i słowo – między tym, co ulotne a wieczne”, obejmująca około 300 ikon, przedmiotów sakralnych i unikatowych fresków. Wystawa ma charakter multimedialny, eksponaty są wzbogacone o oprawę świetlną, obrazową i dźwiękową. To wszystko, podobnie jak dekoracje w każdej z 9 sal (nawiązujące m.in. do wnętrza cerkwi, pustelniczej pieczary czy też wiejskiej chaty, wprowadzić ma oglądających w kontemplacyjny nastrój i pomóc w zrozumieniu roli (nie tylko religijnej, ale też historycznej i obyczajowej) ikony w prawosławiu. Autorem koncepcji artystycznej jest dyrektor Muzeum Podlaskiego w Białymstoku Andrzej Lechowski. Autorem scenariusza – Krystyna Mazuruk.
Zbiory.
W muzeum obejrzeć można m.in. ikony związane z Chrystusem, Matką Boską, z 12 najważniejszymi świętami cerkiewnymi, ikony przedstawiające poszczególnych świętych (m.in. św. Mikołaj czy św. Jerzy). Najstarsze z prezentowanych ikon pochodzą z XVIII wieku, muzeum zabiega o to, aby w przyszłości stałą ekspozycję wzbogacić o starsze ikony. Zwiedzający mogą też zobaczyć mnicha piszącego ikony w swojej celi, przydrożną kapliczkę (w niej pierwszą ikonę w zbiorach białostockiego muzeum, podarowaną placówce przez osobę prywatną w 1966), a nawet tzw. „święty kąt”, czyli domowy ołtarzyk z ikoną, umieszczony w witrynie oryginalnego okna, pochodzącego z jednego ze starych domów na Podlasiu. Oddzielnie prezentowane są unikatowe, XVI-wieczne supraskie freski, dzięki którym oglądający mogą zapoznać się z historią klasztoru w Supraślu. W czasie zwiedzania widzowie obejrzą trzy filmy: o pisaniu ikon, historii supraskiego klasztoru oraz o cerkwiach na Podlasiu.
Dodatkową prezentację przygotowano w pomieszczeniach, gdzie każdy będzie mógł spróbować swych sił w pisaniu ikon. W ramach działalności muzeum ma także prowadzić konserwację ikon, warsztaty edukacyjne i archiwizację zabytków kultury cerkiewnej.
Historia.
Pomysł utworzenia Muzeum Ikon w Supraślu zrodził się w 1998. Rok później Muzeum Podlaskie podpisało umowę z prawosławną diecezją białostocko-gdańską, dotyczącą m.in. dzierżawy pomieszczeń. Zabrakło jednak środków na remont kapitalny budynku (dawnego Pałacu Archimandrytów znajdującego się na terenie monasteru), który był w bardzo złym stanie technicznym. Pierwsze pieniądze, na remont dachów, przekazał Generalny Konserwator Zabytków. Po kilkuletnich staraniach z różnych źródeł udało się uzyskać środki na kapitalny remont pomieszczeń i przygotowanie wystawy.
Wszystkie prace, łącznie z przygotowaniem stałej multimedialnej ekspozycji, kosztowały dotąd 4,5 mln zł.

</doc>
<doc id="819118" url="https://pl.wikipedia.org/wiki?curid=819118" title="Yebra de Basa">
Yebra de Basa

Yebra de Basa – gmina w Hiszpanii, w Aragonii, w prowincji Huesca, w comarce Alto Gállego.
Powierzchnia gminy wynosi 90,9 km². Zgodnie z danymi INE, w 2005 roku liczba ludności wynosiła 172, a gęstość zaludnienia 1,89 osoby/km². Wysokość bezwzględna gminy równa jest 884 metry. Współrzędne geograficzne gminy to 42°28'58"N, 0°18'0"E. Kod pocztowy do gminy to 22610.

</doc>
<doc id="819119" url="https://pl.wikipedia.org/wiki?curid=819119" title="Piecki (Gdańsk)">
Piecki (Gdańsk)

Piecki (dawniej: "Biesikierz", kaszb. "Piécczi" , niem. "Pietzkendorf" ) – osiedle bloków mieszkalnych w Gdańsku, w dzielnicy Piecki-Migowo.
Wieś duchowna, należąca do szpitala Św. Elżbiety w Gdańsku położona była w drugiej połowie XVI wieku w powiecie gdańskim województwa pomorskiego. Piecki zostały włączone w granice administracyjne miasta w 1942, a następnie w 1954. Osiedle należy do okręgu historycznego Wrzeszcz.
Piecki stanowią centralno-północną część dzielnicy. Granice Piecek wyznaczają ul. Jaśkowa Dolina i ul. Rakoczego, zaś od północy - granica dzielnicy Piecki-Migowo.
Główną ulicą wewnętrzną osiedla jest ul. Piecewska, która niegdyś była jedyną drogą łączącą Brętowo z Suchaninem.

</doc>
<doc id="819120" url="https://pl.wikipedia.org/wiki?curid=819120" title="Dunhuang">
Dunhuang

Dunhuang () – miasto na prawach powiatu w Chinach, w prowincji Gansu, usytuowane w oazie; ok. 150 tys. mieszkańców. W przeszłości kluczowa stacja na jedwabnym szlaku.
Już w III wieku w mieście znajdowała się prężna kolonia mnichów buddyjskich.
Od początku V w. Dunhuang należał do państwa Beiliang (Północna dynastia Liang) w Liangzhou, którego władcą był Juqu Mengxun (niechińskiego pochodzenia). Miasto to stało się bramą, przez którą do Chin zaczął przedostawać się buddyzm. Sam władca stał się bardzo aktywnym buddystą i poświęcał wiele czasu i energii na propagowanie buddyzmu. Przypisuje mu się szesnastostopową figurę Buddy, którą postawił aby uczcić swoją matkę. Jego następcy (oraz kuzyni) byli także oddanymi buddystami.
Najważniejszym mnichem buddyjskim w Liangzhou w tym okresie był Dharmakszema, który służył jako doradca Menxuna.
W pobliżu znajdują się Groty Mogao (Najwyższe Groty), znane też jako "Qianfodong" (Groty Tysiąca Buddów) słynne z zabytków sztuki buddyjskiej.
Zespół jaskiń.
Cały ten zespół znajduje się na urwisku płaskowyżu Mingsha Shan. Groty, a zachowało się ich 492, drążone były od IV do XIV wieku na pięciu poziomach na długości ok. 1 km. Widoczne są tu wpływy rzeźby indyjskiej, zwłaszcza w grotach wcześniejszych.
Freski zajmują ok. 45 000 m2, a oprócz nich w grotach jest ponad 2400 malowanych rzeźb. W grocie nr 16 odkryto ponad 40 000 zwojów z tekstami buddyjskimi, głównie sutrami (ale także taoistycznymi i konfucjańskimi). Teksty znajdują się obecnie w większej części w zachodnich muzeach. Freski ilustrują historie z sutr, przedstawiają buddów i także sceny z codziennego życia.
Pierwsze freski (z ok. VI w.) przedstawiają sceny z życia Buddy Śakjamuniego, natomiast te z okresu dynastii Tang w przeważającej części ilustrują Zachodni Raj (skt Sukhawati). Innymi motywami są: budda Maitreja, ilutracje do "Sutry Awatamsaki)", "Sutry Lotosu" i do "Sutry Wimalakirtinirdeśa". Malarstwo z epoki Tang (618-907) jest bardzo realistyczne. Szaty i biżuteria są niezwykle drobiazgowo oddane przez artystów. W tym okresie pojawiają się także pierwsze malowane mandale.
Rzeźby z gliny i następnie polichromowane przedstawiają buddów, bodhisattwów (zwłaszcza tysiącrękiego Awalokiteśwarę), arhatów (chin. luohan) i inne postacie z buddyjskiej mitologii.
Groty są przeważnie wykute na planie kwadratu lub prostokąta. Najwcześniejsze, czyli z okresu Północnej dynastii Wei (386 - 535) składają się z pomieszczeń średniej wielkości; posągi były umieszczone w rodzajach apsyd. Późniejsze podzielone są na kilka dużych pomieszczeń; rzeźby znajdują się przeważnie w ich części środkowej na piedestałach lub przy tylnej ścianie. W okresie dynastii Song groty były ze sobą połączone systemem balkonów i drabin. Posągi z okresu dynastii Wei wykazują silne wpływy sztuki indyjskiej; są płaskie i linearne, twarze są szerokie o długich nosach i bardzo ekspresyjnych łukach brwiowych. Ozdoby są symetryczne, częste są motywy liści i pojawiają się zwierzęta z chińskiej mitologii. W okresie dynastii Sui (581-618) poza figurami buddów i bodhisattwów po raz pierwszy pojawia się posąg Anandy. Jest to okres, w którym zaczęła się sinizacja sztuki grot. Ulega zmiana proporcji rzeźb; głowy i górna część ciała stają się większe. Ich bogata ornamentyka wręcz rzuca się w oczy. Z okresu dynastii Tang pochodzą największe posągi; największa postać buddy sięga 33,25 m.
Dzięki rozpiętości powstawania grot w czasie, można tu prześledzić ewolucję malarstwa chińskiego na przestrzeni wieków.

</doc>
<doc id="819122" url="https://pl.wikipedia.org/wiki?curid=819122" title="Hans Adolf Eduard Driesch">
Hans Adolf Eduard Driesch



</doc>
<doc id="819124" url="https://pl.wikipedia.org/wiki?curid=819124" title="Okręg Wojskowy Śląsk">
Okręg Wojskowy Śląsk



</doc>
<doc id="819126" url="https://pl.wikipedia.org/wiki?curid=819126" title="Hans Driesch">
Hans Driesch

Hans Adolf Eduard Driesch (ur. 28 października 1867 – zm. 16 kwietnia 1941 w Lipsku) – filozof i biolog niemiecki.
Od 1911 roku profesor Uniwersytetu w Heidelbergu, od 1919 do 1921 roku w Kolonii, a od 1921 roku w Lipsku.
Był przedstawicielem witalizmu.

</doc>
<doc id="819132" url="https://pl.wikipedia.org/wiki?curid=819132" title="Komedia obyczajowa">
Komedia obyczajowa

Komedia obyczajowa – komedia ukazująca obyczajowość pewnej zbiorowości i panujące konwencje; odmiana komedii satyrycznej.
Przykładem komedii obyczajowej w literaturze polskiej jest "Moralność pani Dulskiej" (1906) Gabrieli Zapolskiej.

</doc>
<doc id="819134" url="https://pl.wikipedia.org/wiki?curid=819134" title="Hochfeiler Hütte">
Hochfeiler Hütte

Hochfeiler Hütte — wysokogórskie schronisko położone w Alpach Zillertalskich, na południowo-zachodnich stokach szczytu Hochfeiler (3510 m n.p.m.), na wysokości 2710 m n.p.m. 
Hochfeiler Hütte jest własnością Alpenverein Südtirol, sekcja Sterzing. Zakwaterowanie w schronisku zapewnia 30 łóżek oraz 60 miejsc na materacach w tzw. lagerze. 
Hochfeiler Hütte otwarte jest tylko w okresie letnim, od końca czerwca do września. Schronisko dostępne jest stosunkowo łatwo nieco eksponowaną ścieżką prowadzącą z doliny Pfitschner Tal. Do doliny tej wjechać można samochodem asfaltową drogą prowadzącą z południowotyrolskiego miasta Sterzing. Z górnej części doliny prowadzi szutrowa droga na przełęcz Pfitscher Joch. Ścieżka do schroniska zaczyna się na trzeciej, (skręcającej w lewo) serpentynie tej drogi, na wysokości 1718 m n.p.m. Czas podejścia ścieżką do schroniska wynosi 3—4 h. 
Hochfeiler Hütte stanowi punkt wyjściowy jedynej niezbyt trudnej drogi na Hochfeiler, najwyższy szczyt Alp Zillertalskich. Droga ta w dobrych warunkach (niski stan lub prawie całkowity brak śniegu) dostępna jest dla wprawnych turystów wysokogórskich. Wejście na szczyt zajmuje około 2 1/2 godziny.

</doc>
<doc id="819139" url="https://pl.wikipedia.org/wiki?curid=819139" title="The Roots">
The Roots

The Roots – wielokrotnie nagradzany amerykański zespół hip-hopowy. Styl grupy, oprócz hip-hopu, silnie związany jest z muzyką jazzową i rockową.
Wśród artystów pojawiających się gościnnie na albumach grupy są m.in. Steve Coleman, Cassandra Wilson, Bahamadia, Raphael Saadiq, Common, D’Angelo, Q-Tip, DJ Jazzy Jeff, Mos Def, Erykah Badu, Nelly Furtado, Talib Kweli, Alicia Keys, Jill Scott, Wale, Monsters of Folk, Fatboy Slim, Joanna Newsom, John Legend, Sufjan Stevens oraz Big K.R.I.T.
Członkowie The Roots współpracowali z organizacją PETA, walczącej o prawa zwierząt i promującej wegetariański styl życia, w ramach jej kampanii "Stop the Violence" (Stop Przemocy).
Historia.
Zespół założyli Black Thought i Questlove, którzy poznali się jeszcze w czasach szkolnych. Wczesne nazwy grupy to Radio Active, Black to the Future oraz Square Roots. Na początku swojej działalności występowali na ulicach Filadelfii (USA). Wkrótce do grupy dołączył kontrabasista Josh Abrams oraz raper Kenyatta „Crumbs” Warren. Poznani w czasie występów Richard Nichols (do dzisiaj menadżer oraz producent wykonawczy zespołu) oraz Joe „AJ Shine” Simmons umożliwili grupie nagranie pierwszych utworów: „Pass the Popcorn”, „Anti-Circle” i „Popcorn Revisited”. Wkrótce potem na miejsce Abramsa, a także Warrena do grupy dołączyli Leonard „Hub” Hubbard i Malik B. oraz klawiszowiec Scott Storch. Dzięki znajomości Malika z jazzmanem Jamaaladeenem Tacumą, The Roots (już pod tą nazwą) wyjechali do Niemiec na festiwal jazzowy w Moers. Wcześniej nagrali niezależny album "Organix", aby móc sprzedawać jego kopie podczas trasy.
Po powrocie z Niemiec The Roots zaczęli się starać o umowę z wytwórnią płytową. Po odrzuceniu przez wytwórnie muzyczną Def Jam, grupa ostatecznie podpisała umowę z Geffen Records. W międzyczasie ich minialbum "From the Ground Up" został wydany w Europie przez znanego DJa Gilles’a Petersona i jego wydawnictwo Talking Loud.
Przed nagranym bez sampli, na żywo w studio, albumie "Do You Want More?!!!??!" do grupy dołączyli Kamal Gray (zastąpił osobę Storcha, który poświęcił się karierze producenckiej) oraz beatboxer Rahzel, odkryty przez Richarda Nicholsa w nowojorskiej Lyricist Lounge. The Roots wystąpili potem m.in. na festiwalach Lollapalooza oraz Montreux. Podobnie jak następny album grupy, "Illadelph Halflife", "Do You Want More?!!!??!" został dobrze przyjęty przez krytyków, ale nie odniósł znaczącego sukcesu komercyjnego. W intro do późniejszego albumu "Rising Down" zostało wykorzystane nagranie rozmowy telefonicznej z 1995 roku, podczas której przerażony Black Thought opowiada Questlove’owi, że w jakiejś dyskotece ludzie przestali tańczyć, kiedy DJ puścił ich „Distortion to Static”.
Wydany w 1996 r., album "Illadelph Halflife" był brzmieniem bliższy mainstreamowi, ale w dużej mierze podzielił los poprzednika. Oba albumy zostały sprzedane tylko w ilości ok. 300 000 sztuk. Przed jego nagraniem do The Roots dołączył drugi beatboxer, Scratch.
Satyryczny utwór „What They Do”, obnażający stereotypowe motywy klipów hip-hopowych, wywołał negatywną reakcję ze strony rapera Notorious B.I.G.-a, który do tego momentu promował The Roots we własnym środowisku. Zanim Questlove i Richard Nichols zdążyli opublikować w magazynie "The Source" odpowiedź na zarzuty Biggie’ego, ten został zamordowany.
Po wydaniu "Illadelph Halflife" kontrakt The Roots został przeniesiony z Geffen do należącej do tej wytwórni MCA. Tam zostało wydane "Things Fall Apart", pierwszy album grupy, który odniósł komercyjny sukces (w połowie 2013 roku osiągnął status platynowej płyty). Jego tytuł został zapożyczony od afrykańskiego autora Chinua Achebe. "Things..." zostało wydane w tym samym dniu co produkcja "The Slim Shady LP", rapera Eminema.
Utwór „You Got Me”, napisany przez The Roots wspólnie z Jill Scott, aczkolwiek pod naciskiem MCA nagrany z Eryką Badu (na koncertach partie wokalne śpiewa najczęściej Scott), został nagrodzony jako najlepszy utwór wykonany przez duo lub grupę w ramach rozdania nagród Grammy w 2000 roku.
3 lata po "Things Fall Apart", The Roots wydali bardzo eklektyczny album zatytułowany "Phrenology", który odniósł sukces podobny do poprzednika (ok. 800 tys. sprzedanych egzemplarzy; 2013 r.). Był jedyny album grupy nagrany z Benem Kenneyem, późniejszym gitarzystą Incubus, i jednocześnie pierwszy album po odejściu Malika B., który miał w tym czasie problemy narkotykowe (poświęcony mu został 10-minutowy psychodeliczny utwór „Water”). Singlami do "Phrenology" zostały adaptacja piosenki Cody’ego ChesnuTTa, „Seed (2.0)”, oraz „Break You Off”. Część materiału pochodzi z niedokończonego debiutu solowego Black Thoughta ("Masterpiece Theatre"). Album został opublikowany tuż przed rozpadem MCA.
Po rozpadzie MCA kontrakt The Roots ponownie został przeniesiony wewnątrz Geffen, tym razem do Interscope. Kolejny album grupy, "The Tipping Point" (tytuł książki Malcolma Gladwella), powstał pod dużym wpływem szefa Interscope, Jimmy’ego Iovine’a, oraz związanego z tym wydawnictwem Scotta Storcha. W zamierzeniu miał być bliższy reprezentowanemu przez Interscope mainstreamowi i odnieść podobny sukces, miał jednak słabe recenzje i niską sprzedaż. Powszechnie uchodzi za najsłabszy obok amatorskiego "Organix" album w dorobku The Roots. Po jego opublikowaniu grupa opuściła Geffen i związała się z Def Jam.
W 2005 roku The Roots planowali nagranie nowej płyty w Nowym Orleanie, wspólnie z tamtejszym To Be Continued Brass Band. Z powodu zniszczenia miasta przez huragan Katrina plany te nie zostały zrealizowane.
Na początku 2006 roku grupa podpisała kontrakt z Def Jam Recordings. Pod wpływem ówczesnego szefa Def Jam, Jay-Z, zespół zdecydował się na nagranie albumu bez względu na trendy i perspektywy komercyjnego sukcesu. Tematem przewodnim "Game Theory" były ówczesne wojny gangów w Filadelfii, rodzinnym mieście członków grupy. Dodatkowo płyta była formą trybutu dla zmarłego na początku 2006 roku J Dilla. Oba aspekty wpłynęły na mroczną atmosferę wydawnictwa.
W 2008 roku ukazał się album "Rising Down", zainspirowany postrzeganą jako rasistowska kampanią przeciwko ówczesnemu kandydatowi na prezydenta Stanów Zjednoczonych Barackowi Obamie. Na okładce płyty znajduje się pochodzący z 1896 roku rasistowski plakat ostrzegający białych przed „rządami Murzynów” (ang. "Negro rule"). Wśród innych tematów poruszanych na dobrze przyjętym przez krytyków "Rising Down" są m.in. mass media, kryzys gospodarczy, globalne ocieplenie, narkotyki. Ze względu na spójność materiału popowy singiel „Birthday Girl” został usunięty z amerykańskiej wersji albumu.
W 2009 roku The Roots zostali house bandem w Late Night with Jimmy Fallon stacji NBC. W ramach tej współpracy powstała część kolejnego albumu grupy, "How I Got Over". Płyta została wydana w 2010 roku. Tego samego roku opublikowany został album "Wake Up!", pierwszy z serii wspólnych projektów zrealizowanych przez The Roots z solowymi artystami. Zainspirowane zmianami w społeczeństwie amerykańskim oraz wyborem Baracka Obamy na prezydenta USA wydawnictwo powstało jako współpraca The Roots z wokalistą neo soulowym Johnem Legendem. Następne wspólne projekty tego typu to "Betty Wright: The Movie" z piosenkarką soulową Betty Wright (2011) oraz "Wise Up Ghost" z Elvisem Costello (2013).
W 2011 roku ukazał się konceptualny album "undun", będący opowiedzianą „od tyłu” fikcyjną historią młodego czarnoskórego mężczyzny, Redforda Stevensa. W poszukiwaniu lepszego życia protagonista płyty wiąże się ze światkiem przestępczym i zostaje zastrzelony.

</doc>
<doc id="819141" url="https://pl.wikipedia.org/wiki?curid=819141" title="Autostrada A40 (Francja)">
Autostrada A40 (Francja)

Autostrada A40 (fr. "Autoroute A40") także "Autoroute des titans" (pl. "Autostrada Tytanów") lub "Autoroute blanche" (pl. "Biała Autostrada") - autostrada we Francji w ciągu tras europejskich E21, E25 oraz E62.
Informacje ogólne.
Na całej długości autostrady istnieją dwa pasy ruchu w każdą stronę. Długość autostrady wynosi ok. 208 km, cały ten odcinek jest płatny.
Historia drogi.
Autostrada była otwierana etapami od lat 70. aż do roku 1990.

</doc>
<doc id="819142" url="https://pl.wikipedia.org/wiki?curid=819142" title="Nouméa">
Nouméa



</doc>
<doc id="819143" url="https://pl.wikipedia.org/wiki?curid=819143" title="Rodzina planetoidy Massalia">
Rodzina planetoidy Massalia

Rodzina planetoidy Massalia – jedna z rodzin planetoid z pasa głównego, w skład której wchodzą obiekty charakteryzujące się parametrami orbit oraz składem powierzchni podobnym do planetoidy (20) Massalia. Większość z nich należy do planetoid typu S. Występuje u nich rezonans orbitalny z Marsem.
Wszystkie one krążą po trajektoriach zawierających się w przedziale od 2,37 do 2,45 j.a. od Słońca, ich nachylenie względem ekliptyki mieści się w przedziale od 0,4° do 2,4°, a mimośrody od 0,12 do 0,21.
Obecnie znanych jest ok. 47 przedstawicielek tej rodziny. Szacuje się, że ok. 0,8% masy populacji wszystkich planetoid z pasa głównego wchodzi w skład tej rodziny. 
Do przedstawicielek należą m.in.: 

</doc>
<doc id="819145" url="https://pl.wikipedia.org/wiki?curid=819145" title="Aso de Sobremonte">
Aso de Sobremonte

Aso de Sobremonte (arag. "Aso de Sobremón") - miejscowość w Hiszpanii, w Aragonii, w prowincji Huesca, w comarce Alto Gállego, w gminie Biescas, 124 km od miasta Huesca.
Według danych INE z 1999 roku miejscowość zamieszkiwało 38 osób. Wysokość bezwzględna miejscowości jest równa 1 264 metry. Kod pocztowy do miejscowości to 22451.

</doc>
<doc id="819146" url="https://pl.wikipedia.org/wiki?curid=819146" title="Betés de Sobremonte">
Betés de Sobremonte

Betés de Sobremonte (arag. "Betés de Sobremón") - miejscowość w Hiszpanii, w Aragonii, w prowincji Huesca, w comarce Alto Gállego, w gminie Biescas, 76 km od miasta Huesca.
Według danych INE z 1991 roku miejscowość zamieszkiwały 22 osoby. Wysokość bezwzględna miejscowości jest równa 1 298 metrów. Kod pocztowy do miejscowości to 22451.

</doc>
<doc id="819149" url="https://pl.wikipedia.org/wiki?curid=819149" title="Synagoga w Poznaniu (ul. Żydowska 15/18)">
Synagoga w Poznaniu (ul. Żydowska 15/18)

Synagoga w Poznaniu – synagoga znajdująca się w Poznaniu przy ulicy Żydowskiej 15/18.
Synagoga została zbudowana w latach 1909–1910 przez fundację im. Salomona B. Latza według projektu Alfreda Grottego. Była częścią budynku żydowskiego Schroniska dla Starców i Zniedołężniałych, powstałego na miejscu wyburzonego w 1908 zespołu synagog: Starej, Nowej i Nehemiasza. Obok sali modlitewnej, w jednym pomieszczeniu znajdowała się również sala do studiowania Talmudu.
Podczas II wojny światowej Niemcy zdewastowali synagogę. Po zakończeniu wojny sala modlitewna została przerobiona na klatkę schodową. Widoczne są na niej zamurowane arkady babińca.

</doc>
<doc id="819150" url="https://pl.wikipedia.org/wiki?curid=819150" title="Micah Richards">
Micah Richards

Micah Lincoln Richards (ur. 24 czerwca 1988 w Birmingham) – piłkarz angielski grający na pozycji prawego lub środkowego obrońcy.
Kariera klubowa.
Richards urodził się w Birmingham w czasie, gdy jego rodzice przebywali u krewnych w odwiedzinach. Dorastał jednak w Leeds i tam też zaczął swoją piłkarską karierę w Leeds City Boys. W wieku 12 lat Richards trafił do młodzików Oldham Athletic, a w 2001 roku przeniósł się do Manchesteru City.
W pierwszej drużynie Richards zadebiutował 22 października 2005 roku w przegranym 0:1 wyjazdowym meczu z Arsenalem, gdy w 85. minucie zmienił Danny'ego Millsa. Pierwszy mecz w pełnym wymiarze czasowym rozegrał 12 lutego, gdy City podejmowało na własnym boisku Charlton Athletic (3:2). Ogółem w całym sezonie rozegrał 13 ligowych meczów i z Manchesterem zajął 15. miejsce w Premier League. W tym samym sezonie Richards był kapitanem młodzieżowej drużyny City, która dotarła do finału Młodzieżowego Pucharu Anglii. Nie grał w pierwszym meczu z Liverpoolem, przegranym 0:3, ale powrócił na drugi, wygrany przez City 2:0.
W lipcu 2006 roku Manchester City odrzucił ofertę Tottenhamu Horspur w sprawie kupna Richardsa za 5 milionów funtów. 25 lipca Richards podpisał nowy 4-letni kontrakt z zespołem z City of Manchester Stadium i otrzymał nowy numer 2 zamiast poprzedniego 45. Od początku sezonu 2006/2007 stał się graczem podstawowej jedenastki Manchesteru. 30 września w wyjazdowym meczu z Evertonem zdobył swojego pierwszego gola w lidze, w 90 minucie wyrównując stan meczu na 1:1. Cały sezon zakończył natomiast z 28 ligowymi występami. Przez następne dwa lata również nie stracił miejsca w wyjściowym składzie. W lipcu 2009 roku zdiagnozowano u niego świńską grypę.
Kariera reprezentacyjna.
Richards ma za sobą występy w młodzieżowej reprezentacji Anglii. W listopadzie 2006 roku został powołany przez Steve'a McClarena do pierwszej kadry na towarzyski mecz z Holandią. Zagrał w nim od pierwszych minut i był to jego pierwszy mecz w reprezentacji. 8 września 2007 roku w wygranym 3:0 spotkaniu z Izraelem zdobył pierwszą i jedyną bramkę dla swojego kraju. W barwach narodowych zaliczył 13 występów.

</doc>
<doc id="819153" url="https://pl.wikipedia.org/wiki?curid=819153" title="Turzyca nibyciborowata">
Turzyca nibyciborowata

Turzyca nibyciborowata, t. ciborowata ("Carex pseudocyperus" ) – gatunek byliny z rodziny ciborowatych. Występuje w Europie, północno-zachodniej Afryce, w Azji i w Ameryce Północnej. W Polsce rozpowszechniony gatunek rodzimy.

</doc>
<doc id="819157" url="https://pl.wikipedia.org/wiki?curid=819157" title="Synagoga Stowarzyszenia Braci Gminy w Poznaniu">
Synagoga Stowarzyszenia Braci Gminy w Poznaniu

Synagoga Stowarzyszenia Braci Gminy w Poznaniu – nieistniejąca obecnie synagoga znajdująca się w narożniku ulic Szewskiej i Dominikańskiej w Poznaniu.
Historia.
Pierwsze ruchy reformatorskie w europejskich społecznościach żydowskich pojawiły się na początku XIX wieku i miały na celu asymilację mniejszości żydowskich z resztą społeczeństwa. W tym celu zrezygnowano z niektórych obrzędów religijnych, nadal obecnych w judaizmie ortodoksyjnym, a nabożeństwa zaczęto odprawiać w języku niemieckim. Pierwszą synagogę reformowaną zbudowano w 1810 roku w Seesen.
Synagoga Stowarzyszenia Braci Gminy była pierwszą reformowaną bożnicą w Poznaniu. Powstała na miejscu Najstarszej Synagogi, z inicjatywy Izraelickiego Stowarzyszenia Braterskiego (niem. "Israelitischer Brüderverein"), założonego w 1834 roku, które w statucie za swoje główne cele uznało: utrzymywanie synagogi, pomoc biednym dzieciom i członkom stowarzyszenia w potrzebie lub chorobie. Fundatorami nowej bożnicy, wybudowanej w latach 1856–1857, zostali przedstawiciele burżuazji i inteligencji żydowskiej.
Projekt synagogi, jako prywatny, nie podlegał zatwierdzeniu Naczelnej Deputacji Budowlanej, ani zatrudnienia urzędowych architektów i budowniczych. Nazwisko architekta synagogi pozostaje nieznane, choć z dużym prawdopodobieństwem można stwierdzić, że był to Gustav Schultz – niemiecki architekt znany z wykorzystywania nowoczesnych rozwiązań, pracujący m.in. w Poznaniu dla niemieckich i żydowskich klientów. Budynek synagogi, zaprojektowany na planie prostokąta, usytuowano dłuższym bokiem (34 metry) do ulicy Dominikańskiej, a krótszym (32 metry) do ulicy Szewskiej. Ściany bożnicy przylegały do sąsiednich kamienic, tak że widoczna była jedynie południowa i wschodnia elewacja.
Pierwszy remont budynku przeprowadzono w latach 80. XIX wieku – prawie 30 lat od jego wybudowania. Zlikwidowano wtedy jedną z klatek schodowych i na jej miejscu umieszczono emporę organową. W latach 1883–1884, do zachodniej ściany świątyni dobudowano nową Synagogę Stowarzyszenia Przyjaciół Dobroczynności. Następny remont odbył się w latach 1912–1913 i miał dużo poważniejszy przebieg.
Od 7 marca 1933 roku dawny pokój rabina pełnił funkcję siedziby Związku Organizacji Syjonistycznej, a mieszkanie kantora pozostawało zamknięte pod kluczem znajdującym się w siedzibie gminy. Obie bożnice przy ulicy Dominikańskiej ucierpiały podczas II wojny światowej, w 1945 roku i rozebrano je dwa lata później. Od tego momentu parcela pozostawała pustym, niewykorzystanym placem. Podczas nadzoru archeologicznego przeprowadzonego w latach 1981–1983 natknięto się na ślady przypisane: przedlokacyjnej osadzie św. Gotarda, datowanej na przełom XII i XIII wieku, miastu lokacyjnemu i czasom późniejszym. W 2014 roku przeprowadzono następne badania archeologiczne związane z planowaną inwestycją. Natknięto się wówczas na ślady dwóch drewnianych zespołów mieszkalnych z drugiej polowy XIV wieku oraz na kamienne fundamenty dawnych bożnic. W latach 2014–2015 na miejscu dawnych synagog powstał 5-kondygnacyjny budynek mieszkalny Dominikańska 9 z obszarem usługowym na parterze.
Architektura.
Bryłę bożnicy zaprojektowano w formach kubicznych, na planie prostokąta złożonego z trzech partii: trójdzielnego przedsionka na zachodzie, centralnej sali głównej i rozbudowanej partii wschodniej, mieszczącej w swoim centralnym miejscu apsydę z Aaron-ha-kodeszem i dwie klatki schodowe po bokach. Prowadziły one na drewniane empory kobiece, otaczające wnętrze sali głównej i oparte na 16 drewnianych kolumnach. Taki wzór rozplanowania został wykorzystany również w synagodze w Kassel oraz w kościele św. Piotra w Poznaniu. W parterowej sali męskiej i na emporach znajdowało się łącznie 150 ławek mieszczących 900 osób. Trzyczęściowy przedsionek został poprzedzony wąskim dziedzińcem, dostępnym przez bramę wjazdową od strony ulicy Dominikańskiej. Ceglany budynek został niejednolicie otynkowany i przekryty płaskim dachem wspartym na drewnianej konstrukcji nośnej i wyposażonym w, nie wykorzystywane wcześniej w Poznaniu, 72 tafle ze szkła matowego doświetlające wnętrze. Tę samą rolę spełniały również dwa rzędy okien w południowej elewacji budynku.
Największym dylematem architektów w okresie planowania synagogi była elewacja. Przy jej projektowaniu należało uwzględnić dwa czynniki: czy forma fasady powinna asymilować się z formami znanymi wśród społeczeństwa dominującego, czy pozostać w zgodzie z nakazami religijnymi oraz jak poradzić sobie z problemem stosowności, wynikającym z położenia kościoła dominikańskiego, bezpośrednio po drugiej stronie ulicy Szewskiej. W efekcie finalnym zdecydowano się na nadanie budynkowi charakteru średniowiecznej architektury świeckiej. Poprzez np. gzyms w formie krenelaża, subtelne boniowanie, wąskie okna parterowe, wieżyczki, czy oddanie podziałów wewnętrznych na licu fasady osiągnięto efekt „architektury mówiącej”. Elewacja odróżniała się nieco od form kojarzonych z kamienicami czy fabrykami; przywoływała, natomiast, na myśl średniowieczne budowle o funkcjach obronnych, symbolizując w ten sposób „twierdzę wiary”, jaką stał się budynek przechowujący najważniejsze zwyczaje i prawdy judaizmu, kryjący w swoim wnętrzu tradycyjny wystrój.
W czasie remontu przeprowadzonego w latach 1912–1913 zmianom uległa większość elementów synagogi. Jedynymi pozostałościami pierwotnego budynku były mury obwodowe i trójpodział wnętrza. Przeprowadzono wówczas nowy ciąg komunikacyjny pomieszczeń bożnicy. Dziedziniec w zachodniej części budynku przekształcono w dwie szatnie męskie i dostępną od ulicy klatkę schodową, prowadzącą do dwóch szatni damskich, przedsionka oraz empor. W skrajnych otworach okiennych południowej elewacji umieszczono dwa wejścia: zachodnie prowadziło do sali męskiej, a wschodnie na emporę organową. Remont synagogi poprzedzono kupnem i wyburzeniem fragmentu kamienicy przy ulicy Szewskiej 6. Na pustej działce, o powierzchni zbliżonej do istniejącej synagogi, wzniesiono dodatkowe pomieszczenia połączone ze świątynią: dom rabina i kantora oraz synagogę tygodniową. W trakcie przebudowy bożnicy wiele jej fragmentów wymieniono na konstrukcje z żelazobetonu. Wymianie poddano wtedy m.in. konstrukcje schodów, emporę kobiecą, którą oparto na ośmiu kolumnach i sklepienia, które przebudowano na krzyżowe. Prawdopodobnie podczas tej renowacji, do narożnych wieżyczek, na wzór sąsiedniej Synagogi Stowarzyszenia Przyjaciół Dobroczynności, dobudowano małe kopułki.

</doc>
<doc id="819158" url="https://pl.wikipedia.org/wiki?curid=819158" title="Charles Grimes (wioślarz)">
Charles Grimes (wioślarz)

Charles Grimes (ur. 9 lipca 1935 w Waszyngtonie, zm. 5 lutego 2007 w Nowym Jorku) – amerykański wioślarz, mistrz olimpijski.
Grimes był członkiem amerykańskiej ósemki, która sięgnęła po złoty medal olimpijski na igrzyskach w Melbourne w 1956. Ósemkę amerykańską stanowiła w Melbourne reprezentacja Uniwersytetu Yale, która przeszła do historii jako ostatnia ekipa akademicka z mistrzostwem olimpijskim. Amerykanie wyprzedzili zespoły Kanady i Australii, a ich walka o medal została uznana za jedno ze stu najważniejszych wydarzeń w dziejach nowożytnych igrzysk przez historyka sportu Buda Greenspana (książka "100 Greatest Moments in Olympic History").
W 1957 Grimes ukończył studia na Uniwersytecie Yale, rok później uzyskał również dyplom na Uniwersytecie Oksfordzkim, a w 1960 ukończył specjalizację prawniczą na Uniwersytecie Harvarda. Przez krótki czas pracował jako prawnik, potem był doradcą finansowym. Z dyscyplin sportowych interesował się również tenisem, a jego żona Jane Brown Grimes została w styczniu 2007 drugą w historii kobietą prezesem amerykańskiej federacji tenisowej. Zmarł w lutym 2007 po chorobie nowotworowej.

</doc>
<doc id="819163" url="https://pl.wikipedia.org/wiki?curid=819163" title="Yosa de Sobremonte">
Yosa de Sobremonte

Yosa de Sobremonte (arag. "Yosa de Sobremón", "Yosa de Sobremont") - miejscowość w Hiszpanii, w Aragonii, w prowincji Huesca, w comarce Alto Gállego, w gminie Biescas, 85 km od miasta Huesca.
Według danych INE z 1999 roku miejscowość zamieszkiwały 23 osoby. Wysokość bezwzględna miejscowości jest równa 1 241 metrów. Kod pocztowy do miejscowości to 22451.

</doc>
<doc id="819164" url="https://pl.wikipedia.org/wiki?curid=819164" title="Javierre del Obispo">
Javierre del Obispo

Javierre del Obispo (arag. "Xabierre-Cuarnas") - miejscowość w Hiszpanii, w Aragonii, w prowincji Huesca, w comarce Alto Gállego, w gminie Biescas.
Według danych INE z 1991 roku miejscowość zamieszkiwały 4 osoby. Wysokość bezwzględna miejscowości jest równa 872 metry. Kod pocztowy do miejscowości to 22613.

</doc>
<doc id="819166" url="https://pl.wikipedia.org/wiki?curid=819166" title="Jabierre del Obispo">
Jabierre del Obispo



</doc>
<doc id="819167" url="https://pl.wikipedia.org/wiki?curid=819167" title="Soma">
Soma



</doc>
<doc id="819169" url="https://pl.wikipedia.org/wiki?curid=819169" title="Piedrafita de Jaca">
Piedrafita de Jaca

Piedrafita de Jaca (arag. "Piedrafita de Tena") - miejscowość w Hiszpanii, w Aragonii, w prowincji Huesca, w comarce Alto Gállego, w gminie Biescas, 85 km od miasta Huesca.
Według danych INE z 1991 roku miejscowość zamieszkiwało 39 osób. Wysokość bezwzględna miejscowości jest równa 1 241 metrów. Kod pocztowy do miejscowości to 22630.

</doc>
<doc id="819171" url="https://pl.wikipedia.org/wiki?curid=819171" title="Kościół św. Mikołaja w Słupsku">
Kościół św. Mikołaja w Słupsku

Kościół św. Mikołaja w Słupsku – kościół powstał jako świątynia klasztorna słupskich norbertanek, data wyświęcenia jest nieznana. W źródłach został wymieniony już 1276 roku. Wcześniej, bo w 1269 r. jest wymieniony w dokumencie księcia Mściwoja II kapelan kościoła św. Mikołaja w mieście Słupsku. Kapelan ten już był wymieniany w dokumencie z 1240 roku. Zatem wybudowanie kościoła św. Mikołaja było dokonane już przed 1240 rokiem. Tę świątynię wykonaną jako kościół drewniany, zbudował książę Świętopełk II, ze statusem kościoła prywatnego, budowlę wzniesiono na lewym brzegu Słupi. Kościół drewniany zastąpiono świątynią budowaną z cegły w XIV w. lub na początku XV w. W 1665 pożar pochłonął klasztor i kościół, ponieważ nie starczało pieniędzy na odbudowę kościoła budynek świątyni popadał w coraz większą ruinę. W 1737 roku kościół został odbudowany i przeznaczony jako zbór garnizonowy- służył wojsku i odprawiano w nim nabożeństwa ewangelicko- luterańskie. W 1740 r. kościół św. Mikołaja zamieniono na magazyn i wozownię. Od jesieni 1759 r. do wiosny 1760 r. w Słupsku wojska rosyjskie używały kościół św. Mikołaja jako cerkwi prawosławnej i miejsca kwaterowania. Następnie kościół użytkowano jako magazyn i remiza strażacka. Od 1772 r. do 1945 r. w budynku mieściła się szkoła. W 1945 r. żołnierze Armii Czerwonej podpalili słupską starówkę i budynek pokościelny też zgorzał. Ruina kościoła św. Mikołaja została odbudowana, w 1971 r. odbyło się uroczyste otwarcie biblioteki, która została umiejscowiona właśnie w murach kościoła.
Norbertanie koło Trzebiatowa – powstanie kościoła przyklasztornego w Słupsku.
W 1224 roku Trzebiatów stał się oprawą wdowią księżnej Anastazji, żony księcia pomorskiego Bogusława I. Ufundowała ona w Słupsku kościół św. Mikołaja oraz klasztor norbertanek.
Parafia św. Mikołaja.
Kościół św. Mikołaja był drugim kościołem, jaki powstał w Słupsku po kościele św. Piotra, który był pierwszym kościołem parafialnym powstałym dla gminy kaszubskiej na prawym brzegu Słupi.
Wezwanie św. Mikołaja wskazywało, że taki kościół powstał w ośrodku miejskim, posiadającym kupiectwo i rzemiosło. Parafia powstała dla wiernych, pochodzących z okolic Lubeki (nie jest zatem wykluczone, że tak samo była to ludność pochodzenia słowiańskiego, ale mówiąca już nieco innym językiem).
Parafia św. Mikołaja podlegała w pierwszych jej latach istnienia pod zwierzchnictwo gnieźnieńskie. Przybycie zakonnic do przykościelnego klasztoru przyjmuje się na 1284 rok. Mściwoj II wówczas określił patronat norbertanek dla kościoła św. Stanisława w Gardnie Wielkiej. Został o tym patronacie powiadomiony arcybiskup gnieźnieński. Zwierzchnictwo gnieźnieńskie miało miejsce dla wszystkich okolicznych parafii przez cały XIII wiek.
Budowa kościoła.
Książę Świętopełk w 1265 roku nadał prawa miejskie słupskiej osadzie, składającej się także z osiedleńców z północnych Niemiec, zajmujących lewobrzeżną część dogodnych obszarów doliny Słupi. Kościół św. Mikołaja powstał na dwóch niezbyt wysokich skarpach nad rzeką i właśnie stanowił parafię dla lewobrzeżnego miasta- nie jest znana data wyświęcenia kościoła.
Konstrukcja drewnianego kościoła zaczyna być wznoszona od 1311 roku. Ma to związek z otrzymaniem przez norbertanki (klasztor znajduje się już od tamtego czasu przy kościele) od margrabiów brandenburskich Jana i Waldemara placu pod budowę kościoła i nowego klasztoru. Konstrukcje drewnianego kościoła i klasztoru były umiejscowione w tym samym miejscu co dzisiejsza konstrukcja murowana.
Kościół murowany z cegły zbudowano jeszcze w XIV wieku lub na początku XV wieku. Kościół jest orientowany, co oznacza, że jego prezbiterium jest od wschodniej strony.
Wpływ reformacji na dzieje kościoła.
Jeszcze przed nadejściem reformacji, w 1447 roku był pożar miasta. Z relacji wiadomo, że spłonęły organy w kościele św. Mikołaja.
W 1522 roku przybył z Białoboków do Słupska kapłan norbertanek Jan Krystian Ketelhuta. Nauczał on w kościele św. Mikołaja, niezgodnie z ówczesnym duchem administracji kościelnej i państwowej bo nauczał zgodnie z naukami Marcina Lutra. Książę Bogusław X po cichu sprzyjał reformacji – taka postawa księcia pomagała księdzu. Po śmierci księcia, już za czasów jego następcy doszło do zwycięstwa ruchu reformacyjnego.
W Słupsku wprowadzono wyznanie luterańskie, miejscowy superintendent postanowił o zamknięciu innych kościołów, poza kościołem Mariackim i św. Mikołaja. W kościele św. Mikołaja odbywały się nabożeństwa ewangelickie, zatem w całym Słupsku nabożeństwa odbywały się tylko w kościele Mariackim i św. Mikołaja.
Los kościoła w czasach nowożytnych.
Odbudować kościół postanowił pułkownik Steding. W 1737 roku kościół po remoncie stał się zborem garnizonowym. Pułk wyruszył na wojnę, opuścił Słupsk w 1740 roku, nie uszanowano zabiegów pułkownika przy utrzymaniu kościoła św. Mikołaja i zamieniono kościół na magazyn i wozownię.
W czasie wojny siedmioletniej kościół używają wojska rosyjskie, stacjonujące tu od jesieni 1759 do wiosny 1760, kościół służy jako miejsce swojego zakwaterowania, a jednocześnie jest używany jako cerkiew. Następnie po odejściu Rosjan kościół służy jako magazyn i remiza strażacka. Taka eksploatacja- bez prowadzenia niezbędnej konserwacji spowodowała, że dach i belki stropowe groziły zawaleniem, gmach zatem znów popadł w ruinę.
Lata 70. XVIII wieku przyniosły potrzebę adaptacji budynku dla potrzeb miejskiego szkolnictwa. Po remoncie, od 1772 roku kościół św. Mikołaja był szkołą i internatem dla ubogich uczniów.
Zaraz w pierwszych dniach po zajęciu Słupska w marcu 1945 roku żołnierze Armii Czerwonej powrzucali do wnętrz domów Starego Miasta kanistry z paliwem i podpalili całą starówkę. Po wielu domach pozostały tylko zgliszcza. Dawny kościół św. Mikołaja ponownie obrócił się w ruinę.
Odbudowa kościoła na bibliotekę.
Dopiero w 1955 roku sporządzono inwentaryzację pomiarową gotyckich ruin kościoła św. Mikołaja. Na początku lat 60. XX w. powstała idea odbudowy kościoła z przeznaczeniem na potrzeby biblioteki. Pozostałość murów w wielu miejscach wykluczała możliwość odbudowy (ściana sąsiadująca z klasztorem), były jednak fragmenty z wiązaniami wendyjskimi i gotyckimi (głównie sąsiadujące z murem obronnym), które pozwalały na zachowanie pierwotnego muru. W latach 1961–1965 trwały prace projektowe odbudowy zabytku.
W 1965 roku rozpoczęto remont budowli prowadzeniem odgruzowania wewnętrznej części ruin. Następnie prowadzono prace budowlane i wyposażenia w poszczególne instalacje, zgodnie z projektem architektonicznym, opracowanym przez mgr. inż. arch. J. Majdeckiego z Pracowni Konserwacji Zabytków w Warszawie. Uroczyste otwarcie biblioteki po tych wszystkich pracach miało miejsce 10 września 1971 roku. Ze względu na zmiany administracyjnego podziału Polski, a przez to i pozycji Słupska, nazwa biblioteki zmieniała się kilkukrotnie. Obecnie od 11 września 1971 r. patronem Miejskiej Biblioteki Publicznej jest Maria Dąbrowska.

</doc>
<doc id="819174" url="https://pl.wikipedia.org/wiki?curid=819174" title="Soma (Gambia)">
Soma (Gambia)

Soma – miasto w Gambii w dywizji Lower River, na południowym brzegu rzeki Gambia. Mieszka tu około 10 tysięcy osób (stan z 2006 roku). Soma położona jest na skrzyżowaniu dwóch ważnych arterii komunikacyjnych kraju: trasy transgambijskiej i South Bank Road.

</doc>
<doc id="819175" url="https://pl.wikipedia.org/wiki?curid=819175" title="Casbas de Jaca">
Casbas de Jaca

Casbas de Jaca (arag. "Casbas de Tena") - opuszczona miejscowość w Hiszpanii, w Aragonii, w prowincji Huesca, w comarce Alto Gállego, w gminie Biescas.
Według danych INE z 1991 roku miejscowości nie zamieszkiwała żadna osoba. Wysokość bezwzględna miejscowości jest równa 1 163 metry.

</doc>
<doc id="819176" url="https://pl.wikipedia.org/wiki?curid=819176" title="Funkcja procesu">
Funkcja procesu

Funkcja procesu (funkcja drogi) – funkcja termodynamiczna zależna od historii układu (procesu termodynamicznego). Zmiana wartości funkcji procesu zależy od sposobu w jaki ta zmiana została zrealizowana. Przykładami funkcji procesu są ciepło i praca.
Dla nieskończenie małych zmian w układzie funkcje procesów matematycznie wyrażane są jako różniczki niezupełne, a dla procesów skończonych jako całki z różniczek po drodze zmiany procesu.
gdzie:
Zgodnie z geometryczna interpretacją całki, funkcja procesu odpowiada polu pod linią procesu w odpowiednich układach współrzędnych:
Przykładowo, praca objętościowa jest różniczką niezupełną z ciśnienia po objętości układu:
gdzie:

</doc>
<doc id="819177" url="https://pl.wikipedia.org/wiki?curid=819177" title="Espierre">
Espierre

Espierre – miejscowość w Hiszpanii, w Aragonii, w prowincji Huesca, w comarce Alto Gállego, w gminie Biescas.
Według danych INE z 1991 roku miejscowość zamieszkiwały 4 osoby. Wysokość bezwzględna miejscowości jest równa 1 242 metry. Kod pocztowy do miejscowości to 22637.

</doc>
<doc id="819178" url="https://pl.wikipedia.org/wiki?curid=819178" title="Pudu południowy">
Pudu południowy

Pudu południowy, pudu chilijski ("Pudu puda") – gatunek ssaka parzystokopytnego z rodziny jeleniowatych (Cervidae).
Występowanie.
Zamieszkuje gęste lasy strefy umiarkowanej południowych Andów (Patagonia) - od regionu Maule, aż po Cieśninę Magellana; południowo-zachodnie rejony prowincji Neuquén i Santa Cruz. Występuje w rejonach
od poziomu morza do 1700 m .n.p.m.
Opis.
Wysokość w kłębie 36-46 cm, masa ciała 9-15 kg, rdzawo-brązowy w żółte cętki, poroże małe 7-10 cm, słabo rozwinięte, nierozgałęzione. Żyją maksymalnie do 10 lat (w niewoli zanotowano 15 lat). Żyją pojedynczo lub w parach.
Młode po urodzeniu – w przeciwieństwie do młodych pudu północnego – mają cętki.
Pożywienie.
W warunkach naturalnych: roślinność zielona tym pędy bambusa, liście, kora, gałązki, kwiaty, owoce i jagody.
W hodowli: lucerna, niektóre owoce i warzywa
Rozród.
Samice osiągają dojrzałość płciową już w wieku 1 roku. Kozły (samce) osiągają dojrzałość niewiele później, ale do reprodukcji gotowe są dopiero po 18-24 miesiącach życia, kiedy już mogą konkurować siłą z innymi samcami. Ciąża trwa (najczęściej od jesieni do wiosny) około 7 miesięcy. Rodzi się najczęściej jedno młode o wadze około 800g i pozostaje w ukryciu przez kilka pierwszych dni. W wieku kilku tygodni towarzyszy już matce i pozostaje pod jej opieką do 12 miesięcy. Samce nie podejmują opieki nad młodymi.
Status ochronny.
Gatunek zagrożony wyginięciem z powodu polowań i ograniczania zasięgu występowania. W ciągu 12 lat odnotowano spadek populacji o około 30%.

</doc>
<doc id="819179" url="https://pl.wikipedia.org/wiki?curid=819179" title="Turzyca brzegowa">
Turzyca brzegowa

Turzyca brzegowa ("Carex riparia" Curtis) – gatunek byliny należący do rodziny ciborowatych. Występuje w Europie, północnej Afryce (Algieria, Maroko) i Azji (od Iranu po Chiny). W Polsce jest pospolita nad brzegami wód eutroficznych oraz często w miejscach okresowo zalewanych, także na torfowiskach niskich.
Ekologia.
Występuje na podmokłych siedliskach, głównie szuwarach niskoturzycowych, także w olsach. W klasyfikacji zbiorowisk roślinnych gatunek charakterystyczny dla związku "Magnocaricion" oraz zespołu "Caricetum ripariae".

</doc>
<doc id="819180" url="https://pl.wikipedia.org/wiki?curid=819180" title="Barbenuta">
Barbenuta

Barbenuta – miejscowość w Hiszpanii, w Aragonii, w prowincji Huesca, w comarce Alto Gállego, w gminie Biescas.
Według danych INE z 1991 roku miejscowość zamieszkiwały 2 osoby. Wysokość bezwzględna miejscowości jest równa 1 185 metrów. Kod pocztowy do miejscowości to 22451.

</doc>
<doc id="819181" url="https://pl.wikipedia.org/wiki?curid=819181" title="Ulica Tumska w Płocku">
Ulica Tumska w Płocku

 Ulica Tumska – jedna z najważniejszych ulic Starego Miasta w Płocku. Jej początki sięgają XIX wieku. Jeszcze w latach 70. XX wieku była dostępna dla samochodów, dziś jest głównym deptakiem miasta. Biegnie od Wzgórza Tumskiego (stąd nazwa ulicy) w kierunku północnym skrajem Placu Narutowicza (dawny Rynek Kanoniczy) do Nowego Rynku. Ma 700 metrów długości. Zabudowa Tumskiej to głównie dwu- i trzypiętrowe kamienice. Dolne kondygnacje zajmują lokale handlowe i usługowe, pozostałe kondygnacje – mieszkania. Ogólna powierzchnia budynków wynosi niespełna 55 000 m² (z tego usługi prawie 30 000 m²).
W 2006 roku zakończył się remont ulicy. Położono nawierzchnię z kostki brukowej i płyt granitowych, wykonano nowe elementy małej architektury: m.in. 4 fontanny oraz wycięto drzewa. Remont kosztował ponad 30 mln zł.
Przebudowa ulicy zwyciężyła w konkursie "Modernizacja Roku 2007" zorganizowanym przez Stowarzyszenie Ochrony Narodowego Dziedzictwa Materialnego w kategorii "drogi i obiekty mostowe".
Ważne obiekty.
Na wysokości głównego wejścia do Muzeum Mazowieckiego znajduje się także pomnik Miry Zimińskiej-Sygietyńskiej. Odsłonięty został 8 czerwca 2014 roku.

</doc>
<doc id="819182" url="https://pl.wikipedia.org/wiki?curid=819182" title="Gavín">
Gavín

Gavín (arag. "Gabín") – miejscowość w Hiszpanii, w Aragonii, w prowincji Huesca, w comarce Alto Gállego, w gminie Biescas, 75 km od miasta Huesca.
Według danych INE z 1991 roku miejscowość zamieszkiwało 85 osób. Wysokość bezwzględna miejscowości jest równa 974 metry. Kod pocztowy do miejscowości to 22639.

</doc>
<doc id="819185" url="https://pl.wikipedia.org/wiki?curid=819185" title="Rezerwat przyrody Parów Węgry">
Rezerwat przyrody Parów Węgry

Rezerwat przyrody Parów Węgry – leśno-krajobrazowy rezerwat przyrody w województwie pomorskim, w powiecie sztumskim, w gminie Sztum. Utworzony w 1968 r., o powierzchni 23,12 ha. Rezerwat obejmuje wąski leśny parów z przepływającym przezeń (w kierunku Nogatu) potokiem.
Ochronie rezerwatu podlega głównie buczyna pomorska (buki i dęby) jak również lipy, graby, brzozy, olcha, świerki i modrzewie, a także kalina koralowa i szakłak pospolity. Na obszarze rezerwatu występują także stanowiska roślinności stepowej (kserotermicznej) i zielnej (bluszcz pospolity, ciemiężyk białokwiatowy, czworolist, kocanka piaskowa, kokoryczka wonna, kopytnik pospolity, lebiodka, rzadka lilia złotogłów, macierzanka, mikołajek płaskolistny, pokrzywa zwyczajna, przylaszczka, przytulia czepna, przytulia właściwa, psianka słodkogórz, rutewka orlikolistna, rzepik pospolity, skrzyp zimowy, ślaz piżmowy, traganek szerokolistny, wyżpin jagodowy). Spośród grzybów wymienić można takie gatunki, jak borowik ponury, czubajka kania, ozorek dębowy. Wśród zwierząt na uwagę zwracają badylarka, borsuk, dzięcioł czarny, jenot, kania czarna, myszołów, ropucha szara, ryjówka aksamitna, rzekotka drzewna, sarna, zaskroniec, a spośród motyli kraśnik sześcioplamek, mieniak tęczowiec i marzymłódka proporzec.
Rezerwat jest zlokalizowany w granicach obszaru Natura 2000 Dolna Wisła PLH220033.
Najbliższe miejscowości to Gościszewo i Węgry.

</doc>
<doc id="819187" url="https://pl.wikipedia.org/wiki?curid=819187" title="Synagoga Stowarzyszenia Przyjaciół Dobroczynności w Poznaniu">
Synagoga Stowarzyszenia Przyjaciół Dobroczynności w Poznaniu

Synagoga Stowarzyszenia Przyjaciół Dobroczynności w Poznaniu – nieistniejąca obecnie synagoga znajdująca się przy ulicy Dominikańskiej 7 w Poznaniu.
Historia.
Synagogę wybudowano z inicjatywy, założonego w 1908 roku i istniejącego aż do II wojny światowej, Stowarzyszenia Przyjaciół Dobroczynności (niem. "Verein der Wohltätigen Freunde"), które skupiało mężczyzn na stałe zamieszkujących Poznań, posiadających nienaganną opinię w społeczeństwie i tworzących elitarną wspólnotę religijno-opiekuńczą. Organizacja, której podstawowymi założeniami było utrzymywanie synagogi i uroczyste obchodzenie rocznic śmierci jej członków, w 1864 roku wykupiła parcelę przylegającą od zachodu do Synagogi Stowarzyszenia Braci Gminy, a od wschodu do kamienicy mieszkalnej i w latach 1883–1884 wzniosła na niej świątynię według projektu berlińskiej firmy Cremer &amp; Wolffenstein, która 30 lat później zaprojektowała inną bożnicę w Poznaniu – Nową Synagogę przy ulicy Stawnej.
18 listopada 1934 roku w świątyni odbyło się dziękczynne nabożeństwo z okazji odzyskania przez Polskę niepodległości, w którym udział brało około 400 osób. Obie bożnice przy ulicy Dominikańskiej ucierpiały w czasie II wojny światowej, w 1945 roku i rozebrano je w 1947. Od tego momentu parcela pozostawała pustym, niewykorzystanym placem. Podczas nadzoru archeologicznego przeprowadzonego w latach 1981–1983 natknięto się na ślady przypisane: przedlokacyjnej osadzie św. Gotarda datowanej na przełom XII i XIII wieku, miastu lokacyjnemu i czasom późniejszym. W 2014 roku przeprowadzono następne badania archeologiczne związane z planowaną inwestycją. Natknięto się, wówczas, na ślady dwóch drewnianych zespołów mieszkalnych z drugiej polowy XIV wieku oraz na kamienne fundamenty dawnych bożnic. W latach 2014–2015 na miejscu dawnych synagog powstał 5-kondygnacyjny budynek mieszkalny Dominikańska 9 z obszarem usługowym na parterze.
Architektura.
Poznańska Synagoga Stowarzyszenia Przyjaciół Dobroczynności była jedną z pierwszych prac berlińskiej firmy Cremer &amp; Wolffenstein, która w swych początkowych projektach stanęła przed wyborem wykorzystywania dekoracyjnego stylu mauretańskiego lub wzorców romańskich. Stąd wygląd bożnicy, będący połączeniem elementów charakterystycznych dla obu tych stylów. Popularnym rozwiązaniem w architekturze bożniczej, było również przybieranie nowoczesnych form fasad, przy jednoczesnym zachowaniu tradycyjnego wystroju. Mimo że nieznany jest wygląd wewnętrzny bożnicy, wiele informacji możemy wywnioskować z jej elewacji, która, wzorowana na Synagodze w Kassel, swą formą przypominała dwuwieżowe fronty kościołów. Została ona otynkowana, a jej najszerszą część środkową objęto w dwa węższe ryzality wieżowe, zwieńczone cebulastymi hełmami wspartymi na balustradach i zakończonymi Gwiazdami Dawida. Umieszczono w nich dwoje drzwi, odchodząc, w ten sposób, od wzorca kościelnego, w którym główne wejście znajdowało się w centralnej części fasady. W Synagodze Stowarzyszenia Przyjaciół Dobroczynności, to miejsce zajmowało okno, swoją formą, nieco przypominające biforium. Wszystkie otwory okienne i drzwiowe zamknięto łukami podkowiastymi nad którymi umieszczono ozdobne, profilowane pasy o tym samym kształcie. Piętno mauretańskie synagogi przedstawiono poprzez wykorzystanie hełmów wieżowych i łuków okiennych, natomiast cechy romańskie wykazywał fryz arkadowy i biforium.
W latach 70. XIX wieku na elewacji umieszczono również tablice mojżeszowe, Gwiazdy Dawida oraz menory mające definiować budynek jako żydowski dom modlitwy. Podobnie jak w sąsiedniej Synagodze Stowarzyszenia Braci Gminy był to przejaw tzw. „architektury mówiącej”, jednak formy przekazu obu bóżnic znacznie różniły się od siebie. W starszej z nich, średniowieczny charakter budowli był przekazem dla bardziej wykształconego odbiorcy i symbolizował „twierdzę wiary”, natomiast w młodszej świątyni, przekaz wyrażony przez formy zastosowane w projekcie elewacji i hebrajski napis w jej centralnej części, był bardziej jednoznaczny i prostszy w odczytaniu.

</doc>
<doc id="819197" url="https://pl.wikipedia.org/wiki?curid=819197" title="Miasta Gambii">
Miasta Gambii

Według danych oficjalnych pochodzących z 2013 roku Gambia posiadała ponad 30 miast o ludności przekraczającej 5 tys. mieszkańców. Stolica kraju Bandżul plasuje się dopiero na ósmym miejscu; Serrekunda jako jedyne miasto liczyło ponad 100 tys. mieszkańców; 2 miasta z ludnością 50÷100 tys.; 5 miast z ludnością 25÷50 tys. oraz reszta miast poniżej 25 tys. mieszkańców.
Największe miasta w Gambii.
Największe miasta w Gambii według liczebności mieszkańców (stan na 2013):

</doc>
<doc id="819198" url="https://pl.wikipedia.org/wiki?curid=819198" title="Spring Heeled Jack">
Spring Heeled Jack

Spring Heeled Jack (również "Springheel Jack", "Spring-heel Jack", itp.) jest postacią z angielskiego folkloru epoki wiktoriańskiej, charakterystyczną z powodu zdolności do wykonywania niezwykle wysokich i długich skoków. Pierwsza relacja ze spotkania ze Spring Heeled Jackiem pojawiła się w 1837. Późniejsze obserwacje pochodzą z różnych miejsc w Anglii, od Londynu do Sheffield i Liverpoolu.
Powstało wiele teorii mających na celu wyjaśnić jego prawdziwą naturę lub tożsamość, żadna z nich jednak nie wyjaśniła w pełni tego fenomenu. Do dziś stanowi on zagadkę.
Legenda miejska o Spring Heeled Jacku uzyskała szeroką popularność z powodu opowieści o jego dziwacznym wyglądzie i o zdolności do wykonywania niesamowitej długości susów. Postać ta stała się jednym z motywów wielu utworów literackich, często zawierających spekulacje na temat możliwej paranormalnej natury tego fenomenu.
Historia.
Wczesne relacje.
Pierwsze relacje z rzekomych spotkań ze Spring Heeled Jackiem pochodzą z 1837. Ostatnie miało mieć miejsce w Liverpoolu w 1904.
We wrześniu 1837 dziwna istota miała zaatakować trzy młode kobiety w Barnes Common w angielskim Middlesex. Miesiąc później, 11 października 17-letnia Polly Adams została napadnięta przy londyńskiej Shooter's Hill Road przez tajemniczą, skaczącą postać.
Wczesne doniesienie o spotkaniu z dziwnym indywiduum pochodziło od kupca, który opowiadał, że wracając późną nocą do domu, został wystraszony przez niecodzienną postać. Miała ona przeskoczyć przez wysokie ogrodzenie cmentarza i wylądować na ścieżce, którą kroczył mężczyzna. Nie został on zaatakowany, ale opis stworzenia, jakie przedstawił, był wysoce niepokojący. Postać była muskularna, posiadająca cechy przypisywane diabłom – haczykowaty nos, pokaźne i spiczaste uszy oraz świecące oczy.
Później, w październiku 1837, Mary Stevens, szła do Lavender Hill (południowy Londyn), gdzie pracowała jako służąca, po złożeniu wizyty rodzicom w Battersea. Gdy przechodziła przez park Clapham Common, dziwna postać wyskoczyła w jej kierunku z ciemnej alejki i zaatakowała. Chwyciła Stevens i obezwładniła mocnym uściskiem rąk. Następnie, jak opowiadała kobieta, postać zaczęła całować jej twarz, zdzierając z niej ubranie i dotykając ciała pazurami, które były "zimne i obślizgłe jak u nieboszczyka". Przerażona ofiara zaczęła krzyczeć, co spowodowało ucieczkę napastnika. Na miejsce wydarzenia przybiegło kilka osób, które natychmiast rozpoczęły poszukiwania agresora, ale bezskutecznie.
Zgodnie z kolejnymi relacjami, następnego dnia skacząca postać miała ponownie zaatakować niedaleko domu Mary Stevens. Napastnik rzekomo wskoczył na drogę przejeżdżającego wozu, sprawiając, że woźnica stracił nad nim kontrolę. Następstwem tego był wypadek, wywrócenie pojazdu i obrażenia, jakie odniósł prowadzący wóz. Kilku świadków twierdziło, że tajemnicza postać uciekła z miejsca zdarzenia, przeskakując przez dziewięciostopowy (2,7 metra) mur i wydając ostry, piskliwy śmiech.
Wkrótce potem wiadomości o obserwacjach niecodziennego skoczka przeniknęły do prasy. W wielu gazetach pojawiły się opisy spotkań z postacią, którą wkrótce ochrzczono mianem "Spring Heeled Jack" – wierzono bowiem, że wspomnianych wyżej napaści dopuścił się mężczyzna posiadający buty ze sprężynami wbudowanymi w obcasy. Miało to umożliwiać mu wykonywanie ogromnych skoków. Natomiast imienia „Jack” zwyczajowo używano wówczas na określenie każdego nieznanego z imienia i nazwiska mężczyzny.
Reakcja władz.
Kilka miesięcy po opisanych powyżej wydarzeniach, 9 stycznia 1838, burmistrz Londynu, sir John Cowan, ujawnił na posiedzeniu rady miejskiej w Mansion House, iż parę dni wcześniej otrzymał anonimowy list na temat Spring Heeled Jacka. Osoba podpisująca się jako „mieszkaniec Peckham”, pisała, iż jest zaniepokojona powtarzającymi się doniesieniami o spotkaniach w podlondyńskich wioskach z indywiduami przebranymi za ducha, niedźwiedzia i diabła. Zgodnie z treścią listu, tajemniczy napastnik śmiertelnie wystraszył siedem kobiet, spośród których dwie ciężko zachorowały po spotkaniu z dziwną postacią.
Pomimo tego, że burmistrz wydawał się odnosić sceptycznie do treści listu, jeden z uczestników zgromadzenia potwierdził, że "służące z Kensington, Hammersmith i Ealing opowiadają przerażające historie o tym duchu lub diable". Sprawa została opisana w numerze gazety "The Times" z 9 stycznia, a w innych ogólnokrajowych dziennikach 10 stycznia. Następnego dnia (11 stycznia) Cowan zaprezentował zgromadzonym stertę listów przysłanych przez osoby z różnych części i przedmieść Londynu, żalących się na podobne "oszukańcze żarty". Jeden z autorów pisał o przestraszonych kobietach z Hammersmith, które spotkały się z potworem. Część z nich została "poraniona rodzajem szponów jakie złoczyńca posiadał na dłoniach". Inny nadawca listu twierdził, że w Stockwell, Brixton, Camberwell i Vauxhall kilka osób umarło ze strachu, a inne mają problemy psychiczne po spotkaniach ze Spring Heeled Jackiem. Kolejny autor pisał zaś o obserwacjach postaci w Lewisham i Blackheath.
Burmistrz był zdania, że przedstawione mu opisy są "wielkimi wyolbrzymieniami". Później jednak osoba, której ufał, opowiedziała mu historię służącej z Forest Hill, która została śmiertelnie przerażona przez postać w niedźwiedziej skórze. Cowan zdecydował, że sprawca tych wybryków musi zostać schwytany i osądzony. Policji polecono znaleźć osobę odpowiedzialną za ataki. Wyznaczono także nagrodę za jej złapanie.
Relacja zamieszczona w "The Brighton Gazette", która pojawiła się także w "The Times" z 14 kwietnia 1838, stanowiła opis spotkania ogrodnika z Rosehill ze stworzeniem nieznanej natury. Pisano, że "Spring Heeled Jack, dotarł najwyraźniej do granic Sussex", nawet pomimo tego, że relacja ta nie przypominała innych spotkań z tą postacią. Incydent miał się wydarzyć 13 kwietnia. Ogrodnik natknął się na stworzenie "o kształcie niedźwiedzia lub innego czworonożnego zwierzęcia". Miało ono zwrócić uwagę mężczyzny rykiem, wspiąć się na mur, przebiec po nim, zeskoczyć z ogrodzenia i ścigać przez pewien czas przerażonego ogrodnika. Później rzekomy stwór przeskoczył mur i zniknął.
Przypadki Alsop i Scales.
Prawdopodobnie najbardziej znanymi incydentami z udziałem Spring Heeled Jacka były ataki, jakich rzekomo dopuścił się na dwóch nastolatkach, Lucy Scales i Jane Alsop. Sprawa Alsop była szeroko opisywana w ówczesnej prasie, włączając w to "The Times". Natomiast tylko jeden tytuł poruszył przypadek Scales, prawdopodobnie dlatego, że Alsop pochodziła z rodziny z wyższych sfer, natomiast ta pierwsza była jedynie córką handlarza. Artykuły prasowe opisujące kolejne ataki przyczyniły się do powstania atmosfery zbiorowej histerii, otaczającej całą historię.
Jane Alsop.
19 lutego 1838 Jane Alsop miała przebywać w domu swego ojca, gdy nagle ktoś zastukał do drzwi. Mężczyzna, który znajdował się za nimi, powiedział kobiecie, iż jest policjantem. Wezwał ją do otwarcia i przyniesienia światła, ponieważ, jak stwierdził "złapaliśmy Spring Heeled Jacka, tutaj na ulicy". Alsop przyniosła świecę, otworzyła i ujrzała postać w płaszczu. Kobieta przekazała mu świecę; w tym samym momencie mężczyzna miał zrzucić płaszcz i "zaprezentować najbardziej obrzydliwe i przerażające oblicze". Zgodnie z opisem Alsop, z jego ust wydobywał się biało-niebieski płomień, a oczy przypominały "czerwone kule ognia". Kobieta zeznała, że postać nosiła duży hełm, a jej strój był bardzo obcisły i wykonany z nieprzemakalnej tkaniny. Następnie miał on bez słowa chwycić Alsop i zacząć zdzierać z niej suknię przy pomocy pazurów, które były wykonane "z jakiejś metalicznej substancji". Kobiecie udało się wyrwać i uciec w głąb domu. Postać dogoniła ją jednak, dopadła na schodach i podrapała pazurami na szyi oraz ramionach. Z pomocą przybyła jednak jedna z sióstr Alsop, co spowodowało ucieczkę napastnika.
Lucy Scales.
Osiem dni po rzekomym ataku na Alsop, 28 lutego 1838, 18-letnia Lucy Scales wraz z siostrą wracała od swego brata, rzeźnika mieszkającego w Limehouse. Jak później zeznała na policji, przechodziły właśnie wzdłuż Green Dragon Alley, gdy zauważyły dziwną postać. Był to mężczyzna w długim płaszczu. W pewnym momencie zaatakował on obie kobiety, zionąc "błękitnym ogniem" w twarz Lucy Scales, oślepiając ją i powalając na ziemię.
W tym samym momencie brat Scales miał usłyszeć krzyk. Szybko rozpoznał, że wydała go jego siostra. Opuścił więc dom i pobiegł Green Dragon Alley. Tam zastał Lucy leżącą na ziemi oraz drugą siostrę, próbującą pomoc jej wstać. Obie zabrał do swego mieszkania, gdzie dowiedział się od kobiet co wydarzyło się wcześniej. Opisały one napastnika jako wysokiego, szczupłego mężczyznę o aparycji gentlemana, ubranego w długi płaszcz, trzymającego małą lampę podobną do tych używanych przez ówczesnych policjantów (tzw. "bull's eye lantern"). Indywiduum nie odezwało się ani słowem, a po ataku oddaliło się szybkim krokiem. Po zgłoszeniu tego wydarzenia, policjanci rozpoczęli poszukiwania napastnika. Kilka osób zostało zatrzymanych i przesłuchanych, ale ostatecznie zwolniono je.
Legenda rozprzestrzenia się.
"The Times" opisał atak na Jane Alsop 2 marca 1838, w artykule pod tytułem "The Late Outrage At Old Ford". Zaowocowało to aresztowaniem Thomasa Millbanka, którego oskarżono o to, że to on był Spring Heeled Jackiem i napadał na kobiety. Zaaresztował go policjant James Lea, ten sam, który wcześniej schwytał Williama Cordera, nazywanego "Mordercą z Czerwonej Stodoły". Millbank nosił białe spodnie i długi płaszcz. Odnaleziono nawet świecę, którą miał upuścić przed domem Alsop. Uniknął jednak procesu, ponieważ kobieta z uporem podkreślała, że napastnik zionął ogniem, czego Millbank oczywiście nie potrafił.
Po opisanych powyżej wydarzeniach, Spring Heeled Jack stał się jedną z najpopularniejszych postaci tamtejszego okresu. Jego napaści na kobiety były szeroko opisywane w gazetach wiktoriańskiej Anglii, stały się także tematem kilku sztuk granych w tanich teatrach. Postać diabła została nawet przemianowana na Spring Heeled Jack w niektórych teatrzykach kukiełkowych tzw. "Punch and Judy" (wspominał o tym m.in. Henry Mayhew w serii reportaży o londyńskiej biedocie pt. "London Labour and the London Poor").
Im bardziej znany stawał się Spring Heeled Jack, tym rzadziej pojawiały się relacje o rzekomych z nim spotkaniach. Jednakże w 1843 przez kraj przetoczyła się nowa fala doniesień o atakach dziwnej postaci. Relacja z Northamptonshire mówiła o "wiernym wyobrażeniu samego Diabła, z rogami i ognistymi oczyma", a doniesienia z Anglii Wschodniej opisywały częste ataki Spring Heeled Jacka na woźniców omnibusów pocztowych. Postać tę łączono także z zagadkowymi tzw. "śladami diabła", jakie pojawiły się w Devon w lutym 1855.
Z 1845 pochodzi jedyna relacja ze spotkania ze Spring Heeled Jackiem, które zakończyło się śmiercią jego ofiary. Miała nią stać się 13-letnia prostytutka, Maria Davis, której ciało znaleziono w rynsztoku.
Ostatnie doniesienia.
Na początku lat 70. XIX wieku relacje z rzekomych spotkań ze Spring Heeled Jackiem napływały z wielu, często oddalonych od siebie miejsc. W listopadzie 1872 "News of the World" donosiły, że Peckham znajdowało się w "stanie niepokoju, posiadając coś, co znane było jako „Duch Peckham”, tajemnicza postać, o całkiem alarmującej aparycji". Komentarz redakcyjny wskazywał, że było to nic innego jak "Spring Heeled Jack, który straszył wcześniejsze pokolenia". Podobne historie publikowano w "The Illustrated Police News". W kwietniu i maju 1873 odnotowano liczne spotkania z „Duchem z Parku” w Sheffield, którego miejscowi również utożsamiali ze Spring Heeled Jackiem.
Aldershot.
Znany przypadek rzekomego spotkania ze Spring Heeled Jackiem miało miejsce w sierpniu 1877 w Aldershot, w którym swój udział miała grupa żołnierzy stacjonujących w tamtejszych koszarach. Wartownik John Regan spoglądał w mrok nocy, gdy nagle jego uwagę przyciągnęła dziwna postać poruszająca się w jego kierunku wzdłuż drogi, wykonująca potężne skoki i wydająca metaliczne dźwięki. Kilka chwil później istota zniknęła mu z oczu. Gdy żołnierz wrócił na swój posterunek, pojawiła się ponownie za jego plecami i wymierzyła mu kilka uderzeń w twarz, "ręką zimną jak u trupa". Po chwili na miejsce przybiegło kilku innych mężczyzn, zaalarmowanych dziwnymi odgłosami. Jak później twierdzili, dziwna postać wykonała wówczas skok, unosząc się kilka stóp ponad ich głowami i wylądowała za nimi. Jeden ze strażników strzelił do Spring Heeled Jacka, bez wyraźnego rezultatu, poza rozwścieczeniem istoty. Niektóre źródła podają, że stało się tak, ponieważ żołnierze strzelali jedynie nabojami hukowymi, używanymi do oddawania strzałów ostrzegawczych. Stworzenie znikło w otaczających baraki ciemnościach.
Lord Ernest Hamilton w swoich pamiętnikach "Forty Years On" z 1922 wspominał o spotkaniu ze Spring Heeled Jackiem w Aldershot, jednak wymienia jego nieprawidłową datę – zimę 1879, zaraz po tym, jak jego 60 Regiment Strzelców przeniósł się do tego miasta. Stwierdzał także, że podobny incydent miał miejsce, gdy oddział został ulokowany w Colchesterze zimą 1878. Wspominał również, że po tych wydarzeniach wśród żołnierzy zapanowała taka panika, iż wartownikom rozdano ostrą amunicję i rozkazano strzelać do jakichkolwiek niezwykłych postaci, jakie tylko pojawiłyby się w zasięgu ich wzroku. Po przedsięwzięciu takich środków, nie zanotowano więcej spotkań ze Spring Heeled Jackiem. Hamilton był zdania, że wcześniejsze incydenty były żartami płatanymi przez jednego z jego ludzi, porucznika Alfreya.
Lincolnshire.
Jesienią 1877 Spring Heeled Jack był rzekomo widziany w Newport Arch w Lincolnshire. Miał wówczas nosić owczą skórę. Gniewny tłum ścigał go i nawet udało mu się otoczyć dziwną postać. Podobnie jak w Aldershot, oddano w jego kierunku strzał, który jednak również nie przyniósł żadnego widocznego efektu. Jak opowiadano, udało mu się zbiec przed rozwścieczonymi ludźmi, wykonując ogromny skok.
Liverpool.
Pod koniec XIX wieku relacje o spotkaniach ze Spring Heeled Jackiem napływały coraz częściej z zachodniej Anglii. Około 1888 w Everton, północnej dzielnicy Liverpoolu, postać miała pojawić się rzekomo na dachu kościoła św. Franciszka Ksawerego przy Salisbury Street. Z mniej więcej tego samego okresu pochodzi relacja z rzekomego najścia Spring Heeled Jacka na dom w Cheshire w zachodniej Anglii. Miał on wówczas wskoczyć przez okno do pokoju, w którym dziewczynka grała na pianinie. Istota nie uczyniła jej krzywdy, ale zdemolowała zupełnie pomieszczenie.
We wrześniu 1904 Spring Heeled Jacka widziano ponoć niedaleko William Henry Street. Postać przypominająca wielkiego nietoperza miała wówczas przeskakiwać pomiędzy dachami sąsiednich domów.
XX wiek.
Podobną do Spring Heeled Jacka postacią miał być Pérák, Skaczący Człowiek z Pragi, którego rzekomo widywano w Protektoracie Czech i Moraw w latach 1939–1945. Stał się on elementem czeskiego folkloru, pojawiając się nawet w filmach animowanych, w których walczył z SS.
18 czerwca 1953 postać przypominająca Spring Heeled Jacka była rzekomo widziana na drzewie pekan w Houston (Teksas, USA). Hilda Walker, Judy Meyers i Howard Phillips opisywali istotę jako mężczyznę noszącego "czarną pelerynę, obcisłe spodnie i wysokie buty" oraz "szare lub czarne, obcisłe ubranie".
W 1986, w South Herefordshire, niedaleko od granicy Anglii z Walią, wędrowny sprzedawca o nazwisko Marshall miał spotkać istotę przypominającą Spring Heeled Jacka. Postać rzekomo poruszała się wykonując nadludzkie skoki, minęła mężczyznę na drodze, po czym uderzyła go w policzek. Według opisu Marshalla, miała ona nosić czarny strój narciarski i cechować się m.in. wydłużonym podbródkiem.
Wyjaśnienia.
Nie schwytano nigdy osoby, którą zidentyfikowano by jako Spring Heeled Jacka. Nadnaturalne zdolności, jakimi miał według świadków się cechować oraz bardzo długi okres, w którym pojawiały się kolejne relacje o spotkaniach z istotą, spowodowały powstanie różnych teorii próbujących wyjaśnić ten fenomen. Podczas gdy część badaczy chciała wytłumaczyć go racjonalnie, inni autorzy spekulowali na temat paranormalnej natury Spring Heeled Jacka.
Podejście sceptyczne.
Sceptycy wyjaśniają doniesienia o spotkaniach ze Spring Heeled Jackiem jako objaw masowej histerii, jaka rozwinęła się wokół wielu historii o boogeymanie lub diable, które pojawiały się od stuleci. Mogą być one także wzbogaconą wersją legendy miejskiej o człowieku, który wspinał się na najwyższe dachy, twierdząc, iż goni go diabeł.
Inni uważają, że za całą historią stoi jedna lub więcej osób o makabrycznym poczuciu humoru, które znalazły później swoich naśladowców, przez co relacje z obserwacji rzekomego Spring Heeled Jacka napływały z różnych części kraju. To wyjaśnienie potwierdza jeden z listów, jaki przyszedł do Cowana, w którym jako winnych wskazywano grupę młodych arystokratów. W latach 40. XIX wieku popularna była natomiast plotka, że Spring Heeled Jackiem był irlandzki szlachcic, Henry Beresford (1811–1859). Już wcześniej miał on mieć problemy z policją i oskarżany był o napady na kobiety. Znany był również z zamiłowania do płatania niesmacznych żartów i zawierania ryzykownych zakładów. Z tego powodu nazywany był "Szalonym Markizem". Wiadomo także, że przebywał on w Londynie, gdy miało miejsce pierwsze spotkanie ze Spring Heeled Jackiem. Jednak "The Waterford Chronicle" ustaliło, że posiadał on alibi, ponieważ w tym czasie widziano go na balu z okazji dnia św. Walentego w zamku Waterford. Pomimo tego, wielu upatrywało w nim głównego „podejrzanego” w tej sprawie. E.C. Brewer wspominał, że markiz "zabawiał się, wyskakując bez ostrzeżenia na podróżników, strasząc ich, a od czasu do czasu inni szli jego śladem". W 1842 Beresford ożenił się i osiadł w irlandzkim Curraghmore House, gdzie mieszkał aż do śmierci w 1859. Pomimo tego Spring Heeled Jack pojawiał się dalej.
Zwolennicy teorii zbiorowej histerii wskazują na szereg zjawisk, które towarzyszyły fali doniesień o spotkaniach ze Spring Heeled Jackiem, takie jak przesądy, niesprawdzone plotki, sensacyjne publikacje w prasie, folklor bogaty w opowieści o wróżkach i dziwnych stworzeniach. W efekcie powstała legenda miejska, spopularyzowana następnie przez ówczesne media i wzbogacana o kolejne elementy. To z kolei mogło wpływać na kolejne osoby, które utrzymywały, że widziały dziwną istotę.
Innym wyjaśnieniem obserwacji dziwnej, skaczącej istoty jest kangur ("Macropodidae"), spotkanie z którym mogło być bardzo niezwykłym wydarzeniem dla osób żyjących w wiktoriańskiej Anglii. Uwagę zawraca jednak fakt, że ucieczka tak dużego zwierzęcia z jakiegokolwiek ówczesnego ogrodu zoologicznego z pewnością zostałaby zauważona i odnotowana.
Paranormalny fenomen.
Teorie mówiące o Spring Heeled Jacku jako paranormalnym fenomenie, wskazują na jego nadludzkie umiejętności (zianie błękitnym ogniem, umiejętność wykonywania ogromnych skoków) i wygląd (świecące oczy). Jedna z hipotez określa go jako istotę przybyłą z innej planety, o być może silniejszej grawitacji. Inne wyjaśnienia mówią o demonie, przypadkowo lub celowo sprowadzonym do naszego świata przez okultystów. Takie wyjaśnienie zagadki Spring Heeled Jacka zaproponowali m.in. John Keel (autor książki "The Mothman Prophecies" o innym zagadkowym stworzeniu, "Mothmanie") i Jacques Vallée.

</doc>
<doc id="819199" url="https://pl.wikipedia.org/wiki?curid=819199" title="Bustum">
Bustum

Bustum - w archeologii obiekty, przeznaczone na miejsce kremacji, które pełniły jednocześnie funkcję grobu. 
Taka pierwotnie była etymologia bustum Festus. Były one używane jednorazowo, choć na jednym stosie mogło być poddanych kremacji, w jednym czasie, kilku osobników. Geneza ich nie jest znana, ani też przyczyna, dla której część zmarłych spalano na tego typu założeniach. Są one charakterystyczne dla terenów Imperium Rzymskiego, choć występują również na terenach Barbaricum. Busta występują w zróżnicowanych wariantach w literaturze przedmiotu wyróżniane są busta jamowe ("Gruben Busta"); busta powierzchniowe ("Flähen Busta") oraz tzw. busta schodkowe ("Etage Busta"). Różnicuje je głównie sposób wzniesienia w nich stosu, gdzie przykładowo w bustach jamowych stos wznoszono nad jamą grobową. 
Inne miejsca kremacji ustrinum

</doc>
<doc id="819202" url="https://pl.wikipedia.org/wiki?curid=819202" title="Menedżer uruchamiania">
Menedżer uruchamiania

Menedżer uruchamiania () – program mający za zadanie umożliwienie wyboru konkretnego systemu operacyjnego przy starcie komputera. Menedżery uruchamiania zazwyczaj nie mieszczą się w całości w standardowym obszarze MBR (394 lub 446 bajtów), więc są ładowane przez własne programy rozruchowe. Po uruchomieniu menedżera można wybrać żądany system operacyjny z listy zainstalowanych wcześniej systemów lub opcję uruchomienia z płyty CD-Bootable, sieci lokalnej, USB itp.
Systemy operacyjne firmy Microsoft od DOS-u do Windows Millenium posiadały tylko programy rozruchowe. Nowsze systemy tej firmy, oparte na jądrze NT standardowo wyposażone są w menedżery uruchamiania, które jednak stosunkowo ciężko zmusić do współpracy z systemami spoza Microsoftu.
Większość obecnych systemów opartych na Uniksie lub Linuksie domyślnie instaluje menedżer uruchamiania (przeważnie GRUB lub LILO).
Istnieją także menedżery niezwiązane z producentem systemu operacyjnego. Jedne uniwersalne, czyli dające możliwość instalacji i konfiguracji niezależnie od posiadanego typu i wersji systemu operacyjnego. Inne możliwe do zainstalowania tylko na konkretnym systemie lub rodzinie systemów.

</doc>
<doc id="819205" url="https://pl.wikipedia.org/wiki?curid=819205" title="Thomas Lord Cromwell">
Thomas Lord Cromwell

Thomas Lord Cromwell – kronika opisująca losy Thomasa Cromwella, dworzanina Henryka VIII, napisana około 1600 roku. Jej autorstwo było przypisywane Williamowi Shakespeare’owi.
Po raz pierwszy została wydana w 1602 roku. Strona tytułowa stwierdza, że wystawiała ją Trupa Lorda Szambelana, zaś jej autorem jest „W.S.”, informacja ta pojawia się także na okładce wydania z 1613 roku.
Początkowo przyjmowano, że inicjały „W.S.” oznaczają właśnie Szekspira, sztuka ta została opublikowana w Trzecim Folio, będącym zbiorem jego dzieł, w 1664 roku.
Obecnie jednak badacze zaprzeczają temu, aby autorem tego dzieła był pisarz ze Stratford, istnieje hipoteza, mówiąca, że napisał go Wentworth Smith.

</doc>
<doc id="819207" url="https://pl.wikipedia.org/wiki?curid=819207" title="Bansang">
Bansang

Bansang – miasto w Gambii w dywizji Central River, na południowym brzegu rzeki Gambia, ok. 7,7 tys. mieszkańców (stan z roku 2006). W mieście zlokalizowany jest największy we wschodniej Gambii szpital. W pobliskich kamieniołomach znajdują się liczne gniazdowiska żołny czerwonogardłej ("Merops bulocki"), co sprawia, że miasto często odwiedzają pasjonaci ornitologii.

</doc>
<doc id="819210" url="https://pl.wikipedia.org/wiki?curid=819210" title="Uniwersytet d'Uele">
Uniwersytet d'Uele



</doc>
<doc id="819212" url="https://pl.wikipedia.org/wiki?curid=819212" title="Fara w Płocku">
Fara w Płocku



</doc>
<doc id="819213" url="https://pl.wikipedia.org/wiki?curid=819213" title="Mario Gómez">
Mario Gómez

Mario Gómez García (wym. ; ur. 10 lipca 1985 w Riedlingen) – niemiecki piłkarz hiszpańskiego pochodzenia, który występował na pozycji napastnika. W latach 2007–2018 reprezentant Niemiec.
Kariera klubowa.
Swoją karierę piłkarską zaczynał w małych klubach SV Unlingen, a następnie FV Saulgau. Potem trafił do juniorskiej drużyny SSV Ulm 1846, w której trenował do 2001 roku. Wtedy odszedł do VfB Stuttgart, gdzie najpierw grał w drużynie młodzieżowej, a w 2003 roku został włączony do składu rezerw. Jeszcze w sezonie 2003/2004 zadebiutował w Bundeslidze, 8 maja w wyjazdowym meczu 32. kolejki, przegranym 1:2 z Hamburger SV, gdy w 48. minucie zmienił Imre Szabicsa. W marcu pojawił się w meczu 1/8 finału Ligi Mistrzów UEFA przeciwko Chelsea F.C. W tym samym sezonie z młodzieżowym zespołem VfB został mistrzem Niemiec. W sezonie 2004/2005 w drużynie amatorów w Regionallidze zdobył 15 goli w 24 meczach.
17 września 2005 w wygranym wyjazdowym meczu z 1. FSV Mainz 05 zdobył swojego pierwszego gola w lidze. Łącznie w sezonie 2005/2006 wystąpił w 30 spotkaniach i zdobył 6 goli, dokładając do tego 2 w Pucharze UEFA (oba w meczu z Rapidem Bukareszt, wygranym 2:1). Ze Stuttgartem zajął 9. miejsce w Bundeslidze.
Latem 2006 przedłużył kontrakt do 30 czerwca 2011. Od początku sezonu 2006/2007 zaczął regularnie grać w pierwszym składzie. W rundzie jesiennej zdobył 8 goli w lidze, a w każdym meczu pierwszych czterech kolejek rundy wiosennej zdobywał gola. W meczu z VfL Bochum doznał kontuzji i do końca sezonu nie pojawił się na boisku. Wraz ze Stuttgartem wywalczył mistrzostwo Niemiec. W całym sezonie zdobył 14 goli w lidze.
Od początku sezonu 2009/2010 był piłkarzem Bayernu Monachium. Pierwszy sezon w Bayernie zakończył z 14 trafieniami w lidze.
Sezon 2010/11 zakończył z tytułem króla strzelców Bundesligi z 28 bramkami. W sezonie 2011/2012 strzelił we wszystkich rozgrywkach 41 goli w 52 meczach. W Lidze Mistrzów Bayern dotarł do finału z Chelsea F.C. w Monachium, w którym Gómez rozegrał pełne 90 minut wraz z dogrywką oraz trafił do bramki podczas serii rzutów karnych. Mecz wygrała Chelsea.
W sezonie 2012/2013, z powodu kontuzji, stał się zmiennikiem Mario Mandžukicia. Wraz z klubem sięgnął po tzw. potrójną koronę, zdobywając Mistrzostwo Niemiec, Puchar Niemiec oraz zwyciężając w Lidze Mistrzów.
Po zakończeniu sezonu odszedł za około 16 milionów euro do włoskiego ACF Fiorentina.
W sezonie 2013/2014 z powodu kontuzji kolana wystąpił w 9 meczach Serie A, w których zdobył 3 bramki i jedną asystę. W Lidze Europy wystąpił w 6 meczach. W 1/8 finału z Juventusem strzelił bramkę na 1:1, była to jego jedyna bramka w tych rozgrywkach. W całym sezonie wystąpił w 15 meczach, zdobywając 4 bramki i 2 asysty.
W sezonie 2014/2015 został królem strzelców Pucharu Włoch z 4 bramkami na koncie. W lidze wystąpił w 20 spotkaniach, zdobywając 4 bramki i notując 2 asysty. W całym sezonie wystąpił w 32 meczach, strzelając 10 bramek i notując 4 asysty.
Po sezonie 2014/15 został wypożyczony do tureckiego Beşiktaş JK.17 sierpnia 2016 został piłkarzem VfL Wolfsburg, podpisując trzyletnią umowę.
Od 2018 roku kontynuuje karierę w VfB Stuttgart. 28 czerwca 2020 ogłosił zakończenie kariery piłkarskiej, a tego samego dnia zakończył karierę piłkarską. 
Kariera reprezentacyjna.
Karierę reprezentacyjną Gomez rozpoczął wcześnie, bo od występów w reprezentacji Niemiec U-16, w której zagrał w 3 meczach i zdobył 1 gola. Potem przyszły występy w kadrze U-17 (14 meczów, 5 goli), U-17/U-18 (23 mecze, 11 goli), U-20 (6 meczów, 1 gol) oraz U-21 (2 mecze, 1 gol).
7 lutego 2007 Gomez zadebiutował w pierwszej reprezentacji pod wodzą Joachima Löwa, w wygranym 3:1 towarzyskim meczu z reprezentacją Szwajcarii. W 30. minucie debiutu strzałem głową zdobył gola na 2:0 dla Niemców. Gomez uczestniczył w EURO 2008 na boiskach Austrii i Szwajcarii, jednak nie udało mu się tam nic zwojować. Nie strzelił żadnej bramki, a wystąpił w czterech meczach. Z reprezentacją doszedł do finału, gdzie nie udało się jednak wygrać z Hiszpanami. Gomez pojawił się na boisku w drugiej połowie. Na Euro 2012 strzelił trzy gole, był jednym z 6 królów strzelców turnieju. Z powodu kontuzji nie zagrał na Mistrzostwach Świata 2014 w Brazylii. Ostatni mecz w reprezentacji Gomez rozegrał 3 września 2014 roku w Düsseldorfie. Niemcy przegrali z Argentyną 2-4. Mario Gomez nie był powoływany na żaden z meczów eliminacji do Mistrzostw Europy 2016, jednak na same finały został powołany do kadry, która odpadła w półfinale.
W 2010 roku zdobył brązowy medal na Mistrzostwach Świata 2010.

</doc>
<doc id="819214" url="https://pl.wikipedia.org/wiki?curid=819214" title="Fara w Przasnyszu">
Fara w Przasnyszu



</doc>
<doc id="819215" url="https://pl.wikipedia.org/wiki?curid=819215" title="Fara w Lidzbarku Warmińskim">
Fara w Lidzbarku Warmińskim



</doc>
<doc id="819216" url="https://pl.wikipedia.org/wiki?curid=819216" title="Fara w Ciechanowie">
Fara w Ciechanowie



</doc>
<doc id="819217" url="https://pl.wikipedia.org/wiki?curid=819217" title="For Whom the Bell Tolls">
For Whom the Bell Tolls

For Whom the Bell Tolls – singel zespołu Metallica z albumu "Ride the Lightning" z 1984 roku. Utwór został skomponowany przez Jamesa Hetfielda, Larsa Ulricha i Cliffa Burtona.
Utwór rozpoczyna się i kończy uderzeniami dzwonów, podobne wstępy mają m.in. „Black Sabbath” zespołu Black Sabbath, czy też „Hells Bells” zespołu AC/DC. Chromatyczny wstęp często bywa mylony z gitarą elektryczną. W rzeczywistości gra go Cliff Burton na gitarze basowej korzystając przy tym z efektów gitarowych, by osiągnąć zniekształcenie dźwięku oraz pedału wah-wah. Po wstępie Burton z gitarą basową usadawia się w stałym trójwierszowym rytmie.
Tekst piosenki napisany został na podstawie rozdziału z powieści Ernesta Hemingwaya, "„For Whom the Bell Tolls”" ("„Komu bije dzwon”"), w którym pięciu republikańskich żołnierzy podczas hiszpańskiej wojny domowej próbuje uciec Frankistom z ukradzionymi końmi, zostają jednak zabici przez wrogi samolot na wzgórzu, na którym zostali otoczeni.
Pierwsza solówka na gitarze elektrycznej grana przez Kirka Hammetta jest bardzo podobna do tej którą gra Tony Iommi na koniec piosenki zespołu Black Sabbath, „Fairies Wear Boots” z albumu "Paranoid" z 1970 roku.
Utwór jest niemal zawsze grany na koncertach zespołu. Podczas wykonywania tej piosenki na żywo przez Metallikę tradycyjnie zaczyna się ona od solówki na basie jako hołd dla Cliffa Burtona.
Piosenka została wykonana z orkiestrą symfoniczną i jest zawarta na albumie "S&amp;M". Została zagrana nieco szybciej, dlatego też jest 20 sekund krótsza od wersji z "Ride the Lightning". Utwór znalazł się również na "".
„For Whom the Bell Tolls” został zagrany 30 września 2000 roku w Katowicach na zlocie fanów Metalliki. Na okładce płyty z tego koncertu przekręcono nazwę piosenki ("„For Whom the Bells Tolls”") i nazwisko Cliffa (Burton).
Fiński zespół Apocalyptica zamieścił na swoim albumie "Inquisition Symphony" w 1997 roku nieco skróconą wersję tej piosenki zagraną na samych wiolonczelach. Na albumie znalazły się również 3 inne utwory Metalliki.
„For Whom the Bell Tolls” doczekał się również wersji techno. Nagrał ją DJ Spooky i została umieszczona na ścieżce dźwiękowej do filmu Spawn.
Część utworu znalazła się również w początkowych scenach filmu „Zombieland” oraz „Triple Frontier”

</doc>
<doc id="819229" url="https://pl.wikipedia.org/wiki?curid=819229" title="Flaga Bytomia">
Flaga Bytomia

Flaga Bytomia – jeden z symboli miasta Bytom w postaci flagi ustanowiony uchwałą nr XXII/400/00 z 11 września 2000 roku.
Wygląd i symbolika.
Flaga składa się z pięciu kolorowych, poziomych pasów ułożonych w następującej kolejności:
Na środku, pomiędzy dwoma niebieskimi pasami, umieszczono herb bytomski pochodzący z pieczęci ławniczej z roku 1350. Stosunek szerokości do długości płata flagi wynosi 5:8. 

</doc>
<doc id="819230" url="https://pl.wikipedia.org/wiki?curid=819230" title="Ajos Nikolaos (Grecja)">
Ajos Nikolaos (Grecja)

Ajos Nikolaos (gr. Άγιος Νικόλαος) – miasto w Grecji, na północno-wschodnim wybrzeżu Krety, w administracji zdecentralizowanej Kreta, w regionie Kreta, w jednostce regionalnej Lasiti. Siedziba gminy Ajos Nikolaos. W 2011 roku liczyło 11 421 mieszkańców.
Położone jest na zachodnim brzegu zatoki Mirabello. W jego centrum znajduje się połączone z morzem słodkowodne jezioro Wulismeni, wokół którego skupionych jest szereg lokali gastronomicznych (tawern).
Historia.
Nazwa miasta pochodzi od cerkwi św. Mikołaja (gr. "Ájos Nikólaos") – jednej z najstarszych świątyń na Krecie. Znajduje się ona na położonym na północny wschód od miasta półwyspie, na terenie należącym obecnie do właścicieli pobliskiego luksusowego hotelu. Zawiera ocalałe szczątki rzadkich fresków z czasów ikonoklazmu oraz późniejsze malowidła ścienne ze scenami biblijnymi i wizerunkami świętych (XIV w.).
Okręgowe Muzeum Archeologiczne (założone w 1970) z obiektami pochodzącymi ze wschodniej części Krety (wcześniej gromadzonymi w Heraklionie). Obejmuje głównie znaleziska z rejonu Lasithi od czasów minojskich do rzymskich, m.in. wyjątkową „boginię z Myrtos” w postaci naczynia.
Muzeum Sztuki Ludowej (ul. Kunduru) wystawia niewielkie zbiory miejscowych ubiorów, tkanin, haftów oraz ikon.
Miejscowość przyciąga malowniczym położeniem i swoistym stylem. Brak jest własnej plaży; pewną atrakcję stanowić może jezioro Wulismeni, rzekomo bezdenne, z morzem połączone kanałem dla stworzenia wewnętrznego portu.
Ajos Nikolaos jest za to bazą turystyczną i wygodnym punktem wypadowym do okolicznych miejscowości i miejsc historycznych: Elunda i Olus nad zatoką, górskiego klasztoru pielgrzymkowego Faneromenis, ruin minojskiego miasta portowego Gurnia, górskiej wsi Kritsa z kościołem maryjnym z freskami (XIII-XV w.), ruin starożytnego Lato (VII-IV w. p.n.e.).

</doc>
<doc id="819231" url="https://pl.wikipedia.org/wiki?curid=819231" title="USS Ozark (1863)">
USS Ozark (1863)

USS "Ozark" – monitor rzeczny marynarki wojennej Unii z okresu wojny secesyjnej. Był pierwszą jednostką US Navy noszącą tę nazwę. Zwodowany 18 lutego 1863 roku, przyjęty do służby 18 lutego 1864. "Ozark" spędził całą swoją służbę w United States Navy służąc w Eskadrze Rzeki Missisipi. W 1864 wziął udział w ekspedycji na rzekę Red River. Po zakończeniu wojny secesyjnej okręt został wycofany ze służby w Mound City 24 lipca 1865 i sprzedany 29 listopada 1865.
Historia i opis.
"Ozark" był drewnianym jednowieżowym monitorem o napędzie śrubowym, jedyną jednostką swojego typu. Zamówiony został w zakładach George'a Bestora z Peorii, lecz kadłub wykonała firma Hambleton, Collier &amp; Co. z Mound City jako podwykonawca. Maszyny dostarczyła firma Charles McCord z Saint Louis. Według kontraktu, miał mieć zanurzenie do 1,45 m (4'8") i prędkość na próbach 9 węzłów., lecz w rzeczywistości osiągał do 6 węzłów. Na pokładzie za wieżą znajdowała się lekka nadbudówka z kabinami dla oficerów i dwa wysokie kominy umieszczone obok siebie, charakterystyczne dla jednostek rzecznych. 
Pancerz był wykonany z płyt żelaznych. Najsilniej chroniona była wieża projektu Ericssona - 152 mm (6") grubości. Na długości 12 m od dziobu pancerz burt miał grubość 32 mm (dwie warstwy po 1¼"), sięgający 30 cm poniżej linii zanurzenia, a dalej w kierunku rufy pancerz miał 28 mm (dwie warstwy po 1 1/8"). Pokład górny miał grubość 25 mm (1"). Na rufie początkowo była niska drewniana osłona, dla ustawiania dział, pokryta żelazem, lecz później zdemontowana z powodu przekroczonego zanurzenia na rufie.
Uzbrojenie główne stanowiły dwa 11-calowe (279 mm) gładkolufowe działa Dahlgrena w wieży. Przed lipcem 1864 roku dodano stojące na pokładzie 4 gładkolufowe działa: 1 działo 10-calowe (254 mm) i 3 działa 9-calowe (229 mm), umieszczone na dziobie, rufie i każdej z burt (wszystkie również gładkolufowe Dahlgrena). Ponadto, miał on być eksperymentalnie uzbrojony w 9-calowe "działo podwodne" ("submarine gun"), wystrzeliwujące pocisk pod wodą, lecz projekt tego działa, o wątpliwej skuteczności, został zarzucony w styczniu 1863, jeszcze przed wodowaniem.
Napęd, nietypowo dla okrętów rzecznych, stanowiły 4 czterołopatowe żelazne śruby średnicy 213 cm (7'). Napędzane były przez cztery silniki parowe o średnicy cylindrów 38 cm (15') i skoku 61 cm (24'), przy tym po dwie maszyny pracowały na wspólny wał, napędzający parę śrub (taki sam napęd otrzymały jedynie monitory typu "Marietta" i podobny typu "Milwaukee"). Okręt miał cztery kotły i 3 stery. 
We wrześniu 1863 prowadzone były próby okrętu, lecz został przyjęty do służby dopiero 18 lutego 1864, po poprawkach mających na celu m.in. wzmocnienie kadłuba. Pierwszym dowódcą był "Acting Master" George W. Browne (do marca 1865), następnie "Acting Master" John Powell do końca wojny..
"Ozark" wziął udział tylko w jednej większej akcji bojowej - ekspedycji na Red River admirała Davida Dixona Portera od 12 marca do 22 maja 1864. Podczas niej wszedł na mieliznę pod Alexandrią w Luizjanie (z admirałem na pokładzie) i podczas próby zejścia, uszkodził przekładnię jednej ze śrub. 
Zdaniem admirała Portera, "Ozark" był nieudanym okrętem, a kadłub miał słabość strukturalną. Z drugiej strony jednak, zdołano zamontować na nim silniejsze uzbrojenie, niż pierwotnie przewidziane. Wadą było szczególnie duże zużycie węgla (ok.2,1 t na godzinę).

</doc>
<doc id="819233" url="https://pl.wikipedia.org/wiki?curid=819233" title="Aston Martin DBR9">
Aston Martin DBR9

Aston Martin DBR9 – wyczynowa odmiana modelu Aston Martin DB9. Pierwszy raz została zaprezentowana 4 listopada 2004 roku w fabryce Astona Martina w Gaydon.
Cała konstrukcja opiera się na DB9. Jednostkę napędową stanowi aluminiowy silnik V12 o mocy 600 KM i momencie obrotowym 700 Nm. Napęd przekazywany jest na tylne koła za pośrednictwem 6-biegowej przekładni xTrac zamontowanej przy tylnej osi. Użyto hamulców tarczowych wykonanych z włókien węglowych i wyposażonych w 6-tłoczkowe zaciski Brembo. Kolejną modyfikacją było zastosowanie amortyzatorów firmy Koni i sprężyn Eibach. Samochód porusza się na 18-calowych felgach firmy OZ wykonanych z magnezu. Na wyżej wymienione felgi nakłada się opony Michelin o szerokości 14 cali. Masa pojazdu wynosi 900 kg. Przyspieszenie 0-100 km/h to 2,9 sekundy.
Na użytek Aston Martin Racing zbudowano 12 egzemplarzy. Dla odbiorców indywidualnych wyprodukowanych zostało 20 dodatkowych samochodów o numerach ramy 101-120.
Załogi Astona Martina biorą między innymi udział w takich wyścigach i seriach wyścigowych jak 24h Le Mans, Le Mans Series, American Le Mans Series czy FIA GT Championship.

</doc>
<doc id="819234" url="https://pl.wikipedia.org/wiki?curid=819234" title="Józef Puzyna (historyk)">
Józef Puzyna (historyk)

Józef Edward ks. Puzyna herbu Oginiec (12 września 1878 w Hremiaczach koło Brześcia nad Bugiem - 20 stycznia 1949 w Częstochowie) – historyk, genealog, współwłaściciel majątku Hremiacze w powiecie brzeskim.
Życiorys.
Rodzina.
Był synem Józefa Adolfa Marcina (1846-1914) ziemianina i sędziego pokoju pow. brzeskiego właściciela majątku Hremiacze i Marii Józefy Tekli Ewy z Okwietko-Szyszłłów h. Dołęga (1858-1933), córki Tytusa i Józefy z Puzynów. Jego siostrami były:
Pierwsze lata.
Urodził się w majątku Hremiacze (pow. brzeski). Szkołę średnią ukończył w 1898 r. w Warszawie. Tutaj rozpoczął twórczość literacką. Jego wiersze wówczas ukazywały się w prasie warszawskiej. 
Na emigracji.
Studiował historię i literaturę na Uniwersytecie we Fryburgu, gdzie uzyskał tytuł doktora filozofii, a następnie mieszkał. Ogółem spędził w Szwajcarii 20 lat. Wyjazd Puzyna z rodzinnych stron związany był z jego zaangażowaniem w publicystykę niepodległościową. Wzbudziło to niepokój władz carskich. 
Po zdekonspirowaniu zdecydował się opuścić ojczyste strony i osiedlić się zagranicą. We Fryburgu rozpoczął bardzo ożywioną działalność tak naukową i artystyczną jak i patriotyczną. Brał udział w pracach Centralnej Agencji Polskiej w Lozannie. Był współwydawcą „Zbioru dokumentów odnoszących się do sprawy polskiej” wydanego w sierpniu 1914 r. Był jednym z sygnatariuszy deklaracji lozańskiej polityków polskich za granicą z 11 listopada 1916 r. potępiającą Akt 5 listopada 1916 r. zawierający proklamację cesarzy Niemiec i Austrii. Pracował również w Komitecie Narodowym Polskim formacji politycznej powstałej pod auspicjami Romana Dmowskiego czyniącej zabiegi dyplomatyczne w celu uzyskania przez Polskę niepodległości. W swoich badaniach naukowych interesował się przede wszystkim zagadnieniami dotyczącymi pochodzenia i roli politycznej kniaziów litewsko-ruskich. W 1911 r. ukazał się w „Miesięczniku Heraldycznym” jego artykuł „O pochodzeniu kniazia Fedka Nieświeskiego”, który zyskał szeroki rozgłos i zapoczątkował wieloletnią polemikę. Równocześnie publikował poezje. W 1905 r. wydał tomik pt. „Ongi”. Wybuch pierwszej wojny światowej zmobilizował go do większej aktywności pisarskiej. Pisał pod pseudonimem Wejdawutas liczne utwory patriotyczne, jak np. „Poemat dnia dzisiejszego. Sztuka w pięciu aktach”, zbiory wierszy „Z kurzem krwi bratniej”, „Ojcze nasz”, „Krakowskie wesele” i in. Do jego spuścizny literackiej należą także utwory pisane prozą jak np. „W naszej to mocy” czy „Przed burzą” (pisany pod pseudonimem Jan Okwietko). W 1906 r. dokonał również przekładu znanego wówczas dramatu Henryka Ibsena „Gdy się zbudzimy wśród umarłych”.
W kraju.
Wrócił do kraju po zakończeniu I wojny światowej. W maju 1920 wraz z żoną i czwórką dzieci przyjął polskie obywatelstwo. Wkrótce rozpoczął pracę w Ministerstwie Spraw Zagranicznych i po kilku latach został redaktorem czasopisma informacyjnego „Messager Polonais” wydawanego przez MSZ. W 1933 r. zakończył pracę zawodową i przeniósł się do Brzostowicy Wielkiej (pow. grodzieński) do majątku swojego zięcia Stanisława hr. Kossakowskiego, gdzie oddawał się swoim zamiłowaniom, a mianowicie badaniom genealogicznym i filatelistyce. Mieszkał tam do wojny. 
II wojna światowa i czasy powojenne.
Józef Puzyna mieszkał w stolicy prawie przez całą wojnę aż do powstania warszawskiego. 10 września 1944 r. wyjechał z ogarniętej powstańczym wrzeniem stolicy. Odwiedzając po drodze zaprzyjaźnione osoby dotarł do Częstochowy, gdzie 1 grudnia 1945 r. podjął pracę w Wydziale Kultury i Sztuki tamtejszego magistratu. W Częstochowie w 1947 r. opublikował swoją ostatnią książkę: „Moje wspomnienia o Rodziewiczównie”. Tam zmarł i został pochowany na cmentarzu Kule.

</doc>
<doc id="819235" url="https://pl.wikipedia.org/wiki?curid=819235" title="Żołobek">
Żołobek



</doc>
<doc id="819241" url="https://pl.wikipedia.org/wiki?curid=819241" title="Adelaer">
Adelaer

Adelaer – przydomek żeglarza duńskiego Kurta Siverstena, ur. 16 grudnia 1622 w Brevik (Norwegia), zm. 5 listopada 1675 w Kopenhadze. Odznaczył się w służbie holenderskiej i weneckiej pod Dardanelami 13 maja 1654, kiedy otoczony przez 67 galer tureckich, rzucił się z jednym tylko okrętem na nieprzyjaciela, zatapiając piętnaście okrętów i paląc dalszych kilka, zabijając w ten sposób do pięciu tysięcy Turków. Za zwycięstwa w tej kampanii odznaczony przez Wenecjan orderem św. Marka; otrzymał też od nich 1400 dukatów rocznej renty.
W 1661 roku objął dowództwo floty duńskiej, którą przekształcił na wzór holenderskiej.
Przydomek "Adelaer" ("orzeł") zawdzięczał swoim żeglarskim talentom.

</doc>
<doc id="819242" url="https://pl.wikipedia.org/wiki?curid=819242" title="Rassenschande">
Rassenschande

Rassenschande (niem. "zhańbienie rasy") – pojęcie wprowadzone przez nazistowską propagandę na początku 1935, które nabrało szczególnego znaczenia po wprowadzeniu w Niemczech dyskryminujących Żydów ustaw norymberskich w dniu 15 września 1935, będących elementem polityki rasowej III Rzeszy.
Do 15 września 1935 w świetle niemieckiego prawa małżeństwa Żydów z „osobami krwi niemieckiej”, jak określały rodowitych Niemców przepisy, były dozwolone. Już na początku 1935 naziści zmierzali do ograniczenia tych praw, zwiększając nacisk propagandowy na społeczeństwo, który miał przygotować je na dyskryminujące mniejszość żydowską przepisy. Próbowano ograniczać intymne kontakty między Żydami a kobietami niemieckimi oraz między Żydówkami a mężczyznami niemieckimi, wzywając ich do zaprzestania „hańbienia rasy” i podkreślając jednocześnie, iż osoby które nie posłuchają tych zaleceń zasługują na szczególne potępienie. Zwykły taniec mógł być uznany za prowokację i spowodować surowe konsekwencje, zwykle ich ofiarą padały kobiety bądź mężczyźni którzy utrzymywali kontakty z Żydami bądź Żydówkami. Pod ich domami zbierały się zgromadzenia osób, zorganizowane przez nazistów, przeciwnych „hańbieniu rasy”. Grupy te ochraniane były przez bojówki SA, mające za zadanie utrzymanie porządku, głównie w celu przeciwdziałania ewentualnej negatywnej reakcji społeczeństwa, które w przypadku, gdyby demonstracje wymknęły się spod kontroli, mogłoby sprzeciwić się takim praktykom i doprowadzić w konsekwencji do zakazu zgromadzeń pod domami kobiet bądź mężczyzn i demonstracji ulicznych.
Demonstracje grup przeciwnych „hańbieniu rasy” zwykle przebiegały według jednego schematu: ich członkowie nieśli transparenty z wypisanymi nazwiskami kobiet bądź mężczyzn dopuszczających się niepożądanych zachowań określanych propagandowo jako „zdrajczynie rasy” bądź „zdrajcy rasy”, a tłum w wielogodzinnych przemarszach okrążał miasteczko lub wieś skandując hasła wzywające do zaprzestania kontaktów z Żydami. Pochody takie odbywały się każdej niedzieli aż do osiągnięcia pożądanego efektu. Jednocześnie zorganizowana kampania prasowa ogłaszała „masowe poparcie” dla akcji zamieszczając listy osób podejrzanych o „hańbienie rasy”.
Kontrola nad zachowaniami seksualnymi społeczeństwa niemieckiego zaostrzyła się 13 lipca 1935, kiedy to aresztowano 6 Żydów (mężczyzn) i kilka, jak propagandowo określano, „tzw. niemieckich kobiet”. Pod koniec lipca w aresztach znajdowało się już 26 osób podejrzanych o „hańbienie rasy”, które skierowano do obozów koncentracyjnych – mężczyzn (Żydów) przewieziono do obozu w Lichtenburgu, a kobiety (Niemki) do obozu w Moringen.
Wszelkie małżeństwa z Żydami i stosunki natury intymnej zostały zakazane na mocy jednej z ustaw norymberskich – ustawy o ochronie niemieckiej krwi i czci (niem. "Gesetz zum Schutze des deutschen Blutes und der deutschen Ehre") z dnia 15 września 1935. Złamanie zakazu małżeństwa lub kontakty kobiet niemieckich z Żydami groziły karą więzienia. Osoby, które chciały zawrzeć związek małżeński, zgodnie z wymaganiami ustawy, musiały uzyskać odpowiednie zaświadczenia wydawane na podstawie badań rasowych przeprowadzanych w specjalnych ośrodkach przez uprawnionych lekarzy.

</doc>
<doc id="819249" url="https://pl.wikipedia.org/wiki?curid=819249" title="Trybunał Państwa">
Trybunał Państwa

Trybunał Państwa (niem. "Reichsgericht") – trybunał prawa publicznego istniejący w Austro-Węgrzech w latach: 1869–1918, uważany za pierwszy trybunał konstytucyjny.
Geneza.
Powstanie Trybunału Państwa było wynikiem kryzysu, w jakim znalazła się Austria na początku II połowy XIX w. Narastające konflikty narodowościowe uwidoczniły się już w okresie Wiosny Ludów, pozornie zażegnane, wybuchły z nową siłą po przegraniu przez Austrię wojny siedmiotygodniowej z Prusami w 1866 r. Konieczna okazała się zmiana formy ustrojowej państwa, w wyniku której Austria przekształciła się w monarchię austro-węgierską, podczas transformacji przewidziano powołanie instytucji Trybunału Państwa.
Ustawa zasadnicza o ustanowieniu Trybunału Państwa.
Projekt ustawy miało przygotować ministerstwo sprawiedliwości, na którego czele stał E. Herbst, w tym celu powołano podkomisję (sierpień 1867), której przewodniczącym został J. Waser. Debata nad projektem w Izbie Posłów rozpoczęła 8 października 1867, w większości zaakceptowano projekt rządowy. Ustawa o organizacji Trybunału Państwa, o postępowaniu przed nim i o wykonywaniu jego orzeczeń otrzymała sankcję cesarską 18 kwietnia 1869 r. Ustawa ta stała się częścią konstytucji grudniowej regulującej ustrój Przedlitawii.
Trybunał rozpoczął działalność 21 czerwca. Wewnętrzny regulamin Trybunału opracowali Eduard von Quesar i Hye von Glunek. Został on zatwierdzony przez cesarza i wszedł w życie 26 października 1869 r. Pierwsza publiczna rozprawa odbyła się 29 listopada.
Organizacja i struktura.
Siedziba Trybunału znajdowała się w Wiedniu (tam też zobowiązany był zamieszkiwać prezydent Trybunału oraz zastępcy i stali referenci). W skład trybunału wchodzili prezydent trybunału i jego zastępca mianowani dożywotnio przez cesarza, oraz 12 członków i 4 zastępców mianowanych przez cesarza spośród kandydatów (3 fachowych kandydatów na każde z miejsc) przedstawionych w równej liczbie przez każdą z izb Rady Państwa. Spośród członków Trybunału byli wybierani stali referenci (na okres 3 lat). Stanowisko w Trybunale Państwa było urzędem honorowym przed jego objęciem składano przysięgę bezwzględnego przestrzegania ustaw. Członkowie niezamieszkujący w Wiedniu otrzymywali diety i zwrot kosztów podróży. Tylko referenci byli uprawnieni do otrzymywania stałego wynagrodzenia. Wakat na stanowisku mogła spowodować jedynie śmierć członka lub jego rezygnacja (ustawa nie przewidywała możliwości utraty stanowiska w drodze odpowiedzialności dyscyplinarnej).
Pierwszy skład Trybunału Państwa stanowili:
Podczas całej działalności Trybunału zasiadało w nim 79 osób.
Prezesami trybunału byli: Karl Krauß (6 maja 1869 r. – styczeń 1881 r.), J. Unger (1881–1913).
Sesje zwyczajne odbywały się co 3 miesiące, prezydent mógł podjąć decyzje o częstszym przeprowadzaniu sesji. Obrady odbywały się w pełnym składzie 12 członków, pod przewodnictwem prezydenta, w posiedzeniach mieli także prawo uczestniczyć wiceprezydenci, nie posiadali oni jednak prawa głosu. Do ważności orzeczenia wystarczała obecność co najmniej 8 głosujących (minimalne "quorum"). Przewodniczący głosował jedynie w razie równowagi głosów. Strony nie mogły domagać się wykluczenia członka Trybunału z rozprawy.
Trybunał działał jedynie na wniosek osoby zainteresowanej. Mógł on rozpatrzyć sprawę dopiero po wyczerpaniu drogi administracyjnej, termin do złożenia zażalenia wynosił 14 dni (od otrzymania decyzji administracyjnej wydanej w ostatniej instancji). Obowiązywał przymus adwokacki. Wniesienie zażalenia nie powodowało odroczenia wykonania decyzji, sam Trybunał również nie mógł wstrzymać realizacji rozstrzygnięcia. Wniosek przydzielany był referentowi, który przygotowywał sprawę do rozprawy głównej (mógł on m.in. żądać od strony uzupełnienia podania, przesłuchiwać świadków). Rozprawa przed Trybunałem była ustna i jawna (w pewnych przypadkach jawność mogła zostać wyłączona). Członkowie Trybunału mogli zadawać stronom, świadkom i biegłym pytania. Po zamknięciu rozprawy następowało rozstrzygnięcie podejmowane według teorii swobodnej oceny dowodów. Narada i głosowanie były niejawne, wyrok ogłaszano ustnie. Orzeczenia wydawane były w imieniu cesarza.
Kompetencje i działalność.
Trybunał państwa orzekał z urzędu o tym czy wniesiona sprawa należy do zakresu jego właściwości (była to decyzja samodzielna i wyłączna). Rozstrzygnięcie to nie podlegało zaskarżeniu. Uprawnienie to pozwoliło od samego początku pozwoliło na szeroką interpretacje własnych kompetencji Trybunału, przyczynił się do tego również fakt, że przez długi czas był to jedyny trybunał prawa publicznego. Po powołaniu do życia Trybunału Administracyjnego w 1875 r. nierzadko dochodziło do pozytywnych konfliktów kompetencyjnych między obiema instytucjami.
Według ustawy Trybunał Państwa miał orzekać w podwójnej roli: jako Trybunał Kompetencyjny i jako Sąd Rozjemczy. Przed Trybunałem mogły być podnoszone sprawy z dziedziny roszczeń prawa publicznego podnoszonych przez królestwa i kraje monarchii względem siebie lub państwa. Trybunał orzekał o naruszeniu przysługujących obywatelowi praw politycznych zagwarantowanych w konstytucji. Trybunał wyłączył ze swej właściwości sprawy wnoszone przez osoby prawne (nie są obywatelami) oraz sprawy karno-policyjne i sprawy dyscyplinarne. Kontrola naruszenia praw politycznych następowała tylko na gruncie konkretnego przypadku (nie istniała kontrola abstrakcyjna). Trybunał państwa nie prowadził autentycznej wykładni ustaw, nie miał również kompetencji do badania legalności należycie ogłoszonych ustaw.
Wyroki Trybunału Państwa miały charakter deklaratoryjny; administracja była związano orzeczeniami tylko moralnie, a nie prawnie. Decyzje Trybunału nie powodowały uchylania lub zmiany aktów administracyjnych naruszających prawa obywateli. Powodowało to, że stosowanie się organów administracji do treści orzeczeń uzależnione było od ich dobrej woli. Wyjątek od tej zasady stanowiły sprawy z zakresu prawa publicznego, podnoszone przez królestwa i kraje monarchii względem siebie lub państwa, tu wyrok Trybunału miał charakter reformacyjny.
Orzeczenia Trybunału Państwa nie rozwijały znaczenia praw i wolności obywatelskich (nie nastąpiło twórcze rozszerzenie konstytucyjnych gwarancji), poza ochroną zasady równouprawnienia narodowości, pozostano przy pierwotnej treści uprawnień. Historycznie kontekst orzecznictwa Trybunału odzwierciedla najważniejsze procesy społeczne zachodzące w państwie. W pierwszej fazie jego działalności widoczny jest okres organizowania się życia publicznego w oparciu o liberalną konstytucję grudniową. Następnie zauważalny jest zwrot ku tendencjom zachowawczym. W wyrokach reprezentowano postawę konserwatywną, nie chciano pobudzać procesów społecznych. W przeważającej większości Trybunał pozostawał niewrażliwy na bieżącą walkę polityczną. Nieraz jednak (zwłaszcza w sprawach z zakresu stowarzyszeń i wolności religijnych) jego orzeczenia prezentowały wyraźny wymiar światopoglądowy (nie zawsze zgodny z życzeniami dworu). Pomimo że, administracja nie była formalnie związana wyrokami Trybunału zazwyczaj się do nich stosowała.

</doc>
<doc id="819250" url="https://pl.wikipedia.org/wiki?curid=819250" title="Przestrzeń M (Marcinkiewicza)">
Przestrzeń M (Marcinkiewicza)

Przestrzeń metryczna formula_1 gdzie X jest zbiorem dystrybucji dla którego jest spełnione:
istnieje całka Lebesgue’a: formula_4
i istnieje skończona granica:
gdzie formula_6 jest granicą górną.
X dzielimy na klasy abstrakcji ze względu na relację:
Metryka formula_9
Przestrzeń M jest przestrzenią zupełną i jest nazywana przestrzenią sygnałów o ograniczonej mocy średniej.

</doc>
<doc id="819251" url="https://pl.wikipedia.org/wiki?curid=819251" title="Mad Tracks">
Mad Tracks

Mad Tracks – gra zręcznościowo-wyścigowa, stworzona przez firmę Load Inc. Premiera światowa gry odbyła się 5 stycznia 2006 roku. W Polsce pojawiła się 20 października tego samego roku. Została ona również wydana na Xbox Live Arcade w dniu 30 maja 2007.
Rozgrywka.
Gra dzieli się na 4 tryby rozgrywki: Przygodowy, Arkadowy, Bitewny i Internetowy. W zależności od trybu gra jest grą jednoosobową bądź wielosoobową. Tryb Przygodowy jest tym przeznaczonym dla 1 gracza. Jego celem jest wygrywanie kolejnych zawodów w celu odblokowywania kolejnych tras, broni i samochodów do Trybu Arkadowego, będącego trybem gry wieloosobowej dla maksymalnie 4 graczy na tym samym komputerze w trybie split screen (podzielony ekran). Tryb Bitewny nie jest od początku dostępny w grze. Do jego odblokowania potrzeba flag znajdujących się na 4 wybranych trasach. Zawiera 4 cykle zawodów łączących 5 podobnych tematycznie tras z każdego z krajów w grze: Francji (zawody drużynowe), Niemiec (wyścigi), Anglii (wszystkie oprócz wyścigów) i USA (nietypowe rodzaje wyścigów). Dostępne są też rozgrywki internetowe w sieci (LAN lub internet LAN).

</doc>
<doc id="819259" url="https://pl.wikipedia.org/wiki?curid=819259" title="Islands (Hongkong)">
Islands (Hongkong)

Islands () – jedna z 18 dzielnic Specjalnego Regionu Administracyjnego Hongkong Chińskiej Republiki Ludowej.
Dzielnica położona w regionie Nowe Terytoria. Dzielnica składa się z około 20 dużych wysp oraz wielu mniejszych, położonych na południe i południowy wschód od największej wyspy – Lantau.
Islands ma powierzchnię około 175 km², co stanowi 16% całego obszaru regionu administracyjnego Hongkongu. Liczba ludności wynosi 137 tys., czyli zaledwie 1,9% całej populacji. Jest to najniższa gęstość zaludnienia, która wynosi około 780 os./km².
Na północy wyspy Lantau, w okolicach portu lotniczego Hongkong znajduje się miasto nowej generacji Tung Chung, natomiast na wschodzie wyspy znajduje się obszar prywatnych nieruchomości zlokalizowanych wokół zatoki Discovery.
Regiony o największej liczbie ludności to: Mui Wo i Tai O na wyspie Lantau oraz Cheung Chau, Nanya Dao i Peng Chau.
Transport.
Główne ciągi komunikacyjne:

</doc>
<doc id="819266" url="https://pl.wikipedia.org/wiki?curid=819266" title="Maślan etylu">
Maślan etylu

Maślan etylu, butanian etylu, – organiczny związek chemiczny z grupy maślanów, ester kwasu masłowego i etanolu.
W temperaturze pokojowej jest to bezbarwna ciecz, łatwo rozpuszczalna w polarnych rozpuszczalnikach organicznych.
Maślan etylu można otrzymać w wyniku estryfikacji kwasu masłowego etanolem:
Ester masłowy ma woń ananasów i wykorzystywany bywa do wyrobu owocowych dodatków zapachowych i sztucznego rumu. Alkoholowy roztwór estru masłowego spotykany bywał pod nazwą „olejku ananasowego” lub „estru ananasowego”.

</doc>
<doc id="819267" url="https://pl.wikipedia.org/wiki?curid=819267" title="Le Clan">
Le Clan

Le Clan – dramat filmowy produkcji francuskiej z 2004 r. w reżyserii Gaëla Morela.
Pokaz przedpremierowy odbył się 15 maja 2005 r. na Cannes Film Market, zaś premiera miesiąc później, 16 czerwca. 13 grudnia 2005 r. ukazała się edycja na DVD. W USA film był rozpowszechniany pod tytułem "Three Dancing Slaves". Opisy można spotkać również pod roboczymi tytułami filmu "Le Clan des hommes" lub "Trois danses d'esclaves".
Fabuła i wymowa filmu.
Trzej francusko-algierscy bracia przeżywają smutek po śmierci matki – każdy z nich na swój sposób. U Marca (Nicolas Cazalé) wewnętrzne cierpienie przeradza się we wściekły i bezsensowny bunt, przerzucanie kilogramów na siłowni, ćwiczenia capoieiry i ekscesy narkotykowe. Jedynym przyjacielem, z którym czuje się bezpiecznie jest pies. Jego starszego brata Christophe (Stéphane Rideau) poznajemy, gdy właśnie wychodzi z więzienia i próbuje ułożyć sobie życie przez ciężką fizyczną pracę. Dla Marca jego brat jest idolem – rozczarowuje się i nie potrafi zrozumieć dlaczego tak bardzo zmienił się. Najmłodszy z trójki braci Olivier (Thomas Dumerchez) ucieka w wyobcowanie. Czuje się całkowicie zagubiony i zdruzgotany rozpadem rodzinnego domu. Ojciec (Bruno Lochet) zupełnie nie poradził sobie z utrzymaniem więzi rodzinnych – nie potrafi wybaczyć najstarszemu synowi, a sam stacza się na dno egzystencji.
Wszyscy trzej bracia poszukują wyjścia z gmatwaniny uczuć do własnego życia. Christophe porzuci całkowicie młodzieńcze szaleństwa i będzie chciał ustabilizować się u boku kobiety. Marc spala się biegnąc na zatracenie ku swoim imaginacjom. Olivier rozpaczliwie poszukujący bliskości, odkryje miłość do Hichama, kumpla z którym ćwiczy capoierę.
Nagrody.
W 2005 r. film otrzymał specjalne wyróżnienie na Milan International Lesbian and Gay Film Festival.
Bibliografia.
Jeżeli nie wymieniono inaczej, informacje zaczerpnięto z serwisów:

</doc>
<doc id="819270" url="https://pl.wikipedia.org/wiki?curid=819270" title="Nowa Wieś (powiat czarnkowsko-trzcianecki)">
Nowa Wieś (powiat czarnkowsko-trzcianecki)

Nowa Wieś (niem. "Neudorf") – wieś w Polsce położona w województwie wielkopolskim, w powiecie czarnkowsko-trzcianeckim, w gminie Trzcianka, około 5 km na południe od Trzcianki.
Historia.
Nowa Wieś została założona w 1618 r. jako osada rolnicza i początkowo nosiła nazwę "Kazimierzowo". Wieś miała wielu właścicieli:
W 1772 roku miejscowość została wcielona do Królestwa Prus i otrzymała niemiecką nazwę "Neudorf". Wieś posiadała własną kuźnię, młyn, karczmę oraz gorzelnię i strzelnicę. W 1945 r. ludność niemiecka opuściła miejscowość, a osiedlili się Polacy, głównie z województwa poznańskiego, Kresów Wschodnich i województwa łódzkiego. W latach 1975–1998 miejscowość należała administracyjnie do województwa pilskiego. Wieś w 1998 wygrała gminny konkurs "Piękna wieś", a trzy lata później zajęła w nim drugie miejsce.
Zabytki i inne obiekty.
W Nowej Wsi znajduje się kilka budynków z XIX wieku (najstarszy pochodzi z 1802 r.) oraz wiele z początków XX wieku. Neogotycki kościół pw. św. Apostołów Piotra i Pawła powstał w 1908 r. jako zbór ewangelicki. Szachulcowa wieża wraz z mechanizmem zegarowym uległa częściowemu zniszczeniu w 1945 r., kiedy to w kościół uderzył pocisk artyleryjski.
Miejscowość posiada szkołę podstawową, remizę Ochotniczej Straży Pożarnej, świetlicę oraz filię Biblioteki Publicznej Miasta i Gminy im. Kazimiery Iłłakowiczówny w Trzciance. We wsi działa również Koło Gospodyń Wiejskich.
Bibliografia.
Zobacz też: Nowa Wieś

</doc>
<doc id="819273" url="https://pl.wikipedia.org/wiki?curid=819273" title="Pokrzywno (województwo wielkopolskie)">
Pokrzywno (województwo wielkopolskie)

Pokrzywno – część wsi Kępa w Polsce, położona w województwie wielkopolskim, w powiecie czarnkowsko-trzcianeckim, w gminie Trzcianka, na północny wschód od Trzcianki. Od 1999 r. Pokrzywno jest samodzielnym sołectwem.
W latach 1975–1998 Pokrzywno należało administracyjnie do województwa pilskiego.
Pokrzywno graniczy z wsią Kępa. Oddziela go tylko tablica - na jednej stronie jest napis "Pokrzywno", a na drugiej "Kępa".
Pokrzywno pierwszy raz wspomniano w 1569 roku. Jak podają źródła, w Pokrzywnie funkcjonowała huta szkła, która jednak nie działała długo, bo brak o niej wzmianek w późniejszych dokumentach.
Pokrzywno zawdzięcza swój rozwój zakładom PGR, istniejącym tu do 1992 r. W Pokrzywnie przez wiele lat prowadzona była hodowla owiec.
Nie ma własnego kościoła, wierni uczęszczają na nabożeństwa do pobliskiej Kępy. W Pokrzywnie nie ma również szkoły. Dzieci z Pokrzywna oraz Kępy dojeżdżają do szkoły w Łomnicy.
Pokrzywno ma połączenie autobusowe z Trzcianką, Piłą i Czarnkowem.

</doc>
<doc id="819279" url="https://pl.wikipedia.org/wiki?curid=819279" title="Szlakiem Zamków">
Szlakiem Zamków

Szlakiem Zamków - trasa rowerowo-spacerowa w gminie Bolków.
Trasa powstała przy udziale funduszu PHARE zrealizowanym przy pomocy Euroregionu Nysa. Kwota dofinansowania projektu wyniosła 11 tys. euro. Projekt zakończył się 15 lipca 2004 r.
W trakcie trwania projektu w dniach 4-6 maja odbywały się warsztaty polsko-niemieckie w których wzięła udział młodzież z ZSA w Bolkowie i niemieckiego miasta Mużaków. W ramach warsztatów uczestnicy wspólnie oznakowali trasę spacerową na Górze Ryszarda oraz fragment czerwonego szlaku z Bolkowa do Wolbromka. Warsztaty zakończyły się festynem rowerowym na rynku.
Celem projektu było stworzenia trasy, która umożliwia w doskonały sposób poznanie walorów przyrodniczych i historycznych Gminy Bolków.
Trasa rowerowa.
Szlak rowerowy liczy 57 km. Znajduje się przy nim 5 miejsc odpoczynkowych z tablicami informacyjnymi zawierającymi mapy (Lipa, Jastrowiec, Wolbromek, Mysłów, Wzgórze Ryszarda). W urzędzie miejskim dostępne są ponadto mapy przebiegu szlaków. Inne tablice informujące o trasie, zabytkach, bazie gastronomiczno-hotelowej znajdują się w okolicach zamku, przystanku PKS, Domu Kultury i w rynku.
Ścieżka spacerowa.
Ścieżka spacerowa ma długość 2 km. Na jej trasie przygotowano 10 punktów wypoczynkowych wyposażonych w ławki i stoły i przystosowanych do rozpalenia ogniska. 

</doc>
<doc id="819281" url="https://pl.wikipedia.org/wiki?curid=819281" title="Wrząca (powiat czarnkowsko-trzcianecki)">
Wrząca (powiat czarnkowsko-trzcianecki)

Wrząca – osada w Polsce położona w województwie wielkopolskim, w powiecie czarnkowsko-trzcianeckim, w gminie Trzcianka.
W latach 1975–1998 miejscowość należała administracyjnie do województwa pilskiego.

</doc>
<doc id="819283" url="https://pl.wikipedia.org/wiki?curid=819283" title="Kadłubek (województwo wielkopolskie)">
Kadłubek (województwo wielkopolskie)

Kadłubek – osada w Polsce położona w województwie wielkopolskim, w powiecie czarnkowsko-trzcianeckim, w gminie Trzcianka. Miejscowość wchodzi w skład sołectwa Biała.
W latach 1975–1998 miejscowość należała administracyjnie do województwa pilskiego.
Zobacz też: Kadłubek

</doc>
<doc id="819287" url="https://pl.wikipedia.org/wiki?curid=819287" title="Dłużewo">
Dłużewo

Dłużewo – osada w Polsce położona w województwie wielkopolskim, w powiecie czarnkowsko-trzcianeckim, w gminie Trzcianka.
W latach 1975–1998 miejscowość należała administracyjnie do województwa pilskiego.

</doc>
<doc id="819288" url="https://pl.wikipedia.org/wiki?curid=819288" title="Lee Morgan">
Lee Morgan

Edward Lee Morgan (ur. 10 lipca 1938 w Filadelfii, Pensylwania, zm. 19 lutego 1972 w Nowym Jorku) – amerykański trębacz jazzowy i przedstawiciel hard bopu.
Rozpoczął naukę gry na trąbce w wieku 13-14 lat, kiedy dostał na urodziny swoją pierwszą trąbkę – od siostry Ernestine (starszej o 10 lat) i od matki. Mając 18 lat dołączył do zespołu Dizzy’ego Gillespiego, z którym występował przez dwa lata.
W 1956 związał się z wytwórnią Blue Note, pod której szyldem nagrał 25 płyt.
Największy wpływ na jego grę wywarł Clifford Brown, u którego pobierał lekcje przed jego przedwczesną śmiercią. 
Do zespołu Art Blakey's Jazz Messengers dołączył w 1958 – tam też ujawnił swój talent solisty i kompozytora. Występował z Blakeyem przez kilka lat. Problemy z narkotykami spowodowały wyrzucenie z zespołu i zawodową bezczynność trwającą dwa lata. W tym czasie Morgan wrócił do rodziny w Filadelfii. 
Lee Morgan został zastrzelony przez swoją towarzyszkę życia, Helen More, w popularnym nowojorskim klubie jazzowym Slug. More była sądzona za zabójstwo w afekcie.

</doc>
<doc id="819291" url="https://pl.wikipedia.org/wiki?curid=819291" title="Kwai Tsing">
Kwai Tsing

Kwai Tsing (chin. trad.: 葵青區) – jedna z 18 dzielnic Specjalnego Regionu Administracyjnego Hongkong Chińskiej Republiki Ludowej.
Dzielnica położona jest w regionie Nowe Terytoria. Dzielnica składa się z dwóch części, Kwai Chung oraz wyspy Tsing Yi. Powierzchnia dzielnicy wynosi 21,82 km², liczba ludności według danych z 2006 roku wyniosła 523 300, co przekłada się na gęstość zaludnienia wynoszącą 22 421 os./km².
W latach 80. XX wieku, kiedy Hongkong został podzielony na dzielnice, Kwai Tsing był częścią dzielnicy Tsuen Wan aż do 1 kwietnia 1985 roku. Po wydzieleniu się dzielnicy do 1988 roku nosiła nazwę "Kwai Chung and Tsing Yi District" (葵涌及青衣區), a następnie została skrócona do obecnej nazwy. 
Wzdłuż wybrzeży kanału Rambler (pomiędzy Kwai Chung i wyspą Tsing Yi) znajduje znaczący terminal kontenerowy. Przez wyspę Tsing Yi przebiega północna droga szybkiego ruchu Lantau, która przez most Tsing Ma prowadzi do portu lotniczego Hongkong.
Okręgi.
Od 2003 roku dzielnica podzielona jest na 28 okręgów:
Kwai Chung
Tsing Yi

</doc>
<doc id="819293" url="https://pl.wikipedia.org/wiki?curid=819293" title="Teresa Bogucka">
Teresa Bogucka

Teresa Kinga Bogucka (ur. 5 kwietnia 1945 w Zakopanem) – polska dziennikarka i pisarka, działaczka opozycji demokratycznej w okresie PRL.
Życiorys.
Jest córką Janusza Boguckiego i Marii Boguckiej, z d. Friedel. Jej dziadkiem był Mieczysław Bogucki.
W drugiej połowie lat 60. studiowała na Uniwersytecie Warszawskim. Od 1967 wchodziła w skład zarządu Związku Młodzieży Socjalistycznej na Wydziale Socjologii, kolportowała na uczelni wydawnictwa emigracyjne. Należała do środowiska zwanego „komandosami”. W 1968 brała udział w akcji zbierania podpisów pod protestem przeciw zdjęciu "Dziadów" ze sceny Teatru Narodowego w Warszawie, a także w przygotowaniach wiecu na Uniwersytecie Warszawskim, co dało początek wydarzeniom marcowym. Wchodziła w skład wybranego na wiecu 11 marca Tymczasowego Komitetu Studenckiego, 21 marca tego samego roku kierowała strajkiem na Wydziale Pedagogicznym UW. Za prowadzoną działalność została tymczasowo aresztowana na okres kilku miesięcy, następnie w kwietniu 1969 skazana na karę 1 roku i 6 miesięcy pozbawienia wolności, przy czym wyrok nie został wykonany w związku z amnestią.
Od 1969 do 1989 pracowała w Zakładzie Teatru Instytutu Sztuki Polskiej Akademii Nauk. Od początku lat 70. działała w Sekcji Kultury (młodzieżowej) Klubu Inteligencji Katolickiej w Warszawie. Współredagowała specjalny numer „Aneksu” dotyczący relacji między opozycją a Kościołem katolickim, tam też zamieściła artykuł pod pseudonimem „Anna Chmielewska”. Uczestniczyła w wielu działaniach młodzieżowego środowiska opozycyjnego Warszawy. Od 1976 współpracowała z Komitetem Obrony Robotników, następnie Komitetem Samoobrony Społecznej „KOR”. W 1977 ukończyła socjologię na Uniwersytecie Łódzkim. Od 1977 kierowała tzw. latającą biblioteką w Warszawie, wypożyczalnią niedopuszczanych do obiegu w PRL książek wydanych na emigracji. W 1978 weszła w skład redakcji niecenzurowanego pisma literackiego „Zapis”, którego była sekretarzem redakcji kierowanej przez Jacka Bocheńskiego. Pełniła tę funkcję do czasu wprowadzenia stanu wojennego.
W 1980 wstąpiła do „Solidarności”. W 1981 była sekretarzem Komisji Kultury w Regionie Mazowsze związku. Po wprowadzeniu stanu wojennego została internowana na okres kilkunastu dni, zwolniono ją po interwencji episkopatu i środowisk literackich. Kontynuowała działalność opozycyjną, publikując m.in. w podziemnym „Tygodniku Mazowsze”, a także w latach 1982–1983 organizując w podziemiu Komitet Kultury Niezależnej, którego była sekretarzem (pod pseudonimem konspiracyjnym „Kinga”). Od 1986 wchodziła w skład Rady Funduszu Wydawnictw Niezależnych, powołanego przez największe podziemne inicjatywy wydawnicze.
Od 1990 pozostaje publicystką „Gazety Wyborczej”. Przez kilkanaście lat (1991–2003) była członkinią zarządu Fundacji im. Stefana Batorego. Od 1991 członkini Komitetu Helsińskiego. Wchodziła też w skład Radzy Języka Polskiego.
Odznaczenia i wyróżnienia.
W 2006 odznaczona Krzyżem Oficerskim Orderu Odrodzenia Polski. Otrzymała Nagrodę Polskiego PEN Clubu im. Ksawerego Pruszyńskiego (1991) oraz Nagrodę Kisiela (2004).

</doc>
<doc id="819294" url="https://pl.wikipedia.org/wiki?curid=819294" title="Nowe Gliwice">
Nowe Gliwice

Nowe Gliwice – nazwa projektu miasta Gliwice, który ma na celu rekultywację i zagospodarowanie terenów po byłej KWK Gliwice w Centrum Edukacji i Biznesu.
Informacje ogólne.
Na terenie o powierzchni 15,86 ha położonym w dzielnicy Trynek ma powstać między innymi strefa aktywności gospodarczej i inkubator przedsiębiorczości. W obiektach przy ul. Bojkowskiej mieszczą się już:
Adaptowane budynki cechowni (z charakterystyczną 45-metrową wieżą) oraz maszynowni powstały w latach 1912-1914 według projektu Emila i Georga Zillmannów.
Projekt rewitalizacji opracowała firma Mexem z siedzibą w Gliwicach.

</doc>
<doc id="819304" url="https://pl.wikipedia.org/wiki?curid=819304" title="Mani Rathnam">
Mani Rathnam



</doc>
<doc id="819306" url="https://pl.wikipedia.org/wiki?curid=819306" title="Cerkiew unicka">
Cerkiew unicka



</doc>
<doc id="819310" url="https://pl.wikipedia.org/wiki?curid=819310" title="Synagoga w Głubczycach">
Synagoga w Głubczycach

Synagoga w Głubczycach (niem. "Synagoge in Leobschütz") – nieistniejąca synagoga, która znajdowała się w Głubczycach, przy ulicy Jana Kochanowskiego, za czasów niemieckich noszącej nazwę König-Ottokar-Straße (króla Przemysła Ottokara II).
Historia.
Synagoga została zbudowana w 1865 roku według projektu architekta Knoebela; była w tamtych latach największym budynkiem w mieście. Powstała na terenie dawnej sfery obronnej, poza murami obronnymi, na nowo powstałym przedmieściu Zachodnim, gdzie zlokalizowano większość budynków publicznych, w tym synagogę. Razem z pobliskim kościołem katolickim i ewangelickim tworzyła tzw. ekumeniczną kompozycję urbanistyczną.
Pracami budowlanymi kierował architekt i budowniczy Knoebel, ciesielskimi – Jungfer, zaś organy wykonał organmistrz Haas. Władze miejskie bezpłatnie dostarczyły drewna budowlanego. Uroczyste otwarcie synagogi nastąpiło we wrześniu 1865 roku.
W czasopiśmie żydowskim możemy przeczytać:
co można następująco przetłumaczyć:
W zależności od źródła synagoga została zniszczona podczas nocy kryształowej z 9 na 10 listopada 1938 roku. Eleonora Bergman w książce „"Nurt mauretański w architekturze synagog Europy Środkowo-Wschodniej w XIX i na początku XX wieku"” opowiada się za pierwszą datą.
Architektura.
Murowany budynek synagogi został wzniesiony na planie prostokąta w stylu mauretańskim. Nieznany jest dokładny wystrój synagogi, jednak jej elewacja frontowa była prawie idealną repliką synagogi Tempelgasse w Wiedniu projektu Ludwiga Förstera. Posiadała trójczęściową fasadę o części środkowej wyższej, w której narożnikach znajdowały się cztery ośmioboczne wieżyczki nakryte bizantyjskimi kopułkami. Elewacje boczne podzielone na dwie części, gdzie na górnej znajdowało się sześć wysokich, łukowato zakończonych okien rozczłonkowanych pseudopilastrami, a na dolnej dwanaście kwadratowych. Wskazuje to na obecność galerii dla kobiet wewnątrz, które prawdopodobnie z trzech stron obiegały główną salę modlitewną.
Od pierwowzoru synagogę różnił układ okien na fasadzie, co świadczyło o innym układzie wnętrz oraz mniejszym rozmiarze budynku. Do dnia dzisiejszego zachowało się tylko kilka zdjęć przedstawiających budynek od zewnątrz. Nie zachowały się żadne plany architektoniczne, ani przekazy ikonograficzne jej wnętrza.

</doc>
<doc id="819312" url="https://pl.wikipedia.org/wiki?curid=819312" title="Synagoga w Olsztynie">
Synagoga w Olsztynie

Synagoga w Olsztynie – synagoga w Olsztynie znajdująca się przy dawnej Liebstädterstrasse, późniejszej ulicy Grunwaldzkiej 5a. Stała w głębi działki, niedaleko cmentarza żydowskiego.
Historia.
11 maja 1873 roku przewodniczący gminy synagogalnej w Olsztynie wystąpił do władz rejencji olsztyńskiej o sprzedaż ogrodu zamkowego, który wówczas należał do urzędu podatkowego, pod budowę synagogi. 6 czerwca oznajmiono, że synagoga mogłaby częściowo zasłonić zamek i zaproponowano znalezienie nowej działki, która miałaby się znajdował pomiędzy Starym Miastem a dworcem kolejowym.
Zdecydowano się na parcelę przy ówczesnej Liebstädterstrasse, którą wykupiono od parafii ewangelickiej za 1500 marek. Około 1872 roku wytyczono na niej cmentarz oraz działkę, w głębi której w 1877 roku wzniesiono synagogę oraz budynek gminy.
Podczas nocy kryształowej z 9 na 10 listopada 1938 roku, bojówki hitlerowskie spaliły synagogę, której ruiny później rozebrano. Wkrótce na jej fundamentach władze niemieckie wzniosły budynek, który mieścił salę zebrań partyjnych NSDAP. Po zakończeniu wojny urządzono w nim salę gimnastyczną.
Po synagodze ocalał tylko mur oporowy skarpy od strony ulicy i schody z ulicy na skarpę. Zachowało się tylko jedno zdjęcie przedstawiające synagogę. Nie zachowały się żadne plany architektoniczne, ani przekazy ikonograficzne jej wnętrza.
Architektura.
Murowany i orientowany budynek synagogi wzniesiono w stylu mauretańskim. Była jedną z kolejnych replik synagogi Tempelgasse z Wiednia projektu Ludwiga Förstera. Posiadała trójczęściową fasadę o części środkowej wyższej. Boczne elewacje przedsionka przekryto dachem dwuspadowym, osłoniętym zrębatymi szczytami, a środkowy ryzalit nakryto attykowym zwieńczeniem zrębatym. W jego narożach znajdowały się kwadratowe wieżyczki, nakryte cebulastymi kopułkami z gwiazdami Dawida, zaś przy bocznych znajdowały się ośmiokątne.

</doc>
<doc id="819314" url="https://pl.wikipedia.org/wiki?curid=819314" title="Komitet Kampanii Senatorskich Demokratów">
Komitet Kampanii Senatorskich Demokratów

Komitet Kampanii Senatorskich Demokratów (ang. Democratic Senatorial Campaign Committee) to organ, kontrolowany przez członków klubu Partii Demokratycznej w Senacie Stanów Zjednoczonych, który ma na celu pracę nad zapewnieniem wyboru kandydatom tej partii do izby wyższej Kongresu. Jego przewodniczącym jest zawsze senator, który z racji tego jest członkiem kierownictwa ugrupowania w Senacie. Komitet odgrywa bardzo ważną rolę w partii i amerykańskim życiu politycznym.

</doc>
<doc id="819336" url="https://pl.wikipedia.org/wiki?curid=819336" title="Mary Badham">
Mary Badham

Mary Badham (ur. 7 października 1952 w Birmingham w stanie Alabama) – amerykańska aktorka dziecięca, w 1963 roku nominowana, za rolę w filmie Roberta Mulligana "Zabić drozda", do Oscara w kategorii "Najlepsza aktorka drugoplanowa".
Rola Jean Louise Finch w "Zabić drozda", będąca jej debiutem aktorskim, przyniosła młodej aktorce, prócz popularności, nominację do najważniejszej nagrody filmowej - Oscara. W chwili nominacji była najmłodszą kobietą kiedykolwiek nominowaną do tej nagrody (miała wówczas 10 lat i 4 miesiące), do dziś nominację zdobyła tylko jedna młodsza od niej aktorka - Tatum O’Neal, nominowana (i nagrodzona) w 1974 za rolę w filmie "Papierowy księżyc" (w chwili ogłoszenia nominacji była o miesiąc młodsza od Mary).
Wielka rola była jednocześnie początkiem końca kariery młodej gwiazdy. Wystąpiła w jeszcze dwóch filmach, pojawiła się gościnnie w dwóch serialach telewizyjnych (m.in. w ostatnim odcinku kultowej serii "Strefa mroku") i, w 1966 roku, zaledwie trzy lata po sukcesie "Zabić drozda", oficjalnie zakończyła karierę. Na ekrany powróciła tylko raz, w 2005 roku, grając małą rolę w filmie "Our Very Own".
Obecnie Mary Badham pracuje, wspólnie z mężem, w jednej ze szkół w Alabamie. Napisała również książkę, w której opisuje swoje wspomnienia z planu "Zabić drozda" oraz wieloletnią przyjaźń z gwiazdą filmu, zmarłym w 2003 aktorem, Gregorym Peckiem.

</doc>
<doc id="819337" url="https://pl.wikipedia.org/wiki?curid=819337" title="Luciano Floridi">
Luciano Floridi

Luciano Floridi (ur. 1964 w Rzymie) – włoski filozof, profesor filozofii na uniwersytetach w Oksfordzie i Bari.

</doc>
<doc id="819338" url="https://pl.wikipedia.org/wiki?curid=819338" title="Powiat ustrzycki">
Powiat ustrzycki

Powiat ustrzycki – powiat istniejący w latach 1952–1972 na terenie obecnego bieszczadzkiego (woj. podkarpackie). Jego ośrodkiem administracyjnym były Ustrzyki Dolne.
Geneza.
Powiat ustrzycki powstał w ramach umowy o zamianie odcinków terytoriów państwowych zawartej 15 lutego 1951 pomiędzy PRL i Związkiem Radzieckim (powiat istniał również przejściowo w drugiej połowie XIX wieku). W zamian za bogatą w węgiel kamienny Sokalszczyznę, Polska otrzymała rejon ustrzycki z obwodu drohobyckiego, czyli tereny po prawej stronie Sanu na terenie Bieszczadów, na wschód od linii prostej na odcinku Smolnik–Liskowate, o łącznej powierzchni 480 km². Proces ten wiązał się ze skomplikowanym przesiedlaniem ludności z odstąpionych terenów powiatu hrubieszowskiego na Lubelszczyźnie (miast Sokal, Bełz, Krystynopol, Waręż, Uhnów) na opustoszone ziemie nad Strwiążem (tzw. Akcja H-T).
1952–1972.
Odstąpione przez ZSRR tereny podzielono na jedno miasto i sześć gmin:
Do nowo nabytych terenów tworzących powiat ustrzycki, z obszarów polskich dołączono:
oraz:
Rozporządzenie weszło w życie z dniem 1 stycznia 1952 roku.
30 maja 1953 gromadę Ustianowa podzielona na dwie odrębne gromady: Ustianowa Dolna i Ustianowa Górna, a już 21 września 1953 gromadę Ustjanowa Górna wyłączono z gminy Łobozew, włączając ją do gminy Jasień w tymże powiecie.
1972–1975.
Przygotowania do reformy administracyjnej z 1975, wprowadzającej w PRL 49 województw zaowocowały utworzeniem 1 listopada 1972 eksperymentalnego powiatu bieszczadzkiego. Nowa jednostka powstała z powiatów ustrzyckiego, leskiego i większej części sanockiego. Był to największy powiat w Polsce o powierzchni 2909 km². Siedzibą powiatu, mimo protestów mieszkańców większych Ustrzyk Dolnych, zostało Lesko.
1975–1998.
Powiat bieszczadzki przetrwał dokładnie dwa i pół roku. Po reformie administracyjnej w 1975 roku całe terytorium powiatu znalazło się w województwie krośnieńskim.
Od 1999.
W związku z nową reformą administracyjną w 1999 roku, powiatu ustrzyckiego nie przywrócono, lecz raz jeszcze powstał powiat bieszczadzki (w woj. podkarpackim), tym razem z siedzibą w Ustrzykach Dolnych. Obejmował on w przybliżeniu łączne tereny powiatu ustrzyckiego i leskiego z lat 1952–1972. W nowych granicach nie funkcjonował on jednak długo, bo już w 2002 roku na skutek protestów mieszkańców Leska i okolic, z zachodniej części powiatu bieszczadzkiego wydzielono współczesny powiat leski (wyłączone gminy to Lesko, Baligród, Cisna, Olszanica i Solina). Znacznie zmniejszony powiat, o niemal identycznym wykresie granic co powiat ustrzycki sprzed 1972 roku, zachował jednak nazwę powiat bieszczadzki oraz siedzibę starostwa w Ustrzykach Dolnych.

</doc>
<doc id="819340" url="https://pl.wikipedia.org/wiki?curid=819340" title="Rustam Qosimjonov">
Rustam Qosimjonov



</doc>
<doc id="819341" url="https://pl.wikipedia.org/wiki?curid=819341" title="Xargs">
Xargs

xargs – polecenie uniksowych i większości uniksopodobnych systemów operacyjnych, używane do budowania i wykonywania poleceń ze standardowego wejścia. Jądro Linuxa o wersji do 2.6.23 nie może pobierać dowolnie długiej listy argumentów, więc zadaniem xargs jest podzielenie jej na wystarczająco małe podlisty.
Na przykład polecenie:
 rm /path/*
lub
 rm `find /path -type f`
może spowodować błąd i wyświetlenie komunikatu: "Argument list too long" jeżeli w codice_1 znajduje się zbyt wiele plików. Jednakże poniższa wersja (odpowiednik codice_2) nie powinna już sprawiać kłopotów:
 find /path -type f -print0 | xargs -0 rm
W tym przykładzie, codice_3 przesyła na wejście codice_4 długą listę nazw plików. codice_5 dokonuje podziału na podlisty i dopiero wtedy wywołuje polecenie codice_6 dla każdej z nich. To polecenie jest wydajniejsze niż gdybyśmy chcieli napisać:
 find /path -type f -exec rm '{}' \;
co spowoduje wywołanie codice_6 dla każdego, pojedynczego pliku. Warto jednak zwrócić uwagę na to, że w nowszych wersjach codice_3 poniższy wariant wykonuje dokładnie to samo, co wersja z użyciem codice_4:
 find /path -type f -exec rm '{}' +
xargs często wykazuje się takim samym działaniem, jak backquote, lecz jest on bardziej uniwersalny i okazuje się bezpieczniejszym gdy na wejściu pojawiają się znaki białe lub specjalne. Dobrze łączyć go z poleceniami zwracającymi długie listy plików, jak chociażby find, locate, czy grep. Musimy jednak pamiętać wtedy o parametrze -0, jako że bez niego xargs nie radzi sobie najlepiej z nazwami zawierającymi ', " i spacje.
Przykłady.
 find . -name "*.foo" | xargs grep bar
Równoznaczne z:
 grep bar `find . -name "*.foo"`
Zauważ, że powyższa komenda korzysta z odwróconych apostrofów (codice_10) zamiast zwykłych (codice_11). Jej zadaniem jest odnalezienie wszystkich plików o rozszerzeniu codice_12, zawierających słowo codice_13, położonych w bieżącym folderze oraz w jego podkatalogach. Żadne z tych poleceń nie zadziała, jeżeli wśród nazw plików znajdują się białe znaki. Możemy rozwiązać ten problem wpisując:
 find . -name "*.foo" -print0 | xargs -0 grep bar
W ten sposób możemy wyodrębnić nazwy plików, rozwiązując tym samym problem z białymi znakami;
 find . -name "*.foo" -print0 | xargs -0 -t -r vi
Polecenie to przypomina poprzednie, jednakowoż uruchamia ono edytor vi dla każdego z plików. Flaga codice_14 powoduje wypisanie komendy do strumienia stderr przed przystąpieniem do jej realizacji. codice_15 jest rozszerzeniem GNU informującym, że codice_4 nie wykona polecenia jeżeli nie otrzyma nic na wejście.
 find . -name "*.foo" -print0 | xargs -0 -I {} mv {} /tmp/trash
Powyższa komenda korzysta z codice_17 aby rozkazać codice_4 wypełnienie codice_19 listą argumentów. Pamiętaj jednak, że nie wszystkie wersje codice_4 wspomagają składnię codice_19. W takim wypadku możesz napisać np:
 find . -name "*.foo" -print0 | xargs -0 -I xxx mv xxx /tmp/trash
Powyższe polecenie wykorzystuje codice_22 zamiast codice_19 jako znacznik listy argumentów.
 find . -maxdepth 1 -type f -name "*.ogg" -print0 | xargs -0 -r cp -v -p --target-directory=/home/media
To polecenie to nic innego jak:
 cp -v -p *.ogg /home/media
lecz nie zajmuje ono tak wielu zasobów, kosztem niezwracania błędu kiedy polecenie codice_24 otrzyma więcej plików niż może obsłużyć. Innym sposobem (w którym to sami decydujemy, gdzie umieścimy argumenty) to:
 find . -maxdepth 1 -type f -name "*.ogg" -print0 | xargs -0 -IMYFILES cp MYFILES /home/media
Znak codice_17 w powyższej linii poleceń informuje codice_4 o tym z którego słowa zastępczego chcesz skorzystać (w przeciwnym wypadku doda argumenty na końcu komendy). Oprócz tego możesz użyć atrybutu codice_27 w celu ograniczenia liczby argumentów. Wtedy polecenie będzie uruchamiane ponownie, aż do wyczerpania listy argumentów. Zaś użycie codice_28 spowoduje uruchomienie programu tylko raz dla każdego z zadanych argumentów.
Problem separatorów.
Wiele uniksowych narzędzi jest zorientowanych liniowo. Będą one więc działać z xargs tak długo, jak linie nie zawierają ', " lub spacji. Część uniksowych narzędzi może użyć znaku NUL jako separatora (np. perl (wymaga -0 i \0 zamiast \n), locate (wymaga użycia -0), find (wymaga użycia -print0), grep (potrzebuje -z lub -Z), sort (wymaga użycia -z)). Umieszczenie -0 po xargs rozwiązuje problem, lecz wiele innych narzędzi nie może używać znaku NUL jako separatora, np. head, tail, ls, echo, sed, tar, wc, which.
Ludzie często o tym zapominają i uznają, że xargs jest także zorientowany liniowo.
Poniżej zilustrowano problem separatorów:
 touch 'wazny_plik'
 touch 'mniej wazny_plik'
 ls mniej* | xargs rm
 mkdir -p '12" records'
 ls | xargs rmdir
Wykonanie poleceń spowoduje usunięcie wazny_plik i pozostawi katalog 12" records oraz plik o nazwie mniej wazny_plik nietknięte.
GNU Parallel jest zorientowanym liniowo odpowiednikiem Xargs, co umożliwia wykonanie powyższych zadań przy jego pomocy.

</doc>
<doc id="819342" url="https://pl.wikipedia.org/wiki?curid=819342" title="Zjawisko Augera">
Zjawisko Augera



</doc>
<doc id="819343" url="https://pl.wikipedia.org/wiki?curid=819343" title="Efekt Augera">
Efekt Augera

Efekt Augera, samojonizacja – zjawisko emisji elektronów przez atom, zachodzące dzięki energii uwolnionej na skutek wypełniania luk w niskich powłokach elektronowych przez elektrony z wyższych powłok. Luki te mogą powstawać na skutek wychwytu elektronu z wewnętrznej powłoki przez jądro. Przyczyną pojawienia się luk na niższych powłokach może być również wybicie elektronu przez inną cząstkę, kwant promieniowania rentgenowskiego lub promieniowania γ.
Elektron emitowany przez atom podczas tego procesu nosi nazwę elektronu Augera. Pochodzi on z powłoki walencyjnej lub zbliżonej do niej. Energia elektronu Augera jest ściśle określona i zależy tylko od energii powłok, między którymi przechodzi elektron opadający na niższą powłokę
gdzie:
Na energię elektronów Augera nie ma wpływu energia uwalniana podczas wychwytu ani energia cząstki wybijającej elektron.
Energia unoszona jest z atomu tylko w postaci energii kinetycznej elektronu, dlatego o efekcie Augera mówi się, że jest to bezpromieniste przejście elektronu na niższą powłokę. Nie jest to jednak jedyny możliwy w tej sytuacji proces. Procesem konkurencyjnym jest emisja charakterystycznego promieniowania X i jest również wykorzystywane w spektroskopii.
Na skutek efektu Augera elektron opuszcza atom, dochodzi zatem do jego jonizacji. W konsekwencji (wskutek odpychania kulombowskiego) w cząsteczce może dojść do zerwania wiązań chemicznych.
Efekt odkryli niezależnie od siebie – austriacka fizyczka Lise Meitner i francuski fizyk Pierre Victor Auger, któremu odkrycie jest częściej przypisywane. Auger w 1925 r. zaobserwował w komorze Wilsona, że w wyniku naświetlania próbki promieniowaniem X z niektórych atomów wychodzą dwa ślady elektronów.

</doc>
<doc id="819356" url="https://pl.wikipedia.org/wiki?curid=819356" title="Split (Unix)">
Split (Unix)

split – program konsoli Uniksa służący do dzielenia plików na mniejsze części. Bez podania parametrów dzieli plik tak, aby każda część miała maksymalnie 1000 linii. Pliki wyjściowe nazywane są tak, że do nazwy podanej jako argument dodaje się "aa" dla pierwszego pliku, "ab" dla drugiego itd. Bez podania członu podstawowego split stosuje domyślnie "x".
Użycie.
 split "parametry" "plik_wejściowy" "plik_wyjściowy"
np. aby podzielić plik wikipedia.pdf na części o rozmiarze 40 MB użytkownik wpisuje w konsoli 

</doc>
<doc id="819357" url="https://pl.wikipedia.org/wiki?curid=819357" title="Kill (Unix)">
Kill (Unix)



</doc>
<doc id="819358" url="https://pl.wikipedia.org/wiki?curid=819358" title="Vi (Unix)">
Vi (Unix)



</doc>
<doc id="819361" url="https://pl.wikipedia.org/wiki?curid=819361" title="Bliss (pismo)">
Bliss (pismo)

Bliss (ang. "Blissymbolics") – pismo logograficzne, opracowane przez Charlesa K. Blissa (1897-1985), składające się z 4500 znaków. Według pierwotnego założenia, pismo miało służyć do tego, aby ludzie na całym świecie mogli porozumiewać się bez problemów.
Podstawowe znaki.
Poniżej przedstawiono 48 symboli wraz z ich polskimi tłumaczeniami.
W kulturze popularnej.
Przykładowe zastosowanie pisma Blissa pokazano w filmie Macieja Pieprzycy "Chce się żyć" – główny bohater, niepełnosprawny Mateusz Rosiński w ten sposób komunikuje się z innym osobami. Znaki te oraz ich opis zapowiadają kolejne etapy filmu.

</doc>
<doc id="819363" url="https://pl.wikipedia.org/wiki?curid=819363" title="Ainielle">
Ainielle

Ainielle – miejscowość w Hiszpanii, w Aragonii, w prowincji Huesca, w comarce Alto Gállego, w gminie Biescas.
Według danych INE z 1991 roku miejscowości nie zamieszkiwała żadna osoba. Wysokość bezwzględna miejscowości jest równa 1 355 metrów. Kod pocztowy do miejscowości to 22630.

</doc>
<doc id="819364" url="https://pl.wikipedia.org/wiki?curid=819364" title="Escuer Alto">
Escuer Alto

Escuer Alto lub Escuer Biello – miejscowość w Hiszpanii, w Aragonii, w prowincji Huesca, w comarce Alto Gállego, w gminie Biescas.
Według danych INE z 1991 roku miejscowości nie zamieszkiwała żadna osoba. Wysokość bezwzględna miejscowości jest równa 1 124 metry. Kod pocztowy do miejscowości to 22636.

</doc>
<doc id="819366" url="https://pl.wikipedia.org/wiki?curid=819366" title="Escuer Bajo">
Escuer Bajo

Escuer Bajo (arag. "Escuer Baxo", "Escuer Nuebo") - miejscowość w Hiszpanii, w Aragonii, w prowincji Huesca, w comarce Alto Gállego, w gminie Biescas, 67 km od miasta Huesca.
Według danych INE z 1999 roku liczba ludności wynosiła 45. Wysokość bezwzględna miejscowości jest równa 880 metrów. Kod pocztowy do miejscowości to 22636.
24 sierpnia w miejscowości odbywają się regionalne fiesty.

</doc>
<doc id="819376" url="https://pl.wikipedia.org/wiki?curid=819376" title="Kevin Peter Hall">
Kevin Peter Hall

Kevin Peter Hall (ur. 9 maja 1955 w Pittsburghu, zm. 10 kwietnia 1991 w Hollywood) – amerykański aktor filmowy. Był charakterystyczną postacią dzięki swojemu wzrostowi. Mierzył 2 metry i 20 centymetrów.
Biografia.
Syn Charlesa Halla i Sylvii Hall, był najwyższym z siedmiu braci. W szkole średniej Penn Hills High School wyróżniał się w koszykówce i zdobył stypendium na George Washington University. W college’u kontynuował grę w koszykówkę i studiował sztukę teatralną. Potem przeniósł się do Wenezueli, aby zagrać w koszykówkę.
W 1979 roku zadebiutował jako Katahdin w horrorze Johna Frankenheimera "Przepowiednia" ("Prophecy"). Pojawił się też w serialach: "Diukowie Hazzardu" (1985) jako Floyd Malone i "" (1989) jako Leyor. Do tytułowej roli antagonisty w filmie "Predator" (1987) z Arnoldem Schwarzeneggerem został wypatrzony przez reżysera podczas sprzedawania orzeszków w kinie, choć początkowo w rolę Predatora miał wcielić się Jean-Claude Van Damme. Rolę krwiożerczego obcego zagrał też w sequelu "Predator 2" (1990) z Dannym Gloverem.
W filmie "Harry i Hendersonowie" (1987) wcielił się w postać Wielkiej Stopy. W późniejszym czasie na bazie filmu powstał serial "pod tym samym tytułem", kręcony w latach 1991–1993.
Życie prywatne.
W 1989 ożenił się z aktorką Alainą Reed Hall, z którą miał dwoje dzieci.
Zmarł 10 kwietnia 1991 roku w Hollywood w wieku 35 lat. Przyczyną śmierci Halla był AIDS, a źródłem wirusa HIV była zakażona nim krew przetoczona podczas transfuzji.

</doc>
<doc id="819379" url="https://pl.wikipedia.org/wiki?curid=819379" title="Grzegorz Kapica">
Grzegorz Kapica

Grzegorz Bronisław Kapica (ur. 3 lipca 1959 w Rudzie Śląskiej) – polski piłkarz, trener.
Życiorys.
Zawodnik takich klubów jak: Szombierki Bytom, Lech Poznań, Ruch Chorzów, CS Sedan, Sint-Truidense VV, Tournaisienne, Wawel Wirek oraz Rymer Niedobczyce. Król strzelców rozgrywek ligi piłki nożnej (sezon 1981/82) z 15 golami na koncie w barwach Szombierek. Mistrz Polski: Lech Poznań (1983/84), Ruch Chorzów (1988/89). Zdobywca Pucharu Polski z Lechem (1983/84).
Po zakończeniu kariery zawodniczej został trenerem, m.in. Rymera, Wawelu, drugiej drużyny Ruchu, Janiny Libiąż, KS Myszków, Grunwaldu Halemba, Polonii Bytom oraz Polonii Słubice. Pod jego wodzą Chojniczanka Chojnice rozegrała 59 spotkań - 24 zwycięstwa, 21 remisów i 13 porażek. Po serii nieudanych spotkań Chojniczanki w rundzie rewanżowej sezonu 2011/2012 (w 4 spotkaniach 1 zwycięstwo, 2 remisy i 1 porażka - zdobyta jedna bramka) Kapica podał się do dymisji, która została przyjęta przez zarząd. Jego miejsce zajął Mirosław Hajdo. Grzegorz Kapica w 2022 roku ponownie został trenerem kadry GKS-u Grunwald Ruda Śląska.

</doc>
<doc id="819383" url="https://pl.wikipedia.org/wiki?curid=819383" title="Euro Centrum Budynek A">
Euro Centrum Budynek A



</doc>
<doc id="819385" url="https://pl.wikipedia.org/wiki?curid=819385" title="Jaskier wiosenny">
Jaskier wiosenny



</doc>
<doc id="819386" url="https://pl.wikipedia.org/wiki?curid=819386" title="Escuer Nuebo">
Escuer Nuebo



</doc>
<doc id="819388" url="https://pl.wikipedia.org/wiki?curid=819388" title="Marian Norkowski">
Marian Norkowski

Marian Stanisław Norkowski (ur. 17 maja 1935 w Toruniu, zm. 7 marca 2001 w Warszawie) – polski piłkarz.
Wychowanek Pomorzanina Toruń. W 1952 przeszedł do Polonii Bydgoszcz, w której grał do 1970, w tym 7 sezonów w I lidze, zdobywając 91 goli. Król strzelców I ligi (1960) - 17 goli. Rozegrał jeden mecz w barwach Gwardii Warszawa przeciwko szwedzkiemu Djurgardens IF w Sztokholmie w ramach Pucharu Europy Mistrzów Krajowych w 1955. Reprezentant Polski - 6 występów w kadrze i 1 gol. Był w składzie reprezentacji Polski na igrzyska olimpijskie 1960 w Rzymie. Po zakończeniu kariery pracował bez większych sukcesów jako trener, m.in. w Polonii Bydgoszcz.
Został pochowany na cmentarzu katolickim św. Wincentego à Paulo w Bydgoszczy. 7 marca 2009, w ósmą rocznicę śmierci, na frontowej części trybuny głównej stadionu Polonii Bydgoszcz została odsłonięta tablica pamiątkowa piłkarza, którą ufundowali kibice.

</doc>
<doc id="819395" url="https://pl.wikipedia.org/wiki?curid=819395" title="Aschheim">
Aschheim

Aschheim – gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Monachium. Leży około 10 km na północny wschód od centrum Monachium, przy autostradzie A99, drodze B471.
Polityka.
Wójtem gminy jest Helmut J. Englmann, rada gminy składa się z 20 osób.
Współpraca.
Miejscowości partnerskie:

</doc>
<doc id="819398" url="https://pl.wikipedia.org/wiki?curid=819398" title="Escuer Biello">
Escuer Biello



</doc>
<doc id="819401" url="https://pl.wikipedia.org/wiki?curid=819401" title="Aying">
Aying

Aying – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Monachium. Leży około 25 km na południowy wschód od centrum Monachium, przy linii kolejowej Monachium – Ottobrunn – Holzkirchen.
Polityka.
Wójtem gminy jest Johann Eichler z PWGH, rada gminy składa się z 16 osób.

</doc>
<doc id="819403" url="https://pl.wikipedia.org/wiki?curid=819403" title="Sed (Unix)">
Sed (Unix)



</doc>
<doc id="819406" url="https://pl.wikipedia.org/wiki?curid=819406" title="Baierbrunn">
Baierbrunn

Baierbrunn – gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Monachium. Leży około 12 km na południowy zachód od centrum Monachium, nad Izarą, przy drodze B11 i linii kolejowej Monachium – Wolfratshausen.
Polityka.
Wójtem gminy jest Eugen Kramer z CSU, wcześniej urząd ten obejmowała Christine Kammermeier, rada gminy składa się z 14 osób.

</doc>
<doc id="819408" url="https://pl.wikipedia.org/wiki?curid=819408" title="Olsze">
Olsze

Olsze – wieś kociewska w Polsce położona w województwie pomorskim, w powiecie tczewskim, w gminie Morzeszczyn.
W latach 1975–1998 miejscowość należała administracyjnie do województwa gdańskiego.

</doc>
<doc id="819409" url="https://pl.wikipedia.org/wiki?curid=819409" title="Miss Mokrego Podkoszulka">
Miss Mokrego Podkoszulka

Miss Mokrego Podkoszulka (ang. "wet T-shirt contest") – rodzaj konkursu piękności, podczas którego kobiety prezentują się w białych lub delikatnie barwionych podkoszulkach, bez biustonoszy. W czasie prezentacji polewane są wodą, która czyni ich strój półprzezroczystym. Erotyczny charakter imprezy jest czasem jeszcze silniej podkreślony, gdy uczestniczki konkursu zdejmują górne części ubioru lub rozbierają się całkowicie. Kobiety, które zajęły trzy pierwsze miejsca otrzymują honorowe biustonosze, które zakładają na oczach publiczności. Z tego powodu Miss Mokrego Podkoszulka jest niekiedy zaliczany do rodzaju tańca erotycznego. Charakterystycznym elementem konkursu jest aktywny i głośny doping publiczności.
Inspirację dla Miss Mokrego Podkoszulka można odszukać w filmie Petera Yatesa z 1977 z Jacqueline Bisset – "Głębia", w którym w scenie otwarcia bohaterka nurkuje i pływa ubrana w koszulkę.

</doc>
<doc id="819410" url="https://pl.wikipedia.org/wiki?curid=819410" title="Nadpasożytnictwo">
Nadpasożytnictwo

Nadpasożytnictwo, pasożytnictwo wyższych rzędów, hiperpasożytnictwo, hiperparazytyzm – rodzaj pasożytnictwa wyższego (drugiego, a nawet trzeciego) rzędu, w którym żywicielem pasożyta jest inny pasożyt, co może skutkować pozytywnym wpływem na ograniczenie jego działań na żywiciela podstawowego. Żywicielem nadpasożyta ("hiperparasitus") jest pasożyt pierwszego lub drugiego stopnia.

</doc>
<doc id="819411" url="https://pl.wikipedia.org/wiki?curid=819411" title="Brunnthal">
Brunnthal

Brunnthal – gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie "Landkreis München". Leży około 15 km na południowy wschód od centrum Monachium, przy autostradzie A8.
Polityka.
Wójtem gminy jest Stefan Kern z CSU, rada gminy składa się z 16 osób.

</doc>
<doc id="819412" url="https://pl.wikipedia.org/wiki?curid=819412" title="Drzewo Przodków">
Drzewo Przodków



</doc>
<doc id="819413" url="https://pl.wikipedia.org/wiki?curid=819413" title="Rzeżęcin-Pole">
Rzeżęcin-Pole

Rzeżęcin-Pole – osada kociewska w Polsce położona w województwie pomorskim, w powiecie tczewskim, w gminie Morzeszczyn.
W latach 1975–1998 miejscowość należała administracyjnie do województwa gdańskiego.

</doc>
<doc id="819417" url="https://pl.wikipedia.org/wiki?curid=819417" title="Gulgany">
Gulgany

Gulgany ("Ulgany") – nieoficjalny przysiółek wsi Królów Las w Polsce położona w województwie pomorskim, w powiecie tczewskim, w gminie Morzeszczyn.
W latach 1975–1998 miejscowość należała administracyjnie do województwa gdańskiego.

</doc>
<doc id="819418" url="https://pl.wikipedia.org/wiki?curid=819418" title="Olszówka (powiat tczewski)">
Olszówka (powiat tczewski)

Olszówka – przysiółek wsi Gąsiorki w Polsce, położony w województwie pomorskim, w powiecie tczewskim, w gminie Morzeszczyn.
W latach 1975–1998 przysiółek należał administracyjnie do województwa gdańskiego.

</doc>
<doc id="819419" url="https://pl.wikipedia.org/wiki?curid=819419" title="Feldkirchen (powiat Monachium)">
Feldkirchen (powiat Monachium)

Feldkirchen – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Monachium. Leży około 10 km na wschód od centrum Monachium, przy węźle autostradowym München-Ost (autostrada A8 i A99), drodze B471 i linii kolejowej Monachium – Wels.
Polityka.
Wójtem gminy jest Werner van der Weck z SPD, wcześniej urząd ten obejmował Leonhard Baumann, rada gminy składa się z 20 osób.

</doc>
<doc id="819420" url="https://pl.wikipedia.org/wiki?curid=819420" title="Gazeta Bieszczadzka">
Gazeta Bieszczadzka

Gazeta Bieszczadzka – regionalny dwutygodnik samorządowy związany z Bieszczadami, wydawany w Ustrzykach Dolnych.
Powstał na początku lat dziewięćdziesiątych jako niezależny dwutygodnik regionalny wydawany przez Ustrzycki Dom Kultury. Pierwszy numer ukazał się 12 lutego 1991. Redaktorami naczelnymi byli: Jan Bajorek, Krzysztof Potaczała, Tadeusz Szewczyk. Na łamach pisma publikowali: A.Leń, Bogdan Augustyn, Maciej Augustyn, A.Szczerbicki, Janusz Gołda. Andrzej Potocki, Marek Pomykała, Edward Zając.
Czasopismo stowarzyszone w Polskim Stowarzyszeniu Prasy Lokalnej. Do lutego 2015 red. naczelnym był Tadeusz Szewczyk.
W 1996 "Gazeta Bieszczadzka" została uznana najlepszym pismem lokalnym w Polsce.
Z końcem lipca 2015 został uruchomiony serwis internetowy Gazety Bieszczadzkiej bieszczadzka24.pl.

</doc>
<doc id="819423" url="https://pl.wikipedia.org/wiki?curid=819423" title="Mizolastyna">
Mizolastyna

Mizolastyna – organiczny związek chemiczny, antagonista receptora H1, lek przeciwhistaminowy II generacji.
Mizolastyna należy do leków stosowanych doustnie, długo działających. Szybko wchłania się z przewodu pokarmowego, w wątrobie metabolizowana jest do nieczynnych metabolitów.
Zastosowanie.
Skórne odczyny alergiczne, głównie pokrzywka.
Dawkowanie.
Jednorazowa dawka dobowa 10 mg.

</doc>
<doc id="819424" url="https://pl.wikipedia.org/wiki?curid=819424" title="Piła (województwo pomorskie)">
Piła (województwo pomorskie)

Piła – przysiółek wsi Gąsiorki w Polsce, położony w województwie pomorskim, w powiecie tczewskim, w gminie Morzeszczyn.
W latach 1975–1998 przysiółek należał administracyjnie do województwa gdańskiego.

</doc>
<doc id="819426" url="https://pl.wikipedia.org/wiki?curid=819426" title="Write">
Write



</doc>
<doc id="819427" url="https://pl.wikipedia.org/wiki?curid=819427" title="Suchownia">
Suchownia

Suchownia – przysiółek wsi Lipa Góra w Polsce, położony w województwie pomorskim, w powiecie tczewskim, w gminie Morzeszczyn.
W latach 1975–1998 przysiółek należała administracyjnie do województwa gdańskiego.

</doc>
<doc id="819429" url="https://pl.wikipedia.org/wiki?curid=819429" title="Biała Leśniczówka">
Biała Leśniczówka

Biała Leśniczówka – mała osada w Polsce położona w województwie warmińsko-mazurskim, w powiecie elbląskim, w gminie Tolkmicko na obszarze Parku Krajobrazowego Wysoczyzny Elbląskiej.
W latach 1975–1998 miejscowość administracyjnie należała do województwa elbląskiego.

</doc>
<doc id="819430" url="https://pl.wikipedia.org/wiki?curid=819430" title="J-140 (typ jachtu)">
J-140 (typ jachtu)

J-140, nieoficjalnie "stuczterdziestka" – typ dwumasztowych jachtów pełnomorskich ze stalowym poszyciem i ożaglowaniem typu kecz. Nazwa pochodzi od powierzchni ożaglowania wynoszącej ok. 140 m².
Charakterystyka.
Jednostka zaprojektowana przez inż. Henryka Kujawę z zespołem, w skład którego wchodzili też Włodzimierz Kuchta oraz Józef Szymańda lub Zdzisław Pieńkawa i Wojciech Samoliński. Wzorowali się oni na parametrach technicznych znanego, stalowego kecza z 1936 r. „Peter Von Danzig”, którego dokumentację odnaleziono w latach 50. w archiwum Stoczni Gdańskiej. W tejże stoczni w latach 1957–1960 zbudowano 6 takich jednostek. Założenia konstrukcyjne stuczterdziestki opierały się na stalowym kadłubie, integralnym balaście, masztach drewnianych lub metalowych.
Jachty te są cenione za ich wysoką dzielność w trudnych warunkach, oraz świetne warunki do wypraw w dalekie i trudne rejony.
Pierwszą jednostką z serii był s/y Joseph Conrad.
Jachty typu J-140.
Jan z Kolna.
S/y Jan z Kolna (XIV PZ-6, PZ 6) – armatorem jachtu był YKP Gdynia. W 1984 jednostka pod kpt. j. Zbigniewem Szpetulskim zwyciężyła w dwóch etapach (Saint-Malo–Bermudy i Bermudy–Halifax) w regatach Tall Ships Races w klasie C. Został skasowany po kolizji.

</doc>
<doc id="819432" url="https://pl.wikipedia.org/wiki?curid=819432" title="Budapest Honvéd FC">
Budapest Honvéd FC

Budapest Honvéd FC – węgierski wielosekcyjny klub sportowy z siedzibą w Budapeszcie. Obecnie sekcja piłkarska klubu uczestniczy w rozgrywkach Nemzeti Bajnokság I.
Historia.
Pierwsze lata.
Klub został założony 10 sierpnia 1908 r. jako Kispesti Athlétikai Club przez Dr. Balinta Vargę, nauczyciela. Pierwsi członkowie klubu nie zgadzali się z jego „konstytucją”, aż do 3 sierpnia 1909 r., stąd też rok 1909 często pojawia się jako data założenia klubu (wtedy wszyscy się pod nią podpisali). Kispest był wówczas miasteczkiem w pobliżu Budapesztu. KAC był popularny w Kispescie i stale się rozwijał. W 1913 r. dzięki zaangażowaniu kibiców i miejscowej społeczności na Sárkány Utca (ul. Smocza) został wybudowany klubowy stadion i kompleks sportowy. Drużyny przyjezdne nazywały obiekt „Jaskinią Smoka”. W 1927 r. zmodernizowano stadion. Przez pierwsze 30 lat istnienia zespół był trochę więcej niż klubem małego miasteczka. Grał w I lidze węgierskiej od 1916 r. Poważny sukces przytrafił się mu w 1926 r. Było to zdobycie Pucharu Węgier. W latach 30. w drużynie grali Rezső Rozgonyi, Rezső Somlai (reprezentanci na MŚ 1934) i Ferenc Puskás I, ojciec Ferenca Puskása, a później trener drużyny, w latach 40. W 1935 r. spłonęły drewniane trybuny, jednak obrotny prezes Józef Molnár ochronił klub przed kryzysem i jeszcze w tym samym roku powstały nowe betonowe. Kispesti AC przenieśli się w styczniu 1938 r. na nowy kompleks, który znajdował się niedaleko od dawnej „jaskini smoka”. Stadion mieścił 8000 miejsc, po meczu zawodnicy mogli wziąć nie tylko prysznic, ale i ciepłą kąpiel, co było wówczas sporym osiągnięciem. Modernizacja trwała nadal i 12 lutego 1939 r. stadion piłkarski był częściowo zadaszony i miał już 15 000 miejsc.
Przekształcenie się w Honvéd.
W 1943 r. w zespole zadebiutowali zarówno Ferenc Puskás, jak i József Bozsik. 1945 rok w historii Budapesztu oznacza spore zniszczenia, gdyż Armia Czerwona zniewoliła miasto, nie bez walki. Ludność Kispestu jeszcze w 1945 r. odnowiła dach i zrekonstruowała murawę na stadionie.
W sezonie 1947/48 trenerem KAC był słynny Béla Guttman. Kispest zaczął wtedy należeć do ligowej czołówki, jednak tak naprawdę złota era klubu rozpoczęła się w 1949 r. wraz z przejęciem przez Ministerstwo Obrony Narodowej. Kispest stał się klubem wojskowym, a za tą przemianą stał Gustaw Sebes, który miał akurat taką wizję węgierskiej piłki, by dominowały w niej dwa, góra trzy kluby. Rok 1950 przynosi Kispestowi całkowitą zmianę nazwy. Wojsko narzuciło mu Honvéd, a administracja – Budapeszt, gdyż w tym roku Kispest został włączony do stolicy, jako jej XIX dzielnica. Honvéd oznacza w węgierskiej historii obrońcę ojczyzny z XIX wieku, a słowo to często używano później zamiennie z szeregowym.
Złota Era.
Honvéd posiadał już dwie gwiazdy – Puskása i Bozsika, a dzięki nieograniczonym możliwościom sprowadził sobie pozostałe: Sándor Kocsis, Zoltán Czibor, László Budai przyszli z FTC, Gyula Lóránt z Vasasu i bramkarz Gyula Grosics z Dorogu. Zespół stanowił kościec reprezentacji Węgier i wizytówkę węgierskiej piłki. Wygrywać zaczął niemal od razu mistrzostwa kraju – 1949/50, 1950, 1952, 1954, 1955. Do 1956 r. tylko MTK dwukrotnie pozbawiło tytułu „wojskowych”. Honvéd traktowano już jako najlepszy klub na kontynencie, postanowiono więc rozegrać prestiżowy mecz towarzyski z mistrzem Anglii – Wolverhampton Wanderers 13 grudnia 1954 r. Mimo że do przerwy „wojskowi” prowadzili 2:0, to ostatecznie przegrali 2:3. W 1955 r. postanowiono rozbudować bazę klubową, piłkarze musieli więc rozgrywać wszystkie mecze na wyjeździe. Notowano wówczas najwyższą frekwencję ligową w historii ligi. Na ważne mecze na Nepstadion ściągało często koło 90 000 ludzi. Gdy w 1956 r. wybuchła Rewolucja Węgierska Honvéd grał akurat w Pucharze Mistrzów przeciw Bilbao. Władze kazały wycofać się drużynie z rozgrywek, ta odmówiła i mecz rewanżowy, po porażce 2:3 w Hiszpanii, rozegrała w Brukseli. Padł remis 3:3, jednak napięcie towarzyszące piłkarzom związało im nogi. Na stadionie czatowały na nich służby specjalne, a kraju trwało powstanie. Po tym meczu zespół wbrew władzom poleciał na tournée do Ameryki. Po powrocie część zawodników zdecydowała się pozostać za granicą (Puskás, Czibor, Koscis), inni wrócili do kraju.
Po Rewolucji.
Sezon 1957 był dla klubu fatalny. Trwał zaledwie pół roku, a właśnie wtedy zawodnicy byli zgaszeni psychicznie po wydarzeniach poprzedniego roku. Mimo że w klubie pojawili się Lajos Tichy i Lajos Kocsis zespół utrzymał się w lidze tylko dzięki jej powiększeniu, o którym zdecydował związek piłkarski. Okres lat 60. i 70. nie przyniósł zespołowi sukcesów. Zdobył on tylko krajowy Puchar w 1964 r. na europejskich boiskach nie mógł przebrnąć ćwierćfinału, a w lidze nie zdobył mistrzostwa, choć po krótkim kryzysie 1957 roku, niemal zawsze był w czołówce. W 1967 r. na stadionie Honvédu zadebiutowało oświetlenie. Stadion mieścił 25 000 kibiców. Stagnację w klubie zakończył Lajos Tichy powracający do zespołu tym razem w roli trenera.
Dobre lata 80..
W sezonie 1979/80 po 25 latach „wojskowi” znów zostali mistrzem kraju. Tichy miał w drużynie takie gwiazdy jak Imre Garaba, Káláman Kovács, Lajos Détári, Béla Illés, Gábor Halmai czy István Vincze. Wystarczyło to, by zdominować ligę aż do 1993 r. W tym okresie Honvéd zdobył 8 tytułów, jednak był za słaby, żeby zdobyć „coś” w Europie. W 1986 r. jako pierwszy węgierski klub nadał stadionowi imię swojego sławnego piłkarza Józsefa Bozsika.
Teraźniejszość.
W 1991 r. powróciła tradycyjna nazwa Kispest, klub nazywał się teraz Kispest-Honvéd. Pod tą nazwą zdobyli jeszcze mistrzostwo, jednak od połowy lat 90. klub stał się ligowym średniakiem i mocno podupadł. W 1996 roku zdobył jeszcze Puchar Węgier, jednak później coraz większa szarzyzna wkradała się w życie klubu, jak i całej piłki węgierskiej. Gdy po 2001 r. zdecydowano się zmniejszyć ligę do 12 klubów, Kispest miał kłopoty. W pierwszym roku utrzymał się, jednak sezon 2002/03 zakończył się spadkiem, pierwszym od czasów I wojny światowej. Banicja trwała tylko rok. W październiku 2004 klub zbankrutował, na jego miejsce wszedł kontynuując jego tradycję Budapesti Honvéd FC. W piłkarzy zainwestował amerykański biznesmen George F. Hemingway. Dzięki temu w sezonie 2007/08 pierwszy raz od 14 lat Honvéd miał być w czołówce ligi, jednak słaba wiosna dała na koniec sezonu tylko 8 miejsce. W 2006 r. przeprowadzono gruntowną renowację stadionu; zainstalowano krzesełka, zrobiono nową wylewkę betonową, odrestaurowano trybunę krytą. Sezon 2012/13 klub zakończył na trzeciej pozycji, co było dla niego pierwszym podium od 19 lat.

</doc>
<doc id="819442" url="https://pl.wikipedia.org/wiki?curid=819442" title="Fundacja Opoka">
Fundacja Opoka

Fundacja Opoka – polska fundacja, która została powołana przez Konferencję Episkopatu Polski w 1998 roku. Do dwóch głównych zadań fundacji należą służenie Kościołowi katolickiemu w Polsce w zakresie elektronicznej wymiany informacji oraz prowadzenie serwisu internetowego www.opoka.org.pl.
Rada Nadzorcza Fundacji.
W przeszłości członkami Rady Nadzorczej Fundacji byli:
Serwis internetowy.
Portal www.opoka.org.pl uruchomiono 9 marca 1999 roku w Galerii Porczyńskich w Warszawie. Inaugurację serwisu prowadził polski reżyser Krzysztof Zanussi, a wśród zaproszonych byli m.in. hierarchowie Kościoła katolickiego, przedstawiciele rządu, Parlamentu RP, Unii Europejskiej, a także goście reprezentujący partnerów finansowych, sponsorów oraz media. 6 października 2008 roku zaprezentowano nowy layout głównej strony portalu.

</doc>
<doc id="819444" url="https://pl.wikipedia.org/wiki?curid=819444" title="Tour de France 1989">
Tour de France 1989

76. Tour de France rozpoczął się 1 lipca w Luksemburgu, a zakończył się 23 lipca w Paryżu. Wyścig składał się z prologu i 21 etapów, w tym: 10 etapów płaskich, 8 etapów górskich i 5 etapów jazdy na czas. Cała trasa liczyła 3285 km.
Zmiany w stosunku do poprzednich edycji.
Po raz pierwszy w historii Tour de France wyścig ten rozpoczął się w Luksemburgu. Nie przyznawano też białej koszulki liderowi klasyfikacji młodzieżowej, chociaż samą klasyfikację wciąż prowadzono. Zrezygnowano ponadto z prowadzenia drużynowej klasyfikacji punktowej.
Klasyfikacje.
Klasyfikację generalną wygrał Amerykanin Greg LeMond, wyprzedzając Francuza Laurenta Fignona i Hiszpana Pedro Delgado. Holender Gert-Jan Theunisse wygrał klasyfikację, jego rodak Steven Rooks wygrał klasyfikację kombinowaną, Irlandczyk Sean Kelly był najlepszy w klasyfikacji punktowej i sprinterskiej, a klasyfikację młodzieżową wygrał Francuz Fabrice Philipot. Najaktywniejszym kolarzem został Laurent Fignon. W klasyfikacji drużynowej najlepsza była holenderska drużyna PDM.
Przebieg rywalizacji.
Tour de France 1989 zapisał się w historii jako edycja wyścigu z najmniejszą przewagą czasową między zwycięzcą a drugim zawodnikiem w klasyfikacji generalnej. Greg LeMond pokonał swojego francuskiego rywala Laurenta Fignona uzyskując przewagę 8 sekund. Przed ostatnim etapem, czasówką z metą na paryskich Champs-Élysées, Fignon miał 50 sekund przewagi nad drugim w klasyfikacji LeMondem. Amerykanin, dzięki zastosowaniu nowoczesnej kierownicy (lemondka) i aerodynamicznego stroju wygrał ostatni etap, uzyskując 58-sekundową przewagę nad Fignonem, który na metę przyjechał z drugim czasem. Dało to Amerykaninowi 8 sekund przewagi w klasyfikacji generalnej. Był to ostatni jak dotąd przypadek, kiedy Tour kończył się jazdą na czas.
Na prologu w Luksemburgu, zwycięzca z roku 1988, Pedro Delgado spóźnił się na start o ponad 2 i pół minuty. Mimo to, po trzech tygodniach, zajmował trzecie miejsce w klasyfikacji generalnej, ze stratą nieco ponad 3 i pół minuty za liderem.
Po pierwszym etapie żółtą koszulkę przejął Acacio da Silva, odbierając ją zwycięzcy prologu Erikowi Breukinkowi i był to pierwszy Portugalczyk w historii, który nosił żółty trykot.
Na piątym etapie, jeździe na czas, LeMond zdobył prowadzenie, które odebrane mu zostało przez Fignona po etapie 10. Po etapie piętnastym znowu LeMond prowadził, jednak po dwóch dniach Francuzowi znów udało się odzyskać koszulkę lidera. Różnica między tymi zawodnikami nigdy podczas tego wyścigu nie wynosiła więcej niż 1 minuta.
Późniejszy pięciokrotny zwycięzca Touru, Miguel Indurain osiągnął swój najlepszy dotychczasowy wynik w „Wielkiej Pętli”, zajmując 17. miejsce. Wygrywał przy tym swój pierwszy etap TdF (był to etap górski).
Drużyny.
W tej edycji TdF wzięły udział 22 drużyny:

</doc>
<doc id="819450" url="https://pl.wikipedia.org/wiki?curid=819450" title="Windows Write">
Windows Write

Windows Write – prosty edytor tekstu, który był dołączany do systemów operacyjnych firmy Microsoft – Windows 1.0, Windows 2.0 i serii Windows 3.x. Wczesne wersje Write pracowały tylko na plikach natywnych programu (rozszerzenie .wri), ale wraz z rozwojem programu Microsoft Word dla Windows w roku 1989 i wprowadzeniem na rynek systemu Microsoft Windows 3.0 w następnym roku, Write otrzymał możliwość odczytu i zapisu pierwszych wersji dokumentów Worda (rozszerzenie .doc). Write rozprowadzany z systemem Microsoft Windows 3.1 otrzymał możliwość pracy jako obiekt OLE.
Windows Write jest podobny do współczesnego programu WordPad, który został wprowadzony w Windows 95, i podobnie jak on, Write był bardziej zaawansowany niż Notatnik i uważany za nowoczesny procesor tekstu. Jednak Write nigdy nie został wyposażony w wiele możliwości, które posiada oprogramowanie klasy Microsoft Word. Z drugiej strony Write posiadał kilka opcji, których brak w WordPad, na przykład możliwość justowania tekstu.
Począwszy od systemu Windows 95, plik wykonywalny , znajdujący się w folderze systemowym ( w rodzinie 9x i w rodzinie NT), pełni rolę jedynie zachowania kompatybilności wstecznej, a jego otwarcie skutkuje uruchomieniem aplikacji WordPad. 

</doc>
<doc id="819451" url="https://pl.wikipedia.org/wiki?curid=819451" title="Świt (partia polityczna)">
Świt (partia polityczna)

Świt (sł. "Úsvit") to słowacka lewicowa partia polityczna założona w maju 2005 roku w wyniku rozłamu w Słowackiej Partii Komunistycznej. Przewodzi jej Ivan Hopta.

</doc>
<doc id="819452" url="https://pl.wikipedia.org/wiki?curid=819452" title="Fossorowie">
Fossorowie

Fossorowie (łac. "fossa" - dół) – grupa zawodowa osób zarządzająca miejscami pochówku umarłych, przygotowaniem grobów podziemnych i naziemnych, dekoracjami grobów (kamieniarstwo, układanie mozaik, tynkowanie) na początku ery chrześcijańskiej.
Fossorowie tworzyli wyspecjalizowane grupy, zrzeszali się w korporacjach, które były finansowane przez samorządy wspólnoty. Grzebali zmarłych, wytyczali wielopoziomowe sieci korytarzy w katakumbach, ozdabiali grobowce. W aktach kościoła w Cirta z 303 r. znajduje się wzmianka o związku fossorów, jednak byli znani już wcześniej. Hipolit Rzymski wspomina o nich w "Traditio Apostolica". Zawód ich zaznaczano na nagrobkach, zostawali patronami cmentarzy i obok ostiariuszy należeli do hierarchii kościelnej. Od V wieku ich znaczenie malało, ponieważ coraz rzadziej chowano zmarłych w katakumbach oraz zlikwidowano w 597 r. przez papieża Grzegorza Wielkiego opłaty za grzebanie zmarłych.
Najbardziej znanym przedstawieniem pracy fossora jest obraz przedstawiający Diogenesa z napisem: "DIOGENES FOSSOR, IN PACE DEPOSITVS, OCTABV KALENDAS OCTOBRIS" czyli "Diogenes Fossor pochowany w pokoju ósmego dnia przed kalendami października". Najstarszy fresk przedstawiający fossora znajduje się w katakumbach św Kaliksta.
W języku łacińskim istniały dwie formy tego rzeczownika mianowicie fossor i fossarius którym odpowiadała liczba mnoga odpowiednio fossores oraz fossarii. Słowo "fosa" posiada analogiczną etymologię, jako że fossarium w języku łacińskim oznacza "rydel".

</doc>
<doc id="819455" url="https://pl.wikipedia.org/wiki?curid=819455" title="Muzeum Ghibli">
Muzeum Ghibli

 – japońskie muzeum położone w parku Inokashira w Mitace na zachodnich przedmieściach Tokio. Założone w 2001 roku.
Historia.
Muzeum otwarto 1 października 2001 r. w podtokijskim miasteczku Mitaka (należącym do Wielkiego Tokio). Zaprojektował je i stworzył reżyser Hayao Miyazaki, nestor japońskiego anime.
Atrakcje.
Muzeum znajduje się w trzypiętrowym budynku: dwa piętra nad ziemią i jeden poziom pod ziemią. W recepcji bilety w kształcie filmowej kliszy sprzedaje Totoro – postać z filmu Mój sąsiad Totoro.
Wśród atrakcji znaleźć można m.in.: salę do projekcji filmowych "Saturn" (na 80 miejsc), kawiarnię "Słomkowy Kapelusz" oraz modelową pracownię animacyjną studia Ghibli, w której można zobaczyć, jak powstaje film animowany. Można również wejść do Kocibusa (połączenie kota i autobusu). Na dachu kompleksu znajdują się ogrody. Spotkać tam można m.in. robota z gwardii Laputy.

</doc>
<doc id="819456" url="https://pl.wikipedia.org/wiki?curid=819456" title="Orós Alto">
Orós Alto

Orós Alto – miejscowość w Hiszpanii, w Aragonii, w prowincji Huesca, w comarce Alto Gállego, w gminie Biescas, 63 km od miasta Huesca.
Według danych INE z 1999 roku miejscowość zamieszkiwało 30 osób. Wysokość bezwzględna miejscowości jest równa 835 metrów. Kod pocztowy do miejscowości to 22630.

</doc>
<doc id="819457" url="https://pl.wikipedia.org/wiki?curid=819457" title="Czerwień teksańska">
Czerwień teksańska

Czerwień teksańska ("czerwień teksaska", "TR") – organiczny związek chemiczny, czerwony barwnik fluorescencyjny używany w histologii, zwykle po sprzęgnięciu z odpowiednimi przeciwciałami, do barwienia preparatów tkankowych. Czerwień teksańska jest pochodną (chlorkiem sulfonylowym) sulforodaminy 101. Używa się jej w technice FACS, ilościowej reakcji łańcuchowej polimerazy, mikroskopii fluorescencyjnej i immunohistochemii. 
Barwnik ten jest wzbudzany światłem o długości fali około 595–605 nm (mniej efektywnie laserem kryptonowym przy 567 nm). Maksimum emisji wypada przy 615 nm (kolor czerwony). Jest to dość jasny barwnik, wobec czego dobrze nadaje się do wykrywania nawet słabo eksprymowanych antygenów. 
Czerwień teksańską stosuje się też jako marker białek, które łatwo tworzą koniugaty z grupami chlorkowo-sulfonylowymi tego fluroforu. Skoniugowane z nim białka mogą następnie być używane jako znacznik wybranych obszarów tkanki lub komórki. Na tej samej zasadzie sprzęga się ten barwnik z przeciwciałami, które wiążąc antygen, znakują wybrany na podstawie ich specyficzności obszar preparatu. 
Ponadto czerwień teksańska może być dodawana jako fluorofor do wielu innych typów cząsteczek:
Możliwe jest też używanie tego barwnika w połączeniu z innymi barwnikami fluorescencyjnymi (np. w technice FRET) – często używa się połączenia z R-fikoerytryną (PE-TR).

</doc>
<doc id="819460" url="https://pl.wikipedia.org/wiki?curid=819460" title="Orós Bajo">
Orós Bajo

Orós Bajo (arag. "Orós Baxo") – miejscowość w Hiszpanii, w Aragonii, w prowincji Huesca, w comarce Alto Gállego, w gminie Biescas, 62 km od miasta Huesca.
Według danych INE z 1999 roku miejscowość zamieszkiwało 13 osób. Wysokość bezwzględna miejscowości jest równa 856 metrów. Kod pocztowy do miejscowości to 22630.

</doc>
<doc id="819466" url="https://pl.wikipedia.org/wiki?curid=819466" title="Henrik Andersen">
Henrik Andersen

Henrik Andersen (ur. 7 maja 1965 w Kopenhadze) – duński piłkarz, grający na pozycji środkowego obrońcy.
Zawodową karierę rozpoczął w klubie z rodzinnego miasta, Fremad Amager, gdzie zaliczył debiut w kadrze seniorskiej już w wieku 16 lat. W 1982 roku przeniósł się do Belgii, aby grać w RSC Anderlecht.
8-letni pobyt w klubie Henrik wspomina bardzo dobrze, gdyż już w pierwszym sezonie od jego przybycia sięgnął po Puchar UEFA, gdzie w finale "Fiołki" ograły SL Benfica. Poza tym zdobył trzy mistrzostwa Eerste Klasse i dwa Puchary Kraju.
W maju 1985 zadebiutował w reprezentacji Danii prowadzonej w owym czasie przez Seppa Piontka, został także powołany na mundial w Meksyku, gdzie zagrał w trzech ostatnich meczach przed wyeliminowaniem Duńczyków. Na EURO 1988 nie pojechał z powodu kontuzji.
Jego następnym klubem w karierze został wicemistrz Niemiec, 1. FC Koln. W 1991 jego drużyna przegrała mecz finałowy Pucharu Kraju z Werderem Brema, rok później duński piłkarz został zaś powołany na Mistrzostwa Europy, przez menedżera Richarda Møllera Nielsena. Mimo tego, że Duńczycy triumfowali w imprezie, to dla niego turniej zakończył się fatalnie, bowiem doznał kontuzji rzepki, po zderzeniu się z Marco van Bastenem w półfinale, przeciwko Holandii.
Po 11 miesiącach rehabilitacji powrócił do gry w Kolonii, jednak szybko nabawił się kolejnej kontuzji – tym razem zerwania więzadeł kolanowych i do gry powrócił w lutym 1994. Ostatni występ w kadrze zaliczył w sierpniu 1994, jego licznik gier zatrzymał się na liczbie 30. Strzelił 2 bramki.
Problemy z kontuzjami trapiły go aż do sezonu 1996/97, kiedy w końcu będąc w pełni zdrowym zaliczył 28 występów w barwach pierwszej drużyny. Szczęście jednak trwało krótko, bowiem już pod koniec następnego sezonu nabawił się kolejnego poważnego urazu i postanowił zakończyć swoją karierę. Obecnie pracuje jako agent piłkarski.

</doc>
<doc id="819467" url="https://pl.wikipedia.org/wiki?curid=819467" title="Ҵ">
Ҵ

Ҵ, ҵ – ligatura używana jedynie w alfabecie abchaskim. W alfabecie zajmuje miejsce między Ц a Ч. Oznacza dźwięk [], czyli spółgłoskę zwarto-szczelinową ejektywną dziąsłową.

</doc>
<doc id="819468" url="https://pl.wikipedia.org/wiki?curid=819468" title="Stara Synagoga w Radzanowie">
Stara Synagoga w Radzanowie

Stara Synagoga w Radzanowie – nieistniejąca obecnie synagoga, znajdująca się w Radzanowie, przy obecnym placu Piłsudskiego 5, a zarazem rynku w Radzanowie.
Drewniana synagoga została zbudowana w 1763 roku. Około 1875 roku została rozebrana i na jej miejscu zaczęto wznosić nową murowaną synagogę, którą ukończono w 1904 roku.

</doc>
<doc id="819472" url="https://pl.wikipedia.org/wiki?curid=819472" title="Ķ">
Ķ

Ķ (minuskuła ķ) – litera występująca w alfabecie łotewskim, oznaczająca palatalizowane "k".

</doc>
<doc id="819477" url="https://pl.wikipedia.org/wiki?curid=819477" title="Goryczka trojeściowata">
Goryczka trojeściowata



</doc>
<doc id="819479" url="https://pl.wikipedia.org/wiki?curid=819479" title="Т">
Т

T, Tт ("te") – litera alfabetu cyrylickiego oznaczająca spółgłoskę []. Powstała wprost z greckiej litery Τ.
W niektórych pozycjach oznacza spółgłoskę miękką:
W alfabecie serbskim istnieje dodatkowa litera utworzona na bazie Т i oznaczająca spółgłoskę miękką – Ћ.
W wariancie kursywnym (poza Serbią i Macedonią), mała litera Т przypomina łacińskie małe "m" – "т". Natomiast w alfabetach serbskim i macedońskim przypomina łacińskie "m", obrócone o 180°, z kreseczką na górze ("ш̅") – dla odróżnienia od, poza tym identycznego, "ш". Ta druga forma występuje również w pozostałych językach, ale wyłącznie w formie pisanej (nie drukowanej).

</doc>
<doc id="819482" url="https://pl.wikipedia.org/wiki?curid=819482" title="Antagonisty receptora H1">
Antagonisty receptora H1

Antagonisty receptora H1, leki przeciwhistaminowe H1, antyhistaminiki H1 – substancje odwracające działanie histaminy na jej receptor H1. Jest to podstawowa grupa leków stosowana w atopii. W rzeczywistości nie są one antagonistami, lecz odwrotnymi agonistami receptora H1.
Leki przeciwhistaminowe (I generacja) wprowadzono w 1937 roku, ale liczne działania niepożądane preparatów stanowiły poważne ograniczenia w ich stosowaniu. Wraz z postępem badań dotyczących patomechanizmów chorób alergicznych, w latach 80. wprowadzoną nową generację leków przeciwhistaminowych – bardziej skuteczną i mniej szkodliwą dla organizmu. Obecnie na rynku farmaceutycznym dostępne są preparaty o zróżnicowanych możliwościach stosowania – do użytku ogólnego (preparaty doustne oraz roztwory do iniekcji), miejscowego (krople do oczu, krople do nosa, żele lub maści), a także preparaty złożone, w skład których często wchodzi dodatkowo pseudoefedryna.
Mechanizm działania.
Działanie histaminy powstaje na skutek pobudzenia 4 receptorów histaminowych (H1, H2, H3, i H4). Są one ulokowane na różnych tkankach odpowiadających za efekt histaminowy. Pobudzenie receptora H1 prowadzi do skurczu mięśni gładkich, rozszerzenia naczyń krwionośnych i następowego spadku ciśnienia, zwiększenie wydzielanie śluzu na błonach śluzowych oraz zwiększenie napięcia układu przywspółczulnego. Histamina jest mediatorem reakcji zapalenia alergicznego, odpowiada za powstanie kataru siennego alergicznego zapalenie spojówek oraz pokrzywki, zarówno o podłożu alergicznym, jak i niealergicznym, gdy czynnikiem sprawczym wystąpienia objawów skórnych są produkty posiadające histaminę lub mające zdolność uwalniania jej. Działanie antagonistów receptora H1 polega więc na odwracalnym i konkurencyjnym wiązaniu z receptorem H1, przez co znoszone i wręcz odwracane jest działanie histaminy. Leki te nie hamują jednak objawów reakcji alergicznej wywołanych przez inne mediatory.
Generacje leków przeciwhistaminowych.
Ze względu na farmakokinetykę i wybiórczość działania leki przeciwhistaminowe dzieli się na leki I, II i III generacji.
Leki przeciwhistaminowe I generacji.
Są to: antazolina, difenhydramina, klemastyna, dimetinden, prometazyna, ketotifen, cyproheptadyna, hydroksyzyna, triprolidyna, chlorfenyramina.
Do I generacji należą leki będące pochodnymi różnych związków chemicznych (etanoloaminy, etylenodiaminy, fenotiazyny, piperydyny). Blokują receptor H1, a także receptory cholinergiczne, serotoninergiczne, adrenergiczne i dopaminergiczne, przy czym ich nieselektywność powoduje szereg działań niepożądanych.
Działania niepożądane leków przeciwhistaminowych I generacji.
Leki przeciwhistaminowe I generacji wykazują działanie blokujące wobec receptorów H1, a także wobec receptorów muskarynowych, serotoninowych, dopaminergicznych i adrenergicznych. Z powodu dużej lipofilności leki przeciwhistaminowe I generacji łatwo przechodzą do ośrodkowego układu nerwowego (OUN). Ich działania niepożądane to hamowanie OUN, senność, otępienie, zaburzenia koordynacji ruchowej, trudności w oddawaniu moczu, zaburzenia ze strony przewodu pokarmowego. Ze względu na efekt sedatywny uważa się, że leki te mogą przyczyniać się do zwiększenia wypadkowości w pracy, wypadków komunikacyjnych, czego dowodzą m.in. prace dotyczące wypadkowości w lotnictwie cywilnym.
Zastosowanie leków przeciwhistaminowych I generacji.
Reakcje alergiczne przebiegające gwałtownie – są podawane wówczas pozajelitowo. Choroby skóry – szczególnie nasilane przez stres, a także te, w których występuje duży świąd. Działanie hamujące ośrodkowy układ nerwowy jest wtedy pożądane.
Niektóre leki przeciwhistaminowe o silnym działaniu ośrodkowym i cholinolitycznym stosowane są w hamowaniu objawów związanych z uszkodzeniem błędnika (na przykład dimenhydrynat).
Przeciwwskazania do stosowania leków przeciwhistaminowych I generacji.
Jaskra, przerost gruczołu krokowego, nadwrażliwość na leki, uszkodzenie szpiku kostnego.
Leki przeciwhistaminowe II generacji.
Do tej grupy należą leki, które działają selektywnie na receptor H1, mają długi biologiczny okres półtrwania i słabo, bądź wcale nie przenikają przez barierę krew–mózg. Niektóre z leków tej grupy są czynnymi metabolitami I generacji leków przeciwhistaminowych (cetyryzyna to metabolit hydroksyzyny). Skuteczność leków przeciwhistaminowych II generacji w hamowaniu objawów alergicznych jest podobna, ale występują dość znaczne różnice osobnicze i dlatego dobiera się je indywidualnie. Leki te różnią się między sobą kinetyką, co ma znaczenie również w wyborze preparatu
Ich biologiczny okres półtrwania jest dłuższy niż leków I generacji. Hamują wczesną i późną odpowiedź na alergen w sezonowym alergicznym nieżycie nosa. Na przeciwzapalny i przeciwalergiczny efekt działania leków przeciwhistaminowych II generacji zwracają uwagę prace odwołujące się do hamowanie przez te leki procesu uwalniania mediatorów z komórki tucznej i bazofilów (histamina, tryptaza, LTC4, PGD2, IL-6, IL-8, IL-3, GM-CSF, TNF-α), a także obniżenia stężenia ICAM-1, RANTES, IL-8 po stymulacji alergenem.
Dodatkowe działanie na elementy komórkowe fazy alergicznego zapalenia niektórych leków tej generacji jest intensywnie badane, ponieważ mogłoby to rozszerzyć wskazania dla leków przeciwhistaminowych do stosowania ich zapobiegawczo w chorobach alergicznych, a nawet w astmie. Jednak jak dotąd nie ma dostatecznych dowodów, że stwierdzane w badaniach "in vitro" działania mają znaczenie kliniczne. I generacja leków takiego działania nie ma.
W lekach II generacji osiągnięto zmniejszenie wywoływania senności i zaburzeń funkcji poznawczych w porównaniu do leków I generacji. Do działań niepożądanych należy działanie kardiodepresyjne terfenadyny, astemizolu, ebastyny i loratadyny.
Przeciwwskazania do stosowania leków przeciwhistaminowych II generacji.
Nadwrażliwość na te leki. W przypadku leków podawanych miejscowo do worka spojówkowego nie powinno się nosić soczewek kontaktowych (ze względu na obecność konserwantu: chlorku benzalkoniowego).
Leki II generacji.
Leki długo działające, stosowane doustnie: ebastyna, cetyryzyna, loratadyna, terfenadyna, azelastyna, mizolastyna, astemizol, rupatadyna
Leki podawane miejscowo na błony śluzowe nosa lub spojówek: lewokabastyna, azelastyna, emedastyna
Preparaty doustne złożone, zawierające dodatkowo lek sympatykomimetyczny:
Najnowsze leki przeciwhistaminowe II generacji to feksofenadyna, desloratadyna, lewocetyryzyna, bilastyna.
Najnowsze leki II generacji są aktywnymi enancjomerami (w przypadku lewocetyryzyny) lub metabolitami leków II generacji, zaprojektowanymi dla osiągnięcia większej skuteczności przy jednoczesnym obniżeniu stopnia działań niepożądanych. Jednak żaden z tych leków nie spełnia kryteriów "leku przeciwhistaminowego III generacji", stąd istnieją wątpliwości czy w ogóle powinno się używać tego terminu. Przy takim podejściu wszystkie preparaty z tej grupy należą do leków przeciwhistaminowych drugiej generacji. Jednak wciąż są to preparaty najnowsze i najnowocześniejsze. Na przykładzie bilastyny można stwierdzić, że substancje tego typu wysoce swoiście wiążą się z receptorem H1. Ponadto bilastyna nie wykazuje powinowactwa do 30 innych receptorów związanych z białkiem G, w tym dla serotoniny, bradykininy, leukotrienu D4, muskarynowych M3, α1-adrenoreceptorów i β2-adrenoreceptorów, które mogą być odpowiedzialne za działania niepożądane niektórych leków przeciwhistaminowych. Cecha ta ma istotny i korzystny wpływ na, między innymi, profil bezpieczeństwa i tolerancji bilastyny w terapii. Obok tego wykazano, że bilastyna ma pięciokrotnie większe powinowactwo (siłę wiązania) do receptora H1 niż feksofenadyna i trzykrotnie większe niż cetyryzyna, co może mieć znaczenie dla siły i utrzymywania się efektu klinicznego w czasie (do 24, a nawet 26, godzin).

</doc>
<doc id="819491" url="https://pl.wikipedia.org/wiki?curid=819491" title="Berbusa">
Berbusa

Berbusa (arag. "Bergusa") - opuszczona miejscowość w Hiszpanii, w Aragonii, w prowincji Huesca, w comarce Alto Gállego, w gminie Biescas.
Według danych INE z 1999 roku miejscowość nie była zamieszkiwana przez żadną osobę. Wysokość bezwzględna miejscowości jest równa 968 metrów. Kod pocztowy do miejscowości to 22630.
31 sierpnia w miejscowości odbywają się fiesty związane ze świętem San Ramón Nonato, a 29 października związane ze św. Euzebią.

</doc>
<doc id="819493" url="https://pl.wikipedia.org/wiki?curid=819493" title="Susín">
Susín

Susín - opuszczona miejscowość w Hiszpanii, w Aragonii, w prowincji Huesca, w comarce Alto Gállego, w gminie Biescas.
Według danych INE z 1999 roku miejscowość nie była zamieszkiwana przez żadną osobę. Wysokość bezwzględna miejscowości jest równa 1 065 metrów. Kod pocztowy do miejscowości to 22630.

</doc>
<doc id="819495" url="https://pl.wikipedia.org/wiki?curid=819495" title="Jan z Łobdowa">
Jan z Łobdowa

Jan z Łobdowa (również Jan Łobdowczyk lub Jan z Torunia; ; lub "Lobedanus"; ur. ok. 1215 w Łobdowie, zm. 9 października 1264 w Chełmnie) – duchowny, prezbiter, franciszkanin konwentualny, doktor teologii, mistyk, kaznodzieja, zwany błogosławionym oraz patron flisaków i żeglarzy.
Życiorys.
Nieznana jest data jego urodzin. Można przyjąć, że miało to miejsce na początku XIII wieku, około 1215, na podstawie średniowiecznych przekazów, mówiących, że zmarł mając około 40–50 lat. Ponieważ nadano mu przydomek "z Łobdowa" lub "Łobdowczyk", przyjęto na podstawie średniowiecznej tradycji, że urodził się w Łobdowie, miejscowości położonej obecnie w powiecie wąbrzeskim, w gminie Dębowa Łąka, w rodzinie mieszczańskiej. Niewykluczone jest również to, że przydomek ten może nawiązywać do jego nazwiska rodowego. Średniowieczny jego biograf, jezuita o. Fryderyk Szembek SJ, pisał w XVII wieku o nim, jako o franciszkaninie Janie z Torunia, stąd przypuszczenie, że mógł on pochodzić z Torunia, ale nie ma na to przekonujących dowodów i jest to mało prawdopodobne. Inne źródła twierdzą, że pochodził z Niemiec. Niewykluczona jest również hipoteza, że był potomkiem kolonizatorów niemieckich, którzy przybyli pod Brodnicę w ramach szerokiej akcji osadniczej określanej jako (niem. "Ostkolonisation"). 
Faktem udokumentowanym jest natomiast to, że wstąpił on do zakonu franciszkanów konwentualnych, do klasztoru w Toruniu (prowincji polsko-czeskiej), gdzie do dziś istnieje pofranciszkański kościół pw. Wniebowzięcia Najświętszej Maryi Panny, który zachował w znacznej mierze swój pierwotny wygląd charakterystyczny dla franciszkanów: brak wieży, wysoka nawa główna i prezbiterium oraz krużganki. Należał on najprawdopodobniej do grona pierwszych franciszkanów tego klasztoru, który został założony w 1239. Nie wiadomo jak długo w nim przebywał. Z pewną dozą prawdopodobieństwa, można założyć, że przeszedł w nim wszystkie etapy formacji zakonnej, przyjmując święcenia prezbiteratu. Być może pełnił później jakieś funkcje, być może był kaznodzieją. 
Na przełomie 1257 i 1258 został przeniesiony do nowo fundowanego klasztoru franciszkanów w Chełmnie, przy kościele św. Jakuba i św. Mikołaja, gdzie pełnił funkcje lektora teologii. Niektóre opracowania sugerują, że doszedł nawet do tytułu doktora teologii, na podstawie przekazów ikonograficznych jakie po nim pozostały. 
Tradycja podaje, że był on spowiednikiem oraz kierownikiem duchowym bł. Juty z Chełmży (Juty z Sangerhausen). Poświęcał on wiele czasu na modlitwę, miał szczególne nabożeństwo do Matki Bożej oraz Dzieciątka Jezus. Obdarzony był również darem wizji duchowych (ekstazy), bowiem już za jego życia miały się dokonywać za jego przyczyną nadzwyczajne wydarzenia. Fryderyk Szembek SJ tak opisał jego wizje:
Zmarł w klasztorze w Chełmnie, prawdopodobnie 9 października 1264 (podaje się również datę 21 czerwca 1271). Został początkowo pochowany w podziemiach chełmińskiej świątyni klasztornej. 10 lutego 1688 gwardian klasztoru o. Antoni Łuczyński OFMConv. przeniósł jego doczesne szczątki do grobowca umieszczonego w ścianie obok wielkiego ołtarza, do zakratowanej niszy. Kolejne przeniesienie jego relikwii odbyło się 1 maja 1948 z polecenia biskupa chełmińskiego Kazimierza Kowalskiego, kiedy to umieszczono je w ołtarzu św. Wincentego à Paulo w kościele klasztornym św. Jana Chrzciciela i św. Jana Ewangelisty w Chełmnie, nad którym pieczę sprawują Siostry Miłosierdzia (potocznie zwane szarytkami). Następnie 24 czerwca 2015, po mszy świętej sprawowanej o godz. 18:00 przez biskupa toruńskiego Andrzeja Suskiego odbyło się uroczyste złożenie jego szczątków (kości) przeniesionych z kościoła Sióstr Miłosierdzia w Chełmży do Kaplicy Szyperskiej (św. Barbary) w katedrze św. Jana Chrzciciela i św. Jana Ewangelisty w Toruniu.
Proces beatyfikacji.
Pamięć o jego świątobliwym życiu podtrzymywali przez tradycje przede wszystkim franciszkanie, szczególnie w klasztorze w Chełmnie, do jego kasaty przez władze pruskie w 1806. Z przekazów XV-wiecznych można przeczytać:
Ważną rolę w propagowaniu jego kultu odegrali flisacy i żeglarze. W XVI wieku, po opuszczeniu kościoła i klasztoru przez franciszkanów doszło do profanacji krypt zakonnych (rozbito m.in. trumnę z jego szczątkami). Podkanclerzy koronny biskup Jakub Zadzik nakazał następnie 25 września 1627 otworzenie jego grobu. W wydarzeniu tym uczestniczył między innymi o. Fryderyk Szembek SJ.
Otwarcie grobu było przyczyną ożywienia kultu jego postaci, nie tylko w środowisku franciszkanów, ale także pośród biskupów chełmińskich. Dalszym rozwojem jego kultu zainteresowany był biskup chełmiński i pomezański Jan Lipski (od 1639 arcybiskup gnieźnieński i prymas Polski). On to za zgodą papieża Urbana VIII wydał 30 listopada 1638 dekret zezwalający na jego kult publiczny. Od tego roku, corocznie 9 października, w przyjętym dniu jego śmierci, miano sprawować wotywną mszę świętą do Trójcy Świętej. 
Formalne starania o zatwierdzenie jego kultu przez Stolicę Apostolską nie zakończyły się pomyślnie. Kolejne starania o wyniesienie go na ołtarze podjął biskup chełmiński Wojciech Stanisław Leski. W 1751 nakazał on wystawić na widok publiczny jego relikwie oraz zadbać o wpisanie do ksiąg znajdujących się w konwencie informacji o uzdrowieniach oraz łaskach otrzymanych za jego przyczyną. W 1755 z myślą o jego beatyfikacji, biskup dokonał kanonicznego rozpoznania (rewizji) jego relikwii. Kolejne działania zmierzające do beatyfikacji podjął w latach 1771–1780 prokurator zakonu franciszkanów do spraw beatyfikacyjnych o. Pankracy Kalitowicz OFMConv., ale i one zakończyły się niepowodzeniem.
W 1880 ks. Jakub Fankidejski opisał miejsca słynące kultem religijnym w diecezji chełmińskiej, pisząc o nim następujące słowa: 
Można przyjąć, że jego proces beatyfikacyjny nie został nigdy zakończony, dlatego nazywa go się błogosławionym. Kiedy w 1987 postulator generalny ks. Jerzy Mrówczyński CR, wydał książkę pt. "Polscy kandydaci do chwały ołtarzy", umieścił w niej pośród 113 osób oczekujących na beatyfikację także o. Jana Łobdowczyka OFMConv.
Upamiętnienie.
Biskup Jan Lipski ufundował w kościele franciszkańskim ołtarz z jego wizerunkiem, którego autorem jest Jan Hak z Chojnic. Obraz ten został przyozdobiony herbem biskupim oraz łacińską inskrypcją: 
Na jego cześć powstał też specjalny hymn w języku staropolskim:
W ikonografii przedstawiany jest on w habicie franciszkańskim, przede wszystkim z płonącą świecą (pochodnią) w ręku, czasami także z księgą. Jego wizerunki pochodzące z XVIII wieku znajdują się w zakrystii kościoła franciszkanów pw. św. Antoniego w Łodzi-Łagiewnikach oraz od 2011 w Muzeum Ziemi Chełmińskiej w Chełmnie. Jeden z jego wizerunków znajduje się też w jego rodzinnej miejscowości Łobdowie. Ponadto jego wizerunek jest też w kaplicy biskupiej w Pelplinie. W 2015 po przekazaniu jego relikwii do katedry toruńskiej umieszczono w niej również jego wizerunek autorstwa Ewy Miki-Tomczuk.
W kaplicy koszalińskiego klasztoru franciszkanów, dzięki o. Piotrowi Mielczarkowi OFMConv. wbudowano witraż z podobizną o. Jana Łobdowczyka OFMConv. 
W 1610, kiedy do Chełmna przybyli flisacy protestanccy, którzy twierdzili, że ukazał się im o. Jan Łobdowczyk OFMConv. i polecił odbyć pielgrzymkę do swego grobu, stał się on później (początek XVII wieku) ich patronem, jak również i żeglarzy. Ponadto od 20 czerwca 1992 jest on patronem Klubu Turystów Wodnych w Chełmnie.

</doc>
<doc id="819497" url="https://pl.wikipedia.org/wiki?curid=819497" title="Saqués">
Saqués

Saqués - opuszczona miejscowość w Hiszpanii, w Aragonii, w prowincji Huesca, w comarce Alto Gállego, w gminie Biescas.
Według danych INE z 1999 roku miejscowość nie była zamieszkiwana przez żadną osobę. Wysokość bezwzględna miejscowości jest równa 1 100 metrów. Kod pocztowy do miejscowości to 22630.
Przez miejscowość przebiega hiszpańska droga krajowa A136.

</doc>
<doc id="819499" url="https://pl.wikipedia.org/wiki?curid=819499" title="Polituara">
Polituara

Polituara - opuszczona miejscowość w Hiszpanii, w Aragonii, w prowincji Huesca, w comarce Alto Gállego, w gminie Biescas.
Według danych INE z 1999 roku miejscowość nie była zamieszkiwana przez żadną osobę. Kod pocztowy do miejscowości to 22630.

</doc>
<doc id="819503" url="https://pl.wikipedia.org/wiki?curid=819503" title="Bubal">
Bubal

Bubal (arag. "Búbal") – opuszczona miejscowość w Hiszpanii, w Aragonii, w prowincji Huesca, w comarce Alto Gállego, w gminie Biescas.
Według danych INE z 1999 roku miejscowość nie była zamieszkiwana przez żadną osobę. Wysokość bezwzględna miejscowości jest równa 1 090 metrów. Kod pocztowy do miejscowości to 22451.

</doc>
<doc id="819505" url="https://pl.wikipedia.org/wiki?curid=819505" title="Kłęk kanadyjski">
Kłęk kanadyjski

Kłęk kanadyjski, kłęk amerykański ("Gymnocladus dioica" (L.) K. Koch) – gatunek drzewa z rodziny bobowatych. Pochodzi z Ameryki Północnej. W Europie, w tym w Polsce, jest uprawiany.
Biologia i ekologia.
Roślina wieloletnia, megafanerofit. Kwitnie w maju. Dojrzałe strąki pozostają na drzewie przez zimę, stopniowo opadając aż do wiosny. Nasiona bywają rozbijane i zjadane przez wrony. Dojrzewają w październiku. Roślina zaczyna owocować ok. 10 roku życia. Nasiona mają bardzo dużą zdolność kiełkowania; 95-100%.

</doc>
<doc id="819506" url="https://pl.wikipedia.org/wiki?curid=819506" title="Ośrodek Badań Jądrowych w Jongbjon">
Ośrodek Badań Jądrowych w Jongbjon

Ośrodek Badań Jądrowych w Jongbjon (kor. 녕변핵시설) – główny tego typu ośrodek badawczy w Korei Północnej; znajduje się w nim pierwszy w kraju eksperymentalny reaktor jądrowy. Ośrodek znajduje się 100 km od stolicy kraju Pjongjangu.
Na strukturę składa się reaktor jądrowy typu Magnox, oraz:
W lutym 2007 roku doszło do porozumienia na linii Pjongjang-ONZ. Ustalono wówczas, że za wpuszczenie do ośrodka Jongbjon inspektorów MAEA, Korea Północna miała otrzymać pomoc gospodarczą. W lipcu 2007 reżim Kim Dzong Ila wyłączył reaktor i od tego momentu rozpoczęła się denukleryzacja KRLD w zamian za pomoc gospodarczą od Korei Południowej.
5 listopada 2007 amerykańscy wysłannicy rozpoczęli pracę nad wygaszaniem reaktora.
27 czerwca 2008 20-metrowa chłodnia kominowa reaktora została wysadzona w powietrze w obecności licznej grupy dziennikarzy i dyplomatów. Zniszczenie charakterystycznej budowli było symbolem zakończenia rozmów nad przerwaniem koreańskiego programu zbrojeń nuklearnych.

</doc>
<doc id="819510" url="https://pl.wikipedia.org/wiki?curid=819510" title="Yongbyon">
Yongbyon



</doc>
<doc id="819514" url="https://pl.wikipedia.org/wiki?curid=819514" title="Twierdzenie Shannona-Hartleya">
Twierdzenie Shannona-Hartleya

Twierdzenie Shannona-Hartleya – twierdzenie w teorii informacji dotyczące przepustowości kanału komunikacyjnego.
Twierdzenie o przepustowości Shannona-Hartleya głosi, że można zwiększyć przepustowość wyrażoną w bitach na sekundę, poprzez zwiększenie szerokości pasma lub mocy sygnału, lub poprzez zmniejszenie szumów. Rezultat jest przedstawiony w postaci następującego równania:
gdzie:
W praktycznym użyciu stosunek S/N podaje się w skali logarytmicznej:

</doc>
<doc id="819519" url="https://pl.wikipedia.org/wiki?curid=819519" title="Anzanigo">
Anzanigo

Anzanigo – miejscowość w Hiszpanii, w Aragonii, w prowincji Huesca, w comarce Alto Gállego, w gminie Caldearenas, 52 km od miasta Huesca.
Według danych INE z 1991 roku miejscowość zamieszkiwało 38 osób. Wysokość bezwzględna miejscowości jest równa 594 metry.

</doc>
<doc id="819522" url="https://pl.wikipedia.org/wiki?curid=819522" title="Javierrelatre">
Javierrelatre

Javierrelatre (arag. "Xabierre-Latre") - miejscowość w Hiszpanii, w Aragonii, w prowincji Huesca, w comarce Alto Gállego, w gminie Caldearenas, 60 km od miasta Huesca.
Według danych INE z 1991 roku miejscowość zamieszkiwało 91 osób. Wysokość bezwzględna miejscowości jest równa 709 metrów.

</doc>
<doc id="819524" url="https://pl.wikipedia.org/wiki?curid=819524" title="Ӂ">
Ӂ

 – litera alfabetu cyrylickiego, stworzona przez radzieckich lingwistów dla zapisu języków, nie stosujących wcześniej cyrylicy. Występuje w ortografii cyrylickiej języków gagauskiego i mołdawskiego. Odpowiada "c" alfabetu gagauskiego i "g" (przed "i" lub "e") alfabetu rumuńskiego. W obu przypadkach oznacza dźwięk [], tj. spółgłoskę zwarto-szczelinową zadziąsłową dźwięczną.

</doc>
<doc id="819527" url="https://pl.wikipedia.org/wiki?curid=819527" title="Escusaguat">
Escusaguat

Escusaguat – opuszczona miejscowość w Hiszpanii, w Aragonii, w prowincji Huesca, w comarce Alto Gállego, w gminie Caldearenas.
Według danych INE z 1991 roku miejscowości nie zamieszkiwała żadna osoba. Wysokość bezwzględna miejscowości jest równa 1 065 metrów.

</doc>
<doc id="819529" url="https://pl.wikipedia.org/wiki?curid=819529" title="Przytomność">
Przytomność

Przytomność – (łac. "sensorium") to aktualnie dostępne przeżywanie siebie i świata. Jest związana z aktywnością układu siatkowatego pnia mózgu.
Utrata przytomności wiąże się z pogorszeniem stanu zdrowia (zaburzeniem homeostazy organizmu), stąd też stany takie jak sen czy znieczulenie ogólne nie są uważane za stany utraty przytomności.

</doc>
<doc id="819531" url="https://pl.wikipedia.org/wiki?curid=819531" title="Majewo">
Majewo



</doc>
<doc id="819532" url="https://pl.wikipedia.org/wiki?curid=819532" title="Zdanie parentetyczne">
Zdanie parentetyczne



</doc>
<doc id="819536" url="https://pl.wikipedia.org/wiki?curid=819536" title="Candy">
Candy

Osoby:
Zobacz też:

</doc>
<doc id="819537" url="https://pl.wikipedia.org/wiki?curid=819537" title="Marcelo Saragosa">
Marcelo Saragosa

Marcelo Saragosa (ur. 22 stycznia 1982 w Campo Grande) – brazylijski piłkarz grający na pozycji skrzydłowego.
Kariera piłkarska.
Marcelo Saragosa urodził się w Campo Grande. Swoje pierwsze kroki w Major League Soccer stawiał w 2004 roku, kiedy trafił do Los Angeles Galaxy z São Paulo FC. Pierwszy mecz w MSL rozegrał we wrześniu 2005 roku. Po debiucie zaczął regularnie rozgrywać mecze w podstawowej jedenastce Galaxy, co dało mu łączny bilans czterdziestu meczów i jednej bramki. Na sezon 2006/2007 Saragosa został graczem FC Dallas, dla którego rozegrał ponad 54 ligowe mecze. Grał też w CD Chivas USA, D.C. United i Tampa Bay Rowdies.
Osiągnięcia.
Los Angeles Galaxy
FC Dallas

</doc>
<doc id="819538" url="https://pl.wikipedia.org/wiki?curid=819538" title="Korkowiec amurski">
Korkowiec amurski

Korkowiec amurski ("Phellodendron amurense" Rupr.) – gatunek drzewa z rodziny rutowatych, pochodzący z wschodniej Rosji, północnych Chin, Korei, Mandżurii i Japonii. Jest uprawiany w wielu krajach Azji, Ameryki Północnej i Europy, również w Polsce.
Biologia i ekologia.
Na obszarze swojego występowania rośnie w dolinach rzek oraz w lasach liściastych i mieszanych. Nie ma specjalnych wymagań co do gleby i wytrzymuje zacienienie. Jest bardzo wytrzymały na mróz, może być uprawiany w strefach 3-9. Zakwita w czerwcu. Owocuje zwykle co 2 lata. Rośnie szybko, żyje do 300 lat.

</doc>
<doc id="819540" url="https://pl.wikipedia.org/wiki?curid=819540" title="San Vicente de Aquilue">
San Vicente de Aquilue

San Vicente de Aquilue (arag. "San Bizién d'Aquilué") - miejscowość w Hiszpanii, w Aragonii, w prowincji Huesca, w comarce Alto Gállego, w gminie Caldearenas.
Według danych INE z 1991 roku miejscowość zamieszkiwały 24 osoby. Wysokość bezwzględna miejscowości jest równa 800 metrów.

</doc>
<doc id="819544" url="https://pl.wikipedia.org/wiki?curid=819544" title="Bronisława Niżyńska">
Bronisława Niżyńska

Bronisława Niżyńska (ur. 8 stycznia 1891 w Mińsku, zm. 21 lutego 1972 w Los Angeles) – rosyjska tancerka i choreograf pochodzenia polskiego, córka tancerzy Tomasza i Eleonory Niżyńskich, siostra słynnego tancerza Wacława.
Życiorys.
W roku 1902 rozpoczęła naukę w Cesarskiej Szkole Teatralnej w Petersburgu, gdzie kształciła cię pod kierunkiem Enrico Cecchettiego.
Po ukończeniu studiów w roku 1908 rozpoczęła występy w Teatrze Maryjskim. Od roku 1909 wraz z bratem Wacławem występowała w zespole Siergieja Diagilewa.
Autorka choreografii baletów dla Les Ballets Russes Siergieja Diagilewa. W roku 1914 założyła szkołę baletową w Kijowie, gdzie jednym z uczniów był Serge Lifar. W roku 1921 opuściła Rosję i występowała z zespołem Diagilewa. W roku 1932 założyła we Francji własny zespół baletowy. Od 1937 baletmistrz i choreograf Polskiego Baletu Reprezentacyjnego. Za program występów przygotowanych na Wystawę Paryską (1937) zdobyła Grand Prix w dziedzinie sztuki tanecznej.
W roku 1938 Bronisława Nizyńska utworzyła szkołę baletową w Los Angeles. Współpracowała z American Ballet Theatre. W roku 1945 została baletmistrzem zespołu baletowego Grand Ballet du Marquis de Cuevas. Od roku 1967 kierowała Buffalo Ballet Theater.

</doc>
<doc id="819547" url="https://pl.wikipedia.org/wiki?curid=819547" title="Seal (piosenkarz)">
Seal (piosenkarz)

Seal, właśc. Sealhenry Olumide Samuel (ur. 19 lutego 1963 w Londynie) – brytyjski piosenkarz i kompozytor pochodzenia brazylijsko-nigeryjskiego. Trzykrotny zdobywca nagrody Grammy.
Zadebiutował na singlu Adamskiego „Killer” w 1990, a w następnym roku wydał debiutancki album. Największe przeboje to: „Fly Like an Eagle”, „Walk on by”, „Crazy”, „Kiss from a Rose (Batman Forever)”, „This Could Be Heaven” i „Love's Divine”. 
W kwietniu 1992 wraz z wieloma innymi artystami wziął udział w koncercie "The Freddie Mercury Tribute Concert" na stadionie Wembley w Londynie.
Życie prywatne.
Od młodości choruje na toczeń rumieniowaty układowy. Jego własny układ immunologiczny zniszczył mu skórę na twarzy. 
Był żonaty z niemiecką modelką Heidi Klum, z którą ma dwóch synów: Henry'ego (ur. 2005) i Johana (ur. 2006) oraz córkę Lou (ur. 2009). 23 stycznia 2012 w oświadczeniu dla prasy potwierdzili doniesienia o rozwodzie, którego powodem miało być oddalenie się od siebie małżonków.

</doc>
<doc id="819550" url="https://pl.wikipedia.org/wiki?curid=819550" title="Kozibród łąkowy">
Kozibród łąkowy

Kozibród łąkowy ("Tragopogon pratensis" L.) – gatunek rośliny z rodziny astrowatych. Gatunek rodzimy w Europie i części Azji, zawleczony również na inne kontynenty, w Polsce pospolity.
Rozmieszczenie geograficzne.
Rodzimy obszar jego występowania to Europa i część Azji, a jako introdukowany rośnie także na innych kontynentach – w Ameryce Północnej, Południowej i Nowej Zelandii. W Azji zasiedla tereny północno-zachodniej i wschodniej Turcji, zachodniej i wschodniej Syberii, Kazachstanu i Mongolii. W Ameryce Północnej rozprzestrzenił się w Kanadzie, Stanach Zjednoczonych i na Haiti, a w Ameryce Południowej w Argentynie. W Polsce gatunek pospolity na prawie całym terenie kraju, częsty w niektórych regionach.
Zmienność.
Tworzy mieszańce z kozibrodem wielkim ("Tragopogon dubius").

</doc>
<doc id="819552" url="https://pl.wikipedia.org/wiki?curid=819552" title="Zespół otępienny">
Zespół otępienny



</doc>
<doc id="819555" url="https://pl.wikipedia.org/wiki?curid=819555" title="Oksydaza cytochromu c">
Oksydaza cytochromu c

Oksydaza cytochromu "c" (też oksydaza cytochromowa, kompleks IV łańcucha oddechowego) – to duży transbłonowy kompleks białkowy błony wewnętrznej mitochondrium oraz bakterii. Jest to ostatnie białko łańcucha oddechowego (IV). Odbiera elektrony (utlenia) z cytochromów c i przenosi je na cząsteczkę tlenu, redukując go, wskutek czego po przyłączeniu jonów H+ powstają dwie cząsteczki wody. Podczas tego procesu, przenosi także przez błonę cztery jony H+, wspomagając powstawanie potencjału chemiosmotycznego.
Reakcja:
formula_1
Kompleks oksydazy cytochromu "c" to duża jednostka, modyfikowana poprzez lipidację, złożona z kilku grup prostetycznych opartych na metalach (2 hemy – a i a3, 2 centra miedziowe – CuA i CuB) oraz 13 podjednostek białkowych (ssaki). U ssaków, 10 z nich jest kodowana jądrowo, a 3 przez genom mitochondrialny (mtDNA). Właściwa reakcja redukcji tlenu zachodzi przy wspólnym udziale hemu a3 i centrum CuB, jakkolwiek jej dokładny mechanizm wciąż jest przedmiotem badań.
Krystalograficzne badania struktury kompleksu ujawniły modyfikacje posttranslacyjne polegająca na połączeniu węgla C6 Tyr(244) z ε-N His(240). Związana w ten sposób tyrozyna, służy prawdopodobnie jako donor wodoru, dostarczający protonów i elektronów, potrzebnych do redukcji cząsteczki tlenu (O2).
Cyjanek, siarkowodór, azydek i tlenek węgla wiążą się do oksydazy cytochromu "c", inhibując jej funkcje, co w rezultacie owocuje upośledzeniem oddychania komórkowego. Może prowadzić to do śmierci komórki, a w dalszych etapach tkanki, a nawet całego organizmu.

</doc>
<doc id="819556" url="https://pl.wikipedia.org/wiki?curid=819556" title="Oksydaza cytochromowa">
Oksydaza cytochromowa



</doc>
<doc id="819559" url="https://pl.wikipedia.org/wiki?curid=819559" title="Flemming Povlsen">
Flemming Povlsen

Flemming Søgaard Povlsen (ur. 3 grudnia 1966 w Brabrand) – duński piłkarz grający na pozycji środkowego lub prawego pomocnika.
Przygodę z piłką rozpoczął w małym klubie "Viby", skąd w 1984 przeniósł się do Aarhus GF i już w pierwszym sezonie pobytu w klubie został wybrany odkryciem roku w Superligaen. Kiedy pojawiła się oferta z Realu Madryt młody Flemming nie zastanawiał się długo i z niej skorzystał. Ponieważ był za słaby, aby grać w pierwszym zespole przegrał rok w rezerwach stołecznego klubu - Castilli. Zaliczył wtedy debiut w seniorskiej reprezentacji Danii, w meczu z Grecją, w ramach eliminacji do Olimpiady w Seulu, wygranym przez Duńczyków 5-0.
Po nieudanym epizodzie w Hiszpanii zdecydował się na przeprowadzkę do 1. FC Köln, gdzie grał razem z Mortenem Olsenem. Podczas dwuletniego pobytu w tym klubie zagrał w 71 meczach, strzelił 19 bramek i był dwukrotnym wicemistrzem Niemiec. Odszedł do PSV Eindhoven, w którym z kolei spędził jeden sezon i zdobył Puchar Holandii.
W 1990 roku zdecydował się na powrót do gry w Niemczech, jego nowym klubem została Borussia Dortmund. Tutaj zaliczył najbardziej udany okres w karierze. W 1992 powołany przez trenera Richarda Møllera Nielsena na Mistrzostwa Europy, imprezie na której rozegrał wszystkie pięć spotkań, a w półfinałowej serii rzutów karnych z Holandią strzelił niezwykle ważną bramkę swojemu byłemu koledze z PSV Eindhoven - Hansowi van Breukelenowi. Zdobycie tytułu mistrza Europy było najważniejszym osiągnięciem w karierze pomocnika.
W kwietniu 1993 przeciwko 1. FC Köln zerwał więzadła w prawym kolanie i musiał pauzować aż do października tego samego roku. Niespełna rok później przytrafiła mu się kolejna kontuzja więzadeł, tym razem... w lewym kolanie. Do gry powrócił dopiero w marcu 1995 i chociaż zdobył wraz z klubem z Westfalii mistrzostwo Bundesligi to zdecydował się na zakończenie swojej kariery. Trzy lata później niejako jego śladami podążył jego rodak, Henrik Andersen, któremu kontuzje kolan również przerwały karierę. W latach 1998–2004 Povlsen grał w klubie z rodzinnego miasta Brabrand IF, na poziomie amatorskim. Kilka lat po ostatecznym zakończeniu kariery był asystentem trenerów w AC Horsens oraz Randers FC.
W kadrze duńskiej zaliczył 62 gry i strzelił 21 goli.

</doc>
<doc id="819566" url="https://pl.wikipedia.org/wiki?curid=819566" title="Lamingtons">
Lamingtons

Lamingtons (lamingtony) – tradycyjny australijski deser w postaci biszkoptów w kształcie prostopadłościanów, polanych czekoladowym lukrem i posypanych wiórkami kokosowymi.

</doc>
<doc id="819568" url="https://pl.wikipedia.org/wiki?curid=819568" title="Traktat o władzy i prymacie papieża">
Traktat o władzy i prymacie papieża

Traktat o władzy i prymacie papieża (łac. "Tractatus de potestate et primatu Papae") – dzieło Filipa Melanchtona przyjęte 6 marca 1537 jako oficjalny dokument związku szmalkaldzkiego. "Traktat" wszedł w skład "Księgi zgody", zbioru ksiąg wyznaniowych luteranizmu.
Tło historyczne.
8 lutego 1537 roku reprezentanci stanów ewangelickich zrzeszonych w związku szmalkaldzkim zebrali się w Schmalkalden celem ustosunkowania się do rozpisanego przez papieża Pawła III soboru w Mantui (o okolicznościach z tym związanych więcej w haśle "Artykuły szmalkaldzkie"). 11 lutego kanclerz Gregor Brück zaproponował m.in., by uczeni powrócili do rozpatrzenia kwestii prymatu papieża i jurysdykcji biskupów, której to kwestii nie rozpatrzono w "Wyznaniu augsburskim" ze względu na sprzeciw cesarza Karola V. Delegaci poparli wniosek o opracowanie dokumentu na ten temat. Wyłoniona spośród teologów komisja zleciła to zadanie Filipowi Melanchtonowi. Melanchton ukończył dokument do 17 lutego, a 6 marca został on przyjęty przez stany. Podpis pod nim złożyli wszyscy zebrani w Schmalkalden teolodzy, brak na nim natomiast podpisu Marcina Lutra, który nie brał udziału w zjeździe z powodu choroby.
Wydania i historyczne wątpliwości co do autorstwa.
Pierwsze wydanie drukowane "Traktatu" ukazało się w 1540 roku, a rok później opublikowano niemieckie tłumaczenie dokonane przez Veita Dietricha. Tytuł niemieckiego wydania wyraźnie wskazywał na autorstwo Melanchtona. Jednak już w 1553 roku ukazało się wydanie "Artykułów szmalkaldzkich" zawierające również "Traktat", którego autorstwo przypisano ogólnie uczonym zgromadzonym w Schmalkalden w 1537 roku. Podobna informacja znalazła się w wydaniu dzieł Lutra z Jeny. Tym samym nie tylko zapomniano o autorstwie Melanchtona, ale i powstało przekonanie, że tekst niemiecki był oryginalnym. W nieoficjalnym wydaniu łacińskiego tekstu "Księgi zgody" dokonanym przez Nikolausa Selneckera w 1580 roku tekst "Traktatu" był tłumaczeniem wersji niemieckiej. W oficjalnym wydaniu z 1584 roku zastąpiono ją tekstem oryginalnym, jednak dalej z tytułem sugerującym, że dokument jest pracą zbiorową. Za autorstwem Melanchtona obstawał natomiast m.in. David Chytraeus. Zostało ono ostatecznie potwierdzone przez J.C. Bertrama w 1770 roku.
Związki z innymi księgami wyznaniowymi.
"Traktat" nie jest wymieniony w przedmowie do "Księgi zgody" jako osobny dokument. Biorąc pod uwagę jego przeznaczenie, logiczne byłoby rozpatrywanie go w powiązaniu z "Wyznaniem augsburskim". Jednak "Księga zgody" traktuje go jako dodatek do "Artykułów szmalkaldzkich". Przesłanką do tego było niemal równoczesne powstanie obu dokumentów i złożenie pod nimi podpisu przez, z drobnymi wyjątkami, tych samych teologów.
Treść.
Melanchton napisał "Traktat", jak sam określił, ostrzej niż zwykł to czynić. Dokument ma charakter wyraźnie polemiczny, w przeciwieństwie do irenicznego charakteru "Wyznania augsburskiego" i jego "Obrony" Zarzucił w nim swoją dotychczasową ideę zwierzchnictwa papieża z prawa ludzkiego i uwzględnił raczej punkt widzenia Marcina Lutra, włącznie z przypisaniem władzy papieża znamion antychrysta. W celu dowiedzenia, że papież nie posiada z prawa Bożego zwierzchnictwa nad biskupami ani władcami i nie jest konieczne do zbawienia, by uznawać jego autorytet, posłużył się argumentami biblijnymi i historycznymi. Również druga część, poświęcona władzy biskupów, jest bardziej zdecydowana. Melanchton, odwołując się do wymienności w Nowym Testamencie terminów "episkopoi" i "praesbiteroi" oraz nauczania wczesnego Kościoła, dowodził, że gradacja urzędu kościelnego jest pochodzenia ludzkiego, tym samym prezbiterom przysługuje w równym stopniu co biskupom władza kluczy i prawo ordynowania duchownych.

</doc>
<doc id="819573" url="https://pl.wikipedia.org/wiki?curid=819573" title="Nowa Wieś (powiat moniecki)">
Nowa Wieś (powiat moniecki)

Nowa Wieś – wieś w Polsce położona w województwie podlaskim, w powiecie monieckim, w gminie Trzcianne.
W latach 1975–1998 miejscowość należała administracyjnie do województwa łomżyńskiego.
Według Powszechnego Spisu Ludności z 1921 roku kolonię zamieszkiwało 767 osób, wśród których 762 było wyznania rzymskokatolickiego, a 5 mojżeszowego. Jednocześnie 762 mieszkańców zadeklarowało polską przynależność narodową a 5 żydowską. Było tu 132 budynków mieszkalnych.
Wierni kościoła rzymskokatolickiego należą do parafii św. Apostołów Piotra i Pawła w Trzciannem.

</doc>
<doc id="819574" url="https://pl.wikipedia.org/wiki?curid=819574" title="Mybb">
Mybb



</doc>
<doc id="819576" url="https://pl.wikipedia.org/wiki?curid=819576" title="Bataragua">
Bataragua

Bataragua (arag. "Bataraguá") – opuszczona miejscowość w Hiszpanii, w Aragonii, w prowincji Huesca, w comarce Jacetania, w gminie Jaca.
Według danych INE z 1991 roku miejscowości nie zamieszkiwała żadna osoba. Wysokość bezwzględna miejscowości jest równa 650 metrów.

</doc>
<doc id="819581" url="https://pl.wikipedia.org/wiki?curid=819581" title="Park Narodowy Skaftafell">
Park Narodowy Skaftafell

Skaftafell – park narodowy w Islandii o powierzchni 4 807 km², założony w 1967 roku. Dnia 7 czerwca 2008 roku razem z Parkiem Narodowym Jökulsárgljúfur został włączony w skład nowo utworzonego Parku Narodowego Vatnajökull.
Położenie.
Park położony jest na południowym wybrzeżu wyspy, na terenach o dużej aktywności wulkanicznej. Teren parku jest regularnie nawiedzany przez kataklizmy, do których należą erupcje wulkanów i nagłe fale powodziowe powstające na przedpolach lodowców ("jökulhlaup"). Blisko 80% powierzchni parku zajmuje lodowiec Vatnajökull. Krajobraz urozmaicają liczne cieki wodne.
Fauna i flora.
Do wysokości 300 m n.p.m. rosną lasy brzozowe. W poszyciu znaleźć można m.in. bodziszka leśnego, arcydzięgiel oraz gnieźnik jajowaty. Powyżej do wysokości 700 m n.p.m. ciągną się wrzosowiska, ponad którymi rozciąga się kamienista pustynia.
Spośród ssaków najczęściej spotyka się lisa polarnego oraz norkę amerykańską, a z ptaków wydrzyka wielkiego.

</doc>
<doc id="819584" url="https://pl.wikipedia.org/wiki?curid=819584" title="Skaftafell">
Skaftafell



</doc>
<doc id="819585" url="https://pl.wikipedia.org/wiki?curid=819585" title="Ehsan Hadadi">
Ehsan Hadadi

Ehsan Hadadi, (ur. 20 stycznia 1985 w Teheranie) – irański lekkoatleta, dyskobol; srebrny medalista igrzysk olimpijskich w Londynie (2012).
W 2004 we włoskim Grosseto został mistrzem świata juniorów. Czterokrotny złoty medalista mistrzostw Azji. W grudniu 2006 zdobył złoty medal XV Igrzysk Azjatyckich. W tym samym roku zajął 2. miejsce w pucharze świata rozegranym w Atenach. Podczas Mistrzostw Świata (Osaka 2007) uplasował się na 7. pozycji, a w 2011 zdobył w Daegu brązowy medal. Uczestniczył w igrzyskach olimpijskich w Pekinie (2008) gdzie jednak nie udało mu się awansować do finału (17. wynik kwalifikacji). Złoty medalista igrzysk azjatyckich (Kanton 2010). Wielokrotny rekordzista Azji, jego rekord życiowy (69,32 z 2008) jest aktualnym rekordem tego kontynentu.

</doc>
<doc id="819587" url="https://pl.wikipedia.org/wiki?curid=819587" title="Kołodzieje">
Kołodzieje



</doc>
<doc id="819589" url="https://pl.wikipedia.org/wiki?curid=819589" title="Marka poznańska">
Marka poznańska

Marka zwana poznańską – planowana emisja separatystycznej waluty, która miała być prawnym środkiem płatniczym w oswobodzonym od władzy Republiki Weimarskiej byłym zaborze pruskim.
27 grudnia 1918 roku władzę w Poznańskiem po zwycięstwie powstania wielkopolskiego przejęła Naczelna Rada Ludowa, która w związku z dużymi różnicami gospodarczymi między Poznańskim a Królestwem Polskim i Galicją postanowiła zachować przynajmniej do końca 1919 roku granicę celną między zaborami i emitować własną walutę o nazwie "marka". W tym celu ogłoszono stworzenie "Banku dla Polski Zachodniej" jako banku emisyjnego.
Projekt nowych banknotów wykonał poznański plastyk Antoni Wiktor Gosieniecki, a druk Drukarnia i Księgarnia św. Wojciecha w Poznaniu. Na awersie ozdobione były podobizną krzepkiej, przysadzistej pary wieśniaczej w ludowych strojach wielkopolskich: baba trzyma w ręku grabie, a chłop kosę. Para opiera się na półkolu z bogato ornamentowaną bordiurą, w którym umieszczony jest napis „"Pięćdziesiąt marek wypłaci Bank Polski Zachodniej bez sprawdzania legitymacyi okazicielowi niniejszego biletu najpóźniej 31 grudnia 1919 roku – Bank dla Polski Zachodniej"” (pięć podpisów zarządu). Seria nominałów obejmowała banknoty 1, 2, 5, 10, 20, 50 i 100 marek. Ze względu na protesty centralnego rządu w Warszawie zamiar emisji wkrótce porzucono, Bank dla Polski Zachodniej nie rozpoczął działalności (choć już miał zarząd, którego członkowie podpisali się na banknotach) i wprowadzono markę polską jako walutę obiegową także w Poznańskim.
Zachowane serie banknotów próbnych „marki poznańskiej” uległy zniszczeniu w czasie II wojny światowej. Do początku XXI w. ocalały (o ile wiadomo) tylko trzy banknoty 50-markowe.

</doc>
<doc id="819594" url="https://pl.wikipedia.org/wiki?curid=819594" title="Millennium (album)">
Millennium (album)

Millennium – trzeci album amerykańskiego boysbandu Backstreet Boys wydany w 1999 roku przez Zomba Recording Corporation.
Płyta zawiera 14 utworów (w tym 2 dodatki) i trwa niespełna godzinę. Materiał zarejestrowano w Sztokholmie i Orlando. Na krążku znalazły się 4 single. Album dedykowany jest Denizzowi Poppowi w podziękowaniu za to, co zrobił dla zespołu.
W ciągu pierwszego tygodnia sprzedaży rozszedł się w ilości 1 134 000 egzemplarzy. Album przez 10 tygodni zajmował pierwsze miejsce na liście „Billboard 200”. Został również uznany za „album roku” na Grammy Awards. Zajmował pierwsze miejsca list przebojów w 26 krajach na całym świecie.
W Polsce nagrania uzyskały status złotej płyty.
Miejsca na najważniejszych listach przebojów.
Album
Single

</doc>
<doc id="819601" url="https://pl.wikipedia.org/wiki?curid=819601" title="Dobarz">
Dobarz

Dobarz – kolonia w Polsce położona w województwie podlaskim, w powiecie monieckim, w gminie Trzcianne.
W latach 1975–1998 miejscowość należała administracyjnie do województwa łomżyńskiego.
Znajduje się tu "Dwór Dobarz" - restauracja z pokojami gościnnymi.

</doc>
<doc id="819602" url="https://pl.wikipedia.org/wiki?curid=819602" title="Patrick Flueger">
Patrick Flueger

Patrick John Flueger (ur. 10 grudnia 1983 w Red Wing) – amerykański aktor telewizyjny i filmowy.
Życiorys.
Urodził się jako najstarsze z trojga dzieci. Jego ojciec był pochodzenia niemieckiego, angielskiego, szwedzkiego, norweskiego i irlandzkiego, a matka w miała korzenie norweskie i angielskie. Uczęszczał do Red Wing High School.
Swoją karierę rozpoczynał jako muzyk. Pisał własne piosenki i grał na gitarze. Założył swój własny zespół o nazwie Sleeper7. Grał w wielu klubach, ale nie osiągnął wielkiego sukcesu na arenie muzycznej. Swoją pierwszą rolę jako Jeremiah, kochający zabawę mistrz sztuczek karcianych, który oczarował najlepszego przyjaciela głównego bohatera, zagrał w komedii familijnej Garry’ego Marshalla "Pamiętnik księżniczki" (2001) z Anne Hathaway. Występował gościnnie w serialach takich jak "JAG – Wojskowe Biuro Śledcze" (2003), ' (2003) i ' (2004). Największą jednak popularność zdobył dzięki roli Shawna Farrela – przystojnego, młodego chłopaka zaginionego w przestrzeni i czasie, powracającego na Ziemię z darem uzdrawiania bądź uśmiercania w serialu "4400" (2004–2007).

</doc>
<doc id="819605" url="https://pl.wikipedia.org/wiki?curid=819605" title="Leszko II">
Leszko II

Leszko II ("Leszek", "Lestek", "Lestko") – legendarny władca Polski, po raz pierwszy wzmiankowany w Kronice Wincentego Kadłubka. Rzekomy protoplasta legendarnej dynastii Popielidów, ojciec Leszka III, dziad Popiela I i pradziad Popiela II.
W kronice Kadłubka.
Według Kadłubka po śmierci Leszka I, który zmarł bezdzietnie, nastało bezkrólewie. Kraj pogrążył się w walkach o władzę. Ostatecznie zadecydowano o wyłonieniu nowego władcy w wyścigach konnych. Nowym kniaziem miał zostać ten, kto pierwszy dotknie wyznaczonego słupa. Między zawodnikami był nieznany z imienia młodzieniec. Na drodze, przez którą miała przebiegać trasa wyścigu, porozrzucał żelazne kolce, sam sobie zaś zostawił wolną od kolców dróżkę.
Gdy nadszedł dzień wyścigu, dwóch młodzieńców postanowiło dla zabawy biec tą drogą. Raniąc sobie stopy o leżące na drodze kolce odkryli cały podstęp. Podczas zawodów sprawca podstępu pogalopował swoją sekretną dróżką, natomiast jeden z młodzieńców, który świadom podstępu również podkuł swojego konia, pogalopował do mety i jako pierwszy dotknął słupa. Drugi młodzieniec w tym czasie wzbudzając śmiech gawiedzi poszedł na piechotę, a na dodatek okrężną drogą. Przy słupie wydało się jednak całe oszustwo, kiedy to zauważono, że koń zwycięzcy jest podkuty. Oszust został natychmiast rozszarpany przez wzburzony lud, a drugi młodzieniec został obwołany kniaziem i przyjął imię Leszek.
Późniejsze wersje legendy.
Legenda o Leszku II została nieco zmodyfikowana przez "Kronikę wielkopolską", a za nią przez Długosza. Według tej wersji opowieści sprawca podstępu z żelaznymi kolcami nosił imię Leszek, natomiast podstęp odkrył jeden młodzieniec, również noszący to imię. Pierwszy do mety przybył Leszek-oszust i po odkryciu podstępu został skazany na śmierć, a nowym księciem został Leszek odkrywca podstępu.
Długosz sławił talenty wojskowe władcy, jego umiarkowanie i wspaniałomyślność. Leszko miał według kronikarza toczyć zwycięskie wojny z Węgrami, Morawianami, Czechami i Niemcami. Panować miał długo i dożyć sędziwego wieku, aż zginął w bitwie z synem Karola Wielkiego.

</doc>
<doc id="819609" url="https://pl.wikipedia.org/wiki?curid=819609" title="Bory (Jaworzno)">
Bory (Jaworzno)

Bory – część miasta Jaworzno. Położona w środkowej części miasta.
Od północy graniczy z dzielnicą Śródmieście, od południowego zachodu z dzielnicą Stara Huta, od południowego wschodu z dzielnicą Byczyna oraz od wschodu z dzielnicą Jeziorki.
W tej dzielnicy znajduje się jeden z najwyższych punktów Jaworzna - góra Grodzisko (346 m n.p.m.), a także wzgórza Glinna Góra (311 m n.p.m.) i Bielany (305 m n.p.m.).
Przez tę dzielnicę przebiega droga krajowa nr 79 łącząca Warszawę z Bytomiem.
Historia.
Nazwa Bory pochodzi od lasów borowych, które w dużej mierze porastają tę dzielnicę, szczególnie na granicy z Jeleniem.

</doc>
<doc id="819611" url="https://pl.wikipedia.org/wiki?curid=819611" title="Bory">
Bory



</doc>
<doc id="819612" url="https://pl.wikipedia.org/wiki?curid=819612" title="Dominic Oduro">
Dominic Oduro

Dominic Oduro (ur. 13 sierpnia 1985 w Akrze) – ghański piłkarz grający na pozycji napastnika w klubie Charlotte Independence.

</doc>
<doc id="819614" url="https://pl.wikipedia.org/wiki?curid=819614" title="Park Narodowy Cotopaxi">
Park Narodowy Cotopaxi

Park Narodowy Cotopaxi (hiszp. "Parque nacional Cotopaxi") – park narodowy w Ekwadorze położony w prowincjach Cotopaxi, Pichincha i Napo. Został utworzony 11 sierpnia 1975 roku i zajmuje obszar 333,93 km². W 2005 roku jego teren został zakwalifikowany przez BirdLife International jako ostoja ptaków IBA. Na południe od niego znajduje się Park Narodowy Llanganates.
Opis.
Park znajduje się na wschodnich zboczach Andów na wysokościach od 3400 do 5897 m n.p.m. i obejmuje część pasma górskiego Cordillera Real z czynnym wulkanem Cotopaxi (5897 m n.p.m.) i nieczynnymi wulkanami Morurco (4880 m) i Rumiñahui (4721 m). Znajdują się tu źródła wielu rzek w tym m.in.: Cutuchi, San Pedro, Pita, Pedregal, Tamboyacu i Tambo. Najniżej położoną część parku pokrywa tropikalny wilgotny las górski. Wyżej występuje paramo. Wulkan Cotopaxi pokryty jest wiecznym śniegiem.
W zależności od wysokości średnia roczna temperatura w parku wynosi od +9 °C do +11 °C.
Flora.
Na wyżej położonych terenach (paramo) rosną narażone na wyginięcie (VU) "Chuquiraga jussieui", "Cotopaxia asplundii" i "Guettarda comata", a także m.in.: "Budleja incana" i rośliny z rodzajów "Polylepis", "Puja" i "Espeletia".
Fauna.
W parku stwierdzono występowanie 17 gatunków ssaków i około 80 gatunków ptaków.
Ssaki to narażony na wyginięcie (VU) andoniedźwiedź okularowy, a także m.in.: puma płowa, pudu północny, mazama ruda, nibylis andyjski, mulak białoogonowy, łasica długoogonowa.
Ptaki żyjące w parku to narażony na wyginięcie (VU) kondor wielki, a także m.in.: ibis Branickiego, łyska andyjska.

</doc>
<doc id="819621" url="https://pl.wikipedia.org/wiki?curid=819621" title="Jednorodność">
Jednorodność



</doc>
<doc id="819623" url="https://pl.wikipedia.org/wiki?curid=819623" title="Veto (czasopismo)">
Veto (czasopismo)

VETO – Tygodnik Każdego Konsumenta – polski tygodnik ukazujący się w latach 1982–1995, zajmujący się m.in. rynkiem konsumenckim i szeroko rozumianą publicystyką. Siedziba redakcji znajdowała się w Warszawie.
Autorzy współpracujący z Veto.
Jednym z charakterystycznych elementów tygodnika były rysunki Jarosława Dubackiego „Yarsa”.
Tygodnik zainicjował lub konsekwentnie popierał takie inicjatywy jak:

</doc>
<doc id="819624" url="https://pl.wikipedia.org/wiki?curid=819624" title="Kent Nielsen">
Kent Nielsen

Kent Nielsen (ur. 28 grudnia 1961 we Frederiksbergu) – duński piłkarz i trener piłkarski, jako zawodnik grał na pozycji obrońcy.
Kariera zawodnicza.
Rozpoczął zawodową karierę w klubie Brønshøj BK, w którym zaliczył swój pierwszy mecz w dorosłej reprezentacji Danii. Debiutował 5 października 1983 przeciwko Polsce. Został powołany przez Seppa Piontka na Mundial w Meksyku, nie zagrał na nim jednak ani jednej minuty. Po turnieju przeniósł się do bardziej renomowanego klubu, Brøndby IF. Dwukrotnie triumfował z nim w Superligaen i zdobył Puchar Danii.
W 1989 wyjechał za granicę, do klubu Aston Villa F.C. Był podstawowym graczem tej drużyny, jednak nie udało mu się zdobyć z tym klubem żadnego cennego trofeum, powrócił więc do rodzinnego kraju – do Aarhus GF i od razu zdobył z tym klubem tytuł mistrzowski. Został wyselekcjonowany do kadry Danii na Mistrzostwa Europy 1992. Rozegrał na tym turnieju pięć spotkań i wraz z kolegami z drużyny wygrał w finale z Niemcami, sięgając po pierwszy dla Danii (i jak dotychczas ostatni) tytuł mistrza Europy. Zdecydował się na zakończenie występów w roku 1994. W reprezentacji zagrał 54 razy, strzelając 3 bramki.
Kariera trenerska.
W 2000 trenował Aarhus GF. W latach 2001–2008 był szkoleniowcem AC Horsens. Od 2009 do 2010 był trenerem stołecznego Brøndby, następnie przeniósł się do Aalborga, z którym w sezonie 2013/2014 zdobył mistrzostwo i puchar Danii. Latem 2015 został trenerem Odense Boldklub, w którym pracował do 2018. W 2019 zaczął trenować Silkeborg IF. W sezonie 2019/2020 Silkeborg spadł do 1. division, jednak w następnym powrócił do Superligaen.
Sukcesy.
Trenerskie.
Aalborg BK

</doc>
<doc id="819632" url="https://pl.wikipedia.org/wiki?curid=819632" title="Parafia Znalezienia Krzyża Świętego i św. Andrzeja Apostoła w Końskowoli">
Parafia Znalezienia Krzyża Świętego i św. Andrzeja Apostoła w Końskowoli

Parafia pw. św. Znalezienia Krzyża Świętego i św. Andrzeja Apostoła w Końskowoli – parafia rzymskokatolicka w dekanacie kazimierskim archidiecezji lubelskiej.
Obszar parafii.
W skład parafii wchodzą następujące miejscowości: Chrząchów, Chrząchówek, Końskowola, Młynki, Opoka, Nowy Pożóg, Pulki, Rudy, Sielce, Stara Wieś, Stary Pożóg, Witowice, Wola Osińska, Wronów.
W skład parafii okresowo wchodziły również: Dęba, Paluchów, Wygoda.
Historia parafii.
Parafię erygowano i uposażono prawdopodobnie około 1389–1392 (informacje kościelne podają datę erygowania na 1389, a Jan Długosz informuje, że parafię uposażył bp Piotr Wysz, ordynariusz w latach 1392–1412). Nowego uposażenia i organizacji parafii dokonano w 1545 roku.
Grupy parafialne.
Zgromadzenie Sióstr Benedyktynek Misjonarek, Akcja Katolicka, Koła Żywego Różańca, Legion Maryi, Ruch „Światło-Życie”, Grupa Charytatywna, Zespół Liturgiczny, Liturgiczna Służba Ołtarza, Schola, Rada Parafialna.
Cmentarze.
Pierwotnie pochówki organizowane były przy kościele parafialnym, a w przypadku magnaterii – w tym Tęczyńskich i Ossolińskich – w samym kościele. Planuje się udostępnienie krypt zwiedzającym.
Na terenie przykościelnym znajduje się pomnik Józefa Orłowskiego, a według legendy stał tu także nagrobek bratanka Władysława Oleszczyńskiego – Napoleona Oleszczyńskiego, zdewastowany prawdopodobnie przez Rosjan.
Cmentarz obecny, położony przy ulicy Pożoskiej, służy około 150 lat. Znajduje się na nim mogiła uczestnika władz powstania styczniowego – Szymona Wójcika. Istnieją tu także groby żołnierzy z okresu II wojny światowej, w tym poległych w potyczce pod Witowicami, a także żołnierzy podziemia antykomunistycznego.
Inne informacje.
Przy parafii zostało zorganizowane Towarzystwo Ochrony Dziedzictwa Kulturowego „Fara Końskowolska”, które dokonało odnowienia mienia kościelnego, inwentaryzacji zabytków, eksploracji krypt kościelnych. Między innymi dzięki pracom „Fary” potwierdzono, że budynek dawnej plebanii jest dawnym dworem-fortalicją Tęczyńskich, przez lata uznawanym za całkowicie zniszczony.

</doc>
<doc id="819636" url="https://pl.wikipedia.org/wiki?curid=819636" title="Młynowo (powiat braniewski)">
Młynowo (powiat braniewski)

Młynowo – nieoficjalny przysiółek wsi Jarzeń w Polsce położony w województwie warmińsko-mazurskim, w powiecie braniewskim, w gminie Lelkowo.
W latach 1975–1998 miejscowość administracyjnie należała do województwa elbląskiego.
Podobnie jak pobliski Jarzeń wieś całkowicie rolnicza, zasiedlona głównie przez ludność pochodzenia ukraińskiego przesiedloną z południowo-wschodniej Polski w ramach akcji „Wisła”. Czasy świetności wsi minęły wraz z końcem II wojny światowej. Vro.Mühlenhof (dawna nazwa) lub Arnsteiner Mühlenhof (Jarzeński Młyn) był w zasadzie odrębną miejscowością, a właściwie majątkiem składającym się z młyna i zabudowań towarzyszących (tartak i kuźnia). Ostatnia przebudowa tych obiektów została dokonana w 1910 roku staraniem Gotha i spółka. Wieś zelektryfikowano dopiero w 1968 i wówczas młyn otrzymał oprócz turbiny wodnej napęd elektryczny.
Wieś bardzo malownicza, o unikatowych walorach krajoznawczych, zasiedlona przez liczną populację bociana białego – na każdym budynku istnieje nawet kilka gniazd.
Walory przyrodnicze zostały poważnie zniszczone po akcjach melioracyjnych w latach 70. XX wieku oraz dewastacji wskutek nieprzemyślanych działań budowlanych (młyn rozebrano, śluzy zniszczono).
Powstanie wsi datuje się na okres średniowiecza, o czym świadczyły ślady odkryte podczas budowy małej elektrowni wodnej (podczas tego przedsięwzięcia zniszczono historyczną śluzę i malowniczy wodospad).
Obecny kształt wsi to jej pozostałości po zniszczeniach wojennych, budynki pochodzą z lat 30. XX wieku – podobnie jak wszystkich pobliskich miejscowości i są efektem ekspansji gospodarczej tamtych czasów. Wieś leży około 2 km od granicy państwa z obwodem kaliningradzkim i ok. 4 km od miejscowości i Jeziora Głębockiego.

</doc>
<doc id="819638" url="https://pl.wikipedia.org/wiki?curid=819638" title="Bór bagienny">
Bór bagienny

Bór bagienny – siedlisko borowe, charakterystyczne dla bezodpływowych niecek. Występują tu gleby torfowe i murszowe (wysokie). Wody gruntowe występują na głębokości około 0,5 m. 
W warstwie drzewostanu dominuje sosna IV, V, VI klas bonitacji, z niewielka domieszką brzozy omszonej lub świerka. Podrostu brak lub występują gatunki z I piętra. Podszyt ubogi, w tym kruszyna pospolita i nieliczne wierzby (uszata, szara).
Udział tego typu siedliska w Polsce stanowi 1% ogółu siedlisk leśnych.
Gatunki runa różnicujące bór bagienny od boru wilgotnego:
Gatunki częste:

</doc>
<doc id="819640" url="https://pl.wikipedia.org/wiki?curid=819640" title="Byczyna (Jaworzno)">
Byczyna (Jaworzno)

Byczyna – dzielnica miasta Jaworzna. Położona w południowo-wschodniej części miasta. Od północy graniczy z dzielnicą Jeziorki, od wschodu z dzielnicami: Koźmin oraz Cezarówka, od południa z dzielnicą Jeleń, z południowego zachodu graniczy z dzielnicami: Stara Huta oraz Bory.
Przez tę dzielnicę przepływa potok Byczynka, znajduje się tu Góra Pietrusowa mierząca 305 m n.p.m.
Przez tę dzielnicę przebiega droga krajowa nr 79, łącząca Warszawę z Bytomiem.
Nazwa.
Nazwa dawnej wsi Byczyna pochodzi od potocznego słowa – byczyna, gwarowo brzmiącego "bycina", które oznaczało miejsce wypasu i hodowli bydła. Jednak nie było to całkowicie zwyczajne miejsce hodowli, gdyż nazwa wiązała się z faktem, że na początku swych dziejów Byczyna była osadą książęcych służebników – hodowców bydła i koni.
Historia.
Pierwsza wzmianka pisana o Byczynie pochodzi z bulli papieża Grzegorza IX z 26 maja 1229 r., w której papież bierze pod opiekę posiadłości zakonu benedyktynów w Tyńcu koło Krakowa. Wśród wielu innych miejscowości wówczas wymienionych znajduje się też – ""de Bycina"”, którą zidentyfikowano, jako wieś Byczyna pod Chrzanowem. Istnienie Byczyny oraz jej przynależność do zakonu tynieckiego została również potwierdzona w przywileju Pawła z Przemankowa biskupa krakowskiego z 15 maja 1287 r.
Nazwę miejscowości w zlatynizowanej formie "Biczina" wymienia także w latach 1470-1480 Jan Długosz w księdze Liber beneficiorum dioecesis Cracoviensis.
Według rozgraniczania z 1527 r. Byczyna była własnością biskupów krakowskich i wchodziła w skład klucza sławkowskiego.
W okresie międzywojennym, ze względu na silne wpływy Komunistycznej Partii Polski i Polskiej Partii Socjalistycznej-Lewica, miejscowość zyskała popularne miana "Mała Moskwa" lub "Czerwona Byczyna".
W pierwszych dniach września 1939 r. do Byczyny wkroczyli Niemcy, wywołując panikę wśród mieszkańców. Powołali zarząd gminy, którego przewodniczącym był nie-Polak. Utworzyli też posterunek policji niemieckiej na plebanii, który funkcjonował tu do 1943 r.
W latach 1973-1977 miejscowość była siedzibą gminy Byczyna.

</doc>
<doc id="819643" url="https://pl.wikipedia.org/wiki?curid=819643" title="Alonzo T. Jones">
Alonzo T. Jones

Alonzo T. Jones (ur. 1850, zm. 1923) – wybitna postać w historii Adwentyzmu Dnia Siódmego, pastor, pisarz, profesor i żołnierz armii amerykańskiej.
Nawrócenie.
W wieku 20 lat, Alonzo T. Jones rozpoczął trzyletnią służbę w Armii Stanów Zjednoczonych. Wolny czas spędzał na studiowaniu dzieł historycznych, Biblii i publikacji Adwentystów Dnia Siódmego. Gdy tylko opuścił wojsko, został ochrzczony i rozpoczął działalność kaznodziejską na zachodnim wybrzeżu Stanów Zjednoczonych. W maju 1885 r. został redaktorem naczelnym czasopisma "Signs of the Times" i zaprzyjaźnił się z innym wybitnym pastorem adwentystycznym – E. J. Waggonerem.
Konferencja w Minneapolis.
Razem z Elletem Waggonerem, Jones był głównym mówcą na przełomowej dla adwentyzmu sesji Generalnej Konferencji w Minneapolis w 1888 r. Tematyką konferencji było usprawiedliwienie przez wiarę, które do czasu konferencji było nauką zapomnianą wśród, wywodzących się w końcu z protestantyzmu, adwentystów. Adwentyści podkreślali rolę prawa Bożego – dziesięciu przykazań – których zachowywanie stało się dla nich źródłem zbawienia.
A. T. Jones wraz z E. J. Waggonerem zwrócili uwagę Kościołowi Adwentystów Dnia Siódmego na postać Jezusa Chrystusa, jego łaskę dla grzeszników i możliwość zbawienia dla każdego, kto przyjmie dar nowego życia przez wiarę. Podkreślali, że nikt z ludzi nie jest w stanie wypełnić wymogów dziesięciu przykazań Bożych, a zatem nawet największe wysiłki w tym kierunku nie przyniosą takich rezultatów, które byłyby wystarczające, aby ostać się w obliczu sądu Bożego. Wzywali ludzi do oddania się Jezusowi Chrystusowi, odrzuceniu własnych wysiłków mających prowadzić do uświęcenia, a całkowitemu zaufaniu i głębokiej wierze prowadzącej do prawdziwego uświęcenia.
Wielu ówczesnych adwentystów jednak nie chciało zaakceptować tej nauki, m.in. Uriah Smith. Dopiero stanowisko, jakie w tej sprawie zajęła Ellen G. White, nazywając Jonesa i Waggonera „posłami Bożymi”, którzy przynieśli „ludowi Bożemu najcenniejsze z możliwych poselstw”, wpłynęło na stanowisko Kościoła, który uznał podstawowe założenia teologii prezentowanej w 1888 r.
Kolejne konferencje i rozwój nauk.
Początkowe postulaty Waggonera i Jonesa (z 1888 r.) zostały przyjęte przez Kościół Adwentystów Dnia Siódmego. Jednak ich nauczanie w kolejnych latach ewoluowało dalej i objęło kolejne aspekty teologii. Większość z nich zostało przez Kościół Adwentystów Dnia Siódmego odrzuconych, co w późniejszych latach dało powód do zawiązania się Kościoła Adwentystów Odpocznienia Sabatu, który uznał całość nauczania tych kaznodziejów. Zarówno Jones, jak i Waggoner zostali w późniejszych latach wykluczeni z Kościoła Adwentystów Dnia Siódmego.
Oto niektóre z późniejszych, odrzuconych przez Kościół Adwentystów Dnia Siódmego nauk Waggonera i Jonesa:

</doc>
<doc id="819648" url="https://pl.wikipedia.org/wiki?curid=819648" title="Joanne Harris">
Joanne Harris

Joanne Michèle Sylvie Harris (ur. 3 lipca 1964 w Barnsley) – angielska pisarka, autorka kilku bestsellerów. 
Urodziła się jako córka Francuzki i Anglika. Studiowała języki współczesne i średniowieczne w St Catharine’s College na Uniwersytecie Cambridge. Zanim została pisarką, pracowała jako księgowa, zielarka, nauczycielka języka francuskiego w męskiej szkole w Leeds. Była również solistką w zespole rockowym.
Zadebiutowała jako autorka w roku 1989 powieścią "The Evil Seed" ("Nasienie zła"), nie był to jednak debiut udany. Sukces międzynarodowy odniosła dopiero "Chocolat" ("Czekolada"). Powieść ta została sfilmowana w 2000 roku przez reżysera Lasse Hallströma – "Czekolada". Główną rolę zagrała w nim Juliette Binoche, ulubiona aktorka pisarki.
Jest mężatką, matką córki Anouschki.

</doc>
<doc id="819652" url="https://pl.wikipedia.org/wiki?curid=819652" title="Torben Piechnik">
Torben Piechnik

Torben Piechnik (ur. 21 maja 1963 w Hellerup) – duński piłkarz, grający na pozycji środkowego obrońcy.
Na początku kariery grał w dwóch klubach duńskich - Kjøbenhavns Boldklub i Ikast FS, zanim przeszedł do B 1903. W styczniu 1992 przeszedł do FC København. W 1992 roku został przez selekcjonera reprezentacji Danii Richarda Møllera Nielsena powołany na Mistrzostwa Europy 1992. Na nich zagrał m.in. 26 czerwca w zwycięskim 2:0 finale z Niemcami.
Po turnieju Piechnik przeniósł się do Liverpoolu, w którym grał przez dwa lata. W 1994 roku powrócił do Danii i został piłkarzem klubu Aarhus GF. Z nim drugi raz w karierze zdobył Puchar Danii. Zakończył karierę w 1999.
W reprezentacji Danii zaliczył 15 występów, nie strzelił żadnej bramki.

</doc>
<doc id="819656" url="https://pl.wikipedia.org/wiki?curid=819656" title="Walter Krupinski">
Walter Krupinski

Walter Krupinski (ur. 11 listopada 1920 w Domnau w Prusach Wschodnich – obecnie Domnowo w obwodzie kaliningradzkim, zm. 7 października 2000 w Neunkirchen-Seelscheid) – niemiecki as myśliwski z okresu II wojny światowej. Odniósł 197 zwycięstw powietrznych.
Od roku 1933 mieszkał w Braniewie przy Ritterstraße 7 (ul. 9 Maja), tam ukończył szkołę podstawową, gimnazjum i liceum. 1 września 1939 wstąpił do Luftwaffe. Służbę zakończył w stopniu kapitana.
Po wojnie dostał się do amerykańskiej niewoli, zwolniony we wrześniu 1945 roku. Najważniejsze daty z powojennej kariery:

</doc>
<doc id="819657" url="https://pl.wikipedia.org/wiki?curid=819657" title="Las świeży">
Las świeży

Las świeży (Lśw) – występuje na nizinach i terenie wyżynnym, zwłaszcza na obszarach moreny dennej, na nadrzecznych tarasach oraz w dolinach rzek. Udział lasu świeżego w ogólnej powierzchni leśnej w Polsce wynosi ok. 7%. Gleby w lasach świeżych należą do typu brunatnych lub skrytobielicowych. Są to głównie piaski gliniaste, gliny spiaszczone, gliny ciężkie, margle, iły, rędziny i lessy. 
Ważniejszymi roślinami runa leśnego są: marzanka wonna, żywiec cebulkowy, żankiel zwyczajny, perłówka jednokwiatowa i miejscami czosnek niedźwiedzi.
W warstwie podszytowej występują: kruszyna pospolita, leszczyna, trzmielina.
W składzie gatunkowym drzewostanów występują jako gatunki główne: dąb, buk, oraz jako domieszka: jodła, modrzew, świerk, grab, brzoza, lipa, klon, jawor, wiąz, jesion. 
Gatunkami produkcyjnymi na siedlisku lasu świeżego są przede wszystkim gatunki liściaste w tym dąb i buk, rzadziej grab, a z gatunków iglastych jodła i świerk, niekiedy modrzew. 

</doc>
<doc id="819658" url="https://pl.wikipedia.org/wiki?curid=819658" title="Zatoki">
Zatoki



</doc>
<doc id="819659" url="https://pl.wikipedia.org/wiki?curid=819659" title="Lamborghini Cala">
Lamborghini Cala

Lamborghini Cala – koncepcyjny samochód zaprezentowany na salonie w Genewie w 1995 r. przez firmę Lamborghini. Pojazd oparto na całkowicie aluminiowej ramie. Nadwozie zaprojektowała firma Italdesign, a dokładniej projektant Giorgetto Giugiaro. Przednia szyba zachodzi na dach, felgi wykonano ze stopów magnezu. Nadwozie skonstruowano w 100% z włókien węglowych. W niektórych miejscach karbon nie został pomalowany, przez co zachował swą oryginalną czerń. Wnętrze wykonano z bordowej skóry i czarnego plastiku. Ponieważ Cala miała być „tania” zrezygnowano z tradycyjnego dla Lamborghini silnika V12. Zamiast niego po raz pierwszy zastosowano zamontowany centralnie dziesięciocylindrowy motor o mocy 400 koni mechanicznych. Został on sprzężony z sześciobiegową manualną skrzynią biegów. To także nowość w Lamborghini. Powstały tylko 3 egzemplarze. Koncepcyjny model można nazwać poprzednikiem obecnego modelu Gallardo.

</doc>
<doc id="819660" url="https://pl.wikipedia.org/wiki?curid=819660" title="TGD">
TGD

TGD, czyli Trzecia Godzina Dnia – polski pop-gospelowy chór chrześcijański powstały w 1982 roku.
Historia i wydarzenia.
Pomysłodawcą i założycielem przedsięwzięcia, a zarazem pierwszym kierownikiem zespołu był Janusz Sierla. Corocznie w wakacje, zespół złożony z kilku mniejszych chórów kościelnych ze zborów baptystycznych spotykał się, by uczyć się nowych pieśni i doskonalić swój warsztat muzyczny. W 1988 chór przyjął nazwę „Trzecia Godzina Dnia”, która jest nawiązaniem do momentu zesłania Ducha Świętego zapisanego w Dziejach Apostolskich (Dz.Ap. 2, 1-15). W latach 1990–1991 funkcję kierownika zespołu pełnił Sławomir Szymański. Później na krótko do dyrygowania wrócił Janusz Sierla, by ostatecznie w 1993 przekazać pałeczkę Piotrowi Nazarukowi.
TGD jest obecnie zespołem ekumenicznym – zarówno soliści, jak i chórzyści reprezentują różne denominacje chrześcijańskie (głównie ewangelikalne) pochodzą z różnych zakątków Polski. Dla członków zespołu, co roku w innym miejscu w Polsce, są organizowane obozy, na których chór ćwiczy repertuar i integruje się ze sobą. Dla chętnych do wspólnego spędzenia czasu z zespołem w formie wspólnego śpiewania, społeczności i modlitwy zostały stworzone kilka lat temu warsztaty-rekolekcje „Trzy Głośne Dni z TGD”.
Największą popularność przyniosły zespołowi dwa koncerty: wielkanocny „Wierzyć, to znaczy chodzić po wodzie” (2001) oraz bożonarodzeniowy „Raduj się świecie” (2003), które były później wielokrotne emitowane na antenie Telewizji Polskiej. Koncerty zostały zrealizowane wraz z laureatami "Szansy na sukces". Obydwa reżyserowała Elżbieta Skrętkowska. W 2004 roku zespół wydał płytę „Wiara czyni cuda”. W 2006 chór wystąpił na zaproszenie Mezo oraz Mieczysława Szcześniaka na Sopot Festival 2006, wykonując wspólnie z nimi utwór „Wstawaj” w konkursie o Bursztynowego Słowika w trakcie pierwszego dnia festiwalu. 
Kolejnym projektem, który był efektem ponad dwuletnich przygotowań była płyta koncertowa pod nazwą „PS”. Główną inspiracją przy tworzeniu nowych utworów były psalmy. Koncert zarejestrowany na DVD nagrano 6 września w Białołęckim Ośrodku Kultury. Wydawnictwo ukazało się w grudniu 2008 w formie dwupłytowej CD oraz DVD. 
W takiej samej formie w lutym 2011 ukazała się płyta „The Best of TGD 2000-2010 - Liczy się każdy dzień”, której nagranie odbyło się w Kieleckim Centrum Kultury w Kielcach w dniach 7-8 sierpnia 2010. Realizacją telewizyjną koncertu i jego późniejszą emisją zajął się kanał Religia.tv. Na płycie znajduje się 15 utworów, w tym 3 nowe, a pozostałe - w nowych lub „odświeżonych” aranżacjach. Dodatkowo wydawnictwo zostało uzupełnione m.in. o świadectwa, historię ostatnich 10 lat zespołu oraz fotogalerie. 
W dniach 6-7 października w Łodzi odbyły się nagrania kolejnego, dziewiątego już albumu zespołu „Uratowani”, który ukazał się w grudniu 2012. Ponownie przy tworzeniu utworów autorzy inspirowali się psalmami, jednak utwory mają wyraźnie charakter „uwielbieniowy” - sami wykonawcy potwierdzają, że muzyka z tego albumu jest przeznaczona między innymi do wykonywania w kościołach. W grudniu 2015 roku została wydana płyta „Kolędy świata” z gościnnym udziałem m.in. Kuby Badacha, Anny Marii Jopek i Natalii Niemen, która została nagrana podczas koncertu w katowickim Spodku rok wcześniej. W czerwcu 2016 ukazało się nowe wydawnictwo zespołu pn. „Wracam do domu”, a rok później ponownie mogliśmy usłyszeć kolędy w projekcie "Kolędy Świata 2", na którym gościnnie pojawili się m.in. Kasia Cerekwicka i Piotr Cugowski. W kwietniu 2019 wraz z TGD został zrealizowany telewizyjny koncert wielkanocny pt. "Wielka moc" przez TVP1 i Radio Plus z udziałem m.in. Natalii Szroeder, Mariki, Haliny Mlynkovej czy Mate.O. W tym samym roku muała miejsce premiera kolejnej płyty chóru z nowym repertuarem.
Skład zespołu.
Dyrygentem kilkudziesięcioosobowego chóru jest Piotr Nazaruk, managerem zaś – Filip Wojnar. Kapelanem zespołu jest obecnie pastor Bogdan Olechnowicz. 
Zespół muzyczny.
Stały skład zespołu muzycznego:
Instrumentaliści współpracujący:

</doc>
<doc id="819670" url="https://pl.wikipedia.org/wiki?curid=819670" title="The Legend of Zelda (seria gier)">
The Legend of Zelda (seria gier)



</doc>
<doc id="819674" url="https://pl.wikipedia.org/wiki?curid=819674" title="Historia Gliwic">
Historia Gliwic

Historia Gliwic – historia Gliwic od 1276 roku.
Średniowiecze.
Pierwsza wzmianka o mieście Gliwice pochodzi z 1276 roku. W okresie rozbicia dzielnicowego miasto należało do Piastów górnośląskich.
Miasto powstało na przecięciu się ówczesnych szlaków handlowych z Krakowa do Wrocławia oraz z Węgier i Moraw dalej na północ.
W czasach Mieszka Plątonogiego, wnuka Bolesława Krzywoustego Gliwice leżały w Księstwie opolsko-raciborskim. W 1289 roku po podziale księstwa pomiędzy czterech synów stały się odrębnym księstwem.
Księstwo gliwickie jako lenno przeszło pod panowanie Wacława II Czeskiego (władca Czech 1278-1305, władca Polski 1291-1305). Jego syn, Wacław III, w latach 1305-1306 również był jednocześnie władcą Czech i Polski. Władysław I Łokietek (władca Polski 1306-1331) nie zdołał włączyć Śląska w granice zjednoczonej Polski. Ponieważ Czechy (od 1085) były lennem Świętego Cesarstwa Rzymskiego Narodu Niemieckiego, również Gliwice znalazły się pośrednio w niemieckiej strefie wpływów. W owym czasie tereny te słynęły z hodowli ryb, młynarstwa, uprawy chmielu, a co za tym idzie z produkcji i sprzedaży piwa.
W 1430 roku miasto stanowiło bazę stronnika husytów, litewskiego księcia Zygmunta Korybutowicza.
Przed 1431 rokiem powstały mury miejskie, zbudowane częściowo z łamanego kamienia, a częściowo z cegły w układzie polskim. Opatrzone były dwiema bramami: Białą (Bytomską) od południowego wschodu i Czarną (Raciborską) od północnego zachodu.
Dzieje nowożytne.
W czasach księstwa opolsko-raciborskiego Gliwice wraz z Opolem, Raciborzem, Prudnikiem, Żorami i Koźlem były własnością króla Czech. Ośrodkiem władz miejskich był ratusz, wybudowany w XV w., w którym urzędował wójt i starsi cechów.
Z chwilą wymarcia w 1525 r. ostatnich książąt z rodu Piastów Ziemia Gliwicka przeszła pod panowanie Habsburgów. W 1569 r., za olbrzymią sumę 27 tys. talarów, Gliwice wykupiły tzw. "państwo" gliwickie czyli zwierzchnie prawa książęce. Od tego czasu posiadały status wolnego miasta, podległego koronie czeskiej. W tym czasie do miasta należały następujące wsie: Szywałd, Krywałd, Ostropa, Trynek, Żernica oraz część Szobiszowic i folwark w Wójtowej Wsi. Do tego dochodziło ok. 400 ha lasów, liczne stawy rybne w dolinie Kłodnicy (największy z nich znajdował się w miejscu dzisiejszego Placu Krakowskiego), dwa młyny wodne na Kłodnicy i folusz do wyrobu sukna. W mieście funkcjonowały waga miejska przy ratuszu, słodownia, browar oraz łaźnia, z których dochód szedł na potrzeby miasta.
W 1601 pożar zniszczył całe miasto.
W 1626 (w czasie wojny trzydziestoletniej) katolickie miasto było oblężone przez protestanckie wojska duńskie pod wodzą Ernsta von Mansfelda (1580-1626). Według miejscowych podań w obronie Gliwic pomagały kobiety, wylewające na atakujących gorącą kaszę (jedną z nich przedstawia rzeźba na narożniku kamienicy przy ul. Plebańskiej). Do zwycięstwa miała się też przyczynić Matka Boska, ukazując się ponad murami obronnymi, aby odstraszyć najeźdźców - ślad przekonania o nadprzyrodzonej interwencji widać w herbie nadanym przez cesarza Ferdynanda II Habsburga w 1629 (funkcjonował do 1945).
W 1683 przez miasto przeszły wojska Rzeczypospolitej, zmierzające na odsiecz Wiedniowi. Król Jan III Sobieski nocował w klasztorze franciszkanów (obecnie budynek należy do redemptorystów) przy kościele Podwyższenia Krzyża Świętego, a jego wojska biwakowały na polach podgliwickich Szobiszowic.
W 1711 miał miejsce drugi wielki pożar miasta.
W 1742 Gliwice w wyniku wojen śląskich z Austrią znalazły się w granicach Królestwa Prus.
W 1792 rozpoczęto budowę Kanału Kłodnickiego, będącego ważną trasą, łączącą Górny Śląsk z Odrą. Wydarzenie upamiętnia fontanna z Neptunem z 1794. Budowę kanału ukończono w 1822.
W 1796 w "Królewskiej Hucie" uruchomiono pierwszy na kontynencie europejskim wielki piec opalany koksem - według wzorców z Wysp Brytyjskich. Budowę urządzenia nadzorował Szkot, John Baildon.
Topograficzny opis Górnego Śląska z 1865 roku notuje stosunki ludnościowe na terenie miasta - "Die Bewohner von Gleiwitz find deutscher und polnischer Abstammung und Zunge. Bei dem gebildeteren Publikum ist die deutsche, bei dem niederen die polnische Sprache vorherrschend. Es waren 1858: 7060 Deutsche, 3566 Polen, 11 Mahren und 1 Bohme." czyli w tłumaczeniu na język polski "Wśród mieszkańców Gliwic można znaleźć osoby niemieckiego oraz polskiego pochodzenia i języka. Językiem wykształconej warstwy mieszkańców jest niemiecki, a wśród niższych warstw język polski. W 1858 notowano: 7060 Niemców, 3566 Polaków, 11 Morawian oraz 1 Czecha".
Pierwszą drukarnię w Gliwicach uruchomił w 1826 Gustav Neumann, pochodzący z Kamiennej Góry. Z czasem oficyna Neumannów rozrosła się i miała przedstawicielstwa i filie w co najmniej 9 górnośląskich miastach.
Lata 1918–1939.
Pod koniec I wojny światowej w czerwcu i lipcu 1918 roku doszło w mieście do gwałtownych zamieszek głodowych (plądrowano sklepy z żywnością). Za udział w zamieszkach aresztowano 653 osoby. W kwietniu 1919 r. 8 robotników ginie od kul podczas tłumienia protestów robotniczych. W Gliwicach zaczęły powstawać liczne polskie organizacje patriotyczne i społeczno-kulturalne. Między innymi w 1919 roku reaktywowano Towarzystwo Gimnastyczne "Sokół", utworzono takie organizacje jak: w 1918 roku polska Straż Obywatelska, w 1918 roku Związek Wojacki, od stycznia 1919 roku Komendę Polskiej Organizacji Wojskowej Górnego Śląska, od 1919 roku Towarzystwo Oświaty na Śląsku im. św. Jacka, od 1919 roku Towarzystwo Czytelni Ludowych, Związek Towarzystw Polek, Koła Śpiewacze ""Cecylia" i "Ligia"", Towarzystwo Polskiej Młodzieży im. św. Alojzego, Uniwersytet Ludowy, Bank Ludowy.
Decyzją konferencji pokojowej w Wersalu w 1919 roku o przynależności państwowej Gliwic miał zdecydować plebiscyt. Odbył się on 20 marca 1921 roku. W powiecie gliwicko-toszeckim plebiscyt wypadł korzystnie dla Polski, w samych Gliwicach jednak większość głosów uzyskali Niemcy. W trakcie III powstania śląskiego miasto ominęły walki powstańcze. Do potyczek doszło na przedmieściach miasta i w całym powiecie toszecko-gliwickim. W czerwcu 1921 roku do Gliwic wjechały czołgi angielskie, a na tereny powiatu wkroczyły wojska alianckie. Postanowieniem naczelnego dowództwa sił sojuszniczych Gliwice i Zabrze znalazły się znów pod przejściowym zarządem francuskim. W II i III powstaniu śląskim miasto było blokowane przez powstańców śląskich, jednak w III powstaniu miały miejsce walki z polskimi funkcjonariuszami Policji Górnego Śląska na terenie koszar. Na mocy decyzji o podziale terenu plebiscytowego, którą podjęła Rada Ligi Narodów, a zatwierdziła Rada Ambasadorów w październiku 1921 roku, Gliwice pozostały w granicach Niemiec (Republiki Weimarskiej). 18 kwietnia 1922 roku został przez Niemców zamordowany dr Wincenty Styczyński, które to wydarzenie wywołało wielkie oburzenie wśród polskiej ludności miasta. Miasto zostało jednym z centralnych miast niemieckiej części Górnego Śląska, podczas gdy oficjalną stolicą rejencji było Opole. Jednak to właśnie w Gliwicach, ze względu na silne uprzemysłowienie i bliskość nowej granicy, mieściły się siedziby wielu instytucji i organizacji, między innymi spółek, koncernów, zarządów okręgowych górnictwa i hutnictwa, związków zawodowych robotników i pracodawców, Górnośląskiej Spółki Brackiej i Związku Górnośląskiej Szkoły Górniczej, a także dyrekcje zarządów dóbr Ballestremów i Schaffgotschów. W 1924 roku włączono w obręb miasta port w Łabędach, a w 1927 roku okoliczne wsie i osiedla: Ligotę Zabrską ("Ellguth Zabrze", później "Steigern"), Sośnicę ("Sossnitza", później "Oehringen"), Szobiszowice ("Petersdorf"), Wójtową Wieś ("Richtersdorf") i Żerniki ("Zernik", później "Gröling").
Wstrzymanie przez Niemcy w 1925 roku importu węgla z Polski przyczyniło się do polepszenia zbytu węgla wydobywanego w prowincji górnośląskiej. Ponadto kapitał niemiecki intensywnie wspierał, kosztem wielu milionów marek, tereny niemieckiego Górnego Śląska graniczące z Polską. Uchwalony został program "Pomocy dla Niemieckiego Wschodu", który miał z jednej strony pokazać zainteresowanie Rzeszy tym regionem, z drugiej zaś zahamować ucieczkę ze Śląska na Zachód. Obejmował on między innymi budowę nowych osiedli mieszkaniowych, gmachów publicznych, włączania do Gliwic, Zabrza i Bytomia okolicznych osad robotniczych.
Dzięki temu Gliwice szybko stały się największym miastem nowej prowincji. Już w 1922 roku przeniesiono tu siedzibę wielkiej spółki Oberschlesische-Eisenbahn-Bedarfs-Gesellschaft. W 1925 roku dzięki specjalnym niskoprocentowym kredytom rządowym powstało w Gliwicach nowe przedsiębiorstwo Vereinigte Oberschlesische Hüttenwerke AG, o kapitale 60 milionów marek. Przyczyny polityczne sprawiły, że przeprowadzono gruntowną modernizację, mającą przynieść pełne uniezależnienie od zakładów leżących na polskiej stronie Śląska. Wspierane kredytami państwowymi przeniosły się tu niektóre firmy z innych części Niemiec. Wówczas zbudowano również najnowocześniejsze zakłady przemysłowe przemysłu hutniczego i chemicznego (Gliwice, Kędzierzyn, Kuźnia Raciborska, Łabędy, Racibórz). We wrześniu 1936 roku oddano do użytku odcinek autostrady ("Reichsautobahn") Gliwice-Zabrze. Do końca 1942 gotowa była czteropasmowa (lecz jednojezdniowa - bez pasa zieleni pośrodku) autostrada Gliwice-Bytom oraz dwupasmowa (z infrastrukturą przygotowaną do budowy drugiej jezdni) Gliwice-Strzelce Opolskie (w stronę Berlina).
Lata 1939–1945.
31 sierpnia 1939 roku sfingowano napad na ówczesną radiostację gliwicką. Miał to być pretekst do napaści wojsk niemieckich na Polskę. W latach wojny przemysł miasta był nastawiony na produkcję zbrojeniową. W Gliwicach powstały cztery filie obozu Auschwitz-Birkenau, które były źródłem taniej siły roboczej. Z 23 na 24 stycznia 1945 roku Gliwice, jako pierwsze z dużych miast niemieckiego Górnego Śląska, zostały zajęte przez Armię Czerwoną. Armia Czerwona spaliła dwa największe miejscowe kina, teatr miejski, hotel "Haus Obesrchlesien", kaplicę św. Małgorzaty, katolicki sierociniec, zdewastowano palmiarnię i podłożono ogień na rynku.
Żołnierze sowieccy wzięli na mieszkańcach miasta krwawy odwet za niemieckie zbrodnie na Wschodzie. Gwałty, rozstrzeliwania, plądrowania trwały przez kilka pierwszych tygodni sowieckiej okupacji. W dzisiejszej dzielnicy Bojków ("Schönwald"), w której ze strony mieszkańców nie padł ani jeden strzał, czerwonoarmiści zabili około 200 cywilów. W sumie na terenie Gliwic od stycznia do marca zginęło 1500-3000 mieszkańców.
Dzieje powojenne.
Od końca stycznia do marca 1945 roku władzę nad miastem sprawowała Komendantura Wojenna Armii Czerwonej. Wojsko zajęło wszystkie budynki użyteczności publicznej na szpitale wojskowe i punkty kwaterunkowe. W dawnej siedzibie Gestapo przy ul. Zygmunta Starego ulokowała się tajna sowiecka policja polityczna NKWD. W lutym 1945 roku wywieziono do pracy w kopalniach, w głębi ZSRR większość zdolnych do pracy mężczyzn. W marcu 1945 roku do Gliwic przyjechali polscy urzędnicy. Rozpoczęto unifikację miasta z państwem polskim. 6 kwietnia 1945 Ministerstwo Bezpieczeństwa Publicznego utworzyło Centralne Obozy Pracy. Obóz pracy nr 99 powstał w Gliwicach. W połowie roku postanowiono, że Gliwice staną się siedzibą Politechniki Śląskiej. Do Gliwic przybywali wówczas Polacy ze Lwowa i tzw. Kresów Wschodnich. Oprócz nich dużo osadników pochodziło z Zagłębia Dąbrowskiego, Małopolski i Polski Centralnej. Do końca 1946 roku wysiedlono z miasta gliwiczan przyznających się do niemieckości, względnie uznanych za Niemców (czyli zdecydowaną większość zasiedziałych mieszkańców miasta). W 1951 roku w obręb miasta włączono osadę Stare Gliwice (Alt Gleiwitz) leżącą w rejonie ulic Łabędzkiej, Wiejskiej i Kozielskiej. W 1964 roku przyłączono do Gliwic osadę Łabędy wraz z Czechowicami. W 1974 Gliwice zostały odznaczone Orderem Odrodzenia Polski I klasy.
W 1975 roku Gliwice poszerzono o kolejną osadę Wilcze Gardło (dawne, niemieckie osiedle dla funkcjonariuszy NSDAP). Po wojnie osiedli tam m.in. reemigranci polscy z Francji.
Decyzję o budowie fabryki Opla w Gliwicach podjęto w 1996 roku. Rok później zatrudniono pierwszych pracowników. W 1998r nastąpiło otwarcie fabryki, a pierwszym wyprodukowanym komponentem była komora koła zapasowego. Budowa fabryki była w późniejszych latach przyczółkiem do utworzenia prężnej Specjalnej Strefy Ekonomicznej, która skupia wiele fabryk i linii produkcyjnych z wielu branż.
Podczas powodzi w nocy z 17 na 18 maja 2010 roku Kłodnica przerwała wały przeciwpowodziowe w centrum i zalała miasteczko akademickie. Woda zalała między innymi Wydział Mechaniczny Technologiczny i Bibliotekę Politechniki Śląskiej.

</doc>
<doc id="819675" url="https://pl.wikipedia.org/wiki?curid=819675" title="Jarosław Dubacki">
Jarosław Dubacki

Jarosław "Yars" Dubacki, (urodzony w 1959 r.), polski rysownik, długoletni współpracownik magazynu konsumenckiego Veto.
Z wykształcenia plastyk, z zawodu projektant mebli kuchennych, zamieszkały w Warszawie. Popularność zdobył publikując od początku lat 80. XX wieku serię rysunków z "miśkiem" do magazynu Veto. Ten charakterystyczny bohater łączył w sobie cechy Misia z Okienka i Kubusia Puchatka, uzupełnione przez elementy ludowej mądrości, często zaskakujące abstrakcyjnym humorem czy niespodziewaną puentą. Autor szukając inspiracji pracował nawet 3 miesiące jako kontroler Miejskiego Zakładu Komunikacji w Warszawie.
Jest autorem kilkudziesięciu tysięcy rysunków z "miśkiem", a jego rysunki brały udział w kampanii reklamowej jednego z warszawskich centrów handlowych.

</doc>
<doc id="819677" url="https://pl.wikipedia.org/wiki?curid=819677" title="W tańcu">
W tańcu

W tańcu ("Jigs&amp;Reels") – jest to zbiór opowiadań brytyjskiej pisarki Joanne Harris, wydany w roku 2004. W Polsce znany również pod tytułem "Śniadanie w Tesco".
Zbiór zawiera następujące opowiadania:

</doc>
<doc id="819678" url="https://pl.wikipedia.org/wiki?curid=819678" title="Pavlova">
Pavlova

Pavlova – deser australijski i nowozelandzki; rodzaj torcika bezowego udekorowanego bitą śmietaną i świeżymi owocami, najczęściej truskawkami, malinami, kawałkami brzoskwini bądź owocami kiwi.
Nazwa pochodzi od nazwiska rosyjskiej primabaleriny Anny Pawłowej – tradycja głosi, że pierwszy raz został przygotowany podczas pobytu tancerki w Perth w 1926 lub 1929 roku przez szefa kuchni hotelu Esplanade. Jednak do autorstwa deseru pretendują także Nowozelandczycy, twierdząc, że przyrządzono go w Wellington podczas tournée Pawłowej w 1926 roku.

</doc>
<doc id="819681" url="https://pl.wikipedia.org/wiki?curid=819681" title="Cezarówka (Jaworzno)">
Cezarówka (Jaworzno)

Cezarówka – od 1977 dzielnica Jaworzna. Położona w południowo-wschodniej części miasta.
Przyjęto podział dzielnicy na: Cezarówkę Górną (SIMC 0940424) i Cezarówkę Dolną (SIMC 0940418) (z częściami "Szlaban" i "Dąbrowa"). Obie części przedziela "las Dąbrowa", przez co do każdej z nich najlepiej dostać się od innej strony.
W latach 1973–1977 Cezarówka Dolna i Cezarówka Górna były sołectwami w gminie Byczyna w powiecie chrzanowskim w woj. krakowskim. 1 lutego 1977, wraz ze zniesieniem gminy Byczyny, włączone zostały do Jaworzna.
Cezarówka graniczy od północy z dzielnicą Koźmin, od wschodu z wsią Balin oraz Chrzanowem, należącymi już do woj. małopolskiego. Od południa z Libiążem, także należącym do woj. małopolskiego. Od zachodu graniczy z dzielnicami: Jeleń oraz Byczyna.
Przez tę dzielnicę przebiega droga krajowa nr 79, łącząca Warszawę z Bytomiem. Także w tej dzielnicy znajduje się niepełny "węzeł Byczyna" – zjazd i wjazd na autostradę A4 w kierunku Krakowa i od Krakowa.
W południowej części dzielnicy wznosi się wzgórze Korzeniec.

</doc>
<doc id="819684" url="https://pl.wikipedia.org/wiki?curid=819684" title="Lebensborn">
Lebensborn

Lebensborn (z niem. „źródło życia”) – instytucja niemiecka oficjalnie funkcjonująca jako opiekuńczo-charytatywne stowarzyszenie „Lebensborn e.V.” (niem. "Lebensborn eingetragener Verein", pol. stowarzyszenie zarejestrowane „Źródło życia”), która funkcjonowała w strukturach organizacyjnych SS. Została powołana na mocy rozkazu Reichsführera-SS Heinricha Himmlera w 1936 roku. Statut został przyjęty oficjalnie 12 grudnia 1935. Prezesem stowarzyszenia został Heinrich Himmler.
Cele i zadania.
Lebensborn w założeniach miał stworzyć odpowiednie warunki w sieci swoich ośrodków do „odnowienia krwi niemieckiej” i „hodowli nordyckiej rasy nadludzi” poprzez odpowiednią selekcję kobiet i mężczyzn przeznaczonych do rozmnażania w ramach demograficzno-politycznych założeń nazistowskiej polityki rasowej. Działalność Lebensborn była również próbą zahamowania wzrastającej liczby aborcji prawnie zakazanej w nazistowskich Niemczech, co dla planującej ekspansję militarną III Rzeszy (z punktu widzenia prowadzonej polityki ludnościowej) było zjawiskiem niekorzystnym. Rzeczywisty wpływ na liczbę przeprowadzanych aborcji pozostawał niewielki – w 1938 w Niemczech liczba zabiegów aborcyjnych wynosiła ponad 600 tysięcy rocznie (cały program Lebensborn przyniósł zaledwie kilkanaście tysięcy nowych urodzeń).
Oficjalnie podawane społeczno-dobroczynne cele (określone w paragrafie 2 statutu stowarzyszenia Lebensborn) miały być osiągane poprzez:
Struktura organizacyjna.
Początkowo Lebensborn działało w Berlinie. Następnie główną siedzibę Lebensbornu przeniesiono do Monachium w Bawarii – była ona wcielona do osobistego sztabu Himmlera. Zarząd Główny na czele którego zasiadał od 11 kwietnia 1940 SS-Standartenführer Max Sollmann (jego poprzednikiem był Guntram Pflaum) posiadał kilkanaście Wydziałów Głównych, z których najważniejsze były:
Domy Lebensborn.
Ośrodki w III Rzeszy i Europie.
Pierwszy „dom” otwarto 15 sierpnia 1936 w Steinhöring niedaleko Monachium. Następnie stworzono jeszcze osiem kolejnych domów w „Starej Rzeszy” m.in. w Achern-Baden i Niederaltreich-Oberbayern. Po 1939 Lebensborn organizował ośrodki w zajętych krajach – w Austrii – Oberweis, w Belgii (np. ośrodek „Ardeny” w Végimont) oraz we Francji i Norwegii.
Lebensborn w okupowanej Polsce.
Po rozpoczęciu okupacji niemieckiej w Polsce jej teren stał się celem penetracji różnych instytucji niemieckich (oraz struktur wojskowych i administracyjnych), w tym organizacji Lebensborn. Okres aktywnej działalności stowarzyszenia w Polsce rozpoczął się w 1942 (jednak próbne ośrodki zakładano już w 1940). Struktury Lebensborn w postaci pełnomocników funkcjonowały przy wszystkich Wyższych Dowódcach Policji i SS (niem. Höhere SS und Polizei Führer, HSSPF) w okupowanej Polsce (w Poznaniu i Krakowie). Pełnomocnicy Lebensborn byli funkcjonariuszami RuSHA, Centrali Przesiedleń Niemców Etnicznych (niem. Volksdeutsche Mittelstelle, VoMi) lub innych instytucji niemieckich powiązanych zwykle z RuSHA. Dodatkowo pełnomocnikom przydzielano pracownicę Lebensborn wyszkoloną w centrali stowarzyszenia w Monachium. W Polsce funkcjonowało ogółem 5 ośrodków Lebensborn:
Pozostała działalność.
Oprócz oficjalnie deklarowanej działalności stowarzyszenie "Lebensborn" zajmowało się „rabunkiem wartościowej krwi” w ramach realizowanego na terenach okupowanych przez III Rzeszę programu rabunku dzieci. W jego wyniku przymusowo zgermanizowano według różnych szacunków od kilkudziesięciu do 200 tysięcy dzieci, głównie z okupowanych krajów Europy Wschodniej – w zakładach organizacji "Lebensborn" przebywały dziesiątki tysięcy dzieci polskich, rosyjskich, czeskich, ukraińskich, białoruskich i jugosłowiańskich, które następnie przekazywano do adopcji rodzinom niemieckim.
Stowarzyszenie do końca II wojny światowej prowadziło 18 ośrodków położniczych i wychowawczych (w tym 5 na terenie Polski – w Bydgoszczy, Krakowie, Helenówku pod Łodzią, Smoszewie i Otwocku) w których niemieckie kobiety (lub uznane za „wartościowe rasowo” kobiety innych narodowości pochodzące z krajów okupowanych, w tym z Polski) urodziły ok. 11 tysięcy dzieci. Kobiety w większości zostały zapłodnione przez SS-mannów. Niekiedy odbierano urodzone w Niemczech dzieci robotnic przymusowych i kierowano je do odpowiednich ośrodków Lebensborn. Podobnie postępowano z brzemiennymi matkami określonymi jako „szczególnie rasowo wartościowe”, które przekazywano do ośrodków „Lebensborn” na mocy odrębnego rozporządzenia z 27 lipca 1943. Istniały plotki rozpowszechniane zarówno podczas wojny, jak i po wojnie, że ośrodki Lebensborn były haremami dla wysokich funkcjonariuszy SS i NSDAP, którzy korzystali ze swobody seksualnej pod pozorem płodzenia „najwartościowszych rasowo” dzieci. Nie znaleziono jednak żadnych dowodów potwierdzających te pogłoski.
Członkostwo.
Członkiem Lebensborn mógł zostać każdy Niemiec odpowiedniego pochodzenia (tzw. aryjskiego). O przyjęciu decydował kierownik lokalnego oddziału stowarzyszenia na podstawie pisemnego wniosku. Składka roczna dla osoby fizycznej wynosiła 12 RM, a dla osoby prawnej 30 RM. Składki dla członków SS były znacznie wyższe, uzależnione od wieku i stopnia wojskowego, np. kawaler w randze Generała SS (niem. "SS-Gruppenführer") płacił 250 RM miesięcznie. Zmiany w wysokości płaconych składek stopniowo się zwiększały w przypadku braku oczekiwanej aktywności – szeregowy członek Lebensborn był zobowiązany zawrzeć związek małżeński do 26. roku życia, jeżeli do 28. roku życia nie urodziło się dziecko, następowało zwiększenie składki. W przypadku braku dziecka do lat 30 następowały kolejno następne podwyżki. Pozostawanie kawalerem oznaczało uchylanie się od obowiązków wobec narodu. Po 1938 zwiększono kary dla członków Lebensborn nie posiadających dzieci (zgodnie z którymi z pensji członków SS potrącono pewien procent, stosownie do ich rangi i liczby posiadanych dzieci), np. nie płacił kary finansowej SS-mann poniżej 26. roku życia i mający czworo dzieci, kawaler 34-letni w stopniu SS-Brigadeführera płacił już 5,75%, a SS-Obergruppenführer 6,75% otrzymywanego wynagrodzenia. W 1939 stowarzyszenie Lebensborn posiadało 15 777 członków, w większości pochodzących z SS. Od 1942 wprowadzono obowiązkowe członkostwo dla wszystkich członków SS, od stopnia "Hauptsturmführera" do "Gruppenführera". Pod koniec II wojny światowej liczba członków organizacji wzrosła do 17 tys. osób.
Finansowanie.
Stowarzyszenie Lebensborn miało utrzymywać się wyłącznie ze składek członkowskich, początkowo finansowanie odbywało się ze składek potrącanych z żołdu funkcjonariuszy SS. Wysokość składki była zależna od stanu rodzinnego: najwyższą składkę płacili nieżonaci oraz żonaci bezdzietni, ojcowie 4 i więcej dzieci byli zwolnieni ze składki. W praktyce jednak skala działalności uniemożliwiała zaspokojenie potrzeb finansowych z tego źródła (mimo zwiększania wysokości składek i obowiązkowego członkostwa dla korpusu oficerskiego SS, wprowadzonego w 1942), a stowarzyszenie nie posiadało żadnego kapitału zakładowego. Środki trwałe i obrotowe wpływały do stowarzyszenia zarówno z funduszy państwowych, jak i przedsiębiorstw prywatnych. Pertraktacje zarządu Lebensbornu z NSDAP pozwoliły uzyskać od połowy lat 30. aż do końca II wojny światowej średnio 1 milion marek dotacji rocznie z funduszu partii nazistowskiej. Od początku lat 40. Lebensborn był wspierany dotacjami z Ministerstwa Finansów Rzeszy, za pośrednictwem Komisarza Rzeszy do Spraw Umocnienia Niemieckości (niem. Reichskomissar für die Festigung deutschen Volkstums, RKFDV – od 7 listopada 1939 był nim H. Himmler), w 1942 wyniosły one również ok. 1 mln marek.
Dodatkowo stowarzyszenie wspierane było funduszami przekazywanymi od Narodowosocjalistycznego Towarzystwa Opieki Społecznej (niem. Nationalsozialistische-Volkswohlfart E.V., NSV), oraz niemieckich firm prywatnych (m.in. 200 tys. marek rocznie przekazywało przedsiębiorstwo Deutsche Versuchsanstalt, a 150 tys. przedsiębiorstwo Leibl GmbH.), instytucji powierniczych zarządzających zagrabionym mieniem prywatnym na terytoriach okupowanych lub anektowanych (istotny składnik stanowiło mienie należące do Żydów) oraz innych pomniejszych organizacji nazistowskich.
W 1942 wprowadzono dodatkowo finansowanie z części zarobków więźniów obozów koncentracyjnych na mocy porozumienia z Głównym Urzędem Gospodarczo-Administracyjnym SS (niem. SS-Wirtschafts-Verwaltungs-Hauptamt, WVHA), który m.in. zajmował się wynajmowaniem więźniów do pracy przymusowej w firmach i koncernach niemieckich. Planowano, iż wysokość środków finansowych potrącanych z wynagrodzeń więźniów obozów koncentracyjnych pozwoli uzyskać 1,5 do 2 mln marek rocznie. W 1945 na zablokowanych przez aliantów kontach bankowych Lebensbornu znajdowało się ponad 50 milionów marek.
Procesy norymberskie.
Po wojnie, podczas procesów norymberskich w latach 1947–1948, Amerykański Trybunał Wojskowy w Norymberdze wystąpił z oskarżeniem przeciwko organizacji Lebensborn o zbrodnie przeciwko ludzkości, grabież mienia prywatnego i publicznego (głównie pochodzącego z polskich i żydowskich szpitali) oraz przynależność do organizacji uznanej przez Międzynarodowy Trybunał Wojskowy za przestępcze. Działalnością Lebensborn zajął się ósmy proces norymberski tzw. Proces RuSHA (niem. „Volkstumsprozess” – dosł. „proces o ludowość”, zaś oficjalnie znany jako proces „USA przeciw Ulrichowi Greifeltowi i innym”). Ostatecznie całe kierownictwo organizacji (Max Sollmann, Gregor Ebner oraz Günther Tesch) zostało zwolnione z obowiązku odbywania kary, zaś jedyna kobieta postawiona przed sądem, Inge Viermetz, otrzymała uniewinnienie 2. klasy: „z braku dowodów”.
W procesie, jako świadków, wysłuchano także pięcioro obywateli polskich, w tym troje dzieci. Grupa ta wyjechała do Norymbergi pod opieką Romana Hrabara, pełnomocnika Ministerstwa Pracy i Opieki Społecznej ds. repatriacji dzieci polskich z Niemiec. Z osób dorosłych byli to Zygmunt Klukowski (autor „Dziennika z lat okupacji Zamojszczyzn, 1939-1945”), Leokadia Szymańska (prowadząca badania nad problemem funkcjonowania w tym mieście tzw. „Urzędu Rasowego” "Rassenamt") oraz troje dzieci: 11-letni Sławomir Gadomski z Zamojszczyzny, 14-letnia Barbara Mikołajczykówna z Łodzi oraz Krystyna Antczakówna.
W wyroku z 10 marca 1948 sąd uznał Lebensborn za „instytucję opiekuńczą”. Sąd nie skazał osób odpowiedzialnych za akcję rabunku dzieci i przymusowe odbieranie dzieci kobietom z obozów koncentracyjnych. Decyzję tę po uznaniu przez część środowisk prawniczych za skandaliczną zakwestionował w 1950 niemiecki Trybunał Denazyfikacyjny w Monachium, uznając całość działalności Lebensborn za zbrodniczą.

</doc>
<doc id="819687" url="https://pl.wikipedia.org/wiki?curid=819687" title="Strzyża Dolna">
Strzyża Dolna

Strzyża Dolna (niem. "Legstriess", 1945-1948 "Bystrzec Dolny") – niewielkie osiedle w Gdańsku, w dzielnicy Wrzeszcz.
Strzyża Dolna została przyłączona w granice administracyjne miasta w 1814. Osiedle należy do okręgu historycznego Wrzeszcz.
Położenie.
Granice Strzyży Dolnej wyznaczają: al. Grunwaldzka, linia kolejowa Gdańsk Główny - Wejherowo, ul. Braci Lewoniewskich oraz ul. T. Kościuszki.
Zabudowa.
Osiedle ma bardzo charakterystyczną zabudowę. Tworzy je siedem krótkich uliczek, między al. Grunwaldzką, a torami kolejowymi. Wzdłuż każdej z nich znajdują się niewielkie, zabytkowe domy z czerwonej cegły. Zostały zbudowane przez fundację dr Georga Abegga, w latach 1895–1905. Powstały na ówczesnych przedmieściach Gdańska, ponieważ w Śródmieściu brakowało w tym czasie terenów pod zabudowę. Była to największa inwestycja tej fundacji. Powstało ponad 50 bliźniaczych, wolno stojących domków robotniczych, które mieściły 108 mieszkań. Każde składało się z dwóch pokoi, kuchni, ubikacji i piwniczki. Po zakwaterowaniu, mieszkańcy byli zobowiązani do ratalnego spłacania nieruchomości.
Co ciekawe, nie da się jednoznacznie ocenić stopnia estetyki osiedla. Część bowiem domów posiada wiele ozdobnych elementów i schludną elewację, zaś inne są niemal w stanie ruiny.
Na krańcach osiedla znajdują się dyskont Lidl oraz klub ŻAK.
Pod koniec 2010 został oddany do użytku biurowiec "Office Island", o powierzchni 7000 m².

</doc>
<doc id="819693" url="https://pl.wikipedia.org/wiki?curid=819693" title="Synflood">
Synflood



</doc>
<doc id="819696" url="https://pl.wikipedia.org/wiki?curid=819696" title="Nowa Wieś (powiat kępiński)">
Nowa Wieś (powiat kępiński)

Nowa Wieś – osada w Polsce położona w województwie wielkopolskim, w powiecie kępińskim, w gminie Trzcinica. Miejscowość wchodzi w skład sołectwa Laski.
W latach 1975–1998 miejscowość należała administracyjnie do województwa kaliskiego.
Zobacz też: Nowa Wieś

</doc>
<doc id="819702" url="https://pl.wikipedia.org/wiki?curid=819702" title="BD Wong">
BD Wong

BD Wong, właśc. Bradley Darryl Wong (ur. 24 października 1960 w San Francisco) – amerykański aktor filmowy i telewizyjny pochodzenia chińskiego.

</doc>
<doc id="819704" url="https://pl.wikipedia.org/wiki?curid=819704" title="Lista okrętów Royal Navy, X">
Lista okrętów Royal Navy, X



</doc>
<doc id="819706" url="https://pl.wikipedia.org/wiki?curid=819706" title="Jelenia Głowa (województwo wielkopolskie)">
Jelenia Głowa (województwo wielkopolskie)

Jelenia Głowa – osada w Polsce położona w województwie wielkopolskim, w powiecie kępińskim, w gminie Trzcinica.
W latach 1975–1998 miejscowość należała administracyjnie do województwa kaliskiego.

</doc>
<doc id="819707" url="https://pl.wikipedia.org/wiki?curid=819707" title="Siemionka">
Siemionka

Siemionka – osada w Polsce położona w województwie wielkopolskim, w powiecie kępińskim, w gminie Trzcinica.
W latach 1975–1998 miejscowość należała administracyjnie do województwa kaliskiego.

</doc>
<doc id="819709" url="https://pl.wikipedia.org/wiki?curid=819709" title="Istota właściwa rogówki">
Istota właściwa rogówki

Istota właściwa rogówki (warstwa właściwa, zrąb, łac. "substantia propria corneae") – tkanka środkowa rogówki, stanowiąca ok. 90% jej grubości. Składa się z włókien kolagenowych, stałych komórek rogówki oraz komórek wędrujących.

</doc>
<doc id="819710" url="https://pl.wikipedia.org/wiki?curid=819710" title="Aniołka Druga">
Aniołka Druga

Aniołka Druga – osada w Polsce położona w województwie wielkopolskim, w powiecie kępińskim, w gminie Trzcinica.
W latach 1975–1998 miejscowość należała administracyjnie do województwa kaliskiego.

</doc>
<doc id="819714" url="https://pl.wikipedia.org/wiki?curid=819714" title="Cezarea Nadmorska">
Cezarea Nadmorska

Cezarea Nadmorska (łac. "Caesarea Maritima"), Cezarea Palestyńska (łac. "Caesarea Palestinae") – ruiny starożytnego miasta, położone w pobliżu współczesnej izraelskiej wioski Cezarei na wybrzeżu Morza Śródziemnego.
Historia.
Miasto zostało założone przez króla Judei Heroda Wielkiego na terenie wcześniejszego, hellenistycznego Pyrgos Stratonos (Stratonospyrgos) i nazwane na cześć Cezara Oktawiana Augusta. Dla odróżnienia od innych miejscowości o tej samej nazwie, miastu nadano przydomek "Maritima". Siedziba rzymskich prokuratorów i stolica rzymskiej prowincji Judei.
Cesarz Wespazjan podniósł je do rangi kolonii rzymskiej z tytułem "Colonia Primo Flavia Augusta Caesariensis". Za panowania Aleksandra Sewera miastu nadano nazwę "Metropolis Provinciae Syriae Palestinae". Cezarea występuje często w źródłach starożytnych, a dokładnie została opisana przez Józefa Flawiusza w „Dawnych dziejach Izraela” i „Wojnie żydowskiej”.
Cezarea straciła na znaczeniu w okresie panowania bizantyjskiego i arabskiego. W czasie wypraw krzyżowych przeżyła gwałtowny upadek, a w 1265 została całkowicie zburzona przez egipskich Mameluków. Z uwagi na rozmiary miasta w wyniku dotychczasowych wykopalisk udało się odsłonić jedynie niewielką jego część. Udostępnione zabytki tworzą Park Narodowy Cezarei z których najważniejsze są:
Cytowanie w Biblii.
Cezarea Nadmorska została kilkukrotnie wspomniana w Nowy Testamencie. Tutaj Piotr Apostoł spotkał, w sposób opisany w Biblii jako cudowny, Korneliusza, setnika armii rzymskiej z kohorty zwanej Italską. Oficer ten był, wraz z całym swoim domem, „bojącym się Boga”, czyli nie-Żydem, który inspirował się religią Izraela, czytał Pisma hebrajskie (Torę i proroków) i praktykował modlitwę, nie będąc formalnie konwertytą.. Dzieje Apostolskie opisują spotkanie jako opatrznościowy znak od Boga, by młody Kościół otwarł się na pogan. Na skutek przepowiadania Piotra, Korneliusz i zebrana w jego domu rodzina i przyjaciele, otrzymali Ducha Świętego. Było to znakiem dla Apostoła i jego towarzyszy, że można im udzielić chrztu. Decyzję tę musiał później wytłumaczyć przed kościołem w Jerozolimie (por. Dzieje Apostolskie 11,1-3). Piotr argumentował świadectwem samego Boga, który w sposób widoczny „wylał Ducha na pogan” tak, że „mówili językami i wielbili Boga” (Dz 10,45):
Ponadto miasto było:

</doc>
<doc id="819718" url="https://pl.wikipedia.org/wiki?curid=819718" title="Strzyża Górna">
Strzyża Górna

Strzyża Górna (niem. "Hochstriess", 1945-1948 "Bystrzec Górny") – osiedle w Gdańsku, w dzielnicach Strzyża i Wrzeszcz Górny.
Strzyża Górna została przyłączona w granice administracyjne miasta w 1902. Osiedle należy do okręgu historycznego Wrzeszcz.
Nazwa.
28 marca 1949 r. ustalono urzędową polską nazwę miejscowości – Strzyża Górna, określając drugi przypadek jako Strzyży Górnej, a przymiotnik – górnostrzyski.
Położenie.
Granice Strzyży Górnej niemal w całości pokrywają się z granicami dzielnicy administracyjnej Strzyża, a nawet wykraczają poza jej obszar. Do Strzyży Górnej zalicza się bowiem także należący do dzielnicy administracyjnej Wrzeszcz fragment na północ od Cmentarza Srebrzysko i Jaśkowego Lasu.
Zabudowa.
Zabudowa na osiedlu ma zróżnicowany charakter. Najbardziej ekskluzywny charakter ma część willowa Strzyży Górnej, znajdująca się bezpośrednio przy dawnej linii kolejowej Wrzeszcz – Kokoszki. 

</doc>
<doc id="819719" url="https://pl.wikipedia.org/wiki?curid=819719" title="Peter Collinson">
Peter Collinson

Peter Kenneth Collinson (ur. 1 kwietnia 1936 w Lincolnshire, Anglia, zm. 16 grudnia 1980 w Los Angeles), brytyjski reżyser filmowy.

</doc>
<doc id="819720" url="https://pl.wikipedia.org/wiki?curid=819720" title="Unterschleissheim">
Unterschleissheim



</doc>
<doc id="819722" url="https://pl.wikipedia.org/wiki?curid=819722" title="Garching">
Garching



</doc>
<doc id="819723" url="https://pl.wikipedia.org/wiki?curid=819723" title="Garching bei Munchen">
Garching bei Munchen



</doc>
<doc id="819724" url="https://pl.wikipedia.org/wiki?curid=819724" title="Dziennik Ludowy">
Dziennik Ludowy

Dziennik Ludowy – socjalistyczny dziennik wydawany we Lwowie od 1918. W 1925 wychodził w nakładzie 6 000 egzemplarzy.
Opis.
Redaktorem pisma był od 1919 Jan Szczyrek.
Pod tą samą nazwą ukazywał się w Warszawie dziennik w latach 1945–1949 i 1957–1994, jako organ SL, ZSL, PSL „Odrodzenie”, PSL. Równocześnie od listopada 1945 do listopada 1947 ukazywała się w Warszawie Gazeta Ludowa jako organ PSL Mikołajczyka.

</doc>
<doc id="819728" url="https://pl.wikipedia.org/wiki?curid=819728" title="Ferdynand Filip Orleański">
Ferdynand Filip Orleański

Ferdynand Filip Orleański, fr. "Ferdinand Philippe Louis Charles Henri Joseph d'Orléans" (ur. 3 września 1810 w Palermo, zm. 13 lipca 1842) – najstarszy syn przyszłego króla Francuzów – Ludwika Filipa I, znajdującego się na wygnaniu we Włoszech, i Marii Amelii, księżniczki Obojga Sycylii.
Życiorys.
Urodził się w Palermo, kiedy jego rodzice znajdowali się tam na wygnaniu. Otrzymał imię Ferdynand (którego nikt wcześniej nie nosił w rodzie Burbonów orleańskich) na cześć swojego dziadka od strony matki – króla Ferdynanda I. Miał 9 młodszego rodzeństwa, m.in. siostrę Ludwikę Marię – królową Belgów jako żonę Leopolda I Koburga. Od urodzenia nosił tytuł księcia Chartres (tradycyjnie przyznawany najstarszemu synowi księcia Orleanu). W 1814 – po upadku Napoleona Bonaparte, po raz pierwszy odwiedził Francję, a w 1817 razem z rodziną osiadł tam na dobre. W 1819 jego ojciec, pragnąc zapewnić mu edukację w duchu równości i liberalizmu, wysłał go do szkoły Henryka IV. Ferdynand Filip był dobrym uczniem i zaczął uczuć się w École polytechnique. W 1819 odbył podróż do Anglii i Szkocji, a po powrocie dołączył do regimentu huzarów w Lunéville. W 1824 król Karol X mianował go pułkownikiem.
W 1830, kiedy wybuchła rewolucja lipcowa, Ferdynand Filip znajdował się w garnizonie w Joigny. Kazał swojemu regimentowi przywdziać trójkolorowe kokardy i szybko poprowadził go na Paryż, aby wspomóc powstańców. Na krótko zatrzymał się w Montrouge, ale otrzymawszy zgodę na marsz, ruszył dalej. Do Paryża wkroczył 3 sierpnia. Kiedy jego ojcu ofiarowano tron Francji, Ferdynand Filip otrzymał tytuł księcia Orleanu oraz miejsce w radzie (co spotkało się z dezaprobatą innych jej członków). W marcu 1831 premier Casimir Perier wykluczył Ferdynanda Filip z rady.
W listopadzie razem z marszałkiem Soultem, Ferdynand Filip został wysłany, aby stłumić powstania tkaczy w Lyonie. Książę w obronie monarchii lipcowej bezwzględnie stłumił powstanie. Popularność zyskał po wybuchu epidemii cholery w 1831, kiedy u boku premiera Casimira Periera (który zaraził się i zmarł) odwiedzał chorych w paryskim Hôtel-Dieu. W oczach ludu i prasy, Ferdynand Filip był księciem hojnym, szczerze zainteresowany losem biednych i swego rodzaju ikoną dynastii orleańskiej (Odilon Barrot widział w nim jedynego księcia, zdolnego do połączenia aspiracji demokratycznych nowoczesnej Francji z jej monarchistycznym dziedzictwem).
Małżeństwo.
Aranżowano małżeństwo Ferdynanda Filipa z jego kuzynką Ludwiką d’Artois, następnie z jedną z córek Katarzyny Pawłownej Romanowej (Marią lub Zofią) i wreszcie Marią Teresą Austriaczką (której kandydaturę popierała Maria Amelia, której matka była Austriaczką). Kiedy żadne z tych małżeństw nie doszło do skutku, zaproponowano księżniczki niemieckie; Luizę Hessen-Kassel, Marię Sachsen-Altenburg lub Wiktorię Sachsen-Coburg-Kohary. W końcu wybrano księżniczkę Helenę Luisę Elżbietę Mecklenburg-Schwerin (znaną we Francji jako "Hélène"). Ślub odbył się 30 maja 1837 w Fontainebleau. Para miała dwóch synów:
Śmierć.
Ferdynand Filip zmarł mając jedynie 32 lata. Książę jechał z Plombières do Saint-Omer, gdzie stacjonowało wojsko, którego był dowódcą. Zboczył do Neuilly-sur-Seine, aby pożegnać się z rodziną. W Sablonville, w departamencie Hauts-de-Seine (obecnie część Paryża), stracił kontrolę nad końmi i starając się ratować, wyskoczył z powozu. Rozbił głowę o chodnik i zmarł kilka godzin później. Alfred de Musset przywołał ten wypadek w swoim poemacie "Le Treize Juillet" (z cyklu "Poésies nouvelles"). Pogrzeb odprawiono w katedrze Notre-Dame (kiedy nie starczyło czarnego materiału do przystrojenia wnętrza, użyto czarnego papieru). Pochowano go w kaplicy królewskiej w Dreux i wystawiono trzy pomniki; w Eu, w Neuilly-sur-Seine i w Saint-Omer. W miejscu, gdzie zdarzył się wypadek, wybudowano kościół Notre-Dame-de-Compassion (Place du Général-Kœnig, Paryż-Neuilly).
Jego żona jako protestantka nie mogła zostać pochowana obok męża w Dreux, spoczęła więc w dobudowanym specjalnie pomieszczeniu. Między grobem Ferdynanda Filipa a Heleny jest ściana, ale wybito w niej okno. Na pokrywie grobu Heleny jest jej rzeźba, która przedstawia protestancką księżniczkę sięgającą w stronę grobu jej ukochanego katolickiego męża.

</doc>
<doc id="819729" url="https://pl.wikipedia.org/wiki?curid=819729" title="Lista okrętów Royal Navy, Y">
Lista okrętów Royal Navy, Y



</doc>
<doc id="819731" url="https://pl.wikipedia.org/wiki?curid=819731" title="Lista okrętów Royal Navy, Z">
Lista okrętów Royal Navy, Z



</doc>
<doc id="819732" url="https://pl.wikipedia.org/wiki?curid=819732" title="Jolanta Dahlin">
Jolanta Dahlin

Jolanta Dahlin (z domu Szota, ur. 1940, zm. 1991) – szwedzka szachistka polskiego pochodzenia, mistrzyni międzynarodowa.
Kariera szachowa.
Na przełomie lat 60. i 70. należała do ścisłej czołówki polskich szachistek. Pierwszy start w finale mistrzostw kraju zanotowała w 1962 r. w Grudziądzu. Do 1971 r. w finałowych turniejach wystąpiła ośmiokrotnie, zdobywając dwa tytuły wicemistrzyni Polski: w 1967 w Kielcach oraz w 1971 w Piotrkowie Trybunalskim. Oprócz tego, w latach 1966, 1968 i 1969 zajmowała w finałach IV miejsca. Wielokrotnie reprezentowała barwy klubu "Legion" Warszawa w rozgrywkach o drużynowe mistrzostwo Polski, pięciokrotnie (1961, 1963, 1964, 1967, 1969) zdobywając złote medale. W 1971 r. wzięła udział w dwóch turniejach międzynarodowych, zajmując w Braszowie V-VI m., a w Piotrkowie Trybunalskim – V m.
Po wyjściu za mąż za Gunnara Dahlina wyemigrowała do Szwecji i zamieszkała w Göteborgu, gdzie pracowała w firmie handlującej z krajami Europy Wschodniej. W 1973 r. zdobyła tytuł indywidualnej mistrzyni Szwecji, w 1975 r. wystąpiła w turnieju strefowym (eliminacji mistrzostw świata), natomiast w 1976 r. zajęła II m. w międzynarodowym turnieju w Sztokholmie. W latach 1974–1984 czterokrotnie reprezentowała barwy Szwecji na szachowych olimpiadach (w tym na I szachownicy w 1976 r.), w 1974 r. zdobywając złoty medal za najlepszy rezultat na II szachownicy. Łącznie rozegrała 35 olimpijskich partii, w których zdobyła 18 pkt.

</doc>
<doc id="819733" url="https://pl.wikipedia.org/wiki?curid=819733" title="Lista okrętów Royal Navy, W">
Lista okrętów Royal Navy, W



</doc>
<doc id="819734" url="https://pl.wikipedia.org/wiki?curid=819734" title="Jolanta Szota">
Jolanta Szota



</doc>
<doc id="819736" url="https://pl.wikipedia.org/wiki?curid=819736" title="Mikroklimat (zespół muzyczny)">
Mikroklimat (zespół muzyczny)

Mikroklimat - polska grupa muzyczna, wykonująca muzykę z gatunku tzw. piosenki turystycznej, poezji śpiewanej, ballady, piosenki religijne. Mikroklimat pochodzi z Muzycznej Krainy Łagodności.
Jako zespół gra piosenki balladowe, piosenki w których można znaleźć elementy jazzu, bluesa, muzyki folkowej. Specjalnością Mikroklimatu jest piosenka pozytywna.
Zespół powstał w 1994 roku.
Skład zespołu.
Współzałożycielem i członkiem zespołu był również Lesław Matecki. 
Linki zewnętrzne.
Oficjalna strona zespołu

</doc>
<doc id="819738" url="https://pl.wikipedia.org/wiki?curid=819738" title="Pec pod Śnieżką">
Pec pod Śnieżką



</doc>
<doc id="819739" url="https://pl.wikipedia.org/wiki?curid=819739" title="Cheszbon">
Cheszbon

Cheszbon (również Hesebon, Esebon, Esbous, Esebus; Łacina: "Esebus"; arabski : حشبون) był starożytnym miastem położonym na wschód od rzeki Jordan we współczesnym Haszymickim Królestwie Jordanii i historycznie na terytorium Ammonu i starożytnego Izraela, utożsamiany z dzisiejszym Hesban w Jordanii.
Odniesienia biblijne.
Starożytny Cheszbon znajdował się za Jordanem. Został przejęty przez Izraelitów podczas ich wejścia do Ziemi Obiecanej i został przydzielony do pokolenia Rubena (Liczb 32:37), następnie został przekazany pokoleniu Gada (Jozuego 21:37; 1 Księga Kronik 6:81). Pierwsze odniesienia do Cheszbonu w Tanach znajduje się w Księdze Powtórzonego Prawa (2:24), gdzie jest on wymieniony jako stolica króla Amorytów, Sichona (Sehona). Następnie jest o nim mowa w Księdze Liczb (21:21-35), która opowiada historię zwycięstwa Izraelitów nad Sichonem w czasie wyjścia z Egiptu pod wodzą Mojżesza. W tym fragmencie Cheszbon jest wyróżniony ze względu na swoje znaczenie jako stolica króla Amorytów.
Podobne fragmenty pojawiają się w Księdze Powtórzonego Prawa i Jozuego, z głównym naciskiem na zwycięstwo Izraelitów nas królem Sichonem w mieście Cheszbon. Wydarzenia te miały miejsce w czasach Mojżesza, który wkrótce po tych zdarzeniach zmarł w tym regionie po ujrzeniu Ziemi Obiecanej z góry Nebo w Moabie. Po śmierci Mojżesza, Cheszbon stał się miastem granicznym pomiędzy ziemiami pokolenia Rubena i Gada. Dalsze dowody biblijne wskazują, że miasto znalazło się pod kontrolą Lewitów a następnie Moabitów (Izajasza 15:4, 16:7-9, Jeremiasza 48:2, 34, 45, 49:3).
Cheszbon pojawia się również w jednym z kantyków księgi Pieśni Nad Pieśniami, gdzie w wersecie 7:5, poeta pisze:
Historyczne odniesienia.
Cheszbon występuje często u Józefa Flawiusza w formie "Esbonitis" lub "Sebonitis". Według Flawiusza, Cheszbon był w posiadaniu Judejczyków od kiedy Machabeusz, Aleksander Jannaj (106-79 p.n.e.) ustanowił je miastem żydowskim. Jest również powiedziane, że Herod Wielki posiadał jurysdykcje nad miastem i założył w nim fort.
Po wojnie żydowskiej kraj został opanowany przez szczep nazywany przez Pliniusza "Arabskimi Esbonitami" (Arabami (H)esebeonu).Pod nazwą Esboús lub Esboúta, jest wymieniane przez Ptolemeusza w gronie miast rzymskiej prowincji Arabia Petraea.
Według "Onomasticonu" Euzebiusza z Cezarei pod władzą Cesarstwa Bizantyjskiego Cheszbon stał się miastem w prowincji Arabia. Jerzy z Cypru nawiązuje do niego w VII wieku, zaznacza iż kamienie milowe na rzymskiej drodze do Jerycha były ponumerowane począwszy od Cheszbonu.
Na początku arabskiej dominacji Cheszbon był nadal głównym miastem Belki, terytorium odpowiadającego dawnemu Królestwu Sichona. Zdaje się, że miasto nigdy nie zostało przejęte podczas krucjat.
W dzisiejszych czasach uważa się, że Cheszbon był zlokalizowany w miejscu ruin zwanych Hisban lub Hesbân, leżących około 20 km na południowy zachód od Ammanu, na północ od Madaba, na jednym z najwyższych szczytów gór Moabu. Na wschód od tego miejsca zlokalizowany się duży zniszczony zbiornik a poniżej miasta znajduje się fontanna.
Wykopaliska archeologiczne.
W 1968 rozpoczęły się prace archeologiczne na stanowisku Tall Hisban. Wykopaliska te dały początek „Ekspedycji Cheszbon” (Heshbon Expedition). Prace sponsorowane były przez Uniwersytet Andrews oraz nadzorowane przez Amerykańską Szkołę Badań Wschodu/Orientu (ASOR). Ekspedycja Cheszbon była kontynuowana wraz z wykopaliskami w 1976 roku. Odnaleziono wówczas pozostałości obwarowanego miasta z VIII wieku p.n.e. Zdaniem S. Horna wcześniej mogło znajdować się tam co najwyżej obozowisko lub niewielka osada. Brak dowodów na zamieszkanie tego miejsca w czasie epoki brązu doprowadził badaczy do stwierdzenia, że stanowisko to nie może być Cheszbonem Sichona, jednak ruiny z epoki klasycznej potwierdziły status stanowiska jako pozostałości miasta Esbus z czasów Imperium rzymskiego. Prace archeologiczne były kontynuowane w tym miejscu w roku 1996 pod patronatem konsorcjum Madaba Plains Project a po raz ostatni w roku 2007.
Na miejscu zostały odkryte dwa kościoły z czasów Bizancjum. Oba przyniosły imponujące znaleziska pod postacią podłóg mozaikowych. Na szczególną uwagę zasługuje mozaika w prezbiterium Kościoła Północnego przedstawiająca motyw turkawki w gnieździe na wyimaginowanych kwiatach.
Historia kościelna.
Cheszbon jest ciągle nazwą nieistniejącej diecezji, w związku z tym nadawane są tytuły biskupa tytularnego Cheszbonu metropolii Bosra.
Chrześcijaństwo zakorzeniło się w tym miejscu w swoim początkowym okresie. Michel Le Quien (Oriens christianus II, 863-64) i Pius Bonifacy Gams (Series Episcoporum, 435) wspominają trzech biskupów z Cheszbonu w okresie pomiędzy IV a VII wiekiem natomiast Konrad Eubel dwóch.

</doc>
<doc id="819740" url="https://pl.wikipedia.org/wiki?curid=819740" title="Lista okrętów Royal Navy, V">
Lista okrętów Royal Navy, V



</doc>
<doc id="819744" url="https://pl.wikipedia.org/wiki?curid=819744" title="Aguces">
Aguces

Aguces – miejscowość w Hiszpanii, w Aragonii, w prowincji Huesca, w comarce Alto Gállego, w gminie Caldearenas.
Według danych INE z 1991 roku miejscowość nie była zamieszkiwana przez żadną osobę. Wysokość bezwzględna miejscowości jest równa 650 metrów.

</doc>
<doc id="819747" url="https://pl.wikipedia.org/wiki?curid=819747" title="Unset">
Unset

unset jest to program konsoli Uniksa usuwający zmienną środowiskową z pamięci i środowiska wyeksportowanego.

</doc>
<doc id="819748" url="https://pl.wikipedia.org/wiki?curid=819748" title="Podział administracyjny Senegalu">
Podział administracyjny Senegalu

Senegal podzielony jest na 14 regionów administracyjnych o nazwach tożsamych z nazwami ich stolic. Każdy z regionów Senegalu dzieli się na trzy lub cztery departamenty (łącznie 45). Departamenty Senegalu dzielą się dalej na arrondissementy (łącznie 103).
W 2008 roku w wyniku reformy administracyjnej powstały trzy nowe regiony: Kaffrine (wydzielony z regionu Kaolack), Kédougou (wydzielony z regionu Tambacounda) oraz Sédhiou (wydzielony z regionu Kolda).

</doc>
<doc id="819751" url="https://pl.wikipedia.org/wiki?curid=819751" title="Aquilué">
Aquilué

Aquilué – miejscowość w Hiszpanii, w Aragonii, w prowincji Huesca, w comarce Alto Gállego, w gminie Caldearenas, 63 km od miasta Huesca.
Według danych INE z 1991 roku miejscowość zamieszkiwało 36 osób. Wysokość bezwzględna miejscowości jest równa 690 metrów.

</doc>
<doc id="819753" url="https://pl.wikipedia.org/wiki?curid=819753" title="Aquilue">
Aquilue



</doc>
<doc id="819754" url="https://pl.wikipedia.org/wiki?curid=819754" title="Narząd łzowy">
Narząd łzowy

Narząd łzowy (łac. "apparatus lacrimalis") – część aparatu ochronnego oka, produkująca ciecz łzową (97,8%-woda; 1,4%-substancje organiczne; 0,8%-sole mineralne), która ma za zadanie nawilżać i dezynfekować gałkę oczną. Składa się z gruczołów łzowych i dwóch kanalików łzowych.

</doc>
<doc id="819755" url="https://pl.wikipedia.org/wiki?curid=819755" title="Żłobkodzioby">
Żłobkodzioby



</doc>
<doc id="819756" url="https://pl.wikipedia.org/wiki?curid=819756" title="Scythrops">
Scythrops



</doc>
<doc id="819757" url="https://pl.wikipedia.org/wiki?curid=819757" title="Artaso">
Artaso

Artaso - opuszczona miejscowość w Hiszpanii, w Aragonii, w prowincji Huesca, w comarce Alto Gállego, w gminie Caldearenas, 63 km od miasta Huesca.
Według danych INE z 1991 roku miejscowości nie zamieszkiwała żadna osoba.

</doc>
<doc id="819761" url="https://pl.wikipedia.org/wiki?curid=819761" title="Estallo">
Estallo

Estallo – miejscowość w Hiszpanii, w Aragonii, w prowincji Huesca, w comarce Alto Gállego, w gminie Caldearenas, 51 km od miasta Huesca.
Według danych INE z 1991 roku miejscowość zamieszkiwało 21 osób. Wysokość bezwzględna miejscowości jest równa 680 metrów.

</doc>
<doc id="819763" url="https://pl.wikipedia.org/wiki?curid=819763" title="Latre">
Latre

Latre – miejscowość w Hiszpanii, w Aragonii, w prowincji Huesca, w comarce Alto Gállego, w gminie Caldearenas, 62 km od miasta Huesca.
Według danych INE z 1991 roku miejscowość zamieszkiwało 60 osób. Wysokość bezwzględna miejscowości jest równa 698 metrów.

</doc>
<doc id="819771" url="https://pl.wikipedia.org/wiki?curid=819771" title="Nice (Unix)">
Nice (Unix)

nice – polecenie systemu Unix, służące do uruchamiania procesów z określonym priorytetem.
Opis działania.
Polecenie ustala priorytet procesu w algorytmie szeregowania, zgodnie z zasadą, że procesowi o większym priorytecie zostanie przyznane więcej czasu procesora niż procesowi o mniejszym priorytecie. Priorytet określa się parametrem zwanym "niceness", będącym liczbą całkowitą z przedziału -20 (najwyższy priorytet) do 19 (najniższy priorytet). Tylko użytkownik o uprawnieniach superusera może używać ujemnych wartości parametru "niceness", jednakże w systemie Linux poprzez edycję pliku /etc/security/limits.conf, można to umożliwić innym użytkownikom i grupom. Procesy uruchamiane bez użycia komendy "nice" domyślnie posiadają priorytet równy 0, ale administrator systemu może to zmienić.
Dokładny matematyczny efekt ustawienia danej wartości "niceness" dla procesu zależy od szczegółów działania algorytmu szeregowania w danej implementacji systemu. Zwykle algorytmy szeregowania posiadają różne heurystyki, np. do faworyzowania procesów ograniczonych przez operacje wejścia/wyjścia nad procesami ograniczonymi przez jednostkę centralną. Dla przykładu, gdy dwa identyczne procesy są uruchomione równolegle na jednordzeniowym systemie, przydział czasu procesora do każdego z nich będzie proporcjonalny do formula_1 gdzie "p" jest wartością priorytetu procesu. Dlatego proces uruchomiony z wartością "niceness" równą 15 otrzyma formula_2 czasu procesora przydzielonego procesowi o normalnym priorytecie, zgodnie ze wzorem formula_3 Z drugiej strony w algorytmie szeregowania zaimplementowanym w BSD 4.x, stosunek dla tego samego czasu wyniesie formula_4
Powiązany program "renice" może być użyty do zmiany priorytetu procesu który jest już uruchomiony. Linux posiada także program "ionice", używany do zmiany priorytetu procesów na podstawie operacji wejścia/wyjścia.
Składnia wywołania.
nice wywoływane jest w następujący sposób:
$ nice [opcje...] [komenda [argumenty]]

</doc>
<doc id="819772" url="https://pl.wikipedia.org/wiki?curid=819772" title="Zespół Meigsa">
Zespół Meigsa

Zespół Meigsa – triada objawów występująca przy włókniakootoczkowiaku jajnika (nowotwór łagodny), w około 40% przypadków guzów o średnicy pow. 6 cm, w którego skład oprócz guza wchodzą:
Objawy znikają po wycięciu guza. Z nieznanych przyczyn, wysięk w opłucnej i puchlina brzuszna występują zazwyczaj po prawej stronie. Zespół został po raz pierwszy opisany przez Meigsa i Cassa w 1937.

</doc>
<doc id="819775" url="https://pl.wikipedia.org/wiki?curid=819775" title="Kross">
Kross

Kross S.A. – polskie przedsiębiorstwo z siedzibą w Przasnyszu utworzone w 1990. Produkuje rowery, ramy i akcesoria rowerowe. 
Historia.
Przedsiębiorstwo powstało w 1990 roku, kiedy Zbigniew Sosnowski otworzył w Przasnyszu sklep rowerowy, który niedługo potem przekształcił się w hurtownię rowerów. W 1995 zakupił i przewiózł do Przasnysza wyposażenie bankrutującej fabryki produkującej rowery w Cuneo we Włoszech. Uruchomił produkcję w budynkach zakupionych od przasnyskiej PSS „Społem“.
Dzięki inwestycjom z czasem przedsiębiorstwo stało się znaczącym producentem rowerów, początkowo sprzedawanych pod marką Grand, a od 2003 – Kross.
W latach 2004–2007 w Przasnyszu produkowane były również skutery pod marką Zipp, która należała do przedsiębiorstwa Kross. Do Kross należy także drużyna kolarstwa górskiego Kross Racing Team, zrzeszona w Międzynarodowej Unii Kolarskiej, w barwach której jeżdżą m.in. Maja Włoszczowska, Bartłomiej Wawak i Fabian Giger.
W lutym 2017 roku spółka kupiła holenderską markę Multicycle, specjalizującą się w rowerach elektrycznych. W tym samym roku Kross utworzył linię do produkcji ram z włókna węglowego. Kross jest jedną z nielicznych firm w Europie, które produkują ramy rowerowe z włókna węglowego.
Łączna produkcja w sezonie 2018 wyniosła 275 tys. rowerów. W 2020 spółka eksportowała je do 50 państw. 
Produkty.
Kross ma w swojej kolekcji kilka grup rowerów przeznaczonych do różnych zastosowań: górskich, szosowych, elektrycznych, turystycznych, miejskich i dziecięcych.
Nazewnictwo rowerów trekkingowych Kross zmieniło się w 2018 roku. Przez wiele lat rowery turystyczne posiadały nazwy własne: Trans Siberian, Trans Alp, Trans Arctica itd. Od 2018 roku nazewnictwo rowerów oparto o dodanie do przedrostka „Trans” kolejnych cyfr arabskich. Podobna zmiana spotkała rowery z grupy MTB. Znane do tej pory jako Level B (w przypadku rowerów 29 cali), Level R (w przypadku rowerów na kołach 27,5″) oraz Level A (koła 26 cali) zmieniły nazwy na przedrostek „Level” z dodatkiem cyfr arabskich. 
Podobna sytuacja miała miejsce w przypadku rowerów z serii Hexagon. Kross Hexagon to rowery górskie o bardziej rekreacyjnej geometrii, wygodniejsze od wyczynowych rowerów z serii Level.
Do Kross S.A. należy także marka rowerów miejskich Le Grand.

</doc>
<doc id="819776" url="https://pl.wikipedia.org/wiki?curid=819776" title="Zankarlo Simunic">
Zankarlo Simunic



</doc>
<doc id="819786" url="https://pl.wikipedia.org/wiki?curid=819786" title="Man (Unix)">
Man (Unix)

man – narzędzie służące do wyświetlania stron pomocy man, stosowane w systemach Unix i uniksopodobnych. Nazwa jest skrótem od – instrukcja obsługi. 
Użycie.
Aby wyświetlić wybraną stronę pomocy "man" należy wpisać w wierszu polecenia:
 man "nazwa_strony"
Aby zamknąć stronę wystarczy nacisnąć klawisz . Instrukcja "man" niekoniecznie musi być czytana tylko przez użytkownika – można zastosować czytanie automatyczne, które pozwala na przetworzenie jej do wygodniejszego formatu np. do druku lub do wprowadzania treści w inteligentny analizator. Do czytania programowego najczęściej wyłącza się stronicowanie (podział na strony) – w przykładzie następuje zmiana domyślnego pagera na polecenie "cat":
 man -P cat man
Zdarza się, że istnieje kilka stron pomocy "man" o tej samej nazwie, różniących się jednak numerem sekcji, wtedy należy podać konkretny numer sekcji:
 man "numer_sekcji" "nazwa_strony"
Przykładowo stronę pomocy dla polecenia "passwd" można wywołać następująco:
 man passwd # domyślnie zostanie wybrana sekcja 1
 man 1 passwd # jawnie wybrana sekcja 1
 man 5 passwd # jawnie wybrana sekcja 5
W Linuksie i BSD występują następujące sekcje tematyczne :
W wersji Unix System V numeracja jest podobna:

</doc>
<doc id="819789" url="https://pl.wikipedia.org/wiki?curid=819789" title="Mroczna dzielnica">
Mroczna dzielnica

Mroczna dzielnica (tyt. oryg."Exit Wounds" – dosł.: rany wylotowe) – amerykański
film sensacyjny z 2001 roku w reżyserii Andrzeja Bartkowiaka z Stevenem Seagalem w roli głównej.
Fabuła.
Akcja filmu rozgrywa się w Detroit. Z policyjnego magazynu znikają warte wiele milionów dolarów narkotyki. Śledztwo prowadzi Orin Boyd (w tej roli Steven Seagal), który chcąc poznać prawdę nagina obowiązujące przepisy. Udaje mu się dotrzeć do potężnego gangstera Latrella Walkera (DMX), który pomaga mu w nawiązaniu kontaktu z mafią.

</doc>
<doc id="819790" url="https://pl.wikipedia.org/wiki?curid=819790" title="Filip Orleański (hrabia Paryża)">
Filip Orleański (hrabia Paryża)

Filip Orleański (fr. "Louis-Philippe-Albert d’Orléans" (ur. 24 sierpnia 1838, zm. 8 września 1894) – członek francuskiej rodziny królewskiej, starszy syn Ferdynanda Filipa Orleańskiego i Heleny von Mecklemburg-Schwerin, wnuk Ludwika Filipa I, króla Francuzów. 
Po śmierci swojego ojca w 1842, otrzymał tytuł "Prince Royal" i został następcą tronu. Orleański pretendent do tronu Francji jako Filip VII (do 1883 jako Ludwik Filip II).
Po abdykacji jego dziadka w 1848, starano się go osadzić na tronie francuskim, a regencję złożyć w ręce jego matki, ale plany te spełzły na niczym. Filip razem z resztą swojej rodziny zamieszkał w Wielkiej Brytanii, a we Francji proklamowano II republikę.
Życie po abdykacji dziadka.
Filip został historykiem, dziennikarzem, a nawet dobrowolnie służył razem ze swoim młodszym bratem – Robertem, księciem Chartres, jako oficer w amerykańskiej wojnie secesyjnej. Był kapitanem i przez prawie rok służył pod generałem George’em McClellanem, w Armii Potomacu. Opuścił armię po klęsce Peninsular Campaign. Później opisał tę wojnę.
W 1864 poślubił swoją siostrę stryjeczną – Marię Izabelę Orleańską (1848–1919), infantkę hiszpańską. Była ona córką infantki Ludwiki Ferdynandy Hiszpańskiej i Antoniego Orleańskiego, księcia Montpensier (1824–1890) – najmłodszego syna Ludwika Filipa I i Marii Amelii Burbon. Para ta miała 8 dzieci:
Nadzieja na przywrócenie monarchii.
W 1873, przewidując restaurację monarchii przez Zgromadzenie Narodowe (po upadku Napoleona III), Filip wycofał swoje pretensje do tronu Francji na rzecz pretendenta legitymistów – Henryka, hrabiego de Chambord. Francuzi zrozumieli, że Filip zostanie w takim razie następcą Chamborda, w razie jego bezpotomnej śmierci i tym samym zjednoczy dwie różne linie pretendentów powstałe po 1830 roku. Jednak Chambord odmówił uznania trójkolorowej flagi Francji i nadzieje na restauracje monarchii znowu spełzły na niczym. W 1883 Chambord zmarł i tym samym wygasła linia francuskich Burbonów, Filip odziedziczył po nim pretensje do tronu jako król Filip VII z dynastii orleańskiej. Sprzeciwili się temu Karlistowscy pretendenci do tronu Hiszpanii – potomkowie w prostej linii króla Ludwika XIV.
Filip mieszkał w Sheen House, w Sheen, w Wielkiej Brytanii. Zmarł w Stowe House, w 1894.

</doc>
<doc id="819793" url="https://pl.wikipedia.org/wiki?curid=819793" title="Alex Bodry">
Alex Bodry

Alex Bodry (ur. 3 października 1958 w Dudelange) – luksemburski polityk, prawnik i samorządowiec, parlamentarzysta i minister, w latach 2004–2014 przewodniczący Luksemburskiej Socjalistycznej Partii Robotniczej.
Życiorys.
Wnuk polityka Jeana Fohrmanna i syn polityk Marthe Bigelbach-Fohrmann. Ukończył studia prawnicze na Université Panthéon-Sorbonne, podjął następnie praktykę adwokacką. Był członkiem rady miejskiej Dudelange, a w 2004 objął stanowisko burmistrza tej miejscowości.
Zaangażował się w działalność polityczną w ramach Luksemburskiej Socjalistycznej Partii Robotniczej. W 1984 po raz uzyskał mandat posła do luksemburskiego parlamentu. Z powodzeniem ubiegał się o reelekcję w kolejnych wyborach w 1989, 1994, 1999, 2004, 2009, 2013 i 2018. W rządzie centralnym pełnił funkcje ministra środowiska (1989–1994, 1995–1999), ministra planowania przestrzennego (1989–1999), ministra komunikacji i energii (1989–1994), ministra ds. kultury fizycznej i sportu (1994–1998), ministra sił policyjnych i ds. młodzieży (1994–1999). W 2004 został przewodniczącym LSAP, zastępując na tym stanowisku Jeana Asselborna. Ugrupowaniem tym kierował do 2014.
Od 2001 do 2010 pełnił funkcję prezesa Fédération Luxembourgeoise d’Athlétisme.

</doc>
<doc id="819802" url="https://pl.wikipedia.org/wiki?curid=819802" title="Viola Brzezińska">
Viola Brzezińska

Viola Brzezińska, właśc. Wioletta Brzezińska (ur. 25 października 1975 w Giżycku) – polska piosenkarka, autorka tekstów i kompozytorka.
Życiorys.
Karierę wokalną rozpoczęła udziałem w telewizyjnym programie Elżbiety Skrętkowskiej "Szansa na sukces" z udziałem Alicji Majewskiej, który zwyciężyła wykonując piosenkę pt. "Jeszcze się tam żagiel bieli".
Jako laureatka finału "Szansy na sukces" w 1995 roku wystąpiła w koncercie "Debiuty" na KFPP w Opolu, gdzie otrzymała nagrodę główną im. Anny Jantar.
Wraz z debiutantami festiwalu opolskiego i Edytą Geppert wyruszyła do Izraela w celu nagrania programu kolędowego dla TVP2. Program został wyemitowany w święta Bożego Narodzenia 1995 roku.
W roku 1996 wzięła udział w opolskim koncercie "Przeboje Laureatów", wykonując piosenkę pt. "Szarości me", którą specjalnie dla niej napisali Jacek Cygan i Piotr Rubik. Piosenka ta przez kilka tygodni gościła na pierwszym miejscu listy przebojów "Magazynu 102" prowadzonej przez Marka Niedźwieckiego, a teledysk, który został do niej zrealizowany wielokrotnie emitowany był przez TVP.
Przez 6 lat współpracowała z Teatrem Studio Buffo, między innymi grając jedną z główny ról w musicalu "Metro" w reżyserii Janusza Józefowicza.
Od roku 2000 związana jest z zespołem "SARUEL", z którym koncertowała i nagrała wiele płyt, zarówno studyjnych jak i koncertowych.
Z okazji jubileuszu 5-lecia programu "Szansa na sukces" wzięła udział w specjalnym koncercie w Sali Kongresowej i zaśpiewała u boku Violetty Villas i laureatek programu piosenkę "Śpiewać każdy może".
W latach 2003–2006 śpiewała w zespole "Viola i New Day", z którym nagrała kilka płyt, min.: "Tam tam i tu", "Najpiękniejsze kolędy i pastorałki", "Czarną płytę" oraz brała udział w wielu festiwalach, wśród nich: Song of songs w Toruniu, HOSANNA Festival w Siedlcach, Festiwal Muzyki Dobrej w Warszawie, Festiwal Stróżów Poranka w Chorzowie, podczas Światowych Dni Młodzieży w Kolonii w 2005 r. z uczestnictwem papieża Benedykta XVI.
W roku 2006 rozpoczęła karierę solową. 26 maja 2008 ukazał się pierwszy solowy album wokalistki "Przystań". 7 grudnia 2009 miała miejsce premiera płyty "Wśród nocnej ciszy", która została nagrana w duecie ze Sławomirem Kosińskim.
W 2012 r. wydała drugą swoją solową płytę „A2”, która wielokrotnie była wybierana płytą tygodnia w różnych rozgłośniach radiowych w Polsce.
W 2014 r. ukazała się płyta dla dzieci „Opowieści z Mądrej Księgi”.
W 2015 roku wydała swoją piątą solową płytę pt. „Classical” z najsłynniejszymi utworami muzyki klasycznej. W tym samym roku Viola po raz kolejny podjęła współpracę z Robertem Jansonem. Owocem tej współpracy jest utwór pt. ‘Róża”, który znalazł się na płycie „Przygotuj się na miłość”.
W lutym 2016 roku, we Włoszech ukazała się płyta „Pace a voi” wydana przez włoską aktorkę Claudię Koll, z gościnnym udziałem Violi.
W grudniu 2016 roku wzięła udział w projekcie Caritas – „Rodzina Rodzinie”, nagrywając „Kolędę syryjskich i polskich rodzin”.
W lipcu 2017 r. była jedną z gwiazd trasy koncertowej "Lata z radiem", a piosenka „Przystań” z jej pierwszego solowego albumu znalazła się na płycie "Lato z Radiem 2017".
Dyskografia.
Z zespołem "SARUEL":
Z zespołem "Viola i New Day":
Udział w nagraniach (wybrane):

</doc>
<doc id="819803" url="https://pl.wikipedia.org/wiki?curid=819803" title="Top (Unix)">
Top (Unix)

top – program działający z poziomu konsoli, występujący w większości uniksopochodnych systemów operacyjnych wyświetlający odświeżaną listę procesów aktualnie działających w systemie. Dzięki niemu możemy monitorować to co aktualnie dzieje się w systemie.
Dane te mogą być sortowane według różnych kryteriów, np. według zużywanej mocy obliczeniowej czy pamięci operacyjnej "(wybór poprzez podanie odpowiedniego parametru programu)". Wyświetlane są także inne dane, np. nazwa użytkownika, który uruchomił ten proces. 
Program top można zastąpić programem htop o takim samym zastosowaniu lecz o wygodniejszym interfejsie użytkownika i wielu dodatkowych funkcjach.
Przykład działania w systemie Unix.
 top - 12:34:04 up 41 days, 18:28, 11 users, load average: 0.60, 0.79, 0.76
 Tasks: 144 total, 1 running, 141 sleeping, 1 stopped, 1 zombie
 Cpu(s): 3.9% us, 2.0% sy, 1.5% ni, 92.3% id, 0.0% wa, 0.2% hi, 0.2% si
 Mem: 449856k total, 437696k used, 12160k free, 56584k buffers
 Swap: 522072k total, 147440k used, 374632k free, 139828k cached
 PID USER PR NI VIRT RES SHR S %CPU %MEM TIME+ COMMAND
 5296 mksd 17 0 52416 48m 788 S 0.0 11.0 0:05.12 mks32
 9369 jabber 21 5 82404 20m 3788 S 0.0 4.8 12:08.69 pyrss
 7392 http 20 5 26140 15m 3684 S 2.2 3.4 0:05.78 httpd.prefork
 7423 http 20 5 26084 14m 3648 S 1.9 3.4 0:02.07 httpd.prefork
 7679 mysql 21 0 100m 14m 3780 S 0.4 3.4 0:00.51 mysqld
 1170 amavis 16 0 35032 11m 1692 S 0.0 2.6 0:03.15 amavisd
 32746 amavis 16 0 35000 11m 1692 S 0.0 2.6 0:03.68 amavisd
 1002 root 21 5 21716 11m 4656 S 0.0 2.6 0:02.91 httpd.prefork
 7482 http 21 5 22380 10m 3360 S 0.0 2.5 0:00.34 httpd.prefork
 7480 http 20 5 22048 10m 2916 S 0.0 2.3 0:00.18 httpd.prefork
 7472 http 21 5 22008 9920 2404 S 0.0 2.2 0:00.13 httpd.prefork
 3111 jabber 21 5 10572 7300 1560 S 0.0 1.6 154:12.72 jabberd14
 2865 amavis 16 0 34752 6560 2056 S 0.0 1.5 0:15.39 amavisd
 4365 jabber 21 5 29208 6204 1336 S 0.0 1.4 9:01.27 jggtrans
 3669 postgrey 21 5 11000 5136 2328 S 0.0 1.1 14:07.33 postgrey
 4135 root 16 0 9232 4688 1328 S 0.0 1.0 819:12.79 denyhosts.py

</doc>
<doc id="819805" url="https://pl.wikipedia.org/wiki?curid=819805" title="Violetta Brzezińska">
Violetta Brzezińska



</doc>
<doc id="819807" url="https://pl.wikipedia.org/wiki?curid=819807" title="Młynowo">
Młynowo



</doc>
<doc id="819809" url="https://pl.wikipedia.org/wiki?curid=819809" title="Całkowity porządek">
Całkowity porządek



</doc>
<doc id="819810" url="https://pl.wikipedia.org/wiki?curid=819810" title="Porządek całkowity">
Porządek całkowity



</doc>
<doc id="819812" url="https://pl.wikipedia.org/wiki?curid=819812" title="Relacja liniowa">
Relacja liniowa



</doc>
<doc id="819815" url="https://pl.wikipedia.org/wiki?curid=819815" title="ECOWAS">
ECOWAS



</doc>
<doc id="819817" url="https://pl.wikipedia.org/wiki?curid=819817" title="Pokarm dla ryb akwariowych">
Pokarm dla ryb akwariowych



</doc>
<doc id="819818" url="https://pl.wikipedia.org/wiki?curid=819818" title="Claude Meisch">
Claude Meisch

Claude Meisch (ur. 27 listopada 1971 w Pétange) – luksemburski polityk i samorządowiec, deputowany i minister, od 2004 do 2013 przewodniczący Partii Demokratycznej.
Życiorys.
Kształcił się w Niemczech na Uniwersytecie w Trewirze. Pracował następnie w prywatnym banku. Od 1995 do 2000 pełnił funkcję pierwszego wiceprzewodniczącego organizacji młodzieżowej demokratów.
W 1999 kandydował z południowego okręgu wyborczego do Izby Deputowanych. Wśród kandydatów DP, której przypadły cztery mandaty, odnotował szósty wynik. Claude Meisch uzyskał jednak mandat poselski po tym, gdy z zasiadania w parlamencie zrezygnowało dwóch posłów powołanych w skład rządu. W tym samym roku został radnym gminy Differdange, a w 2002 objął stanowisko burmistrza, pełnił tę funkcję do 2013.
W 2004, 2009, 2013 i 2018 z powodzeniem ubiegał się o reelekcję w wyborach krajowych. 10 października 2004 stanął na czele Partii Demokratycznej, zastępując Lydie Polfer, która zrezygnowała w związku ze słabym wynikiem wyborczym ugrupowania. 29 stycznia 2013 jego miejsce zajął Xavier Bettel. 4 grudnia 2013 objął urząd ministra edukacji, dzieci i młodzieży oraz ministra szkolnictwa wyższego i badań naukowych w nowo powołanym rządzie z liderem DP na czele. Pozostał na tych stanowiskach również w utworzonym 5 grudnia 2018 drugim gabinecie dotychczasowego premiera.

</doc>
<doc id="819822" url="https://pl.wikipedia.org/wiki?curid=819822" title="Machine-Readable Cataloging">
Machine-Readable Cataloging

MARC (ang. "MAchine-Readable Cataloging") – format katalogowania danych bibliograficznych w formie elektronicznej.
Jego zadaniem jest przechowywanie danych bibliograficznych różnego typu dokumentów, w tym książek, wydawnictw ciągłych czy plików komputerowych. Rekord tworzony w tym formacie zawiera pola o takich wyróżnikach, które jednoznacznie identyfikują zawartość pól. Te pola są z kolei partycjowane na podpola identyfikowane za pomocą jednoznakowych etykiet. 
Format ten został zainicjowany w USA w latach 60. dwudziestego wieku. Wówczas to właśnie Biblioteka Kongresu stworzyła dla własnych potrzeb format LC MARC (później US MARC), który posłużył do katalogowania zbiorów tamtejszej biblioteki. W roku 1997 z połączenia US MARC i CAN MARC (wersja używana w Kanadzie) stworzono z kolei format MARC 21.
Polska Biblioteka Narodowa wykorzystuje własną odmianę tego standardu o nazwie MARC BN.

</doc>
<doc id="819823" url="https://pl.wikipedia.org/wiki?curid=819823" title="Oratorstwo">
Oratorstwo



</doc>
<doc id="819825" url="https://pl.wikipedia.org/wiki?curid=819825" title="Ciałka wtrętowe">
Ciałka wtrętowe

Ciałka wtrętowe (wtręty cytoplazmatyczne, ziarnistości) ("inclusiones cytoplasmaticae") – skupiska różnych substancji występujących w cytoplazmie komórki. Mogą mieć charakter chorobotwórczy, przez odkładanie nierozpuszczalnych białek powodujących m.in. chorobę Alzheimera oraz schorzenia prionowe. Terminem tym określa się także substancje zapasowe bakterii w formie inkluzji przede wszystkim takich substancji jak: kwas polibetahydroksymasłowy, polifosforany nieorganiczne czy też cząsteczki tłuszczów oraz polisacharydów. U bakterii siarkowych występują wtręty zawierające koloidalną zawiesinę siarki.

</doc>
<doc id="819826" url="https://pl.wikipedia.org/wiki?curid=819826" title="Konstanty Samuel Lipski">
Konstanty Samuel Lipski

Konstanty Samuel Lipski herbu Łada (ur. ok. 1622 roku – zm. 14 marca 1698 roku) – duchowny katolicki, w latach 1681 - 1698 arcybiskup lwowski obrządku łacińskiego, dziekan gnieźnieński, kanonik gnieźnieńskiej kapituły katedralnej w 1640 roku, opat jędrzejowski.
Życiorys.
Był osobą dobrze wykształconą, studiował w Krakowie, Grazu i Perugii. Przechodząc kolejne szczeble kariery duchownej został prepozytem krzemienieckim, kanonikiem gnieźnieńskim, sandomierskim i wieluńskim, oraz opatem jędrzejowskim. Był związany z dworem i kancelarią królewską, za czasów Władysława IV pełnił funkcję sekretarza królewskiego. Był elektorem Michała Korybuta Wiśniowieckiego z województwa rawskiego w 1669 roku. W 1674 był administratorem archidiecezji gnieźnieńskiej. 17 marca 1681 prekonizowany arcybiskupem lwowskim. Przyczynił się do odbudowy kilku kościołów i wyposażenia katedry. Po zerwanym sejmie konwokacyjnym 1696 roku przystąpił 28 września 1696 roku do konfederacji generalnej. 5 lipca 1697 roku podpisał w Warszawie obwieszczenie do poparcia wolnej elekcji, które zwoływało szlachtę na zjazd w obronie naruszonych praw Rzeczypospolitej. Był uczestnikiem rokoszu łowickiego 1697 roku. W 1697 roku został wyznaczony senatorem rezydentem.
Pochowany w archikatedrze Wniebowzięcia NMP we Lwowie.

</doc>
<doc id="819827" url="https://pl.wikipedia.org/wiki?curid=819827" title="Konstanty Lipski">
Konstanty Lipski



</doc>
<doc id="819829" url="https://pl.wikipedia.org/wiki?curid=819829" title="Kaniorowcy">
Kaniorowcy



</doc>
<doc id="819832" url="https://pl.wikipedia.org/wiki?curid=819832" title="Spaarne">
Spaarne

Spaarne – rzeka w północnej Holandii. Przepływa przez Haarlem i Spaarndam. Pierwotnie stanowiła połączenie pomiędzy jeziorem Haarlemmermeer i rzeką IJ. Po osuszeniu Haarlemmermeer stała się odnogą kanału otaczającego Haarlemmermeerpolder.

</doc>
<doc id="819835" url="https://pl.wikipedia.org/wiki?curid=819835" title="Dungeon crawl">
Dungeon crawl

Dungeon crawl (inne nazwy to dungeon crawler i dungeon bash) – typ przygody występujący w grach fabularnych, w którym bohaterowie penetrują lochy (lub inne, przypominające labirynt miejsce, takie jak zamek lub jaskinia), walczą z potworami (często są nimi smoki lub orkowie), pokonują różnego rodzaju czyhające na nich pułapki oraz zbierają znajdujące się w owym lochu skarby.
Termin ten najczęściej jest używany w pejoratywnym znaczeniu, gdyż przygody tego typu często nie posiadają spójnego scenariusza bądź też są po prostu nielogiczne. Ze względu na prostotę przygód tego typu zwykle są one uważane za łatwiejsze do poprowadzenia przez Mistrza Gry niż przygody bardziej skomplikowane. Styl hack and slash często obecny w takich przygodach jest natomiast ceniony przez graczy nastawionych na akcję i walkę.
Wszystkiego rodzaju pomoce, takie jak mapy, modele czy figurki są w dungeon crawlach bardzo często używane, by móc lepiej przedstawiać wygląd danego lochu.
Tego typu przygody bardzo często pojawiają się w komputerowych grach fabularnych a szczególnie w grach roguelike (losowe tworzenie podziemi, potworów i skarbów obecne w grach roguelike można by nawet uznać za kwintesencję stylu dungeon crawl).
Słowo "dungeon" (z ang. „podziemia, loch”) zostało prawdopodobnie zaczerpnięte z nazwy gry fabularnej Dungeons &amp; Dragons. Obecnie (w kontekście gier fabularnych) nie oznacza ono jednak jedynie jakiegoś rodzaju więzienia, lecz każdą niebezpieczną, ograniczoną przestrzeń, taką jak na przykład grotę, ruiny twierdzy czy też wrak statku.

</doc>
<doc id="819836" url="https://pl.wikipedia.org/wiki?curid=819836" title="François Biltgen">
François Biltgen

François Biltgen (ur. 28 września 1958 w Esch-sur-Alzette) – luksemburski polityk, od 1999 do 2013 minister, od 2003 do 2009 przewodniczący Chrześcijańsko-Społecznej Partii Ludowej (CSV).
Życiorys.
Ukończył studia prawnicze na Uniwersytecie Paryskim, specjalizując się w prawie wspólnotowym. Kształcił się też w zakresie nauk politycznych w Instytucie Nauk Politycznych w Paryżu. Podjął następnie praktykę w zawodzie prawnika w swej rodzinnej miejscowości.
Od 1983 był sekretarzem parlamentarnym partii chadeckiej, od 1987 radnym Esch-sur-Alzette, a od 1997 członkiem egzekutywy miejskiej odpowiedzialnym za sprawy finansowe i społeczne. W latach 1994–1999 zasiadał w Izbie Deputowanych. Od 1999 premier Jean-Claude Juncker powołuje go w skład kolejnych rządów. Do 2009 pełnił łącznie funkcję ministra pracy i zatrudnienia, ministra kultury, szkolnictwa wyższego i badań naukowych oraz ministra ds. religii. W 2009 w miejsce resortu pracy powierzono mu ministerstwa sprawiedliwości, służb publicznych i reformy administracji oraz łączności i mediów. Pełnił tę funkcję do 2013.
W 2003 zastąpił Ernę Hennicot-Schoepges na stanowisku przewodniczącego Chrześcijańsko-Społecznej Partii Ludowej. Ustąpił w 2009 na rzecz Michela Woltera. W 2013 został sędzią Trybunału Sprawiedliwości.

</doc>
<doc id="819838" url="https://pl.wikipedia.org/wiki?curid=819838" title="Zespół Pieśni i Tańca „Lublin” im. Wandy Kaniorowej">
Zespół Pieśni i Tańca „Lublin” im. Wandy Kaniorowej

Zespół Pieśni i Tańca Lublin im. Wandy Kaniorowej (pot. Kaniorowcy) został założony w 1948 przez Wandę Kaniorową.
Zespół stanowi ewenement artystyczno-organizacyjny nie tylko wśród polskich grup folklorystycznych, ale i na europejskim rynku tego gatunku sztuki. Powstał w 1948 roku, jako jeden z pierwszych zespołów folklorystycznych w Polsce po II wojnie światowej.
Założycielem zespołu jest Wanda Kaniorowa. W okresie swojego istnienia przez zespół przewinęło się około 35 000 członków. Wychowankowie pracują w różnych zawodach zajmując odpowiedzialne stanowiska. Są pracownikami naukowymi, nauczycielami, lekarzami, artystami i animatorami kultury, kontynuując swe młodzieńcze pasje i zainteresowania zapoczątkowane w Zespole. O walorach Zespołu mogli przekonać się nie tylko widzowie w kraju, ale i na świecie.
Zespół koncertował w Ameryce Północnej, Południowej, Afryce, Azji i krajach Bliskiego i Dalekiego Wschodu, przed kamerami TV: Nowego Jorku, Moskwy, Paryża, Londynu, Amsterdamu, Brukseli, Rzymu, Genewy, Tokio, Berlina, Wiednia, Portoryko, Damaszku, Ułan Bator, Pragi, Ankary, Madrytu, Montrealu, São Paulo, Włochy, Belo Horizonte i Osaki.
Jest laureatem wielu Międzynarodowych Festiwali Folklorystycznych.
Od 2005 roku do końca lutego 2018 roku dyrektorem zespołu był Jan Twardowski.

</doc>
<doc id="819841" url="https://pl.wikipedia.org/wiki?curid=819841" title="Broadway (mikroprocesor)">
Broadway (mikroprocesor)

Broadway – procesor firmy IBM zastosowany w konsoli Wii firmy Nintendo. Produkowany w technologii 90 nm w procesie SOI, co umożliwiło zmniejszenie poboru mocy o 20% w stosunku do jego poprzednika, procesora Gekko, używanego w konsoli GameCube.
Układ produkowany jest w fabryce półprzewodników 300 mm w East Fishkill w Nowym Jorku. Do tej pory, zarówno Nintendo, jak i IBM, ujawniły zaledwie kilka szczegółów dotyczących tej konstrukcji.

</doc>
<doc id="819845" url="https://pl.wikipedia.org/wiki?curid=819845" title="Astemizol">
Astemizol

Astemizol – organiczny związek chemiczny, antagonista receptora H1 II generacji. Ma działanie wybiórcze, które jest silne i długotrwałe. Nie przenika przez barierę krew-mózg, więc nie działa nasennie. Jego niektóre metabolity (np. norastemizol, będący w trakcie badań klinicznych) mają 10 razy silniejsze i dłuższe działanie niż sam astemizol.
Uwaga! Działanie astemizolu pojawia się dopiero po 3–5 dniach stosowania, dlatego nie jest wskazany podczas nagłych ataków alergii.
Wskazania.
Alergiczny sezonowy nieżyt nosa, alergiczne zapalenie spojówek, przewlekła pokrzywka i inne choroby alergiczne.
Objawy niepożądane.
Podczas długiego stosowania wzrost łaknienia, zwiększenie masy ciała, niekiedy reakcje nadwrażliwości (obrzęk naczynioruchowy, skurcz oskrzeli, świąd, wysypka skórna), bóle głowy, uczucie zmęczenia, senność, bóle brzucha, nudności, wymioty, suchość w jamie ustnej, zwiększenie aktywności aminotransferaz we krwi i rzadko – drgawki lub zaburzenia czynności serca, u dzieci może powodować nadmierne pobudzenie.

</doc>
<doc id="819846" url="https://pl.wikipedia.org/wiki?curid=819846" title="Rakowo (powiat elbląski)">
Rakowo (powiat elbląski)

Rakowo (niem. Rakau) – zniesiona nazwa wsi w Polsce położona w województwie warmińsko-mazurskim, w powiecie elbląskim, w gminie Milejewo na obszarze Parku Krajobrazowego Wysoczyzny Elbląskiej.
Nazwa nie występuje w spisie miejscowości w Polsce, ale występuje na starych mapach. Zabudowania we wskazanym miejscu należą do wsi Ogrodniki.
W latach 1975–1998 miejscowość administracyjnie należała do województwa elbląskiego.
Inne miejscowości o nazwie Rakowo: Rakowo, Raków, Rakowice

</doc>
<doc id="819847" url="https://pl.wikipedia.org/wiki?curid=819847" title="Marcelo Vieira da Silva Júnior">
Marcelo Vieira da Silva Júnior



</doc>
<doc id="819849" url="https://pl.wikipedia.org/wiki?curid=819849" title="Józef Korpanty">
Józef Korpanty

Józef Władysław Korpanty (ur. 15 lutego 1941 w Krakowie, zm. 11 września 2021) – polski filolog klasyczny, znawca literatury i kultury antycznej.
Życiorys.
W 1963 ukończył filologię klasyczną na Uniwersytecie Jagiellońskim. Wykładowca na Wydziale Filologicznym Uniwersytetu Jagiellońskiego i Uniwersytetu Śląskiego w Katowicach, wieloletni dyrektor Instytutu Filologii Klasycznej Uniwersytetu Jagiellońskiego. Był autorem dwutomowego "Słownika łacińsko-polskiego" (Wydawnictwo Naukowe PWN 2001). Badania prowadzone przez profesora koncentrowały się wokół literatury rzymskiej okresu klasycznego. Był autorem licznych prac naukowych, artykułów oraz przekładów. Był członkiem Polskiej Akademii Umiejętności.

</doc>
<doc id="819852" url="https://pl.wikipedia.org/wiki?curid=819852" title="POSTQUEL">
POSTQUEL

POSTQUEL () – pierwotny język zapytań dla RDBMS Postgres, obecnie PostgreSQL. Język ten został opracowany w 1985 r. na Uniwersytecie Kalifornijskim w Berkeley przez zespół programistów pracujących pod kierunkiem prof. Michaela Stonebrakera. POSTQUEL bazował na języku zapytań QUEL, stosowanym od końca lat 70. w bazie Ingres. W 1995 r. Andrew Yu oraz Jolly Chen zastąpili w bazie Postgres POSTQUEL językiem zapytań SQL. Nowe wydanie systemu zarządzania bazą danych nazwano Postgres95. 
Przykłady zapytań.
Podać płace Kowalskiego:
 retrieve (PRACOWNICY.placa) from PRACOWNICY where PRACOWNICY.nazwisko = "Kowalski" 
Podać wszystkie nazwiska pracowników którzy mają więcej niż 40 lat:
 retrieve (P.nazwisko) from P in PRACOWNICY where P.wiek &gt; 40
Podać departamenty które zajmują same dane piętro:
 retrieve (DEPART.dnazwa)

</doc>
<doc id="819853" url="https://pl.wikipedia.org/wiki?curid=819853" title="Stodolniki">
Stodolniki

Stodolniki – nieoficjalna nazwa przysiółka wsi Rychnowy w Polsce położona w województwie warmińsko-mazurskim, w powiecie elbląskim, w gminie Milejewo
Miejscowość położona jest na Wysoczyźnie Elbląskiej. W kierunku wschodnim od miejscowości znajduje się rezerwat Pióropusznikowy Jar.
W latach 1975–1998 miejscowość administracyjnie należała do województwa elbląskiego.

</doc>
<doc id="819859" url="https://pl.wikipedia.org/wiki?curid=819859" title="Matías Fernández">
Matías Fernández

Matías Ariel Fernández Fernández (ur. 15 maja 1986 w Caballito) – chilijski piłkarz argentyńskiego pochodzenia występujący na pozycji pomocnika w meksykańskim klubie Necaxa oraz w reprezentacji Chile.
Kariera klubowa.
Fernández urodził się w Buenos Aires, w Argentynie. Jego matka Mirtha pochodzi z Argentyny, a jego ojciec Humberto jest Chilijczykiem. Gdy Matías miał 4 lata rodzina przeniosła się do Chile, do miasta La Calera. Dlatego też Matías uważa się za Chilijczyka, gdyż nie pamięta swoich pierwszych lat dzieciństwa spędzonych w Argentynie.
Mając 12 lat Fernández trafił do juniorów zespołu Colo-Colo ze stolicy kraju Santiago. Do pierwszej drużyny trafił w 2004 roku w wieku 18 lat i 1 sierpnia tamtego roku zadebiutował w Primera División, w wygranych 1:0 derbach z wielkim rywalem Colo-Colo, Club Universidad de Chile. Tydzień później w meczu z Cobresal zdobył 2 gole. W tym samym sezonie Matías zdobył spektakularnego gola w meczu z CD O’Higgins, gdy wymanewrował rywali biegnąc z piłką niemal od własnego pola karnego. Gol ten spowodował, iż stał się ulubieńcem fanów Colo-Colo. W całym turnieju Clausura zdobył 8 goli i został uznany Najlepszym Młodym Piłkarzem Sezonu w Chile. W sezonie 2005 doszedł z Colo-Colo do ćwierćfinału, a jego klub odpadł po meczu z Deportes La Serena. Dużo lepiej poszło Colo-Colo z Fernándezem w składzie w kolejnym sezonie. Zespół po raz 24 w historii wygrał fazę Apertura, a następnie dotarł do finału Copa Sudamericana, w którym przegrał po dwumeczu z meksykańskim klubem CF Pachuca. Na koniec sezonu Fernández pomógł Colo-Colo w wygraniu fazy Clausura, a za swoją postawę został uhonorowany nagrodą dla Najlepszego Piłkarza Ameryki Południowej roku 2006.
18 października 2006 Fernández podpisał kontrakt z zespołem hiszpańskiej Primera División, Villarrealem. Suma transferu wyniosła 8,7 miliona euro, a klauzula odejścia wynosiła 50 milionów euro. Chilijskim pomocnikiem interesowały się również Chelsea F.C. i Real Madryt, jednak Fernández wybrał właśnie Villarreal, między innymi ze względu na trenera tego zespołu, jego rodaka, Manuela Pellegriniego. Do Villarrealu przybył 27 grudnia, a 7 stycznia 2007 zadebiutował w Primera División, w przegranym 0:1 domowym meczu z Valencią.
Latem 2009 Fernández za 3,65 miliona euro odszedł do Sportingu CP. Z nowym klubem podpisał 4-letnią umowę. W barwach portugalskiego klubu w 69 meczach zdobył 12 bramek.
Gdy latem 2012 został mu rok kontraktu działacze, Sportingu postanowili go sprzedać. Na poważną ofertę nie musieli zbyt długo czekać. Sprzedali go do Fiorentiny za około 4 mln euro.
Kariera reprezentacyjna.
Fernández ma za sobą występy w młodzieżowych reprezentacjach Chile, zarówno U-17 jak i U-20. W 2005 roku był kapitanem zespołu na Młodzieżowych Mistrzostwach Świata w Holandii. Tam zagrał w 4 meczach i zdobył 1 gola w wygranym 7:0 meczu z Hondurasem. Chile wyszło wówczas z grupy, ale w 1/8 finału przegrało z gospodarzami turnieju, Holandią, 0:3.
W pierwszej reprezentacji Chile Fernández zadebiutował 13 października 2005 w zremisowanym 0:0 meczu z Ekwadorem, rozegranym w ramach eliminacji do Mistrzostw Świata w Niemczech. W 69. minucie meczu zmienił Luisa Jiméneza. W meczu z Peru (3:2) Fernández zdobył 2 bramki, a z Wenezuelą (1:0 w 2007 roku) 1 gola.

</doc>
<doc id="819860" url="https://pl.wikipedia.org/wiki?curid=819860" title="Matias Fernandez">
Matias Fernandez



</doc>
<doc id="819866" url="https://pl.wikipedia.org/wiki?curid=819866" title="Nowotwory jajnika ze sznurów płciowych i podścieliska">
Nowotwory jajnika ze sznurów płciowych i podścieliska



</doc>
<doc id="819872" url="https://pl.wikipedia.org/wiki?curid=819872" title="Tajemnica autorska">
Tajemnica autorska

Tajemnica autorska – termin prawniczy wprowadzony ustawą z dnia 4 lutego 1994 r. o prawie autorskim i prawach pokrewnych.

</doc>
<doc id="819878" url="https://pl.wikipedia.org/wiki?curid=819878" title="Gumka">
Gumka



</doc>
<doc id="819884" url="https://pl.wikipedia.org/wiki?curid=819884" title="Wilhelm Schepmann">
Wilhelm Schepmann

Wilhelm Schepmann (ur. 17 czerwca 1894 r. w Baak, dzielnicy miejscowości Hattingen, zm. 26 lipca 1970 r. w Gifhorn) – ostatni szef sztabu (komendant) nazistowskich bojówek SA od 1943 r. aż do upadku III Rzeszy w 1945 r.
Z zawodu nauczyciel, brał udział w I wojnie światowej jako oficer piechoty.
Do NSDAP wstąpił w 1922 roku i brał udział w organizowaniu SA w przemysłowym Zagłębiu Ruhry w Westfalii. W 1928 roku powierzono mu funkcję rzecznika partyjnego. W 1931 r. porzucił pracę nauczycielską i przeszedł do pracy partyjnej w SA. Po dojściu Hitlera do władzy już w lutym 1933 r. objął kierownictwo SA w Westfalii i jednocześnie był komendantem policji w Dortmundzie.
Jako szef sztabu SA odpowiadał za szkolenie Volkssturmu w używaniu broni palnej (art. 3 dekretu z 25 września 1944).
Po wojnie Schepmann ukrywał się pod fałszywym nazwiskiem, jednak w 1949 r. został ujęty przez brytyjską służbę wywiadowczą Secret Intelligence Service. Po bezskutecznym postępowaniu sądowym został uznany w 1954 r. za niewinnego.
Schepmann usiłował podjąć pracę jako nauczyciel, jednak władze szkolne nie dopuściły do jego zatrudnienia. Pomimo tego został radnym z listy Związku Wypędzonych ("Bund der Heimatvertriebenen und Entrechteten") BHE w powiecie i gminie Gifhorn. W 1956 r. został tam zastępcą burmistrza. W 1961 r. pod naciskiem opinii publicznej ustąpił ze stanowiska.

</doc>
<doc id="819885" url="https://pl.wikipedia.org/wiki?curid=819885" title="Nowotwory jajnika">
Nowotwory jajnika

Nowotwory jajnika – łagodne i złośliwe nowotwory występujące w jajniku.

</doc>
<doc id="819886" url="https://pl.wikipedia.org/wiki?curid=819886" title="Lomè">
Lomè



</doc>
<doc id="819888" url="https://pl.wikipedia.org/wiki?curid=819888" title="Vegemite">
Vegemite

Vegemite – pasta zrobiona z wyciągu z drożdży z warzywami i przyprawami, popularna w Australii i Nowej Zelandii. Używana jest do smarowania kanapek i tostów, czasem również do gotowania.
Marka Vegemite należała do stycznia 2017 do firmy Kraft Foods.

</doc>
<doc id="819890" url="https://pl.wikipedia.org/wiki?curid=819890" title="Nowotwór jajnika">
Nowotwór jajnika



</doc>
<doc id="819892" url="https://pl.wikipedia.org/wiki?curid=819892" title="Lawrence Hertzog">
Lawrence Hertzog

Lawrence Hertzog (ur. 25 czerwca 1951 w Nowym Jorku, zm. 19 kwietnia 2008 w Los Angeles) – producent telewizyjny i scenarzysta pochodzenia amerykańskiego.
Największym dziełem w dorobku producenta jest nakręcony w latach 1995–1996 serial "Człowiek, którego nie ma". Hertzog brał również udział przy tworzeniu serialu "Nikita".

</doc>
<doc id="819893" url="https://pl.wikipedia.org/wiki?curid=819893" title="Konsul generalny">
Konsul generalny



</doc>
<doc id="819895" url="https://pl.wikipedia.org/wiki?curid=819895" title="Algorytm losowy">
Algorytm losowy



</doc>
<doc id="819898" url="https://pl.wikipedia.org/wiki?curid=819898" title="Majewo-Kolonia">
Majewo-Kolonia

Majewo-Kolonia – nieoficjalna nazwa kolonii wsi Majewo w Polsce położona w województwie warmińsko-mazurskim, w powiecie elbląskim, w gminie Milejewo.
Miejscowość położona jest na Wysoczyźnie Elbląskiej na wschodniej stronie drogi krajowej nr .
W latach 1975–1998 miejscowość administracyjnie należała do województwa elbląskiego.

</doc>
<doc id="819903" url="https://pl.wikipedia.org/wiki?curid=819903" title="Józef Napoleon Hutten-Czapski">
Józef Napoleon Hutten-Czapski

Józef Kazimierz Sulpicjusz Napoleon Hutten-Czapski herbu Leliwa (używał imion "Józef Napoleon", ur. 1797 Bydgoszcz, zm. 1852 Smogulec) – powstaniec listopadowy, działacz niepodległościowy i emigracyjny, ojciec Bogdana Czapskiego.
Życiorys.
Młodość.
Urodził się 25 marca 1797 r. w Bydgoszczy. Był synem hrabiego, generała wojsk koronnych Józefa Grzegorza Longina Czapskiego i Kornelii z Plewińskich. Pierwsze nauki pobierał w Bydgoszczy. Następnie uczył się w kolegium pijarów w Warszawie, które ukończył w 1815 r.
Wyznaczony testamentem jedynym spadkobiercą ojca, popadł po jego śmierci (1810) w spór ze stryjem Mikołajem, który zaprzeczał jego przynależności do rodziny i praw do dziedzictwa. Autorka biogramu w Polskim Słowniku Biograficznym, krewna Maria Czapska, wspomina o pewnych przesłankach jakoby Józef Napoleon Hutten-Czapski był synem z nieprawego łoża, późno uznanym przez ojca. W rezultacie sporu musiał się zadowolić jednym ojcowskim folwarkiem, Orłowem k. Działdowa w Prusach. Władze pruskie nie chciały uznać jego szlachectwa, ani nadać tytułu hrabiowskiego. W tej sytuacji sprzedał folwark i przeniósł się w okolice Bydgoszczy. Ostentacyjnie tytułował się „chłopem” i używał odtąd imienia z bierzmowania, Napoleon.
W latach 1818–1821 słuchał wykładów na uniwersytecie we Wrocławiu i zorganizował tamtejszą bardzo liczną Polonię w korporacji akademickiej „Polonia”, wzorowanej na zabronionych wówczas niemieckich "Burschenschaftach", oraz podjął kontakty z liberalną młodzieżą niemiecką i z tajnymi organizacjami antyrosyjskimi w Kongresówce. Działania te odkryła policja i skazała go na dwa miesiące aresztu w twierdzy oraz usunęła z uniwersytetu. Po zwolnieniu, przeniósł się do zaboru rosyjskiego, gdzie zakupił majątek Osówki w woj. mazowieckim. Początkowo władze rosyjskie potwierdziły mu tytuł hrabiowski, ale po otrzymaniu raportu Nikołaja Nowosilcowa, który przedstawił go jako przywódcę internacjonalistycznego rewolucyjnego ruchu młodzieży obejmującego całą Europę oraz jako "une des plus mauvaises tētes de l’Université de Breslau" (jednego z najgorszych bałamutów na Uniwersytecie Wrocławskim), w. ks. Konstanty rozkazał anulować decyzję.
W następnych latach wiele podróżował. Przez pewien czas przebywał w Bydgoszczy, gdzie był współorganizatorem i jednym z przywódców sprzysiężenia patriotycznego, na którego trop w 1830 r. wpadły władze pruskie. U jednego z bydgoskich spiskowców wykryto spore zapasy broni, przyborów strzeleckich i medykamentów, które Czapski przysyłał z Paryża.
Powstanie listopadowe.
Wybuch powstania listopadowego zastał Czapskiego w Paryżu, gdzie, wierząc w pomoc Francji dla polskich insurgentów, wygłaszał mowy na cześć Polski i braterstwa polsko-francuskiego, m.in. na pogrzebie Benjamina Constanta. Do Polski przedostał się w styczniu 1831 r. na fałszywym paszporcie francuskim. Od kwietnia tego roku służył w pułku kawalerii ochotników poznańskich i walczył w różnych bitwach i potyczkach, m.in. pod Mińskiem, Ostrołęką, Łysobykami, Potyczą i Nieborowem. Odznaczono go Złotym Krzyżem Orderu Virtuti Militari za czyny bojowe w wyprawie do Siedlec. Od maja do sierpnia był adiutantem polowym przy naczelnym wodzu gen. Janie Skrzyneckim. 11 maja 1831 r. awansował na podporucznika, 31 lipca na porucznika.
Walczył w czasie oblężenia Warszawy, dokąd przedostał się wbrew rozkazom (jego pułk nie brał udziału w obronie miasta). Widząc niepowodzenie powstania, wygłaszał agitacyjne mowy, żądając zlinczowania generałów, za co chciano go postawić przed sądem wojskowym. Aresztowany przez gen. Henryka Dembińskiego, został zwolniony przez gen. Jana Krukowieckiego. 24 września 1831 r. uzyskał paszport na podróż w celach naukowych do Francji, Anglii i innych krajów Europy, ale skorzystać z niego już nie mógł.
Po upadku powstania przekroczył granicę z wojskiem powstańczym i pod zmienionym nazwiskiem przedzierał się przez Prusy. Władze pruskie nazywały go "Robespierrem powstania" i ścigały listem gończym. Rozpoznany i zadenuncjowany w Gdańsku przez oficera pruskiego, dostał się na dwa tygodnie do aresztu
Na emigracji.
14 grudnia 1831 r. wsiadł na statek angielski i w końcu stycznia 1832 r. przybił do wybrzeży Irlandii w Dublinie, gdzie przyjęto go owacyjnie. Na wielu zebraniach wygłaszał patriotyczne mowy cytowane przez gazety irlandzkie, przez co zwrócił na siebie uwagę policji. Został oskarżony o działalność rewolucyjną i nielegalny pobyt w Wlk. Brytanii, a następnie obłożony grzywną pieniężną w wysokości £ 60. Większość społeczeństwa irlandzkiego stanęła po jego stronie: urządzono pieniężną zbiórkę uliczną na pokrycie grzywny, załatwiono mu publiczne prelekcje w wielu miastach irlandzkich, które przynosiły niezłe dochody, oraz pozwolenie na pobyt w Anglii, gdzie się przeniósł w kwietniu 1832 roku. W Anglii przebywał prawie rok. W drodze do Londynu zatrzymał się w Birmingham i uczestniczył w dużym wiecu na rzecz reform ustrojowych. 23 maja znalazł się w składzie delegacji politycznej z Birmingham, przyjętej przez lorda-majora Londynu. Na początku roku 1833 przyjaciele z lóż masońskich uzyskali dla niego paszport francuski na nazwisko Josepha Chapmana.
Lata 1833–1837 były okresem ciągłych podróży agitacyjnych Czapskiego z Paryża do Szwajcarii, gdzie wraz z innymi młodymi rewolucjonistami i karbonariuszami założył 15 kwietnia 1834 związek „Młoda Europa”, obejmujący Młode Włochy, Młode Niemcy i Młodą Polskę. Podróżował również do Włoch, Algierii, Hiszpanii i do Londynu, gdzie przebywał wygnany z Włoch Giuseppe Mazzini. W roku 1841 pojechał z fałszywym paszportem jako Irlandczyk O’Brien do Niemiec (do Monachium, Augsburga i Frankfurtu nad Menem). Wszędzie był entuzjastycznie witany przez kolegów z organizacji Młode Niemcy, którzy umożliwili mu wyjazd do Kongresówki. W roku 1842 został aresztowany w Akwizgranie za posługiwanie się fałszywym paszportem i sądzony w dwóch instancjach. Po zwolnieniu warunkowym na czas uzyskania decyzji z Sądu Najwyższego w Berlinie, udał się do Francji, gdzie pozostał do roku 1847. Tam zajmował się pracami naukowymi i wydawniczymi. Przebywając na wychodźstwie, znany był z ofiarności dla emigrantów.
Powrót do Polski.
Od roku 1844 starał się o pozwolenie osiedlenia się w Prusach. W 1846 r., po uniewinniającym wyroku Sądu Najwyższego w Berlinie, powrócił ok. 1847 do Wielkopolski. Jednak nie brał już udziału w powstaniu wielkopolskim 1848 roku, lecz „zyskiwał względy taktem, wykształceniem i może swą wysoką godnością masońską”. We wrześniu 1852 pojechał jako przedstawiciel lokalnego ziemiaństwa na uroczystość otwarcia linii kolejowej Bydgoszcz–Piła przez króla Fryderyka Wilhelma IV i zaraził się cholerą. Leczony w Smogulcu, zmarł 17 września 1852 r. i tam został pochowany.
Rodzina.
Józef Czapski 29 stycznia 1850 r., jako administrator klucza smoguleckiego, poślubił Eleonorę Czarnecką (1815–1875), córkę generała Stanisława Mielżyńskiego, właścicielkę Smogulca i Gołańczy opuszczoną w r. 1846 przez męża Karola Czarneckiego. W roku 1851 urodził się ich syn Bogdan Franciszek Serwacy (1851–1937), późniejszy polityk. Po jego śmierci Eleonora opuściła Smogulec i nigdy tam już nie powróciła.

</doc>
<doc id="819915" url="https://pl.wikipedia.org/wiki?curid=819915" title="Technics">
Technics

Technics – japońska marka, należąca do Panasonic Corporation, jednego z największych na świecie producentów elektroniki użytkowej. Pod marką Technics, przez wiele lat produkowane były komponenty audio do użytku domowego.
We wrześniu 2014 roku korporacja Panasonic zapowiedziała odbudowanie marki. Wraz z nowym sloganem reklamowym "Rediscover Music" zostało zaprezentowane 7 nowych produktów klasy premium, w tym cyfrowe wzmacniacze, kolumny głośnikowe czy cyfrowy odtwarzacz sieciowy. Firma obiecuje dbałość o najwyższy poziom reprodukcji dźwięku.
Historia.
Marka została wprowadzona w roku 1965 przez Matsushita Electric Industrial Co., Ltd., ówczesny odpowiednik dzisiejszej Panasonic Corporation. Zdobyła uznanie głównie dzięki serii gramofonów z napędem bezpośrednim. W roku 1969 pod marką Technics zaprezentowano SP-10, pierwszy na świecie gramofon z napędem bezpośrednim dla zastosowań profesjonalnych i niedługo później, w 1971, model SL-1100 (dla użytku domowego). Parę lat później SL-1200 MK2, następca SL-1200, stał się najchętniej używanym gramofonem przez ówczesnych DJów.
3 września 2014 roku została uruchomiona nowa polskojęzyczna strona internetowa marki Technics z zapowiedziami nowych produktów.

</doc>
<doc id="819918" url="https://pl.wikipedia.org/wiki?curid=819918" title="Transport drogowy w Płocku">
Transport drogowy w Płocku

W Płocku krzyżują się dwie drogi krajowe:
W mieście początek mają cztery drogi wojewódzkie:
Około 40 km na południe od miasta (między Gostyninem a Kutnem w miejscowości Sójki) biegnie autostrada A1.
Kategorie dróg.
Długość dróg w Płocku wynosi 260 km, a ich powierzchnia to 1,881 tys. m² (2012-12-31), z tego:
Zarejestrowane pojazdy.
W 2002 roku zarejestrowanych było ogółem 61 845 pojazdów, w tym m.in.:
Samochody osobowe.
W 2002 w mieście zarejestrowanych było ok. 46 tys. samochodów osobowych. W 2006 liczba ta wynosiła prawie 58 tys.
Płockie mosty.
W mieście znajdują się dwa duże mosty przez Wisłę oraz szereg mniejszych mostów na lokalnych rzeczkach. Najwięcej mostów znajduje się w Borowiczkach.
Poniższe zestawienie nie zawiera wszystkich płockich mostów lecz wymienia tylko te najważniejsze.
Przez Wisłę
Przez Brzeźnicę
Przez Rosicę
Przez Słupiankę

</doc>
<doc id="819922" url="https://pl.wikipedia.org/wiki?curid=819922" title="MTO-1000">
MTO-1000

MTO-1000 – rosyjski obiektyw o dużej ogniskowej (1.1 m = 1100 mm) oraz małej światłosile (wynosi 10.5). Mający zastosowania w astronomii. Można podłączyć do niego aparat jak i okular, przez co obiektyw staje się teleskopem. Pomimo że obiektyw ten jest już "eksponatem muzealnym", z powodzeniem można go stosować z nowymi lustrzankami cyfrowymi po zastosowaniu odpowiednich adapterów, a przy zastosowaniu dandelionu można korzystać z opcji potwierdzenia ostrości aparatu.

</doc>
<doc id="819923" url="https://pl.wikipedia.org/wiki?curid=819923" title="Frank Wörndl">
Frank Wörndl

Frank-Christian Wörndl (ur. 28 czerwca 1959 w Sonthofen) – niemiecki narciarz alpejski reprezentujący RFN, wicemistrz olimpijski oraz mistrz świata.
Kariera.
Po raz pierwszy na arenie międzynarodowej Frank Wörndl pojawił się w lutym 1978 roku, podczas mistrzostw świata w Garmisch-Partenkirchen. Zajął tam dwunaste w slalomie, a rywalizację w gigancie zakończył na 28. pozycji. Parę miesięcy później, 21 grudnia 1978 roku w Kranjskiej Gorze zadebiutował w zawodach Pucharu Świata, zajmując ósme miejsce w slalomie. Tym samym już w swoim debiucie wywalczył pierwsze pucharowe punkty. Nigdy jednak nie stanął na podium zawodów tego cyklu, jego najlepszym wynikiem było czwarte miejsce w slalomie wywalczone 19 marca 1988 roku w Åre. W klasyfikacji generalnej najlepszy wynik osiągnął w sezonie 1987/1988, kiedy zajął 22. miejsce, a w klasyfikacji giganta był dziesiąty.
W 1980 roku wystartował na igrzyskach olimpijskich w Lake Placid, gdzie był dziesiąty w slalomie i siedemnasty w gigancie. Nie brał udziału w mistrzostwach świata w Schladming w 1982 roku oraz rozgrywanych dwa lata później igrzyskach w Sarajewie. W 1985 roku wystąpił w slalomie na mistrzostwach świata w Bormio, jednak nie ukończył zawodów. Pierwszy sukces osiągnął na rozgrywanych w 1987 roku mistrzostwach świata w Crans Montana, gdzie zwyciężył w slalomie. W zawodach tych wyprzedził bezpośrednio Austriaka Günthera Madera i swego rodaka, Armina Bittnera. W tej samej konkurencji wywalczył także srebrny medal na igrzyskach olimpijskich w Calgary w 1988 roku, rozdzielając na podium Włocha Alberto Tombę i Paula Frommelta z Liechtensteinu. Był to pierwszy medal olimpijski dla reprezentanta Niemiec w tej konkurencji narciarstwa alpejskiego. Na tych samych igrzyskach był również ósmy w slalomie gigancie. W 1988 roku zakończył karierę.
Po zakończeniu kariery pracował między innymi jako komentator sportowy dla niemieckiej telewizji ZDF oraz Eurosportu.
Osiągnięcia.
Puchar Świata.
Miejsca na podium w zawodach.
Wörndl nigdy nie stanął na podium zawodów PŚ.

</doc>
<doc id="819928" url="https://pl.wikipedia.org/wiki?curid=819928" title="Lista okrętów Royal Navy, U">
Lista okrętów Royal Navy, U



</doc>
<doc id="819931" url="https://pl.wikipedia.org/wiki?curid=819931" title="Lista okrętów Royal Navy, T">
Lista okrętów Royal Navy, T



</doc>
<doc id="819935" url="https://pl.wikipedia.org/wiki?curid=819935" title="Lista okrętów Royal Navy, S">
Lista okrętów Royal Navy, S



</doc>
<doc id="819939" url="https://pl.wikipedia.org/wiki?curid=819939" title="Lista okrętów Royal Navy, R">
Lista okrętów Royal Navy, R



</doc>
<doc id="819943" url="https://pl.wikipedia.org/wiki?curid=819943" title="Lista okrętów Royal Navy, Q">
Lista okrętów Royal Navy, Q



</doc>
<doc id="819944" url="https://pl.wikipedia.org/wiki?curid=819944" title="Salman Rushdi">
Salman Rushdi



</doc>
<doc id="819945" url="https://pl.wikipedia.org/wiki?curid=819945" title="Elektrodializa">
Elektrodializa

Elektrodializa – migracja jonów w polu elektrycznym. Ważną rolę w tym procesie odgrywają przepony o własnościach aniono-kationo-wymiennych. Przepony te przepuszczają aniony i kationy a zatrzymują selektywne jony przeciwne. Urządzenia w tej metodzie mają setki komór ułożonych na przemian przepon aniononitowych i kationowych. Metoda ta w metodach odsalania ma większą pewność działania i jest prosta w obsłudze.

</doc>
<doc id="819947" url="https://pl.wikipedia.org/wiki?curid=819947" title="GeForce 2 Ti">
GeForce 2 Ti



</doc>
<doc id="819948" url="https://pl.wikipedia.org/wiki?curid=819948" title="Lista okrętów Royal Navy, P">
Lista okrętów Royal Navy, P



</doc>
<doc id="819950" url="https://pl.wikipedia.org/wiki?curid=819950" title="Bruce Greenwood">
Bruce Greenwood

Stuart Bruce Greenwood (ur. 12 sierpnia 1956 w Rouyn-Noranda) – kanadyjski aktor filmowy, telewizyjny i głosowy. Najbardziej znany jako John F. Kennedy w politycznym dramacie historycznym "Trzynaście dni" (2000) i z roli prezydenta w filmie szpiegowskim Matthew Vaughna "" (2017). Wystąpił w jednej z głównych ról w filmie "Star Trek" (2009).
Życiorys.
Wczesne lata.
Urodził się w Rouyn-Noranda, w północno-zachodniej części prowincji Quebec, jako najstarsze z trojga dzieci i jedyny syn Mary Sylvii (z domu Ledingham), pielęgniarki, i Hugh Johna Greenwooda, profesora geofizyki na Uniwersytecie w Princeton. Wychowywał się z dwiema młodszymi siostrami - Kelly Louise i Barbarą Lynn. Ukończył szkołę średnią w Zurychu w Szwajcarii. Studiował w Bethesda w stanie Maryland. W 1975 uzyskał tytuł Bachelor’s degree na wydziale filozofii i ekonomii na Uniwersytecie Kolumbii Brytyjskiej. W 1981 ukończył American Academy of Dramatic Arts.
Pracował przy wierceniu diamentowym, pływał jako członek załogi żaglówki w Grecji, śpiewał i grał na gitarze elektrycznej w zespole rockowym. Dążył też do tego, by zostać zawodowym narciarzem, ale doznał kontuzji kolana.
Kariera.
Grał w teatrze w Vancouver. W 1977 wystąpił gościnnie w serialu CBC "The Beachcombers", po czym zadebiutował w epizodycznej roli technika w dreszczowcu przygodowym "Wyspa niedźwiedzia" ("Bear Island", 1979), opowieści o arktycznej wyprawie, u boku Donalda Sutherlanda, Christophera Lee i Vanessy Redgrave. Był strażnikiem w dramacie wojennym Teda Kotcheffa "Rambo – Pierwsza krew" (1982) z Sylvestrem Stallone w roli tytułowej. 
Występował w serialach: "Niebezpieczna zatoka" (1986), "Matlock" (1987) i "Gliniarz i prokurator" (1987). Jego przełomową rolą był dr Seth Griffin w serialu NBC "St. Elsewhere" (1986-1988). Regularnie występował też jako Pierce Lawton w operze mydlanej CBS "Knots Landing" (1991-1992) i jako Thomas Veil w serialu UPN "Bez przeszłości" (1995–1996). 
Trafił do obsady takich filmów jak "Dzika orchidea" (1990), "Pasażer 57" (1992), "Dzień ojca" (1997), "Grzeczny świat" (1998) i "Złodziejski trick" (1998). Atom Egoyan zaangażował go do trzech swoich filmów: "Klub „Exotica”" (1994), "Słodkie jutro" (1997) i "Ararat" (2002).
W 1995 Kanadyjska Akademia Filmowa i Telewizyjna przyznała mu nagrodę Gemini. Był nominowany do nagrody Genie za rolę Billy’ego Ansela w dramacie "Słodkie jutro" (1997). Z kolei kreacja Johna F. Kennedy’ego w politycznym dramacie historycznym "Trzynaście dni" (2000) przyniosła mu nominację do Nagrody Satelity dla najlepszego aktora drugoplanowego. W komedii romantycznej Guya Ritchiego "Rejs w nieznane" ("Swept Away", 2002) zagrał postać Tony’ego Leightona, męża Amber (w tej roli Madonna). Za rolę Jacka Dunphy, powieściopisarza i partnera życiowego Trumana Capote, w filmie biograficznym "Capote" (2005) zdobył nominację do Nagrody Gildii Aktorów Ekranowych: Wybitny występ filmowego zespołu aktorskiego. W serialu HBO "John z Cincinnati" ("John from Cincinnati", 2007) zagrał jedną z głównych ról jako surfer Mitch Yost. 
Życie prywatne.
W 1985 ożenił się z Susan Devlin, z którą ma dziecko.

</doc>
<doc id="819953" url="https://pl.wikipedia.org/wiki?curid=819953" title="Oscar Dronjak">
Oscar Dronjak

Oscar Fredrick Dronjak (ur. 20 stycznia 1972) - szwedzki gitarzysta. Obecnie gra w zespole Hammerfall. Z dzisiejszych członków grupy tylko on i Joacim Cans są obecni w zespole od początku jego działalności.
Urodził się w mieście Mölndal. Ojciec Oscara jest Serbem a matka Szwedką. Jego pierwszym instrumentem był akordeon, później zaczął grać na puzonie, a w wieku 14 lat na gitarze. Niedługo później założył swój pierwszy zespół, "The Hippie Killers". W 1989 roku stworzył deathmetalowy zespół "Desecrator", który później zmienił nazwę na Ceremonial Oath. Oscar opuścił tę grupę tuż przed wydaniem jej pierwszej płyty. 
Koniec jego kariery w Ceremonial Oath był jednocześnie początkiem zespołu "Hammerfall". Najpierw był to drugorzędny projekt Oscara i jego przyjaciół, ale grupa dość szybko nagrała pierwszy album studyjny "Glory to the Brave".
Oscar Dronjak śpiewał także na albumie Subterranean zespołu In Flames w utworze "Stand Ablaze", a także w piosence "Dead Eternity" z krążka The Jester Race.
Używa gitar Jackson.

</doc>
<doc id="819955" url="https://pl.wikipedia.org/wiki?curid=819955" title="Lista okrętów Royal Navy, O">
Lista okrętów Royal Navy, O



</doc>
<doc id="819957" url="https://pl.wikipedia.org/wiki?curid=819957" title="Anzac biscuits">
Anzac biscuits

Anzac biscuits – ciasteczka robione z płatków owsianych, kokosa, mąki i cukrowego syropu, popularne w Australii i Nowej Zelandii.
Nazwa ciasteczek, pieczonych przez żony i matki żołnierzy, pochodzi od Australian and New Zealand Army Corps (ANZAC). Legenda głosi, że przepis na nie został wymyślony w taki sposób, aby ciasteczka te przetrwały bez problemu długą podróż z Australii do żołnierzy ANZAC walczących z Turkami w Europie podczas I wojny światowej.
Popularność wypieku w trudnych czasach wojny brała się z mało skomplikowanych i łatwo dostępnych półproduktów (płatków owsianych i kokosowych, mąki, cukru, masła, syropu złocistego (tzw. "golden syrup"), miodu i wody).

</doc>
<doc id="819962" url="https://pl.wikipedia.org/wiki?curid=819962" title="Niżniów">
Niżniów

Niżniów (ukr. Нижнів / "Nyżniw") – miejscowość (obecnie wieś, dawniej miasteczko) na Ukrainie nad Dniestrem, w rejonie tłumackim obwodu iwanofrankowskiego. Przez Niżniów przechodzi droga krajowa N18. Obok Niżniowa ze wschodu przepływa rzeka Dniestr.
Geografia.
Niżniów znajduje się na płaskowzgórzu naddniestrzańskim. Przez wieś przepływa potok Tłumaczyk.
Historia.
Niżniów jest wzmiankowany jako "Nyesnow" 4 lutego 1437 (zapis Nr 141 w «Akta grodzkie i ziemskie z archiwum t. zw. bernardyńskiego», t. XII). Pod koniec XVI w. Niżniów był wsią kolokacyjną.
W 1611 Mikołaj i Krzysztof Górscy (Gurscy) o przydomku Firlej herbu Lewart imieniem Katarzyny i Anny, córek brata Stanisława, stolnika halickiego i Doroty z Błudnik zawarli z benedyktynami lwowskimi układ o sumy zabezpieczone na Niżniowie, Bratyszowie i innych. W latach 1614-1615 kościół łaciński w Niżniowie był pusty. W 1802 Niżniów był miasteczkiem z dwoma kościołami parafialnymi, łacińskim i greckim. Na początku XIX wieku w miasteczku działała krajowa szkoła koszykarska. W połowie XIX wieku Niżniów był miasteczkiem w obwodzie stanisławowskim. W obszernej sali tej szkoły 15 października 1905 odbyło się uroczyste otwarcie polskiej czytelni w miasteczku.
1 listopada 1884 otwarto ruch na linii kolejowej Buczacz – Chryplin, która połączła m.in. stacje Stanisławów, Niżniów, Buczacz.
W 1906 Sejm Krajowy Galicji przeznaczył Wydziałowi powiatowemu w Buczaczu subwencję 11000 kr. na budowę drogi Niżniów – Jazłowiec.
W poniedziałek 22 marca 1909 pod naporem mas lodowych zawalił się drewniany most na Dniestrze. Obok zrujnowanego mostu czwarty rok trwała budowa nowego żelaznego kosztem około 2 mln koron.
23 marca 1910 odbyła się wycieczka naukowa do Niżniowa członków Towarzystwa Politechnicznego we Lwowie w celu zwiedzenia budowy żelaznego mostu drogowego na Dniestrze, żelaznobetonowego mostu na inundacji i przełożenia trasy gościńca, oraz robót regulacyjnych na Dniestrze. Przewoniczył wycieczką Bernhard Nagel, inspektor kolei państwowych, wyjaśnień na miejscu co do budowy udzielał c. k. inżynier Emil Bratro, zaś jako gospodarz i kierownik robót ze strony przedsiębiorstwa występował inż. Kurkiewicz (junior).
Podczas powodzi na początku kwietnia 1912 Dniestr wylał 5.3 m nad stan.
W II Rzeczypospolitej Niżniów był siedzibą gminy wiejskiej Niżniów w powiecie tłumackim w województwie stanisławowskim.
Przez miasteczko przechodziła linia kolejowa (także istniał dworzec kolejowy), część Galicyjskiej Kolej Transwersalnej, którą w 1944 w zasadzie zniszczyli (zdemontowali) podczas odwrotu hitlerowcy.
Edukacja.
W 1931 działała tu 7-klasowa szkoła powszechna.
Obecnie w Nyżniowie znajduje się szkoła I-III poziomów. W jej pobliżu znajduje się plac sportowy ze sztuczną nawierzchnią.

</doc>
<doc id="819964" url="https://pl.wikipedia.org/wiki?curid=819964" title="Gerry Sorensen">
Gerry Sorensen

Geraldine Ann "Gerry" Sorensen (ur. 15 października 1958 w Kimberley) – kanadyjska narciarka alpejska, mistrzyni świata.
Kariera.
Pierwsze punkty w zawodach Pucharu Świata wywalczyła 12 grudnia 1980 roku w Limone Piemonte, zajmując dwunaste miejsce w kombinacji. Pierwszy raz na podium zawodów pucharowych stanęła 8 lutego 1981 roku w Haus, gdzie zwyciężyła w 
biegu zjazdowym. W zawodach tych wyprzedziła Irene Epple z RFN i Austriaczkę Cornelię Pröll. W kolejnych startach jeszcze pięć razy plasowała się w czołowej trójce, odnosząc przy tym cztery zwycięstwa: 13 i 14 stycznia 1982 roku w Grindelwald oraz 7 i 8 stycznia 1984 roku w Puy-Saint-Vincent triumfowała w zjazdach. Najlepsze wyniki osiągnęła w sezonach 1981/1982 i 1983/1984, kiedy zajmowała dwunaste miejsce w klasyfikacji generalnej i czwarte w klasyfikacji zjazdu.
Jej największym sukcesem jest złoty medal w zjeździe wywalczony podczas mistrzostw świata w Schladming w 1982 roku. Wyprzedziła tam na podium Cindy Nelson z USA i swą rodaczkę, Laurie Graham. Był to jej jedyny medal wywalczony na międzynarodowej imprezie tej rangi i jednocześnie jedyny start na imprezie tego cyklu. Brała też udział w igrzyskach olimpijskich w Sarajewie dwa lata później, gdzie była szósta w tej samej konkurencji.
W 1984 roku zakończyła karierę.

</doc>
<doc id="819965" url="https://pl.wikipedia.org/wiki?curid=819965" title="Amarantus">
Amarantus



</doc>
<doc id="819966" url="https://pl.wikipedia.org/wiki?curid=819966" title="Amaranthus">
Amaranthus



</doc>
<doc id="819968" url="https://pl.wikipedia.org/wiki?curid=819968" title="Helena Kurcewiczówna">
Helena Kurcewiczówna

Helena Skrzetuska z domu Kurcewicz – postać fikcyjna, główna postać kobieca w powieści "Ogniem i mieczem" Henryka Sienkiewicza, ukochana Jana Skrzetuskiego, o którą ten musi rywalizować z kozackim dowódcą Bohunem.
Historia.
Helena była córką kniazia Wasyla Kurcewicza i nieznanej z imienia Rahozianki, która zmarła przy porodzie. Urodziła się w 1630 roku i w chwili rozpoczęcia akcji "Ogniem i mieczem" miała 18 lat. Według narratora "była to młoda panna wzrostu wyniosłego, rysów pańskich i bardzo foremnych". Oczy miała "czarne, aksamitne, a łzawe, a mieniące się, a ogniste (...). Nad tymi oczami jedwabne czarne brwi rysowały się dwoma delikatnymi łukami, zarumienione policzki kwitły jak kwiat najpiękniejszy, przez malinowe wargi, trochę otwarte, widniały ząbki jak perły, spod kapturka spływały bujne czarne warkocze".
Poza "Ogniem i mieczem" Helena Skrzetuska pojawia się w pierwszym tomie "Potopu", z trzema synami (Jaremką, Longinkiem, imię trzeciego i zarazem najmłodszego chłopca nie zostało wymienione) ucieka przed nadciągającym wojskiem szwedzkim. Wspomina o niej książę Bogusław, który chciał ją porwać. Mówił o tym Kmicicowi.
W "Panu Wołodyjowskim" pojawia się tylko w rozmowach bohaterów. Wiadomo z nich, że oprócz 12 synów w 1672 roku urodziła jeszcze córkę. Z jej synów trzech najstarszych już w 1672 roku, w czasie wojny z Turcją, służyło w wojsku wraz z ojcem. Z kolei w 1673 w bitwie pod Chocimiem brało udział już sześciu synów Heleny.
W powieści "W ręku Boga" autorstwa Andrzeja Stojowskiego Helena Skrzetuska została zamordowana strzałem w głowę przez niemieckich żołnierzy najemnych, którzy grasowali po kraju po niewypłaceniu im należnego żołdu. Oficer zastrzelił ją po tym, jak wymierzyła mu cios w policzek. Była wówczas wdową po Janie Skrzetuskim.
Odniesienia w kulturze.
W ekranizacjach "Ogniem i mieczem" w rolę Heleny Skrzetuskiej wcieliły się:

</doc>
<doc id="819979" url="https://pl.wikipedia.org/wiki?curid=819979" title="Bieczynko">
Bieczynko

Bieczynko – przysiółek wsi Bieczyno, położona w województwie zachodniopomorskim, w powiecie gryfickim, w gminie Trzebiatów.
Według danych z 28 lutego 2009 przysiółek miał 18 mieszkańców.
Bieczynko wraz z wsią Bieczyno tworzą wspólnie jednostkę pomocniczą gminy – "Sołectwo Bieczyno".
W latach 1946–1998 miejscowość administracyjnie należała do województwa szczecińskiego.

</doc>
<doc id="819980" url="https://pl.wikipedia.org/wiki?curid=819980" title="Telus Cup">
Telus Cup



</doc>
<doc id="819983" url="https://pl.wikipedia.org/wiki?curid=819983" title="Antlion">
Antlion



</doc>
<doc id="819986" url="https://pl.wikipedia.org/wiki?curid=819986" title="Starodąbie">
Starodąbie

Starodębie – uroczysko-dawna miejscowość w Polsce położona w województwie warmińsko-mazurskim, w powiecie elbląskim, w gminie Milejewo na obszarze Parku Krajobrazowego Wysoczyzny Elbląskiej.
Po miejscowości nie pozostały już żadne budynki.
W latach 1975–1998 miejscowość administracyjnie należała do województwa elbląskiego.

</doc>
<doc id="819989" url="https://pl.wikipedia.org/wiki?curid=819989" title="Lista okrętów Royal Navy, N">
Lista okrętów Royal Navy, N



</doc>
<doc id="819996" url="https://pl.wikipedia.org/wiki?curid=819996" title="Jonas Nilsson">
Jonas Nilsson

Jonas Lars Nilsson (ur. 7 marca 1963 w Hedemora) – szwedzki narciarz alpejski, mistrz świata.
Kariera.
Pierwsze punkty w zawodach w zawodach Pucharu Świata zdobył 2 grudnia 1983 roku w Kranjskiej Gorze, zajmując szóste miejsce w slalomie. Na podium zawodów tego cyklu pierwszy raz stanął równo rok później, 2 grudnia 1984 roku w Sestriere, gdzie rywalizację w tej konkurencji zakończył na drugiej pozycji. W zawodach tych rozdzielił Luksemburczyka Marca Girardellego i Włocha Paolo De Chiesę. Łącznie 14 razy stawał na podium pucharowych, odnosząc przy tym dwa zwycięstwa: 17 grudnia 1985 roku w Madonna di Campiglio i 6 stycznia 1990 roku w Kranjskiej Gorze triumfował w slalomach. Najlepsze wyniki osiągnął w sezonie 1985/1986, kiedy to zajął 21. miejsce w klasyfikacji generalnej i piąte w klasyfikacji slalomu.
W 1985 roku wystąpił na mistrzostwach świata w Bormio, gdzie zwyciężył w slalomie, pokonując Marca Girardellego i Austriaka Roberta Zollera. Był to jego jedyny medal wywalczony na międzynarodowej imprezie tej rangi. Był też między innymi piąty w tej konkurencji podczas mistrzostw świata w Vail cztery lata później. W 1984 roku wystartował na igrzyskach olimpijskich w Sarajewie, gdzie był czwarty w slalomie. Walkę o podium przegrał tam z Francuzem Didierem Bouvetem o 0,05 sekundy. Podczas rozgrywanych cztery lata później igrzysk w Calgary zajął szóste miejsce w slalomie i 21. w gigancie. Brał też udział w igrzyskach olimpijskich w Albertville w 1992 roku, gdzie slalom ukończył na ósmej pozycji.
W 1992 roku zakończył karierę.

</doc>
<doc id="819999" url="https://pl.wikipedia.org/wiki?curid=819999" title="Romanowo (Kamiennik Wielki)">
Romanowo (Kamiennik Wielki)

Romanowo – nieoficjalna nazwa części wsi Kamiennik Wielki w Polsce położona w województwie warmińsko-mazurskim, w powiecie elbląskim, w gminie Milejewo na Wysoczyźnie Elbląskiej.
W latach 1975–1998 miejscowość administracyjnie należała do województwa elbląskiego.

</doc>
<doc id="820003" url="https://pl.wikipedia.org/wiki?curid=820003" title="Stare Miasto w Gliwicach">
Stare Miasto w Gliwicach

Stare Miasto w Gliwicach – najstarszy obszar Gliwic położony w centrum miasta.
Informacje ogólne.
Granice gliwickiej starówki wyznacza ulica Dolnych Wałów i ulica Górnych Wałów.
Zabytki.
Głównymi zabytkami gliwickiej starówki jest między innymi rynek z centralnie umieszczonym ratuszem oraz pozostałości murów obronnych, zamek, zabytkowe kamieniczki i kościół Wszystkich Świętych.

</doc>
<doc id="820011" url="https://pl.wikipedia.org/wiki?curid=820011" title="Dinukleotyd flawoadeninowy">
Dinukleotyd flawoadeninowy



</doc>
<doc id="820015" url="https://pl.wikipedia.org/wiki?curid=820015" title="Parafia rzymskokatolicka Miłosierdzia Bożego w Warszawie">
Parafia rzymskokatolicka Miłosierdzia Bożego w Warszawie

Parafia Miłosierdzia Bożego w Warszawie – parafia rzymskokatolicka w Warszawie, na Pradze-Południe, w dekanacie grochowskim diecezji warszawsko-praskiej.
Pierwotnie stanowiła filię parafii rzymskokatolickiej Matki Bożej Nieustającej Pomocy w Warszawie. Swoim zasięgiem obejmuje połowę Saskiej Kępy.
Historia.
W miejscu gdzie dziś wznoszą się zabudowania kościelne było rozległe pole przy ul. Ateńskiej, które stanowiło plac rekreacji i spacerów mieszkańców pobliskiego "Osiedla Ateńska".
W 1997 roku zadecydowano o reorganizacji administracyjnej parafii na Saskiej Kępie, która była za duża i przeznaczeniu na cel budowy nowej świątyni wyżej wymienionego obszaru. Pod koniec 1997 roku ruszyły prace budowlane w wyniku, których wzniesiono kaplicę św. Faustyny oraz budynek domu parafialnego stanowiące filię parafii rzymskokatolickiej Matki Bożej Nieustającej Pomocy. 6 września 1998 roku biskup Kazimierz Romaniuk dokonał ich poświęcenia. 7 kwietnia 2002 roku ordynariusz diecezji warszawsko-praskiej dokonał poświęcenia kościoła Miłosierdzia Bożego wybudowanego według projektu Macieja Krasińskiego, a następnie 29 czerwca 2002 roku wydał dekret o erygowaniu nowej parafii i powołał pierwszego proboszcza ks. Jerzego Banaka.
W latach 2002-2007 parafia Miłosierdzia Bożego w Warszawie była miejscem ekumenicznych spotkań przedstawicieli kościołów chrześcijańskich z Polski i zagranicy organizowanych w ramach Ekumenicznych Dni Biblijnych. 
Po translokatach w diecezji warszawsko-praskiej w 2007 roku nowym proboszczem parafii został ks. Zygmunt Podstawka, który od 2009 roku pełnił funkcję dziekana dekanatu grochowskiego diecezji warszawsko-praskiej.
Od 2009 proboszczem jest ks. Andrzej Dybek.

</doc>
<doc id="820017" url="https://pl.wikipedia.org/wiki?curid=820017" title="Posterunkowy">
Posterunkowy

Posterunkowy (post.) – najniższy stopień w polskiej Policji. Odpowiednik szeregowego w Wojsku Polskim i strażaka w Państwowej Straży Pożarnej. Wyższy stopień to starszy posterunkowy.
Stopień posterunkowego nadawany jest rozkazem personalnym z dniem przyjęcia policjanta do służby. Na stopień ten mianuje komendant wojewódzki Policji. Nie można mówić o odmiennych obowiązkach funkcjonariuszy Policji zależnych od stopnia. Można bowiem mieć niższy stopień zaś ważniejszą funkcję.
Posterunkowy jest pełnoprawnym funkcjonariuszem policji, może stosować środki przymusu bezpośredniego, dokonać zatrzymania, przeszukania, legitymowania, może pouczać i karać mandatami.
Nowo przyjęty policjant kierowany jest do Ośrodków Szkolenia Policji którymi są: 
Nadanie wyższego stopnia nie może nastąpić wcześniej niż po przesłużeniu w stopniu posterunkowego 1 roku.

</doc>
<doc id="820020" url="https://pl.wikipedia.org/wiki?curid=820020" title="Przylesie (Chojnowo)">
Przylesie (Chojnowo)

Przylesie – przysiółek wsi Chojnowo w Polsce, położona w województwie warmińsko-mazurskim, w powiecie elbląskim, w gminie Tolkmicko, na obszarze Parku Krajobrazowego Wysoczyzny Elbląskiej.
W latach 1975–1998 przysiółek administracyjnie należał do województwa elbląskiego.

</doc>
<doc id="820022" url="https://pl.wikipedia.org/wiki?curid=820022" title="Klaudia Carlos">
Klaudia Carlos

Klaudia Carlos-Machej (ur. 24 czerwca 1974 w Poznaniu) – polska dziennikarka, prezenterka Telewizji Polskiej, doktor habilitowana sztuki (dziedzina: sztuki muzyczne). Wykładowca akademicki i dziekan Wydziału Tańca Uniwersytetu Muzycznego Fryderyka Chopina.
Życiorys.
Jej ojciec jest z pochodzenia Portugalczykiem.
Ukończyła Państwową Szkołę Baletową w Poznaniu, Akademię Muzyczną im. Fryderyka Chopina w Warszawie i Podyplomowe Studia Dziennikarskie na UAM w Poznaniu.
Była modelką oraz przez pięć lat tancerką „Mazowsza”. W latach 1993–1995 tworzyła program telewizyjny TVP WOT "Pokochać taniec". Zagrała Sulamitę w "Księdze raju" (1996) Roberta Glińskiego i inkaską księżniczkę Uminę w "Klątwie skarbu Inków" (2001) Krzysztofa Langa.
W latach 1997–2011 prowadziła serwis sportowy w telewizji TVN, a od 2006 również "Sportowe podsumowanie dnia w TVN24". Była gościem świątecznego wydania programu "Droga do gwiazd" (2001), w którym śpiewała kolędę „W żłobie leży”. W 2004 
w styczniowym numerze „Playboy” ukazała się sesja zdjęciowa z jej udziałem. Wiosną 2005 uczestniczyła w pierwszej edycji programu TVN "Taniec z gwiazdami". W latach 2006–2008 współprowadziła magazyn TVN Style "Salon piękności". W 2009 prowadziła program TVN Warszawa "Notatnik Klaudii". We wrześniu 2011 rozpoczęła współpracę z TVP1, gdzie prowadziła programy: "Kawa czy herbata?", "Zdrowo z Jedynką" i "Linia Zdrowia". Jako członkini jury wystąpiła w programie "Daniec z gwiazdami, czyli Euro Show". Była prowadzącą programu TVP Info "Puls Polski" (2013–2017). Obecnie jest prezenterką TVP Polonia, gdzie prowadzi programy „Halo Polonia” i „Polonia 24”.
Pracuje jako adiunkt w Zakładzie Tańca na Uniwersytecie Muzycznym Fryderyka Chopina w Warszawie, gdzie pełni też funkcję prodziekana Wydziału Dyrygentury Chóralnej, Edukacji Muzycznej, Muzyki Kościelnej, Rytmiki i Tańca.
Życie prywatne.
W 1993 poślubiła śpiewaka operowego Dariusza Macheja. Mają dwoje dzieci, Antoniego (ur. 1997) i Marię (ur. 2010).
Pasjonuje się wędkarstwem.

</doc>
<doc id="820029" url="https://pl.wikipedia.org/wiki?curid=820029" title="W3m">
W3m

w3m – darmowa przeglądarka internetowa rozpowszechniana na zasadach wolnego oprogramowania, obsługująca tabele, ramki, połączenia Transport Layer Security i wyświetlanie w kolorze. Na przystosowanych do tego terminalach przeglądarka wyświetla również osadzone w tekście grafiki. W większości przypadków program prezentuje strony internetowe w układzie zbliżonym do zamysłów projektowych ich twórców.
Nazwa "w3m" pochodzi od japońskiego "WWW-o miru" - "zobaczyć Sieć".
Z poziomu edytora Emacs.
Przeglądarki można używać z poziomu edytora tekstu Emacs za pomocą modułu "w3m.el" napisanego w języku Emacs Lisp. Moduł pozwala na szybkie przeglądanie stron internetowych wewnątrz edytora. Przygotowanie stron do wyświetlenia nie odbywa się jednak w module, lecz zarządzane jest przez przeglądarkę w3m - Emacs Lisp odpowiada tylko za wyświetlenie efektu końcowego. Powoduje to, że moduł działa szybciej niż Emacs/W3, przetwarzający stronę i przygotowujący ją do wyświetlenia całkowicie w Emacs Lisp.
Odgałęzienia.
Istnieją dwa poboczne w stosunku do "'w3m" projekty, pozwalające na przykład na obsługę dodatkowych systemów kodowania znaków:

</doc>
<doc id="820033" url="https://pl.wikipedia.org/wiki?curid=820033" title="Gräfelfing">
Gräfelfing

Gräfelfing – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Monachium. Leży około 10 km na zachód od centrum Monachium, nad rzeką Würm, przy autostradzie A96 i linii kolejowej InterCity Monachium – Garmisch-Partenkirchen - Innsbruck.
Polityka.
Wójtem gminy jest Christoph Göbel, rada gminy składa się z 24 osób.

</doc>
<doc id="820038" url="https://pl.wikipedia.org/wiki?curid=820038" title="Karl Alexander Müller">
Karl Alexander Müller

Karl Alexander Müller (ur. 20 kwietnia 1927 w Bazylei, zm. 9 stycznia 2023) – szwajcarski fizyk, noblista.
Życiorys.
Na początku lat 80. XX wieku wspólnie z Johannesem Bednorzem w Laboratorium Badawczym IBM w Rüschlikon uzyskali pierwszy materiał wykazujący właściwości nadprzewodnika wysokotemperaturowego (tlenek baru, lantanu i miedzi o temperaturze krytycznej 35 K).
W roku 1987 otrzymali Nagrodę Nobla w dziedzinie fizyki za "postęp w odkryciu nadprzewodnictwa materiałów ceramicznych". Była to nagroda przyznana najszybciej po dokonaniu odkrycia. Jest również laureatem wielu innych nagród i wyróżnień. Jest od roku 1994 członkiem zagranicznym PAN.

</doc>
<doc id="820040" url="https://pl.wikipedia.org/wiki?curid=820040" title="Szklarka (dopływ Cybiny)">
Szklarka (dopływ Cybiny)

Szklarka – prawy dopływ Cybiny. 
Strumień dzieli poznańskie osiedle Antoninek na dwie części. Na Szklarce nie ma kąpielisk ani plaż, z uwagi na wąskie koryto cieku, a także pozaklasowość płynącej tam wody. Sam strumień jest zanieczyszczony śmieciami z gospodarstw domowych, ale w ostatnich latach obserwuje się znaczną poprawę czystości brzegów. Po obu stronach Szklarki rozciągają się łąki, sady oraz zlokalizowana jest prywatna stadnina koni.
Strumień Szklarka i dolina w której on przepływa jest terenem cennym przyrodniczo. Wchodzi on w skład tzw. wschodniego klina zieleni otwartej. W czerwcu 2008 Rada Miasta Poznania podjęła uchwałę o przystąpieniu do opracowania Miejscowego Planu Zagospodarowania Przestrzennego. W myśl projektu planu teren doliny Szklarki ma zostać objęty całkowitym zakazem zabudowy mieszkaniowej. Jego funkcjami mają być: rekreacja, wypoczynek, a także pośrednio edukacja przyrodnicza. W związku z tym w 2018 wybuchł konflikt związany z planowaną zabudową południowej części ul. Dobromiły.

</doc>
<doc id="820042" url="https://pl.wikipedia.org/wiki?curid=820042" title="Janka (dopływ Wierzycy)">
Janka (dopływ Wierzycy)

Janka – rzeka, prawostronny dopływ Wierzycy o długości 31,38 km i powierzchni zlewni 185,7 km². 
Rzeka w górnym biegu płynie przez gminę Smętowo Graniczne, a w dolnym biegu przepływa przez teren gminy Morzeszczyn.

</doc>
<doc id="820043" url="https://pl.wikipedia.org/wiki?curid=820043" title="Alyx Vance">
Alyx Vance

Alyx Vance – postać fikcyjna występująca w wydanych przez Valve grach "Half-Life 2", ', ' oraz ". Alyx jest przedstawiona jako młoda kobieta w wieku 20-25 lat i jest ważną postacią w ruchu oporu ludzkości przeciwko obcej rasie zwanej Kombinatem i ich ludzkiemu reprezentantowi, Breenowi.
Rodzina.
Ojcem Alyx jest Eli Vance. Jej matka, Azian, pojawia się na rodzinnej fotografii w Black Mesa East z twarzą aktorki podkładającej głos Alyx, Merle Dandridge. Azian żyła w pomieszczeniach mieszkalnych Black Mesa (razem z Alyx). Zginęła w wyniku tragicznego eksperymentu w pierwszej części gry.
Osobowość i umiejętności.
Już od pierwszego spotkania pomiędzy Gordonem Freemanem a Alyx widać w tej drugiej sympatyczną i dającą się lubić osobę. Bez wątpienia jest bardzo inteligentna, współpracuje z czterema doktorami zajmującymi się zaawansowaną fizyką – jej ojcem, doktorem Eli Vance, doktor Judith Mossman, doktorem Isaakiem Kleinerem i Arnem Magnussonem. Wykazuje się też ostrym i nieugiętym charakterem – nie tylko decyduje się na stawienie oporu Kombinatowi, ale nie czuje się zastraszona przez doktor Mossman i jej sugestie, jakoby Alyx była odpowiedzialna za nieudany eksperyment. Alyx ma również młodzieńczy entuzjazm i poczucie humoru, wyśmiewając nazywanie działa grawitacyjnego „manipulatorem energii zeropunktowej”; broń wykorzystuje również do zabawy w chwytanie przedmiotów ze swoim ulubieńcem – robotem o imieniu „Dog”. Humor Alyx daje się również odczuć w dodatku ", gdzie udaje odgłosy zombie, strasząc Gordona Freemana i nazywa żołnierzy Kombinatu poddanych modyfikacji przez headcraby "Zombinat" (w oryginale "Zombine").
Alyx nosi ze sobą elektroniczne multinarzędzie, które emitując ładunki elektryczne pozwala na omijanie zabezpieczeń i otwieranie zamkniętych drzwi, a w dodatku ' na przeprogramowywanie min toczących, by atakowały jednostki Kombinatu. Radzi sobie również nieźle z pistoletem, potrafi nawet walczyć wręcz, walcząc wspólnie z Gordonem Freemanem w rozdziałach "Entanglement" i "Anticitizen One" gry Half-Life 2. W dodatku ' towarzyszy postaci gracza przez prawie cały czas i wykazuje się wcześniej niespotykanymi umiejętnościami bojowymi – na przykład potrafiąc kopnąć headcraba.
Mimo ogólnie przyjaznej osobowości, Alyx wykazuje wrogość w stosunku do doktor Judith Mossman z powodu jej dość protekcjonalnego podejścia do młodszej koleżanki, jak też do wyraźnego zainteresowania wykazywanego przez doktor Mossman w stosunku do doktora Eli Vance'a. W końcowych momentach gry "Half-Life 2" animozje praktycznie całkowicie zanikają, gdy doktor Mossman pomaga w uwolnieniu Alyx i jej ojca z niewoli doktora Wallace Breena.
W kilku momentach gry Half-Life 2 sugerowane jest, że między Gordonem Freemanem a Alyx rozwija się romans. Również "" zawiera szereg zdarzeń, kiedy to zażyłość ta jest rozwijana. Alyx przytula się do Gordona, kiedy jej robot – "Dog" – znajduje bohatera gry w rumowisku (i wydaje się tym faktem zażenowana). Na końcu dodatku Alyx mówi, że Gordon jest jej idolem. Podczas akcji pierwszego dodatku do gry pyta również Gordona, czy w jego kombinezonie HEV jest miejsce na dwie osoby. Barney Calhoun rzuca w grze stwierdzenie, że Gordon jest „szczęściarzem” mogąc podróżować wraz z Alyx. „Scena w windzie”, w której Gordon zjeżdża do rdzenia Cytadeli wskazuje na to, że ślady romansu między Gordonem a Alyx były przez twórców gry zamierzone.
Alyx wykazuje się współczuciem w stosunku do innych ludzi, w szczególności do ofiar Kombinatu. Płacze nad losem grupki "Stalkerów", na którą natyka się wraz z bohaterem gry w dodatku "", wyrażając nadzieję, ze te nieszczęsne stworzenia nie pamiętają o tym, kim były w trakcie swojej ludzkiej egzystencji. Chwilową słabość wykazuje, natykając się na pojedynczego Stalkera, co jest dla niej wyraźnie przeżyciem szokującym. W plikach gry istnieje niewykorzystany plik dźwiękowy, w którym Alyx mówi o tym, że nie jest w stanie „trzymać się w kupie” podczas konfrontacji ze Stalkerem. Plik dźwiękowy najprawdopodobniej nie jest użyty w grze, by nie spowalniać jej akcji.
Występowanie w grze.
Alyx wspomaga Gordona o wiele częściej i o wiele bardziej bezpośrednio niż dowolna z pozostałych postaci gry. W pierwszym rozdziale gry Half-Life 2 – "Point Insertion" – ratuje go przed funkcjonariuszami Obrony Cywilnej, podczas gdy bohater gry nie jest ani uzbrojony, ani nie wyposażony w kombinezon HEV. W rozdziale "Black Mesa East" przekazuje Gordonowi działo grawitacyjne i demonstruje jego użycie. W części "Entanglement" pomaga w poszukiwaniach swojego ojca w pomieszczeniach kompleksu Nova Prospekt. Walczy u boku Gordona na ulicach City 17 podczas zbrojnego powstania wywołanego w rozdziale "Anticitizen One", a pośrednio wspomaga bohatera gry w ostatecznej konfrontacji z doktorem Breenem podczas akcji rozdziału "Dark Energy".
W kompleksie "Black Mesa East" (w rozdziale gry opatrzonym tym samym tytułem) Alyx wdaje się w energiczną dyskusję z Judith Mossman. Jej wrogość do doktor Mossman wydaje się uzasadniona – w rozdziale "Entanglement" wraz z doktorem Freemanem odkryła, że doktor Mossman zdradziła ruch oporu i wydała lokalizację ukrytych instalacji doktora Vance'a. W ostatnim rozdziale gry doktor Mossman tłumaczy się jednak z podjętych decyzji i między nią a Alyx zawarty zostaje pokój.
W scenie kończącej grę Half-Life 2 Alyx stoi u boku Gordona Freemana w momencie wybuchu ciemnej energii w rdzeniu Cytadeli. Przed skutkami ogromnej eksplozji Gordon ratowany jest przez G-Mana, lecz Alyx najprawdopodobniej jest pozostawiona na miejscu wybuchu, zatrzymana w czasie, jedną ręką osłaniając oczy.
Alyx udaje się przeżyć dzięki ratunkowi ze strony Vortigauntów – uwalniających od wpływów G-Mana również Gordona Freemana. Wraz z Gordonem jest teleportowana poza Cytadelę, lecz obydwoje zmuszeni są wrócić do jej centrum. Alyx trzyma się blisko Gordona przez większą część akcji dodatku "", docierając w końcu do wyjścia z City 17 i uciekając ostatnim pociągiem ruchu oporu w momencie wybuchu Cytadeli.
Warto zauważyć, iż na samym początku gry Half-Life zdjęcie „młodej” Alyx można znaleźć w szafce Freemana. Dla porównania, w "Half-Life 2", w rozdziale „Black Mesa East”, widzimy rodzinne zdjęcie na którym również występuje „małoletnia” Alyx.
Uzbrojenie.
W "Half-Life 2" i większej części "Episode One" Alyx używa unikalnej broni, automatycznego pistoletu nazwanego po prostu „Alyx's Gun” (z ang. "pistolet Alyx"). Freeman nie może korzystać z tej broni, chociaż może go otrzymać za pomocą konsoli (broń jest również dostępna w japońskim modzie zwanym „Smod”. Jakkolwiek, w późniejszej części "Episode One" Alyx bierze strzelbę (identycznej jak ta dostępna dla gracza, która przypomina Franchi SPAS-12) i posługuje się nim w szpitalu w Rozdziale 4. W pewnym momencie używa również karabinu snajperskiego Overwatch, chociaż właściwie nie jest widziana przez gracza podczas strzelania z niego (tak samo niewidoczni są snajperzy Kombinatu) i dwa razy w grze używa stacjonarnych karabinów maszynowych Kombinatu.
Los Alyx.
W Episode 2 Alyx zostaje zraniona przez Huntera. Mimo to ratuje ją Vortigaunt, który wraz z Gordonem przenosi ją do kryjówki. Aby uleczyć Alyx niezbędny jest Ekstrakt Larwalny. Gordon wraz z Vortigauntem, wyrusza na wyprawę by zdobyć remedium i z jego pomocą leczy Alyx.
W dalszej części gry Alyx wraz z Gordonem udaje się do White Forest a następnie obydwoje lecą na Borealis – lodołamacz o którym wspominał dr. Eli Vance.
Zakończeniem Epizodu 2 jest śmierć ojca Alyx – Eli'ego Vance'a.

</doc>
<doc id="820044" url="https://pl.wikipedia.org/wiki?curid=820044" title="K. Alex Müller">
K. Alex Müller



</doc>
<doc id="820050" url="https://pl.wikipedia.org/wiki?curid=820050" title="Grasbrunn">
Grasbrunn

Grasbrunn – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Monachium. Leży około 16 km na południowy wschód od centrum Monachium, przy autostradzie A99.
Polityka.
Wójtem gminy jest Klaus Korneder z SPD, wcześniej urząd ten obejmował Otto Bußjäger, rada gminy składa się z 20 osób.
Oświata.
W gminie znajdują się 4 przedszkola (312 miejsc) oraz szkoła podstawowa (16 nauczycieli, 298 uczniów).

</doc>
<doc id="820056" url="https://pl.wikipedia.org/wiki?curid=820056" title="Filozofia islamu">
Filozofia islamu



</doc>
<doc id="820059" url="https://pl.wikipedia.org/wiki?curid=820059" title="Korwety typu Flower">
Korwety typu Flower

Korwety typu Flower – brytyjskie małe okręty eskortowe klasy korweta z okresu II wojny światowej, przeznaczone do zwalczania okrętów podwodnych. W dwóch podstawowych wersjach zbudowano 267 jednostek, które trafiły do Royal Navy, a także innych sojuszniczych marynarek wojennych. Cztery jednostki budowane we Francji zostały przejęte przez Niemców, ukończone i wcielone do służby w Kriegsmarine. Po wojnie użytkowane przez marynarki wojenne i użytkowników cywilnych w wielu krajach. Do dziś zachowała się tylko jedna korweta tego typu, HMCS "Sackville" – okręt muzeum w Halifax (Nowa Szkocja, Kanada).
Historia.
Korwety typu "Flower" były odpowiedzią na gwałtowne zapotrzebowanie na okręty eskortowe do osłony konwojów alianckich na początku wojny. Wraz z jej wybuchem okazało się, że Wielka Brytania nie posiada dostatecznej liczby niszczycieli, aby zapewnić ochronę transportu morskiego przed atakami niemieckich U-Bootów. Sięgnięto więc do doświadczeń z I wojny światowej, gdzie z powodzeniem używano małych okrętów eskortowych do obrony przed okrętami podwodnymi.
Zaprojektowano okręt o jak najprostszej konstrukcji, który można było budować masowo w wielu małych stoczniach, często niedysponujących odpowiednią technologią do budowy skomplikowanych okrętów wojennych. Ewidentnym przykładem skrajnych uproszczeń była siłownia korwety zaopatrzona w tłokową maszynę parową, praktycznie niestosowaną już w tym czasie na okrętach wojennych, ale o wiele prostszą w wykonaniu niż turbina parowa, która była zazwyczaj stosowana do napędzania okrętów. Okręt musiał być jak najmniejszy, ale o dostatecznie dużej dzielności morskiej, aby towarzyszyć konwojom atlantyckim w trudnych warunkach pogodowych. Wzorowano się na konstrukcji statku wielorybniczego. Korwety typu "Flower" miały 940-980 ton wyporności, długość ok. 68 m, szerokość ok. 11 m i zanurzenie ok. 3,8 m. Osiągały prędkość maksymalną 16 węzłów i miały zasięg 3500 Mm przy 12 węzłach. Załoga początkowo liczyła 85 osób, potem zwiększono ją do 109.
Okręt zaprojektowano głównie do działań ZOP (zwalczania okrętów podwodnych); podstawowym uzbrojeniem były bomby głębinowe. Artylerię główną stanowiło jedno działo kalibru 102 mm oraz stosunkowo słabe uzbrojenie przeciwlotnicze, które na początku składało się z karabinów maszynowych, w późniejszym okresie wojny montowano zamiast nich armaty przeciwlotnicze kalibru 40 mm i 20 mm.
W trakcie wojny korwety wyposażano w miotacz bomb głębinowych Hedgehog. Do poszukiwania okrętów podwodnych okręty wyposażano w hydrolokatory (szumonamiernik, sonar, ASDIC). W późniejszym okresie na korwetach instalowano również radary.
W czasie wojny utracono kilkadziesiąt korwet typu "Flower", z czego 22 zostały zatopione przez okręty podwodne.
W literaturze.
Fikcyjna korweta typu Flower o nazwie HMS "Compass Rose" występuje w pierwszej części powieści "Okrutne morze" Nicholasa Monsarrata

</doc>
<doc id="820060" url="https://pl.wikipedia.org/wiki?curid=820060" title="Grünwald (Bawaria)">
Grünwald (Bawaria)

Grünwald – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Monachium. Leży około 10 km na południe od centrum Monachium, nad Izarą, przy drodze B11 i linii kolejowej Monachium – Wolfratshausen.
Polityka.
Wójtem gminy jest Jan Neusiedl, rada gminy składa się z 24 osób.
Współpraca.
Miejscowość partnerska:

</doc>
<doc id="820063" url="https://pl.wikipedia.org/wiki?curid=820063" title="Borlach">
Borlach



</doc>
<doc id="820065" url="https://pl.wikipedia.org/wiki?curid=820065" title="Hanke">
Hanke

Hanke, Hancke, popularne niemieckie nazwisko:

</doc>
<doc id="820066" url="https://pl.wikipedia.org/wiki?curid=820066" title="Borlad">
Borlad



</doc>
<doc id="820067" url="https://pl.wikipedia.org/wiki?curid=820067" title="Bhavnagar">
Bhavnagar

Bhavnagar (gudżarati: ભાવનગર, hindi भावनगर) – miasto w zachodnich Indiach, nad Zatoką Kambajską, w stanie Gudźarat. 
W 1991 miasto zamieszkiwało ok. 402 tys. mieszkańców.
Historia.
Miasto zostało założone w 1723. Było ono stolicą księstwa radźputańskiego klanu Gohel. 
Przemysł.
W mieście został rozwinięty przemysł włókienniczy, spożywczy, ponadto chemiczny, metalowy, drzewny oraz materiałów budowlanych.

</doc>
<doc id="820068" url="https://pl.wikipedia.org/wiki?curid=820068" title="Borthand">
Borthand



</doc>
<doc id="820069" url="https://pl.wikipedia.org/wiki?curid=820069" title="Argeleb">
Argeleb

Fikcyjne postacie ze stworzonej przez J.R.R. Tolkiena mitologii Śródziemia.

</doc>
<doc id="820072" url="https://pl.wikipedia.org/wiki?curid=820072" title="Haar (Bawaria)">
Haar (Bawaria)

Haar – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Monachium. Leży około 10 km na wschód od centrum Monachium, przy autostradzie A99, drodze B304 i linii kolejowej Monachium – Rosenheim – Innsbruck/Salzburg.
Polityka.
Wójtem gminy jest Helmut Dworzak z SPD, rada gminy składa się z 24 osób.

</doc>
<doc id="820073" url="https://pl.wikipedia.org/wiki?curid=820073" title="Norman F. Ramsey">
Norman F. Ramsey

Norman Foster Ramsey, Jr (ur. 27 sierpnia 1915 w Waszyngtonie, zm. 4 listopada 2011 w Wayland) – amerykański fizyk, noblista.
W roku 1989 otrzymał nagrodę Nobla w dziedzinie fizyki "za wynalezienie metody oscylacyjnych pól i ich użycie w maserach wodorowych i zegarach atomowych". Ramseyowi przyznano połowę nagrody. Drugą połowę podzielono pomiędzy Hansa Dehmelta i Wolfganga Paula. Laureat Medalu Oersteda za nauczanie fizyki (1988).

</doc>
<doc id="820076" url="https://pl.wikipedia.org/wiki?curid=820076" title="Norman Ramsey">
Norman Ramsey



</doc>
<doc id="820077" url="https://pl.wikipedia.org/wiki?curid=820077" title="Norman Foster Ramsey">
Norman Foster Ramsey



</doc>
<doc id="820078" url="https://pl.wikipedia.org/wiki?curid=820078" title="Zespół nefrotyczny">
Zespół nefrotyczny



</doc>
<doc id="820080" url="https://pl.wikipedia.org/wiki?curid=820080" title="Hohenbrunn">
Hohenbrunn

Hohenbrunn – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Monachium. Leży około 15 km na południowy wschód od centrum Monachium, przy autostradzie A99 i drodze B471.
Polityka.
Wójtem gminy jest Stefan Straßmair z CSU, rada gminy składa się z 20 osób.

</doc>
<doc id="820089" url="https://pl.wikipedia.org/wiki?curid=820089" title="Ulwarth">
Ulwarth



</doc>
<doc id="820092" url="https://pl.wikipedia.org/wiki?curid=820092" title="Ulfast">
Ulfast



</doc>
<doc id="820094" url="https://pl.wikipedia.org/wiki?curid=820094" title="Uldor">
Uldor



</doc>
<doc id="820095" url="https://pl.wikipedia.org/wiki?curid=820095" title="Höhenkirchen-Siegertsbrunn">
Höhenkirchen-Siegertsbrunn

Höhenkirchen-Siegertsbrunn – gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Monachium. Leży około 17 km na południowy wschód od centrum Monachium, przy linii kolejowej Monachium – Holzkirchen.
Polityka.
Wójtem gminy jest, rada gminy składa się z osób.

</doc>
<doc id="820099" url="https://pl.wikipedia.org/wiki?curid=820099" title="I liga urugwajska w piłce nożnej (1995)">
I liga urugwajska w piłce nożnej (1995)

Mistrzostwa Urugwaju w roku 1995 podzielone zostały na dwa turnieje - Apertura i Clausura. Następnie mistrz turnieju Apertura stoczył pojedynek z mistrzem turnieju Clausura. Zwycięzca tego pojedynku został mistrzem Urugwaju, a przegrany - wicemistrzem. Na koniec sezonu rozegrany został turniej Liguilla Pre-Libertadores, który wyłonił kluby mające reprezentować Urugwaj w Copa Libertadores 1996 i Copa CONMEBOL 1996. Ponieważ z ligi spadły dwa kluby, a awansował tylko jeden, liga zmniejszyła się z 13 do 12 klubów.
Torneo Apertura 1995.
Tabela końcowa Apertura 1995.
Wobec równej liczby punktów dwóch najlepszych drużyn w tabeli rozegrano mecz barażowy, by wyłonić zwycięzcę turnieju Apertura.
Zwycięzcą turnieju Apertura w roku 1995 został klub CA Peñarol.
Torneo Clausura 1995.
Tabela końcowa Clausura 1995.
Wobec równej liczby punktów dwóch najlepszych drużyn w tabeli rozegrano mecz barażowy, by wyłonić zwycięzcę turnieju Clausura.
Zwycięzcą turnieju Clausura w roku 1995 został klub Club Nacional de Football.
Tabela całoroczna 1995.
Ze względu na najgorszą średnią w ostatnich sezonach do drugiej ligi spadły dwa kluby - Basáñez Montevideo i Progreso Montevideo. Na ich miejsce awansował klub Huracán Buceo Montevideo.
Campeonato Uruguay 1995.
O tytuł mistrza Urugwaju zmierzyli się mistrz turnieju Apertura CA Peñarol oraz mistrz turnieju Clausura Club Nacional de Football.
Mistrzem Urugwaju w roku 1995 został CA Peñarol, natomiast wicemistrzem - Club Nacional de Football.
Liguilla Pre-Libertadores 1995.
Tabela końcowa Liguilla Pre-Libertadores 1995.
Ze względu na równą liczbę punktów dwa najlepsze w tabeli kluby rozegrały mecz barażowy o zwycięstwo w turnieju Liguilla Pre-Libertadores, dające prawo gry w Copa Libertadores 1996.
Zwycięzca turnieju Liguilla Pre-Libertadores Defensor Sporting uzyskał prawo gry w Copa Libertadores 1996, natomiast klub Liverpool Montevideo musiał rozegrać baraż z aktualnym mistrzem Urugwaju CA Peñarol.
Drugim klubem urugwajskim, który zakwalifikował się do Copa Libertadores 1996 został CA Peñarol.

</doc>
<doc id="820102" url="https://pl.wikipedia.org/wiki?curid=820102" title="Toczeń trzewny">
Toczeń trzewny



</doc>
<doc id="820104" url="https://pl.wikipedia.org/wiki?curid=820104" title="Zespół nefrytyczny">
Zespół nefrytyczny

Zespół nefrytyczny (łac. "syndroma nephriticum") – zespół objawów klinicznych charakterystyczny dla uszkodzenia śródbłonka kapilar kłębuszków nerkowych, spowodowanego zapaleniem nerek. Najczęściej stanowi manifestację kłębuszkowego zapalenia nerek. W jego przebiegu występują specyficzne symptomy, do których zaliczamy białkomocz (najczęściej ≤3,5 g/d), uogólnione obrzęki, nadciśnienie tętnicze, oligurię oraz obecność „aktywnego“, czyli bogatokomórkowego osadu moczu (krwinkomoczu, wałeczkomoczu i ropomoczu). Dla porównania, w zespole nerczycowym objawy wynikają przede wszystkim z utraty białka z moczem na poziomie przekraczającym 3,5 g/d oraz brak jest krwiomoczu.
Przyczyny.
Najczęstszą przyczyną zespołu nefrytycznego na podstawie czeskiego rejestru biopsji nerek jest nefropatia IgA (17% wszystkich przypadków). 
Typowymi przyczynami zespołu nefrytycznego u dzieci są:
Do typowych przyczyn zespołu nefrytycznego u dorosłych należą:
Leczenie.
Leczenie jest zależne od objawów i choroby leżącej u przyczyny zespołu. Choroby zapalne nerek powinny być leczone lekami immunosupresyjnymi, takimi jak sterydy, inhibitory mTOR (np. sirolimus), leki cytotoksyczne. Plazmaferezy mogą pomóc usunąć krążące w krwiobiegu przeciwciała, uszkadzające kłębuszki nerkowe. Należy monitorować i uzupełniać niedobory elektrolitów, płynów i włączyć leczenie przeciwnadciśnieniowe.

</doc>
<doc id="820106" url="https://pl.wikipedia.org/wiki?curid=820106" title="Toczeń układowy">
Toczeń układowy



</doc>
<doc id="820107" url="https://pl.wikipedia.org/wiki?curid=820107" title="Ismaning">
Ismaning

Ismaning – miejscowość i gmina w Niemczech, w kraju związkowym Bawaria, w rejencji Górna Bawaria, w regionie Monachium, w powiecie Monachium. Leży około 15 km na północny wschód od centrum Monachium, nad Izarą, przy drodze B388, B471 i linii kolejowej Monachium – Port lotniczy.
W mieście znajduje się stacja kolejowa Ismaning.
Siedzibę mają przedsiębiorstwo Junkers i Zeppelin i sportowy kanał telewizyjny Sport1.
Polityka.
Wójtem gminy jest Michael Sedlmair z FWG, rada gminy składa się z 24 osób.

</doc>
<doc id="820108" url="https://pl.wikipedia.org/wiki?curid=820108" title="Władysław Chajec">
Władysław Chajec

Władysław Chajec (ur. 1904, zm. 1986) – polski rzeźbiarz-artysta ludowy
Urodził się w 1904 roku w Stanach Zjednoczonych. W wieku 7 lat wraz z ojcem, matką i bratem powrócił do Polski i zamieszkał we wsi Kamienica Górna, położonej nieopodal Brzostku (woj. podkarpackie). Ukończył zaledwie 3 klasy szkoły powszechnej. Wiedzę i doświadczenia artystyczne zdobywał jako samouk. Gospodarował na niewielkim gospodarstwie. Niektórzy twierdzą, że zaczął tworzyć pod wpływem bolesnych przeżyć osobistych, w wieku ok. 60 lat (śmierć żony i dziecka, rozstanie z drugą żoną). Niewątpliwe jest jednak, że już wcześniej Chajec rzeźbił ozdoby i zabawki ludowe. Za pierwszą kompozycję rzeźbiarską uważa się wykonaną na początku lat 50. Pasyjkę, którą zawiesił na drzewie nieopodal chałupy.
Uznany jest za jednego z najwybitniejszych polskich rzeźbiarzy ludowych po II wojnie światowej. Za jego odkrywców uważa się Jadwigę i Anatoliusza Czerepińskich, którzy umieścili artykuł o nim w "Polskiej Sztuce Ludowej", w 1961 roku. Publikacja ta dała początek zainteresowaniom dziełami Chajca placówek muzealnych i prywatnych kolekcjonerów. Jego rzeźby dotarły także za granicę (m.in. w 1973 r. na wystawę "Polska dzisiejsza" w Stanach Zjednoczonych). W jego twórczości przeważały trzy wątki: sakralny, historyczny i obyczajowy. Każdą wolną chwilę spędzał na rzeźbieniu, co było jego prawdziwą pasją. Jego rzeźby są bogato barwione i polichromowane. Często też "zapuszczał" je olejem jadalnym. Wiele rzeźb zostało podpisanych, co świetnie uzupełnia ich narrację. Podpisy Chajec wykonywał stalowymi stemplami na niewielkich cynowych tabliczkach umieszczanych zwykle u podstawy rzeźby. Zawierały oryginalną pisownię np. "Kómowie Ankoholiki f Karczmie", "Stwożenie Ewy Wraju". Rzeźby ucieleśniały filozofię życiową i poglądy Chajca. Wśród miejscowej społeczności nie cieszył się specjalnym uznaniem, choć niewątpliwie był podziwiany z powodu sławy jaką zyskał. Z racji niewielkiego wzrostu przezywany był "Łokietkiem". Za prawdziwą nobilitację Chajec uważał fakt zamówienia u niego rzeźb do kościoła parafialnego w Kamienicy Górnej. Są one wykorzystywane corocznie w tradycyjnej "szopce". Kiedy sprzedaż rzeźb zaczęła przynosić dochody, Chajec ufundował w rodzinnej Kamienicy, niedaleko swojej chałupy, krzyż żelazny wykonany z szyn, ozdobiony postaciami wyciętymi przez siebie z blachy. Na wiele lat przed śmiercią, na cmentarzu parafialnym w Siedliskach Bogusz zbudował dla siebie grobowiec, opatrzony tablicą "Władysław Chajec Rzeźbiarz Ludowy". Na grobowcu, w prostej kapliczce skrzynkowej umieścił postać Chrystusa Frasobliwego, opatrzoną podpisem "Ludu muj ludu czuzemci uczynł".
Zmarł w 1986 roku, spoczął w swoim grobowcu na cmentarzu w Siedliskach Bogusz. Swoją twórczością przyczynił się do popularyzacji terenu, z którym był związany.
14 października 2009 roku jego ekshumowane zwłoki zostały przeniesione z Siedlisk Bogusz na cmentarz w rodzinnej Kamienicy Górnej. Wraz z nim przeniesiono także zwłoki jego brata Józefa.

</doc>
<doc id="820117" url="https://pl.wikipedia.org/wiki?curid=820117" title="Lista okrętów Royal Navy, M">
Lista okrętów Royal Navy, M



</doc>
<doc id="820120" url="https://pl.wikipedia.org/wiki?curid=820120" title="Lista okrętów Royal Navy, L">
Lista okrętów Royal Navy, L



</doc>
<doc id="820122" url="https://pl.wikipedia.org/wiki?curid=820122" title="Ill (lewy dopływ Renu)">
Ill (lewy dopływ Renu)

Ill ([il]) – rzeka w północno-wschodniej Francji, przepływająca przez równiny Alzacji, lewy (zachodni) dopływ Renu, przepływający m.in. przez Strasburg.
Ciągnie się przez 223 km. Swe źródła ma w alzackiej części Jury, w miejscowości Winkel, natomiast w miejscowości Ligsdorf znajduje się wywierzysko rzeki (obydwie miejscowości leżą w departamencie Górny Ren).
Następnie przebiega na wschód od Ferrette. Ciągnie się w kierunku północnym równolegle do Renu. Wpada do niej kilka dopływów z Wogezów, które rozciągają się od zachodniej strony rzeki (m.in. Doller i Thur). Poza tym do Ill (jej prawego brzegu) wpadają małe rzeki, które swój początek mają w Renie. Uchodzi do Renu w miejscowości Gambsheim (departament Dolny Ren).
Reżim rzeki jest deszczowy oceaniczny. Cechą charakterystyczną rzeki jest fakt, że poziom jej wód jest wysoki zimą i wiosną, natomiast latem i jesienią – niższy (jest to ściśle związane z reżimem rzecznym).

</doc>
<doc id="820123" url="https://pl.wikipedia.org/wiki?curid=820123" title="Morski dywizjon lotniczy">
Morski dywizjon lotniczy



</doc>
<doc id="820124" url="https://pl.wikipedia.org/wiki?curid=820124" title="Lista okrętów Royal Navy, K">
Lista okrętów Royal Navy, K



</doc>
<doc id="820127" url="https://pl.wikipedia.org/wiki?curid=820127" title="Jochwind">
Jochwind

Jochwind – wiatr wiejący w Alpach, w austriackich Taurach.
Jest to dzienny, chłodny wiatr wiejący z doliny Mury w poprzek przełęczy w Taurach. Jochwind wywołany jest powstaniem stabilnego obszaru wysokiego ciśnienia, a jego oddziaływanie sięga szczytów górskich. Wiatr ten zwykle zaczyna wiać wczesnym popołudniem.
Nazwa wiatru wykorzystywana jest szeroko w kulturze popularnej, w postaci tytułów utworów muzycznych czy opowiadań.

</doc>
<doc id="820128" url="https://pl.wikipedia.org/wiki?curid=820128" title="Lista okrętów Royal Navy, J">
Lista okrętów Royal Navy, J



</doc>
<doc id="820130" url="https://pl.wikipedia.org/wiki?curid=820130" title="Lista okrętów Royal Navy, I">
Lista okrętów Royal Navy, I



</doc>
<doc id="820132" url="https://pl.wikipedia.org/wiki?curid=820132" title="Lista okrętów Royal Navy, H">
Lista okrętów Royal Navy, H



</doc>
<doc id="820134" url="https://pl.wikipedia.org/wiki?curid=820134" title="Czeta">
Czeta

Czeta (bułg., serb. i mac. "чета") – w okresie panowania osmańskiego oddział uzbrojonych powstańców na Bałkanach, liczący zwykle około stu ludzi. Czety były podstawową powstańczą jednostką wojskową w czasie powstania kwietniowego 1876. W latach międzywojennych nazywano tak oddziały partyzanckie w Macedonii i Bułgarii. Od słowa "czeta" wywodzi się też określenie "Czetnicy". 
W Macedonii termin ten oznacza kompanię wojska.

</doc>
<doc id="820135" url="https://pl.wikipedia.org/wiki?curid=820135" title="Lista okrętów Royal Navy, G">
Lista okrętów Royal Navy, G



</doc>
<doc id="820137" url="https://pl.wikipedia.org/wiki?curid=820137" title="Lista okrętów Royal Navy, F">
Lista okrętów Royal Navy, F



</doc>
<doc id="820138" url="https://pl.wikipedia.org/wiki?curid=820138" title="Lista okrętów Royal Navy, E">
Lista okrętów Royal Navy, E



</doc>
<doc id="820141" url="https://pl.wikipedia.org/wiki?curid=820141" title="Lista okrętów Royal Navy, D">
Lista okrętów Royal Navy, D



</doc>
<doc id="820145" url="https://pl.wikipedia.org/wiki?curid=820145" title="Lista okrętów Royal Navy, C">
Lista okrętów Royal Navy, C



</doc>
<doc id="820146" url="https://pl.wikipedia.org/wiki?curid=820146" title="Synagoga w Brzegu">
Synagoga w Brzegu

Synagoga w Brzegu () – budynek dawnej synagogi znajdujący się w Brzegu, na rogu obecnych ulic 3 Maja i Długiej.
Historia i architektura.
Na początku XVI w. w Brzegu istniał inny budynek synagogi, jednak spłonął w 1507 r.
Późniejsza synagoga została zbudowana w 1799 roku przez Żydów, którzy sprowadzili się do Brzegu w 1660 r. z Białej. Pierwszy rabin zatrudniony został przez gminę w 1816 roku. W 1899 roku przeprowadzono pierwszy generalny remont budynku, zaś drugi w 1937 roku. Podczas nocy kryształowej z 9 na 10 listopada 1938 roku hitlerowcy doszczętnie zdewastowali wnętrze synagogi oraz spalili publicznie zwoje Tory. W 1940 roku synagoga została przebudowana z przeznaczeniem na mieszkania.
Murowany budynek synagogi wzniesiono na planie prostokąta, w stylu klasycystycznym. Do dnia dzisiejszego zachowało się jedynie kilka zdobień elewacji północnej i wschodniej. Są to m.in. pilastry zwieńczone trójkątnym przyczółkiem znajdujące się na środku ściany północnej (ul. Długa). Obecne pierwotnie na ścianie wschodniej (ul. 3 Maja) między pilastrami podłużne i okrągłe okna są obecnie zamurowane, aczkolwiek można dostrzec ich zarys po wgłębieniach na tynku.
Synagoga została wpisana do krajowego rejestru zabytków pod nr. 217/58 w dniu 20.01.1958 roku.

</doc>
<doc id="820148" url="https://pl.wikipedia.org/wiki?curid=820148" title="Lista okrętów Royal Navy, B">
Lista okrętów Royal Navy, B



</doc>
<doc id="820150" url="https://pl.wikipedia.org/wiki?curid=820150" title="Lista okrętów Royal Navy, A">
Lista okrętów Royal Navy, A



</doc>
<doc id="820151" url="https://pl.wikipedia.org/wiki?curid=820151" title="Słowiańscy muzułmanie">
Słowiańscy muzułmanie

Słowiańscy muzułmanie – narody słowiańskie, które w efekcie podboju przez Imperium Osmańskie w końcu średniowiecza przyjęły islam.
Klasyfikacja.
Do tej grupy narodów zaliczani są:
Historia.
Na podbitych terenach Turcy nie zmuszali ludności miejscowej do przechodzenia na islam, gdyż rozprzestrzeniał się na zasadzie dobrowolnych konwersji, motywowanych przez korzyści ekonomiczne, np. zwolnienie z płacenia podatku od „niewiernych” (dżizja) i możliwość kupowania ziemi. Z drugiej strony od osób, które przeszły na islam, wymagano odrzucenia wszelkich praktyk związanych z wyznawaniem starej religii. W 1568 roku wydano fatwę, oznaczającą karę śmierci dla dwuwierców. Mimo to było to zjawisko powszechne i po wycofaniu się Turków z Bałkanów większość, z wyjątkiem narodów wymienionych powyżej, powróciła do chrześcijaństwa.

</doc>
<doc id="820158" url="https://pl.wikipedia.org/wiki?curid=820158" title="Hej! Slované">
Hej! Slované



</doc>
<doc id="820159" url="https://pl.wikipedia.org/wiki?curid=820159" title="Zobowiązania bitowe">
Zobowiązania bitowe



</doc>
<doc id="820162" url="https://pl.wikipedia.org/wiki?curid=820162" title="Piłka nożna na Letnich Igrzyskach Olimpijskich 1968">
Piłka nożna na Letnich Igrzyskach Olimpijskich 1968

Wyniki turnieju piłki nożnej odbywającego się na Letnich Igrzyskach Olimpijskich w roku 1968 w Meksyku.
Pierwsza runda grupowa.
Grupa A.
Tabela końcowa.
Grupa A
Grupa B.
Tabela końcowa.
Grupa B
Grupa C.
Tabela końcowa.
Grupa C
Grupa D.
Tabela końcowa.
Grupa D
Ćwierćfinały.
Reprezentacja Bułgarii wygrała losowanie za pomocą monety i awansowała do półfinału.

</doc>
<doc id="820165" url="https://pl.wikipedia.org/wiki?curid=820165" title="Bernard Rosa">
Bernard Rosa

Bernard Rosa (ur. 24 czerwca 1624 w Głogowie, zm. we wrześniu 1696 w Krzeszowie) – cysters, opat klasztoru w Krzeszowie, założyciel Bractwa Świętego Józefa w Krzeszowie.
Życiorys.
Był najstarszym synem Johanna Petera Rosy i Sabiny z domu Gross. W 1641 r. we Wrocławiu rozpoczyna studia retoryki. W latach 1644–1645 studiuje u jezuitów w Kolonii, gdzie się doktoryzuje. Studia teologiczne przeprowadza w Monachium i Nysie. Mając 25 lat, w roku 1649, wstępuje do zakonu cystersów w Henrykowie, gdzie pełni też funkcję przeora. W 1660 roku zostaje 41. opatem zakonu w Krzeszowie. W 1669 r. zakłada Bractwo Świętego Józefa, które miało m.in. podczas reformacji dokonać rekatolizacji. Bractwo założył za wzorem opata Mateusza Kolweissa w Lilienfeld w Austrii. Miało pogłębiać życie religijne w duchu katolicyzmu. Do Bractwa należeli zakonnicy ze Śląska, Czech, Moraw, Austrii, Bawarii, Westfalii i Nadrenii oraz księża diecezjalni, a także osoby świeckie. Byli wśród nich m.in.: biskup wrocławski Sebastian von Rostock, Johannes Scheffler (zw. Angelus Silesius), Michael Willmann. W 1673 r. zostaje wikariuszem generalnym i wizytatorem zakonu cystersów na Śląsku.
Zarządzając opactwem krzeszowskim stał się budowniczym szeregu kościołów i kaplic – za jego kadencji m.in. przebudowano kościół klasztorny, wybudowano kościół św. Anny na wzgórzu, zbudowano kaplicę św. Wawrzyńca na Śnieżce, rozpoczęto budowę Betlejem na stoku Anielskiej Góry w Górach Kruczych, w latach 1670–1675 w Chełmsku Śląskim wybudowano kościół pw. św. Rodziny, w latach 1690–1696 wybudowano kościół św. Józefa, a w latach 1672–1678 na przyległych do klasztoru polach i łąkach wzniesiono kaplice kalwarii.
Jego pisarski dorobek to 21 tytułów, z których jedna trzecia to pisma dotyczące kultu św. Józefa, są wśród nich też modlitewniki oraz traktaty ascetyczno-mistyczne. Pisał głównie po niemiecku – wyjątkowo po łacinie i polsku. Promował sztukę.

</doc>
<doc id="820170" url="https://pl.wikipedia.org/wiki?curid=820170" title="William Parker Foulke">
William Parker Foulke

William Parker Foulke (1816-1865) – amerykański naukowiec odkrywca pierwszego pełnego szkieletu dinozaura (Hadrosaurus foulkii) w Ameryce Północnej w Haddonfield, Stan New Jersey w 1858.

</doc>
